phal chen ca 
[045-1b0] [1B] 
[045-1b1] །ཤིན་ཏུ་རྒྱས་པ་ཆེན་པོའི་མདོ། སངས་རྒྱས་ཕལ་པོ་ཆེ་ཞེས་བྱ་བ་
[045-1b2] བམ་པོ་བརྒྱད་ཅུ་ལྔ་པ། ཀྱེ་རྒྱལ་བའི་སྲས། བཅུ་པོ་འདི་དག་ནི་བྱང་ཆུབ་སེམས་
[045-1b3] དཔའ་རྣམས་ཀྱི་སྙིང་པོ་བྱང་ཆུབ་ལ་འདུག་པ་སྟེ། བཅུ་གང་ཞེ་ན། འདི་ལྟར་འཇིག་
[045-1b4] རྟེན་གྱི་ཁམས་ཐམས་ཅད་རབ་ཏུ་བསྐྱོད་ཅིང། བྱང་ཆུབ་སེམས་དཔའ་རྣམས་སྙིང་པོ་


[045-2a0] [2A] 
[045-2a1] །བྱང་ཆུབ་ལ་འཁོད་དོ། །འཇིག་རྟེན་གྱི་ཁམས་ཐམས་ཅད་སྣང་བར་བྱེད་ཅིང། བྱང་
[045-2a2] ཆུབ་སེམས་དཔའ་རྣམས་སྙིང་པོ་བྱང་ཆུབ་ལ་འཁོད་དོ། །ངན་སོང་ཐམས་ཅད་རབ་ཏུ་ཞི་བར་བྱེད་
[045-2a3] ཅིང༑ བྱང་ཆུབ་སེམས་དཔའ་རྣམས་སྙིང་པོ་བྱང་ཆུབ་ལ་འཁོད་དོ། །འཇིག་རྟེན་གྱི་ཁམས་ཐམས་
[045-2a4] ཅད་རྡོ་རྗེའི་རང་བཞིན་དུ་བྱིན་གྱིས་རློབ་ཅིང། བྱང་ཆུབ་སེམས་དཔའ་རྣམས་སྙིང་པོ་བྱང་ཆུབ་ལ་
[045-2a5] འཁོད་དོ། །དེ་བཞིན་གཤེགས་པའི་གདན་སེང་གེའི་ཁྲི་ལ་རྣམ་པར་ལྟ་ཞིང། བྱང་ཆུབ་སེམས་


[045-2b0] [2B] 
[045-2b1] །ཡིད་ནམ་མཁའ་དང་མཉམ་པ་ལ་རྣམ་པར་མི་རྟོག་ཅིང། བྱང་ཆུབ་སེམས་
[045-2b2] དཔའ་རྣམས་སྙིང་པོ་བྱང་ཆུབ་ལ་འཁོད་དོ། །ཇི་ལྟར་མཐུན་པའི་ལུས་དང་སྤྱོད་ལམ་ཡོངས་སུ་སྟོན་ཅིང། བྱང་ཆུབ་
[045-2b3] སེམས་དཔའ་རྣམས་སྙིང་པོ་བྱང་ཆུབ་ལ་འཁོད་དོ། །རྡོ་རྗེའི་སྙིང་པོའི་ཏིང་ངེ་འཛིན་རྗེས་སུ་རྟོགས་པར་བྱེད་ཅིང། བྱང་ཆུབ་
[045-2b4] སེམས་དཔའ་རྣམས་སྙིང་པོ་བྱང་ཆུབ་ལ་འཁོད་དོ། །དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་རྣམ་པར་དག་
[045-2b5] པའི་གནས་ཡང་དག་པར་ལེན་ཅིང། བྱང་ཆུབ་སེམས་དཔའ་རྣམས་སྙིང་པོ་བྱང་ཆུབ་ལ་འཁོད་དོ། །བདག་གི་
[045-2b6] དགེ་བའི་རྩ་བའི་མཐུས་འགྲོ་བ་ཐམས་ཅད་བྱིན་གྱིས་རློབ་ཅིང་བྱང་ཆུབ་སེམས་དཔའ་རྣམས་སྙིང་པོ་བྱང་


[045-3a0] [3A] 
[045-3a1] ༄༅། །ཆུབ་ལ་འཁོད་དོ། །ཀྱེ་རྒྱལ་བའི་སྲས། བཅུ་པོ་དེ་དག་ནི་བྱང་ཆུབ་སེམས་དཔའ་རྣམས་ཀྱི་སྙིང་པོ་
[045-3a2] བྱང་ཆུབ་ལ་འདུག་པའོ། །ཀྱེ་རྒྱལ་བའི་སྲས། བྱང་ཆུབ་སེམས་དཔའ་རྣམས་སྙིང་པོ་བྱང་ཆུབ་ཀྱི་མཆོག་ལ་འཁོད་
[045-3a3] ནས་ཀྱང། ངོ་མཚར་རྨད་དུ་བྱུང་བའི་ཆོས་བཅུ་འབྱུང་སྟེ། བཅུ་གང་ཞེ་ན། ཀྱེ་རྒྱལ་བའི་སྲས། དེ་ལ་སྙིང་པོ་བྱང་
[045-3a4] ཆུབ་མཆོག་ལ་འཁོད་པའི་བྱང་ཆུབ་སེམས་དཔའ་རྣམས་ལ་འཇིག་རྟེན་གྱི་ཁམས་ཐམས་ཅད་ན་བཞུགས་པའི་དེ་
[045-3a5] བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཞལ་མངོན་པར་བསྟན་ཏེ། ཕྱག་
[045-3a6] གཡས་པ་བརྐྱང་ཞིང། ཀྱེ་དེད་དཔོན་ཆེན་པོ། རྒྱལ་བར་གྱུར་ཅིག་རྒྱལ་བར་གྱུར་ཅིག་ཅེས་གསུང་བརྗོད་དེ་


[045-3b0] [3B] 
[045-3b1] །ཀྱེ་རྒྱལ་བའི་སྲས། སྙིང་པོ་བྱང་ཆུབ་མཆོག་ལ་འཁོད་པའི་བྱང་ཆུབ་སེམས་དཔའ་རྣམས་ལ་དེ་བཞིན་གཤེགས་པ་དེ་དག་ཐམས་ཅད་
[045-3b2] དགོངས་པ་དང། བྱིན་གྱིས་རློབ་པ་ཡང་དག་པར་མཛད་དེ། འདི་ནི་ངོ་མཚར་རྨད་དུ་བྱུང་བའི་ཆོས་གཉིས་པའོ། །ཀྱེ་རྒྱལ་བའི་སྲས། སྙིང་པོ་བྱང་ཆུབ་མཆོག་ལ་འཁོད་པའི་བྱང་ཆུབ་
[045-3b3] སེམས་དཔའ་རྣམས་ལ་སྔོན་ལྷན་ཅིག་ཏུ་སྤྱོད་སྤྱོད་པའི་བྱང་ཆུབ་སེམས་དཔའ་རྣམས་འོངས་ཏེ། བྱང་ཆུབ་སེམས་དཔའ་དེ་དག་ལ་ཀུན་ནས་བསྐོར་ཅིང་མཆོད་པའི་ལས་རྣམ་པར་ཕྱེ་བ་
[045-3b4] རྣམ་པ་སྣ་ཚོགས་མངོན་པར་སྒྲུབ་པ་སྟེ། འདི་ནི་ངོ་མཚར་རྨད་དུ་བྱུང་བའི་ཆོས་གསུམ་པའོ། །ཀྱེ་རྒྱལ་བའི་སྲས། སྙིང་པོ་བྱང་ཆུབ་མཆོག་ལ་འཁོད་པའི་བྱང་ཆུབ་སེམས་དཔའ་རྣམས་
[045-3b5] ལ༑ འཇིག་རྟེན་གྱི་ཁམས་ཐམས་ཅད་ཀྱི་རྩྭ་དང། གེལ་པ་དང་སྡོང་པོ་དང། ནགས་ཚལ་ཐམས་ཅད་ཀྱང་བསམ་པ་ཡོད་ཀོ་ལྟ་སྟེ་སྙིང་པོ་བྱང་ཆུབ་གང་ན་བ་དེར་འདུད་ཅིང་ཕྱག་
[045-3b6] འཚལ་ཏེ། འདི་ནི་ངོ་མཚར་རྨད་དུ་བྱུང་བའི་ཆོས་བཞི་པའོ་།བྱང་ཆུབ་སེམས་དཔའ་སྤྱོད་པ་ཐམས་ཅད་ལས་ཡང་དག་པར་འདའ་བའི་ཚེ་ཡང་ཆོས་ཀྱི་དབྱིངས་རྣམ་པར་འབྱེད་པ་
[045-3b7] ཞེས་བྱ་བའི་ཏིང་ངེ་འཛིན་མངོན་དུ་གྱུར་ཏེ། ཏིང་ངེ་འཛིན་དེ་ཐོབ་མ་ཐག་ཏུ་བྱང་ཆུབ་སེམས་དཔའི་སྤྱོད་པ་ཐམས་ཅད་ལས་ཡང་དག་པར་འདའ་བར་འགྱུར་ཏེ། འདི་ནི་ངོ་མཚར་


[045-4a0] [4A] 
[045-4a1] ༄༅། །རྨད་དུ་བྱུང་བའི་ཆོས་ལྔ་པའོ། །ཀྱེ་རྒྱལ་བའི་སྲས་རྒྱ་མཚོ་མཆོག་གི་དམ་པ་དྲི་མ་མེད་ཅིང་ཀུན་ནས་སྣང་ལ་འོད་གསལ་བའི་སའི་སྙིང་པོ་ལ་
[045-4a2] འཁོད་པའི་བྱང་ཆུབ་སེམས་དཔའ་རྣམས་ལ་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་སྤྲིན་ཆེན་པོ་ཀུན་ནས་ཡོག་པར་འགྱུར་ཏེ། འདི་ནི་ངོ་མཚར་རྨད་དུ་བྱུང་བའི་ཆོས་
[045-4a3] དྲུག་པའོ། །ཀྱེ་རྒྱལ་བའི་སྲས། སྙིང་པོ་བྱང་ཆུབ་མཆོག་ལ་འཁོད་པའི་བྱང་ཆུབ་སེམས་དཔའ་རྣམས་ཀྱི་མཐུས་དེ་བཞིན་གཤེགས་པ་ལ་མཆོད་པ་དང། རིམ་གྲོར་བྱ་བ་
[045-4a4] ཤིན་ཏུ་རྒྱ་ཆེན་པོ་རྣམས། དེ་བཞིན་གཤེགས་པའི་མཆོད་པའི་ལས་ཀྱི་ཕྱིར་འཇིག་རྟེན་གྱི་ཁམས་འབྱམས་ཀླས་པ་ཐམས་ཅད་དུ་འབྱུང་སྟེ། འདི་ནི་ངོ་མཚར་རྨད་དུ་བྱུང་
[045-4a5] བའི་ཆོས་བདུན་པའོ། །ཀྱེ་རྒྱལ་བའི་སྲས། སྙིང་པོ་བྱང་ཆུབ་མཆོག་ལ་འཁོད་པའི་བྱང་ཆུབ་སེམས་དཔའ་རྣམས་ལ་ཡེ་ཤེས་མཆོག་གིས་སེམས་ཅན་ཐམས་ཅད་ཀྱི་བསམ་
[045-4a6] པ་དང། དབང་པོ་དང། སྤྱོད་པ་མངོན་དུ་འགྱུར་ཏེ། འདི་ནི་ངོ་མཚར་རྨད་དུ་བྱུང་བའི་ཆོས་བརྒྱད་པའོ། །ཀྱེ་རྒྱལ་བའི་སྲས་སྙིང་པོ་བྱང་ཆུབ་མཆོག་ལ་འཁོད་པའི་བྱང་
[045-4a7] ཆུབ་སེམས་དཔའ་རྣམས་ལ་བློ་ཤིན་ཏུ་རྣམ་པར་དག་པ་ཞེས་བྱ་བའི་ཏིང་ངེ་འཛིན་མངོན་དུ་འགྱུར་ཏེ། ཏིང་ངེ་འཛིན་དེ་ཐོབ་མ་ཐག་ཏུ་ནམ་མཁའི་དབྱིངས་ཚད་མེད་པ་


[045-4b0] [4B] 
[045-4b1] དུས་གསུམ་རྒྱས་པར་འགེངས་པའི་ལུས་ཀུན་ནས་གནས་པར་འགྱུར་ཏེ། འདི་ནི་ངོ་མཚར་རྨད་དུ་བྱུང་བའི་ཆོས་དགུ་པའོ། །ཀྱེ་རྒྱལ་བའི་སྲས། སྙིང་པོ་བྱང་ཆུབ་མཆོག་ལ་
[045-4b2] འཁོད་པའི་བྱང་ཆུབ་སེམས་དཔའ་རྣམས་ཀྱི་ལུས་ཀྱི་ལས་དུས་ཐམས་ཅད་ལ་ཡང་དག་པར་གཞོལ་ཞིང། ཡེ་ཤེས་ཆེན་པོ་ཆགས་པ་མེད་པ་རྡུལ་དང་བྲལ་བའི་སྣང་བ་དང་ལྡན་
[045-4b3] པར་འགྱུར་ཏེ། འདི་ནི་ངོ་མཚར་རྨད་དུ་བྱུང་བའི་ཆོས་བཅུ་པའོ་།ཀྱེ་རྒྱལ་བའི་སྲས། བཅུ་པོ་དེ་དག་ནི། བྱང་ཆུབ་སེམས་དཔའ་རྣམས་ཀྱི་ངོ་མཚར་རྨད་དུ་བྱུང་བའི་ཆོས་རྣམས་
[045-4b4] ཏེ༑ བྱང་ཆུབ་སེམས་དཔའ་སྙིང་པོ་བྱང་ཆུབ་མཆོག་ལ་གནས་པ་རྣམས་ལ་འབྱུང་བར་འགྱུར་བ་དག་གོ་ཀྱེ་རྒྱལ་བའི་སྲས། དོན་རྣམ་པ་བཅུ་པོ་འདི་དག་གི་དབང་ཡང་དག་པར་
[045-4b5] མཐོང་ནས། སྙིང་པོ་བྱང་ཆུབ་མཆོག་ལ་འདུག་པའི་བྱང་ཆུབ་སེམས་དཔའ་བདུད་འདུལ་བ་སྟོན་ཏེ། བཅུ་གང་ཞེ་ན། འདི་ལྟར་ཀུན་ནས་ཉོན་མོངས་པའི་འཇིག་རྟེན་གྱི་ཁམས་
[045-4b6] འབྱམས་ཀླས་པ་ན་འཐབ་མོ་དང། གཡུལ་ལ་མོས་པའི་སེམས་ཅན་རྣམས་ལ་བྱང་ཆུབ་སེམས་དཔའི་སྟོབས་ཀྱི་ཆེ་བ་ཉིད་ཡང་དག་པར་བསྟན་པའི་ཕྱིར། བྱང་ཆུབ་སེམས་
[045-4b7] དཔའ་བདུད་འདུལ་བ་སྟོན་ཏོ། །ཡིད་གཉིས་དང། ཐེ་ཚོམ་དུ་གྱུར་པའི་མི་དང། ལྷ་རྣམས་ཀྱི་ཡིད་གཉིས་དང། ཐེ་ཚོམ་གཅད་པའི་ཕྱིར་བདུད་འདུལ་བ་སྟོན་ཏོ། །བདུད་ཀྱི་སྡེ་


[045-5a0] [5A] 
[045-5a1] ༄༅། །ཡོངས་སུ་སྨིན་པར་བྱ་བའི་ཕྱིར་བདུད་འདུལ་བ་སྟོན་ཏོ་།འཐབ་མོ་དང། གཡུལ་ལ་མོས་པའི་ལྷ་དང། མི་རྣམས་ཀུན་ནས་བསྡུ་བ་དང། ཀུན་
[045-5a2] ནས་འདུས་པའི་ལྷ་དང་མི་རྣམས་འདུལ་བའི་དབང་གི་ཕྱིར་བདུད་འདུལ་བ་སྟོན་ཏོ། །བྱང་ཆུབ་སེམས་དཔའི་མཐུ་ལ་ཐུབ་པ་མེད་པ་ཡོངས་སུ་བསྟན་པའི་ཕྱིར་བདུད་འདུལ་བ་
[045-5a3] སྟོན་ཏོ། །སེམས་ཅན་གཞན་མོས་ཤིང་སྤྲོ་བར་བྱ་བའི་ཕྱིར་བདུད་འདུལ་བ་སྟོན་ཏོ། །ཕྱི་མའི་སྐྱེ་བོ་རྣམས་ལ་སྙིང་བརྩེ་བའི་ཕྱིར་བདུད་འདུལ་བ་སྟོན་ཏོ། །སྙིང་པོ་བྱང་ཆུབ་ཀྱི་
[045-5a4] བར་གྱི་བདུད་ཀྱི་ལས་ཡོངས་སུ་བསྟན་པ་དང། བྱང་ཆུབ་སེམས་དཔའ་བདུད་ཀྱི་ལམ་ཐམས་ཅད་ལས་འདས་པ་ཡོངས་སུ་བསྟན་པའི་ཕྱིར་བདུད་འདུལ་བ་སྟོན་ཏོ། །ཉོན་མོངས་
[045-5a5] པའི་སྟོབས་ཀྱིས་ཉམས་སྨད་ཅིང་སྟོབས་མེད་པར་བྱས་པ་ཡོངས་སུ་བསྟན་པ་དང། དགེ་བའི་རྩ་བ་བརྗོད་པ་དང། བྱམས་པའི་སྟོབས་ཡང་དག་པར་བསྟན་པའི་ཕྱིར་བདུད་
[045-5a6] འདུལ་བ་སྟོན་ཏོ། །ཀུན་ནས་ཉོན་མོངས་པའི་འཇིག་རྟེན་གྱི་ཁམས་འབྱམས་ཀླས་པ་དག་ཏུ་ཆོས་ཉིད་རྗེས་སུ་འབྲང་བར་བྱ་བའི་ཕྱིར། བྱང་ཆུབ་སེམས་དཔའ་བདུད་འདུལ་བ་
[045-5a7] སྟོན་ཏོ། །ཀྱེ་རྒྱལ་བའི་སྲས། དོན་བཅུ་པོ་དེ་དག་གི་དབང་མངོན་པས་ན། བྱང་ཆུབ་སེམས་དཔའ་བདུད་འདུལ་བ་སྟོན་ཏོ། །ཀྱེ་རྒྱལ་བའི་སྲས། བཅུ་པོ་འདི་དག་ནི་


[045-5b0] [5B] 
[045-5b1] མངོན་པར་རྫོགས་པར་བྱང་ཆུབ་པ་སྟེ། བཅུ་གང་ཞེ་ན། ཀྱེ་རྒྱལ་བའི་སྲས། དེ་ལ་བྱང་ཆུབ་སེམས་དཔའ་རྣམས་
[045-5b2] བདུད་དང། ལས་དང། ཉོན་མོངས་པ་ཐམས་ཅད་ལས་འདས་ཤིང་བྱང་ཆུབ་སེམས་དཔའི་སྤྱོད་པ་ཐམས་ཅད་ཡོངས་སུ་རྫོགས་པ་ཡིན་བྱང་ཆུབ་སེམས་དཔའི་ཏིང་ངེ་འཛིན་
[045-5b3] གྱི་སྒོ་ཐམས་ཅད་ལ་རྣམ་པར་རྩེ་བ་ཡིན། བྱང་ཆུབ་སེམས་དཔའི་བསམ་གཏན་འབྱམས་ཀླས་པ་ཐམས་ཅད་དང་ལྡན་པ་ཡིན། ཆོས་དཀར་པོའི་ཚོགས་ཐམས་ཅད་ཡང་དག་པར་
[045-5b4] བསགས་པ་ཡིན། ཆོས་སྣང་བ་རྣམ་པར་དཔྱད་པར་བྱ་བ་ཐམས་ཅད་ཤིན་ཏུ་རྣམ་པར་ཕྱེ་བ་ཡིན། འཇིག་རྟེན་གྱི་ཁམས་ཐམས་ཅད་དུ་ཁྱབ་པའི་ལུས་དང་ལྡན་པ་ཡིན། སེམས་ཅན་
[045-5b5] ཐམས་ཅད་ལ་སྙོམས་པའི་སེམས་དང། དབྱངས་སུ་ལྡན་པ་ཡིན། བྱིན་གྱི་རླབས་ཐམས་ཅད་ཀྱིས་རབ་མཆོག་པོར་བྱིན་གྱིས་བརླབས་པ་ཡིན་འདས་པ་དང། མ་བྱོན་པ་དང། ད་
[045-5b6] ལྟར་བྱུང་བའི་དེ་བཞིན་གཤེགས་པ་ཐམས་ཅད་ཀྱི་སྐུ་དང། གསུང་དང། ཐུགས་རྣམ་པར་མི་རྟོག་པ་ཐོབ་པ་ཡིན། སྐད་ཅིག་གཅིག་གིས་དུས་གསུམ་རྣམ་པར་འཚང་རྒྱ་བ་ཡིན་
[045-5b7] ཤིན་ཏུ་རྣམ་པར་སངས་རྒྱས་པ་ཞེས་བྱ་བའི་ཏིང་འཛིན་ཀྱང་རབ་ཏུ་ཐོབ་པ་ཡིན། དེ་བཞིན་གཤེགས་པའི་སྟོབས་དང་ལྡན་པ་ཡིན་ཏེ། འདི་ལྟར་གནས་དང་གནས་མ་ཡིན་པའི་


[045-6a0] [6A] 
[045-6a1] ༄༅། །སྟོབས་དང་ལྡན་པ་ཡིན། ཟག་པ་ཟད་པ་ཤེས་པའི་བར་གྱི་སྟོབས་དང་ལྡན་པ་ཡིན་ཏེ། ཀྱེ་རྒྱལ་བའི་སྲས། བཅུ་པོ་དེ་དག་ནི་བྱང་ཆུབ་སེམས་
[045-6a2] དཔའ་རྣམས་ཀྱི་དེ་བཞིན་གཤེགས་པའི་སྟོབས་མངོན་པར་རྫོགས་པར་བྱང་ཆུབ་པ་སྟེ། སྟོབས་བཅུ་པོ་དེ་དག་དང་ལྡན་པའི་དེ་བཞིན་གཤེགས་པ་རྣམས་ནི། དེ་བཞིན་
[045-6a3] གཤེགས་པ་ཞེས་བྱ་བའི་གྲངས་སུ་འགྲོའོ། །ཀྱེ་རྒྱལ་བའི་སྲས་དེ་ལྟར་མངོན་པར་སངས་རྒྱས་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
[045-6a4] རྒྱས་ནི། ཆོས་ཀྱི་འཁོར་ལོ་ཆེན་པོ་རྣམ་པ་བཅུ་བསྐོར་ཏེ། རྣམ་པ་བཅུ་གང་ཞེ་ན། འདི་ལྟར་མི་འཇིགས་པས་ཤིན་ཏུ་སྦྱངས་པའི་ཡེ་ཤེས་དང་ལྡན་པ་དང། ཐ་དད་པ་ཡང་
[045-6a5] དག་པར་ཤེས་པ་བཞིའི་སྒྲ་རྗེས་སུ་བསྒྲགས་པ་དང། བདེན་པ་བཞིའི་ཚུལ་གྱིས་ཤིན་ཏུ་བརྟགས་པ་དང། སངས་རྒྱས་ཀྱི་རྣམ་པར་ཐར་པ་བསྒྲིབས་པ་མེད་པའི་རྗེས་སུ་
[045-6a6] སོང་བ་དང། སེམས་ཅན་ཐམས་ཅད་ཀྱི་སེམས་དགའ་བར་འགྱུར་བ་དང་ཐོགས་པ་མེད་ཅིང་བལྟ་བར་དཀའ་ལ་ཡོ་བ་མེད་ཅིང། སྡུག་བསྔལ་གྱི་གསལ་ཤིང་འབྱིན་པ་
[045-6a7] དང༑ སྔོན་གྱི་སྙིང་རྗེ་ཆེན་པོའི་བྱིན་གྱི་རླབས་པ་དང། འཇིག་རྟེན་གྱི་ཁམས་ཐམས་ཅད་དུ་གྲགས་པ་དང། བསྐལ་པ་གྲངས་མེད་པར་ཆོས་སྟོན་པ་རྒྱུན་མི་འཆད་པ་དང་


[045-6b0] [6B] 
[045-6b1] སྟོབས་དང། བྱང་ཆུབ་ཀྱི་ཡན་ལག་དང། བསམ་གཏན་དང། རྣམ་པར་ཐར་པ་དང། ཏིང་ངེ་འཛིན་དང། སྙོམས་པར་འཇུག་པ་དང། ལེགས་པར་སྤྱད་པས་བསྐོར་
[045-6b2] བའོ༑ ༑ཀྱེ་རྒྱལ་བའི་སྲས། སྒོ་རྣམ་པ་བཅུ་པོ་དེ་དག་ལ་སོགས་པ་རྣམ་པ་ཚད་མེད་པ་དེ་བཞིན་གཤེགས་པ་ཆོས་ཀྱི་འཁོར་ལོ་བསྐོར་རོ། །ཀྱེ་རྒྱལ་བའི་སྲས། དེ་བཞིན་གཤེགས་པ་
[045-6b3] དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཆོས་ཀྱི་འཁོར་ལོ་དེ་ནི་སེམས་ཅན་གཞན་གྱི་སེམས་ཀྱི་རྒྱུད་ལ་ཆོས་དཀར་པོའི་རྣམ་པ་བཅུས་ཐོགས་པ་མེད་པ་དང་
[045-6b4] མངོན་པར་ཆགས་པ་མེད་པར་འབྱུང་བར་འགྱུར་ཏེ། བཅུ་གང་ཞེ་ན་འདི་ལྟར་སྨོན་ལམ་ཐམས་ཅད་ཀྱི་སྟོབས་ཀྱི་ཤུགས་དང། སྙིང་རྗེ་ཆེན་པོའི་བྱིན་གྱི་རླབས་དང། སེམས་
[045-6b5] ཅན་གྱི་ཁམས་ཐམས་ཅད་མི་གཏོང་བ་དང། ཡེ་ཤེས་ཀྱི་རྣམ་པར་འཕྲུལ་བ་བསམ་པ་ཇི་ལྟ་བ་བཞིན་དུ་སྟོན་པ་དང། དུས་ལ་བབ་པར་ཐོབ་པར་བྱེད་པ་དང། རིགས་པའི་ཚུལ་
[045-6b6] བཞིན་དུ་མི་འཁྲུལ་བ་དང། དུས་གསུམ་ཤེས་པར་བྱ་བ་རབ་ཏུ་རྟོགས་པ་དང། ལུས་ཀྱི་དབང་ཟིལ་གྱིས་མི་ནོན་པ་དང། ཚིག་གི་དབང་དམིགས་པར་དཀའ་བ་དང། ཡེ་ཤེས་
[045-6b7] ཀྱི་དབང་ཚིག་བཞིན་དུ་ཁོང་དུ་ཆུད་པར་བྱེད་པ་སྟེ། ཀྱེ་རྒྱལ་བའི་སྲས། ཆོས་དཀར་པོའི་རྣམ་པ་བཅུ་པོ་དེ་དག་གིས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་


[045-7a0] [7A] 
[045-7a1] ༄༅། །པའི་སངས་རྒྱས་རྣམས་ཀྱི་ཆོས་ཀྱི་འཁོར་ལོ་སེམས་ཅན་གཞན་གྱི་སེམས་ཀྱི་རྒྱུད་ལ་ཐོགས་པ་མེད་པ་དང། མངོན་པར་མེད་པར་འགྱུར་བར་འགྱུར་
[045-7a2] རོ༑ ༑ཀྱེ་རྒྱལ་བའི་སྲས། སངས་རྒྱས་ཀྱི་འཕྲིན་ལས་རྫོགས་པར་མཛད་ཟིན་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་དོན་བཅུའི་དབང་
[045-7a3] གཟིགས་ནས། ཡོངས་སུ་མྱ་ངན་ལས་འདའ་བ་ཆེན་པོ་སྟོན་ཏེ། བཅུ་གང་ཞེ་ན། འདི་ལྟར་ཡང་དག་པ་ཇི་ལྟ་བ་བཞིན་དུ་འདུ་བྱེད་མི་རྟག་པ་ཡོངས་སུ་བསྟན་པ་དང། འདུས་བྱས་
[045-7a4] ཐམས་ཅད་ཡིད་བརྟན་དུ་མི་རུང་བར་བསྟན་པ་དང། མྱ་ངན་ལས་འདའ་བའི་ཕྱོགས་བདེ་བར་འགྲོ་བས་འཇིགས་པ་དང། བག་ཚ་བ་ཐམས་ཅད་དང་འབྲལ་བ་ཡང་དག་པར་བསྟན་
[045-7a5] པ་དང། གཟུགས་ཀྱི་ལུས་ལ་ཞེན་པའི་ལྷ་དང་མི་རྣམས་ལ་གཟུགས་ཀྱི་ལུས་མི་རྟག་པ་ཉིད་དུ་ཡང་དག་པར་བསྟན་པ་དང། ཆོས་ཀྱི་སྐུ་ལ་ཡང་དག་པར་སྦྱར་བ་དང། རྣམ་
[045-7a6] པར་འགྱུར་བའི་མཐུས་ཕྱིར་མི་ལྡོག་པར་ཡོངས་སུ་བསྟན་པ་དང་འདུ་བྱེད་ཐམས་ཅད་འདོད་དགུར་མི་རུང་ཞིང་དབང་བསྒྱུར་དུ་མེད་པ་ཡོངས་སུ་བསྟན་པ་དང། ས་གསུམ་
[045-7a7] གྱི་འཁོར་བ་ཐམས་ཅད་སྒྱུ་མའི་རྣམ་པ་ལྟ་བུར་ཡོངས་སུ་བསྟན་པ་དང། མྱ་ངན་ལས་འདས་པ་ནི་སྙིང་པོ་དམ་པ་སྟེ། མི་འཇིགས་པའི་ཆོས་ཉིད་དུ་ཡང་དག་པར་བསྟན་པ་


[045-7b0] [7B] 
[045-7b1] ཀུན་འབྱུང་ཞིང་འཇིགས་པས་འབྲལ་བར་འགྱུར་བ་ཡོངས་སུ་བསྟན་པ་དང། ཀྱེ་རྒྱལ་བའི་སྲས། སངས་རྒྱས་བཅོམ་ལྡན་འདས་ཀྱི་ཆོས་ཉིད་ཀྱིས་ཀྱང་དེ་བཞིན་ཏེ། སངས་རྒྱས་ཀྱི་
[045-7b2] འཕྲིན་ལས་ཐམས་ཅད་རྫོགས་པར་མཛད་དེ། དགོངས་པ་ཐམས་ཅད་ཡོངས་སུ་རྫོགས་ཤིང་ཆོས་ཀྱི་འཁོར་ལོ་ཤིན་ཏུ་བསྐོར་ཏེ། འདུལ་བ་ཐམས་ཅད་ཤིན་ཏུ་དུལ་ནས། བྱང་ཆུབ་
[045-7b3] སེམས་དཔའ་ཐམས་ཅད་ཤིན་ཏུ་ལུང་བསྟན་པར་འགྱུར་ཏེ། མཉམ་པ་མེད་པའི་གོ་འཕང་ཡོངས་སུ་མྱ་ངན་ལས་འདའ་བ་ཆེན་པོར་ཡོངས་སུ་མྱ་ངན་ལས་འདའོ། །ཀྱེ་རྒྱལ་བའི་
[045-7b4] སྲས༑ དོན་བཅུ་པོ་དེ་དག་ཡང་དག་པར་གཟིགས་ནས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཉམ་པ་མེད་པའི་གོ་འཕང་ཡོངས་སུ་མྱ་
[045-7b5] ངན་ལས་འདས་པ་ཆེན་པོ་ཡོངས་སུ་སྟོན་ཏོ། །ཀྱེ་རྒྱལ་བའི་སྲས་འདི་ནི་བྱང་ཆུབ་སེམས་དཔའ་རྣམས་ཀྱི་སྤྱོད་པ་ཡོངས་སུ་སྦྱོང་བ་ཞེས་བྱ་བའི་ཆོས་ཀྱི་སྒོ་སྟེ། ཡང་དག་པར་
[045-7b6] རྫོགས་པའི་སངས་རྒྱས་མང་པོས་གསུངས་པའོ། །དོན་ཚད་མེད་པ་ཁོང་དུ་ཆུད་པར་འགྱུར་བའོ། །མཁས་པའི་སྐྱེ་བོ་དགའ་བར་བྱེད་པའོ། །བྱང་ཆུབ་སེམས་དཔའ་ཐམས་ཅད་ཀྱི་
[045-7b7] སྤྱོད་པ་དང། སྨོན་ལམ་ཆེན་པོ་རྒྱུན་མི་འཆད་པར་བྱེད་པའོ་།སེམས་ཅན་གང་གིས་འདི་ཐོས་པར་གྱུར་ཏེ། ཐོས་ནས་ཀྱང་མོས་པར་བྱེད་པ་དང། མོས་པར་གྱུར་ནས་ཀྱང་ནན་


[045-8a0] [8A] 
[045-8a1] ༄༅། །ཏན་གྱིས་ཡང་དག་པར་བསྒྲུབ་པ་དེ་དག་ཐམས་ཅད་མྱུར་དུ་བླ་ན་མེད་པ་ཡང་དག་པར་རྫོགས་པའི་སངས་རྒྱས་སུ་མངོན་པར་འཚང་རྒྱ་བར་འགྱུར་
[045-8a2] རོ༑ ༑ཀྱེ་རྒྱལ་བའི་སྲས། དེ་ཅིའི་ཕྱིར་ཞེ་ན། བྱང་ཆུབ་ནི་བྱང་ཆུབ་སེམས་དཔའ་ནན་ཏན་ལྷུར་བྱེད་པ་རྣམས་ཀྱིས་འགྲུབ་ཀྱི་ནན་ཏན་དང་མི་ལྡན་པ་རྣམས་ཀྱིས་མ་ཡིན་ནོ། །
[045-8a3] ཀྱེ་རྒྱལ་བའི་སྲས། དེ་ལྟ་བས་ན། བྱང་ཆུབ་སེམས་དཔའ་སེམས་དཔའ་ཆེན་པོ་ནན་ཏན་ལ་གནས་པས། འཇིག་རྟེན་ལས་འདས་པའི་ཆོས་ཀྱི་སྒོའི་ལེའུ་བྱང་ཆུབ་སེམས་དཔའི་
[045-8a4] སྤྱོད་པ་དང། ཡོན་ཏན་གྱི་འབྱུང་གནས། དོན་རྣམ་པར་གདོན་མི་ཟ་བའི་མེ་ཏོག། ཆོས་ཀྱི་སྒོ་ཐམས་ཅད་ལ་ཡང་དག་པར་གཞོལ་བ། ཡེ་ཤེས་ཀྱི་སྒོ་ལ་འཇུག་པ། འཇིག་
[045-8a5] རྟེན་གྱི་ལམ་ཐམས་ཅད་ལས་ཡང་དག་པར་འདས་པ། ཉན་ཐོས་དང་རང་སངས་རྒྱས་ཐམས་ཅད་ཀྱི་ལམ་དང་བྲལ་བ། འགྲོ་བ་ཐམས་ཅད་དང་ཐུན་མོང་མ་ཡིན་པ། ཆོས་
[045-8a6] ཐམས་ཅད་ཀྱི་སྒོ་སྣང་བར་བྱེད་པ། འགྲོ་བ་ཐམས་ཅད་ཀྱི་འཇིག་རྟེན་དང་འཇིག་རྟེན་ལས་འདས་པའི་དགེ་བའི་རྩ་བ་རྣམ་པར་འཕེལ་བར་བྱེད་པ་འདི། རིམ་གྲོར་བྱས་ཏེ་
[045-8a7] མཉན་པར་བྱའོ། །བླང་བར་བྱའོ། །ཡོངས་སུ་གཟུང་བར་བྱའོ་།ཡོངས་སུ་བཟུང་ནས་ཀྱང་ངེས་པས་རྟོགས་པའི་སྒོས་ཡོངས་སུ་སྦྱང་བ་དང། སྨོན་ལམ་མངོན་པར་བསྒྲུབ་


[045-8b0] [8B] 
[045-8b1] །ཀྱེ་རྒྱལ་བའི་སྲས། དེ་ལྟར་བརྩོན་པའི་བྱང་ཆུབ་སེམས་དཔའ་རྣམས་ལ་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་དཀོན་པ་མ་ཡིན་ནོ། །འཇིག་
[045-8b2] རྟེན་ལས་འདས་པའི་ཆོས་ཀྱི་སྒོའི་ལེའུ་ཆོས་ཐམས་ཅད་ཀྱི་སྒོར་ཡང་དག་པར་གཞོལ་བའི་ཆོས་ཀྱི་རྣམ་གྲངས་འདི་བསྟན་པའི་ཚེ་སངས་རྒྱས་ཀྱི་མཐུ་དང། ཆོས་ཀྱི་རྣམ་གྲངས་
[045-8b3] འདིའི་ཆོས་ཉིད་ཐོབ་པས། ཕྱོགས་བཅུའི་འཇིག་རྟེན་གྱི་ཁམས་ཚད་མེད་གྲངས་མེད་པ་རྣམས་རབ་ཏུ་གཡོས་པར་གྱུར་ཏོ། །འཇིག་རྟེན་གྱི་ཁམས་གཡོས་པར་གྱུར་པ་དེ་དག་ཐམས་
[045-8b4] ཅད་ཀྱང་སྣང་བ་ཆེན་པོས་རྒྱས་ཤིང་གསལ་བར་གྱུར་ཏོ། །ཕྱོགས་བཅུའི་སངས་རྒྱས་བཅོམ་ལྡན་འདས་ཀྱང་དགྱེས་པར་གྱུར་ཏེ། བྱང་ཆུབ་སེམས་དཔའ་ཀུན་ཏུ་བཟང་པོ་ལ་ཞལ་བསྟན་
[045-8b5] ནས་གསུང་བརྗོད་པ། ཀྱེ་རྒྱལ་བའི་བུ། ལེགས་སོ། །ལེགས་སོ། །ཇི་ལྟར་ཁྱོད་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་འཇིག་རྟེན་ལས་འདས་པའི་ཆོས་ཀྱི་སྒོའི་
[045-8b6] ལེའུ་བྱང་ཆུབ་སེམས་དཔའི་སྤྱོད་པ་དང། ཡོན་ཏན་གྱི་འབྱུང་གནས་དོན་རྣམ་པར་གདོན་མི་ཟ་བའི་མེ་ཏོག་ཆོས་ཀྱི་སྒོ་ཐམས་ཅད་ལ་ཡང་དག་གཞོལ་བ། ཡེ་ཤེས་ཀྱི་སྒོ་ལ་འཇུག་
[045-8b7] པ༑ འཇིག་རྟེན་གྱི་ལམ་ཐམས་ཅད་ལས་ཡང་དག་པར་འདས་པ་དང་ཉན་ཐོས་དང། རང་སངས་རྒྱས་ཐམས་ཅད་ཀྱི་ལམ་དང་བྲལ་བ་འགྲོ་བ་ཐམས་ཅད་དང་ཐུན་མོང་མ་ཡིན་པ་


[045-9a0] [9A] 
[045-9a1] ༄༅། །ཆོས་ཐམས་ཅད་ཀྱི་སྒོ་སྣང་བར་བྱེད་པ། འགྲོ་བ་ཐམས་ཅད་ཀྱི་འཇིག་རྟེན་དང། འཇིག་རྟེན་ལས་འདས་པའི་དགེ་བའི་རྩ་བ་རྣམ་པར་འཕེལ་བར་བྱེད་པ་
[045-9a2] འདི་བསྟན་པ་ནི་རྒྱལ་བའི་བུ་ཁྱོད་ཆོས་འདི་དག་ལ་ལེགས་པར་བསླབས་པས་ཤིན་ཏུ་བྱང་བ་སྟེ། རྒྱལ་བའི་བུ་ཁྱོད་ཀྱིས་ཆོས་ཀྱི་བྱིན་གྱི་རླབས་དང། མཐུས་མོས་པའི་ཆོས་ཀྱི་རྣམ་
[045-9a3] གྲངས་འདི་ལེགས་པར་བཤད་དེ། ངེད་ཀྱིས་ཀྱང་མངོན་པར་བསྔགས་སོ། །དེ་བཞིན་དུ་དེ་བཞིན་གཤེགས་པ་ཐམས་ཅད་ཀྱིས་ཀྱང་མངོན་པར་བསྔགས་སོ། །ཀྱེ་རྒྱལ་བའི་བུ་
[045-9a4] ཁྱོད་ཀྱིས་ཆོས་ཀྱི་རྣམ་གྲངས་འདི་ད་ལྟར་དང། མ་འོངས་པའི་བྱང་ཆུབ་སེམས་དཔའ་རྣམས་ཀྱི་མ་ཐོས་པའི་ཆོས་ཐོས་པར་བྱ་བའི་ཕྱིར། ངེད་ཀྱིས་བྱིན་གྱིས་བརླབ་པ་མཛད་དོ།།
[045-9a5] དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོས་སངས་རྒྱས་ཀྱི་བྱིན་གྱི་རླབས་ཀྱིས་ཕྱོགས་བཅུར་བལྟས་ཏེ། འཁོར་གྱི་དཀྱིལ་འཁོར་ཐམས་ཅད་ལ་བལྟས་
[045-9a6] ནས་ཆོས་ཀྱི་དབྱིངས་ཐམས་ཅད་ལ་བལྟས་ཏེ། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །གང་རྣམས་དེ་དག་བསྐལ་པ་བྱེ་བ་ཁྲག་ཁྲིག་སྟོང་དུ་བརྟུལ་ཞུགས་དཀའ་སྤྱད་པ།།
[045-9a7] གང་རྣམས་དེ་དག་སངས་རྒྱས་བྱེ་བ་ཁྲག་ཁྲིག་སྟོང་ལས་བྱུང་བའི་ཆོས་ཀྱི་སྲས། །གང་རྣམས་དེ་དག་སེམས་ཅན་བྱེ་བ་ཁྲག་ཁྲིག་སྟོང་རྣམས་བྱང་ཆུབ་རབ་འགོད་པ། །དཔེ་


[045-9b0] [9B] 
[045-9b1] པར་བྱོས། །གང་དག་སངས་རྒྱས་ཁྲག་ཁྲིག་མཐའ་ཡས་མཆོད་ཀྱང་བདག་ནི་སངས་རྒྱས་མི་གནས་པ། །གང་དག་ཉོན་མོངས་
[045-9b2] བཅིངས་པའི་འགྲོ་བ་ཐར་བྱེད་སེམས་ཅན་འདུ་ཤེས་མི་གནས་དང་།གང་རྣམས་དེ་དག་སངས་རྒྱས་ཡོན་ཏན་རྟག་ཏུ་ཚོལ་ཡང་ཡོན་ཏན་མི་གནས་པ། །དེ་དག་འཇིག་རྟེན་རབ་ཏུ་དགའ་
[045-9b3] བར་བྱེད་པའི་སྤྱོད་མཆོག་མཛེས་པ་བརྗོད་པར་བྱ། །གང་རྣམས་དེ་དག་སྲིད་པ་གསུམ་ན་ལས་དང་ཉོན་མོངས་བདུད་ཀྱི་དབང་སོང་སྣང། །གང་རྣམས་དེ་དག་འཕགས་པའི་ཡོན་ཏན་ལྡན་
[045-9b4] ཞིང་ཁྱུ་མཆོག་སྤྱོད་པ་སྟོན་པ་པོ། །གང་རྣམས་དེ་དག་གཏི་མུག་ཉོན་མོངས་ཉེས་བྲལ་བསམ་པ་ཞི་ཞིང་རབ་ཞི་བ། །འགྲོ་བ་རྣམས་ལ་སྤྱོད་པའི་རིམ་པ་སྟོན་པ་དེ་དག་ཡོན་ཏན་བརྗོད་པར་
[045-9b5] བྱ༑ ༑གང་རྣམས་དེ་དག་བདུད་གཡོ་འགྲོ་བ་ཀུན་ལས་བརྒལ་ཏེ་ཐམས་ཅད་དབང་བྱེད་པ། །འགྲོ་བ་ཐམས་ཅད་དག་ལ་སྤྲུལ་པ་སྣ་ཚོགས་ཐ་དད་མཐའ་ཡས་རབ་ཏུ་སྟོན། །སེམས་
[045-9b6] བསྐྱེད་གྱུར་མ་ཐག་ཏུ་གནས་དང་འཇིག་པའི་བྱ་བ་ཐམས་ཅད་སྟོན་བྱེད་པ། །དེ་དག་ཡོན་ཏན་སྣ་ཚོགས་མཛེས་པ་སེམས་ཅན་དགའ་བར་བྱེད་པ་བརྗོད་པར་བྱ། །སྲིད་པའི་རྒྱུད་ན་
[045-9b7] སེམས་ཅན་སྡུག་བསྔལ་ཉེན་ཅིང་སྐྱེ་དང་རྒ་བས་གཟིར་བ་དང་།འཆི་དང་མྱ་ངན་དག་གིས་གཙེས་ཤིང་གནོད་བྱས་ཉོན་མོངས་ཀུན་ཏུ་གཟིར་མཐོང་ནས། །དེ་དག་ཐར་བར་བྱ་ཕྱིར་


[045-10a0] [10A] 
[045-10a1] ༄༅། །སྙིང་རྗེ་རྒྱ་ཆེན་བསྐྱེད་ནས་ཡེ་ཤེས་མཆོག་འགོད་པ་།དེ་དག་ཡོན་ཏན་ཤིན་ཏུ་དགེ་བ་ཕྱོགས་ཙམ་བཤད་ཀྱི་རྩེ་ཅིག་མཉན་པར་བྱོས། །སྦྱིན་དང་
[045-10a2] ཚུལ་ཁྲིམས་བཟོད་པ་བརྩོན་འགྲུས་དགའ་བར་བསམ་གཏན་ལ་ཡང་རྣམ་པར་རྩེན། །ཤེས་རབ་ཐབས་ཀྱི་ཕ་རོལ་ཕྱིན་ཅིང་བྱམས་དང་སྙིང་རྗེ་ལྷག་པའི་བསམ་པ་དང། །དགའ་
[045-10a3] བའི་ཆོས་ལ་བརྩོན་ཞིང་བཏང་སྙོམས་དགའ་བས་བསྐལ་པ་བརྒྱར་ཡང་སྤྱོད་སྤྱད་པ། །དེ་དག་སྤྱོད་ལྡན་ཡོན་ཏན་ལྡན་པ་རྣམས་ཀྱི་ཡོན་ཏན་བསྟན་གྱི་དེ་དག་ཉོན། །གང་རྣམས་
[045-10a4] དེ་དག་བྱང་ཆུབ་གཉེར་ཕྱིར་བྱེ་བ་ཁྲག་ཁྲིག་སྟོང་གི་ལུས་སྐེམ་པ། །གང་རྣམས་བྱང་ཆུབ་ཞི་བ་ཚོལ་ཕྱིར་སྲོག་ལ་ལྟ་བ་མེད་པར་གྱུར་པ་དང། །གང་རྣམས་དེ་དག་སེམས་ཅན་
[045-10a5] ཕན་ཕྱིར་རྟག་བརྩོན་བདག་གི་བདེ་བ་མི་ཚོལ་བ། །བྱམས་དང་སྙིང་རྗེའི་སེམས་ལྡན་ཐུབ་པ་དེ་དག་ཀུན་གྱི་སྤྱོད་མཆོག་བརྗོད་པར་བྱ། །རྒྱ་མཚོའི་ཆུ་ཐིགས་བགྲངས་པ་རེ་
[045-10a6] རེས་ཐམས་ཅད་ཟད་པར་བྱ་བར་རུང་སྲིད་ཀྱི། །དེ་དག་ཡོན་ཏན་བསྐལ་པ་བྱེ་བ་ཁྲག་ཁྲིག་དུ་མ་སྟོང་དུ་བརྗོད་བྱས་ཀྱང། །དཔེ་ཙམ་བྱ་བར་མི་ནུས་ལེགས་པར་བརྗོད་ཅིང་བསྟན་
[045-10a7] པར་མི་ནུས་འོན་ཀྱང་གོ། སེམས་ཅན་ཕན་པའི་དོན་དུ་སངས་རྒྱས་ཡུལ་རྣམས་བསྟན་པར་བྱ་བ་མཉན་པར་བྱོས། །གང་དག་འགྲོ་བ་རྣམས་ཀྱི་དོན་ཕྱིར་དགེ་བ་ཀུན་འཛིན་དཀར་


[045-10b0] [10B] 
[045-10b1] །མཐོ་བར་མི་སེམས་དམའ་བར་སེམས་མེད་མི་དམན་ཆོས་ཚོལ་ངོམས་པར་ཡོང་མི་འགྱུར། །འགྲོ་བ་ཀུན་ནས་དོན་གཉེར་ཆུ་ཀླུང་ཡེ་ཤེས་མཚོ་ཆེན་ཤེས་རབ་ཤིང་
[045-10b2] སྡོང་སྟེ། །སྟོན་པའི་མཁས་པ་དེ་དག་རྣམས་ནི་ས་ལྟར་འགྲོ་བ་ཐམས་ཅད་འཚོ་བ་ཡིན། །བྱམས་པ་རླན་ཡིན་སྙིང་རྗེ་རྩ་བ་དགའ་བ་སྡོང་པོ་བརྟན་པ་སྡོམ་པ་སྟེ། །ཟེ་བ་ཡེ་ཤེས་དྲི་ནི་
[045-10b3] ཚུལ་ཁྲིམས་བཟང་པོ་ལོ་མ་མེ་ཏོག་ཡོན་ཏན་ཅན། །སངས་རྒྱས་འོད་ཀྱིས་རབ་ཏུ་རྒྱས་བྱས་བློ་གྲོས་ལྡན་པ་སེམས་ཅན་དགའ་བྱེད་པ་།དེ་དང་དེ་དག་པདྨོ་ལྟ་བུར་འདུས་བྱས་མ་གོས་
[045-10b4] འགྲོ་བ་རྣམས་ལ་སྣང། །ས་བོན་མོས་པ་ས་གཞི་བསམ་པ་བྱམས་དང་སྙིང་རྗེ་དང་ནི་རྩ་བ་སྟེ། །སྡོང་པོ་ཤེས་རབ་ཐབས་ནི་ཡལ་ག་ལྕུག་མ་དག་ནི་ཕ་རོལ་ཕྱིན་རབ་ལྔ། །བསམ་
[045-10b5] གཏན་ཤེས་རབ་མངོན་ཤེས་མེ་ཏོག་རྒྱས་པ་ཀུན་མཁྱེན་ཡེ་ཤེས་འབྲས་བུ་སྟེ། །ཆོས་ཀྱི་ཤིང་མཆོག་རྫུ་འཕྲུལ་བྱ་འཁོད་དེ་དང་དེས་ནི་འཇིག་རྟེན་གསུམ་པོ་ཁེབས། །རིམ་གྱིས་
[045-10b6] དཀར་ཡངས་ཡོངས་སུ་སྤེལ་བ་ལུས་ཡིན་བདེན་པ་རྣམས་ནི་རྐང་པ་སྟེ། །དྲན་པ་མགྲིན་པ་སྤྱོད་མཆོག་ཤེས་རབ་མགོ་ཡིན་རལ་པ་རྣམ་པར་གྲོལ་བ་དགེ། སྟོང་པ་དོན་དམ་སུལ་
[045-10b7] དང་ཕུག་ཡིན་བྱམས་དང་སྙིང་རྗེ་དག་ནི་མིག་གཉིས་ཏེ། །དེ་དག་སེང་གེ་ལྟ་བུར་བདག་མེད་སྒྲ་འབྱིན་བདུད་སྡེ་རབ་ཏུ་སྐྲག་པར་བྱེད། །འགྲོ་བ་མ་ལུས་རྣམས་ནི་འཁོར་བའི་འབྲོག་


[045-11a0] [11A] 
[045-11a1] ༄༅། །དགོན་ཉོན་མོངས་མི་བཟད་འཁྱམས་གྱུར་ཏེ། །བདུད་ཀྱི་བྱ་མ་རྟ་དང་རྐུན་པོར་བཅས་པས་ཟིན་ཅིང་གཏི་མུག་མདོངས་གྱུར་པ་།ལམ་ནི་རབ་སྟོར་མི་མཁས་
[045-11a2] སེམས་ཅན་མཐོང་ནས་དེད་དཔོན་མཁས་པ་དེ་དག་ནི། །ལམ་གྱི་མཐར་ཁྲིད་འཇིགས་པ་མེད་པའི་གྲོང་ཁྱེར་དམ་པ་མཆོག་ལ་རབ་ཏུ་འགོད་།འགྲོ་བ་དག་ནི་འདོད་ཆགས་ཞེ་སྡང་མུན་
[045-11a3] པ་ཉོན་མོངས་སྣ་ཚོགས་ནད་བཏབ་ཅིང། །ཡུན་རིང་ནས་ནི་འདུས་བྱས་སྡུག་བསྔལ་དག་ལ་གཞོལ་ཞིང་སྡུག་བསྔལ་རབ་འབར་བ། །སེམས་ཅན་མཐོང་ནས་སྙིང་རྗེ་བསྐྱེད་དེ་ཉོན་མོངས་པ་
[045-11a4] ཡི་ནད་པ་ཀུན་གསོ་ཞིང། །ནད་རྣམས་ཞི་བར་བྱེད་པ་སྟོང་ཕྲག་བརྒྱད་ཅུ་རྩ་བཞི་དམ་པ་དག་ཀྱང་སྟོན། །རྒྱལ་པོ་ལྟ་བུ་དེ་དང་དེ་དག་འཁོར་རྣམས་དགར་བྱེད་འགྲོ་ལ་ཆོས་སྟོན་པ། །སྡིག་
[045-11a5] པ་སྤོང་ལ་དགེ་ལ་བསྙེན་ཅིང་སངས་རྒྱས་ཡོན་ཏན་རྣམས་ཀྱང་ཚོལ་ཅིག་ཅེས། །རྐང་གཉིས་དབང་པོའི་ཆོས་ཀྱི་ཡུལ་ལ་ཀུན་མཁྱེན་ཡེ་ཤེས་དབང་པོར་དབང་བསྐུར་བ། །རྒྱ་ཆེན་བྱང་
[045-11a6] ཆུབ་ཡན་ལག་རིན་ཆེན་འབྱུང་གནས་དེ་དག་འགྲོ་བའི་འཕགས་པའི་ནོར། །ཚུལ་ཁྲིམས་ལྟེ་བ་ཏིང་འཛིན་མུ་ཁྱུད་བརྒྱན་པའི་ཡེ་ཤེས་འོད་དང་ཤེས་རབ་མཚོན། །ཡེ་ཤེས་རྣོ་བའི་
[045-11a7] གཞུ་ཅན་ཉོན་མོངས་འཇོམས་ཞིང་བདུད་ཀྱི་སྡེ་རྣམས་དཀྲུག་བྱེད་པ་།ཆོས་ཀྱི་སྒྲོན་མ་ཆེ་འབྱིན་མཆོག་རྣམས་དེ་དང་དེ་དག་སངས་རྒྱས་བསྐོར་བ་ཡིན། །འཁོར་ལོ་མཆོག་རྣམས་


[045-11b0] [11B] 
[045-11b1] འཇོམས། །ཡེ་ཤེས་ཆུ་ནི་ཟབ་ཅིང་མི་ཟད་ཤིན་ཏུ་རྒྱ་ཆེན་ཆོས་ཀྱི་རོ་དང་ལྡན། །བྱང་ཆུབ་ཡན་ལག་དེ་བཞིན་བསམ་གཏན་རིན་ཆེན་
[045-11b2] གང་བ་འགྲོ་ཀུན་ཤེས་པར་དཀའ། །ཐམས་ཅད་མཁྱེན་པའི་གནས་ཀྱི་མཐའ་རླབས་མཐའ་ཡས་ཡུལ་རྣམས་དག་ཅིང་ལྷག་བསམ་དགེ་དེ་དང་དེ་དག་ཡེ་ཤེས་རྒྱ་མཚོ་མཚུངས་མེད་
[045-11b3] བསྟན་པས་ཟད་པར་མི་འགྱུར་རོ། །འཇིག་རྟེན་རབ་འཕགས་རྟག་ཏུ་ཡུལ་གྱིས་མི་གོས་འགྲོ་བ་རྣམས་ཀྱི་གནས་གྱུར་པ། །བསམ་གཏན་མངོན་ཤེས་རབ་འཕེལ་ཡེ་ཤེས་རྩེ་མོ་ལྷག་པའི་
[045-11b4] བསམ་པ་མི་སྒུལ་བ། །གང་དག་དེ་དང་ཉེར་ཕྲད་ཤེས་རབ་ཡེ་ཤེས་མཆོག་གིས་རབ་ཏུ་འདྲ་བར་འགྱུར། །དེ་དང་དེ་དག་ཡོན་ཏན་རི་རབ་ཤེས་རབ་རབ་བརྟན་འགྲོ་བ་ཀུན་གྱིས་བལྟས། །
[045-11b5] ལྷག་པའི་བསམ་པ་མཆོག་ནི་རྡོ་རྗེ་མཚུངས་ཤིང་འདྲ་སྟེ་བརྟུལ་ཞུགས་ཐམས་ཅད་བརྟན། །སངས་རྒྱས་ཆོས་དང་དགེ་འདུན་ཐམས་ཅད་མཁྱེན་པའི་སྤྱོད་ཡས་བསམ་པ་མི་ཕྱེད་དེ། །
[045-11b6] བདུད་དང་སེམས་ཅན་ཉོན་མོངས་འཇིག་རྟེན་རླུང་དག་གིས་ནི་མི་བསྐྱོད་རབ་བརྟན་པ། །དེ་དང་དེ་དག་འཇིག་རྟེན་དམ་པ་ཉོན་མོངས་འབར་བ་དག་ལས་ཟློག་པར་བྱེད། །བྱམས་པའི་སྤྲིན་
[045-11b7] རྣམས་ཀུན་འདུས་སྙིང་རྗེ་སྟུག་པོ་རིག་པའི་གློག་ཆེན་རྒྱུ་ཞིང་ལྡོག་ཐུབ་པ་རྣམས་ནི་རྫུ་འཕྲུལ་གནས་བཞི་དབྱངས་ཀྱི་འབྲུག་སྒྲ་འབྱིན་ཅིང་རབ་ཏུ་སྒྲོག། ཐ་དད་ཡང་དག་ཤེས་དང་


[045-12a0] [12A] 
[045-12a1] ༄༅། །ཚུལ་ཁྲིམས་ཡན་ལག་བརྒྱད་ལྡན་ཆུ་ཡི་ཆར་འབེབས་པ་།དེ་དང་དེ་དག་སྤྲིན་ཆེན་ཉོན་མོངས་ཞི་བྱེད་སེམས་ཅན་དོན་ཕྱིར་མངོན་པར་འཕགས། །ཤེས་
[045-12a2] རབ་དགའ་དང་ཁྲེལ་ཡོད་དག་ནི་འོབས་ཏེ་ཆོས་ཀྱི་རྒྱལ་མཚན་བསྒྲེང། །ཡེ་ཤེས་ཤིང་ཐགས་ཡིན་ཏེ་ཐར་པའི་སྒོ་ཕྱེ་དྲན་པ་དེ་དག་སྒོ་བ་ཡིན། །བདེན་པ་རྣམས་ནི་ལམ་ཆེན་བཞི་སྟེ་
[045-12a3] ཤིན་ཏུ་དགེ་བའི་རྫུ་འཕྲུལ་རབ་བརྒྱན་པ། །སྲིད་པ་གསུམ་ན་བདུད་སྡེ་དག་གིས་མི་ཐུལ་གྲོང་ཁྱེར་ཆོས་ཉིད་དག་ཏུ་སྟོན། །ཐམས་ཅད་མཁྱེན་པའི་སེམས་མཆོག་ཤིང་ལ་རབ་
[045-12a4] འདུག་རྫུ་འཕྲུལ་རྐང་པའི་རྐང་པ་བརྟན། །གཤོག་པ་ཐབས་ཀྱི་སྟོབས་ཏེ་ཕ་རོལ་གནོན་མཐུ་བྱམས་དང་སྙིང་རྗེ་མིག་གཉིས་ཡིན་།སྟོན་པ་དེ་དག་འགྲོ་བ་ཀུན་ན་ཐུབ་མེད་མཁའ་
[045-12a5] ལྡིང་དབང་པོའི་དྲག་ཤུལ་འདྲ། །སྲིད་པའི་མཚོ་ནས་འདོན་ཅིང་ལྷ་མི་རྣམས་ཀྱང་མྱ་ངན་འདའ་བའི་མཆོག་ལ་འགོད། །ཚུལ་ཁྲིམས་དཀྱིལ་འཁོར་རྫུ་འཕྲུལ་རྐང་པའི་ཤུགས་
[045-12a6] ལྡན་ཡེ་ཤེས་འོད་ཟེར་ཕྲེང་བ་མཛེས། །འོད་སྣང་ཀུན་འཆར་ཉོན་མོངས་འཇོམས་ཤིང་སྲིད་པའི་རྒྱ་མཚོ་རབ་ཏུ་སྐེམ་པར་བྱེད་།སྟོབས་དང་དབང་པོ་དགེ་བའི་སྨན་འཕེལ་སེམས་
[045-12a7] ཅན་པདྨོ་ཡོངས་སུ་རྒྱས་བྱེད་པ། །དེ་དང་དེ་དག་སྣང་བྱེད་ཆོས་ཀྱི་ཉི་མའི་ཁྱུ་མཆོག་འགྲོ་བ་ཀུན་དུ་འབྱུང། །ཆོས་དབྱིངས་རྣམ་པར་དག་པ་དཀྱིལ་འཁོར་འགྲོ་བ་ཀུན་གྱིས་བལྟ་ན་


[045-12b0] [12B] 
[045-12b1] །ཉན་ཐོས་རང་རྒྱལ་རྣམས་ཀྱི་ཚོགས་མང་སྐར་མ་འདྲ་བ་དག་ནི་ཟིལ་གྱིས་མནན། །སེམས་ཀྱི་རྒྱུད་རྣམས་མཐོང་ནས་སྲིད་པ་གསུམ་དུ་འཕེལ་དང་འགྲིབ་པ་རྣམ་པར་སྟན། །
[045-12b2] དེ་དང་དེ་དག་ཡེ་ཤེས་ཟླ་བ་འགྲོ་ལ་འཆར་ཞིང་མཁས་པ་ནམ་མཁའི་མཐའ། །ཆོས་ཀྱི་དབང་པོ་འགྲོ་བ་ཀུན་ལ་དབང་བྱེད་གཟུགས་དང་ཡོན་ཏན་དག་གིས་བརྒྱན། །ཡེ་ཤེས་རྡོ་རྗེ་མངའ་བ་
[045-12b3] ཐབས་ནི་མིག་སྟེ་ཆོས་ལ་དབང་ཆེན་བསྒྱུར་གནས་པ། །ལུས་དང་མཚན་དང་དཔེ་བྱད་བཟང་པོ་སྣ་ཚོགས་ཀུན་གྱིས་བལྟ་བའི་དབང་པོ་སྟེ། །ཆོས་ཀྱིས་འགྲོ་བ་ཀུན་ལས་རྒྱལ་བ་དེ་དང་དེ་དག་
[045-12b4] ཆོས་ཀྱི་དབང་པོ་ཡིན། །སྲིད་པ་གསུམ་ན་འདོད་པའི་འདམ་དང་ཉོན་མོངས་ལས་ལས་རབ་འདས་ཀུན་དབང་པོ། །བྱམས་པ་སྣང་དང་ཐུགས་རྗེ་བསམ་གཏན་དགའ་དང་བཏང་སྙོམས་རྣམས་
[045-12b5] ལ་མོས། །སྲིད་པ་གསུམ་པོ་ཀུན་དུ་ཐ་དད་ལུས་སྟོན་ཆོས་ཀྱི་སྒྲས་ཀྱང་གོ་འབྱེད་པ། །དེ་དང་དེ་དག་ཚངས་པ་ལྟ་བུར་རྣམ་དག་མོས་ཤིང་ལྟ་བའི་རྣམ་པ་སེལ། །འཁོར་ལས་རབ་ཏུ་འདས་
[045-12b6] ཤིང་རྣམ་དག་ཡུལ་དང་ལྡན་པ་བདག་པོ་ཆོས་ཀྱི་དབང། །ཕྱིར་ལྡོག་མི་འགྱུར་བློ་གྲོས་ཆེ་འཆང་གང་རྣམས་ཐེག་པ་དམའ་དང་ཐ་དད་ལ། །ཆོས་ཀྱི་དབང་པོར་དབང་བསྐུར་འཇིག་རྟེན་
[045-12b7] དམ་པ་ཡེ་ཤེས་ཕྱིར་ལྡོག་མི་འགྱུར་བ། །ཐམས་ཅད་མཁྱེན་པའི་ཡོན་ཏན་དབང་ཕྱུག་གྲགས་ཆེན་དེ་དང་དེ་དག་འཇིག་རྟེན་དབང། །ནམ་མཁའི་མཁའ་དབྱིངས་ལྟ་བུར་དངོས་དང་


[045-13a0] [13A] 
[045-13a1] ༄༅། །རྣམ་བྲལ་དམིགས་པ་ཐམས་ཅད་རྣམ་བསལ་བ། །འགྲོ་བ་ཀུན་ཏུ་བྱ་བ་ཉམས་ལེན་ཁྱུ་མཆོག་ཅི་ལའང་གནས་པ་མེད་པ་སྟེ་།འགྲོ་བ་ཀུན་ཏུ་སྤྱོད་པ་
[045-13a2] དཀར་ཞུགས་མཁས་པ་དེ་དག་རབ་ཏུ་མི་གནས་པ། །དེ་དང་དེ་དག་ཡེ་ཤེས་དགེ་ཞིང་དག་པས་ཤེས་རབ་ནམ་མཁའི་དབྱིངས་དང་འདྲ། །དེ་དང་དེ་དག་ཤིན་ཏུ་རྒྱ་ཆེན་ཐབས་ལྡན་ས་ལྷར་
[045-13a3] འགྲོ་བ་ཀུན་གྱི་གསོས། །ཆུ་འདྲ་དེ་དང་དེ་དག་བྱམས་དང་སྙིང་རྗེ་ཉོན་མོངས་མེ་ནི་རབ་ཏུ་སེལ། །དེ་དང་དེ་དག་ཡེ་ཤེས་མེས་ནི་ཉོན་མོངས་སྲེག་ཅིང་བག་ཆགས་བཅས་པ་བསལ། །སྟོན་
[045-13a4] པ་དེ་དག་མི་གནས་རླུང་དང་འདྲ་བར་སྲིད་པ་གསུམ་ན་རབ་ཏུ་རྒྱུ། །དེ་དང་དེ་དག་རིན་ཆེན་འདྲ་སྟེ་ཤིན་ཏུ་དཀོན་ཞིང་འགྲོ་བར་དབུལ་ཡང་སེལ། །དེ་དང་དེ་དག་རྡོ་རྗེ་ལྟ་བུར་སྲིད་པ་གསུམ་
[045-13a5] ན་ལྟ་བ་ཀུན་ཏུ་འཇོམས། །དེ་དང་དེ་དག་ཡོན་ཏན་ཀུན་གྱི་ཕྲེང་བ་སྣ་ཚོགས་འཇིག་རྟེན་གསུམ་མཛེས་བྱེད། །སྟོན་པ་དེ་དག་ནོར་བུ་རིན་ཆེན་མཚུངས་འདྲ་སྤྱོད་པ་ཀུན་གྱི་གཙུག་ཏུ་ཕྱིན།།
[045-13a6] དེ་དང་དེ་དག་མེ་ཏོག་ལྟ་བུར་ཡོན་ཏན་རབ་རྒྱས་བྱང་ཆུབ་ཡན་ལག་རྩེ། །ཕྲེང་བ་ལྟ་བུར་དེ་དང་དེ་དག་སྨོན་ལམ་བཅིངས་ཤིང་འཇིག་རྟེན་མགོན་ལ་གནས། །དེ་དང་དེ་དག་ཚུལ་
[045-13a7] ཁྲིམས་མ་ཉམས་སྐྱོན་མེད་རྣམ་དག་དྲི་ནི་དྲི་རབ་ཞིམ། །དེ་དང་དེ་དག་འཇིག་རྟེན་གསུམ་ན་ཆོས་དང་ཡེ་ཤེས་ཀྱིས་ནི་བག་ཆགས་དག་གདུགས་འདྲ་དེ་དང་དེ་དག་སྟོབས་ཀྱི་བླ་


[045-13b0] [13B] 
[045-13b1] །ཡེ་ཤེས་རྒྱལ་མཚན་བསྒྲེང་བའི་ཐུགས་མངའ་དེ་དང་དེ་དག་ང་རྒྱལ་མཚན་སྙོལ་།དེ་དང་དེ་དག་སྤྱོད་པའི་བ་དན་སྣ་ཚོགས་ཡིད་འོང་ཡེ་
[045-13b2] ཤེས་ཀུན་ཏུ་འཕགས། །གོས་འདྲ་དེ་དང་དེ་དག་རྫུ་འཕྲུལ་ཡོན་ཏན་འགྲོ་བ་ཀུན་ལ་ཁེབས་པར་བྱེད། །ཐེག་པ་འདྲ་བ་ཁྱུ་མཆོག་མཐའ་ཡས་དེ་དང་དེ་དག་འཇིག་རྟེན་གསུམ་ལས་འབྱིན།།
[045-13b3] དེ་དང་དེ་དག་རབ་དུལ་གླང་པོ་ལྟ་བུར་ཡིད་ཀྱིས་རྟག་ཏུ་དུལ་ལ་གནས། །དེ་དང་དེ་དག་རྫུ་འཕྲུལ་རྟས་ནི་ཁལ་ཆེན་ཁྱེར་ཞིང་འཇིག་རྟེན་གསུམ་ལས་འདའ། །ཀླུ་ཡི་དབང་པོ་ལྟ་བུ་དེ་དང་དེ་དག་
[045-13b4] སེམས་ཀྱི་ཡུལ་དུ་ཆོས་ཆར་འབེབས། །དེ་དང་དེ་དག་འགྲོ་བ་ཀུན་ལ་མེ་ཏོག་ཨུ་དུམ་ཝར་མཚུངས་འདྲ་ཤིན་ཏུ་དཀོན། །དཔའ་བོ་ལྟ་བུ་དེ་དང་དེ་དག་ཉོན་མོངས་འཇོམས་ཤིང་བདུད་ཀྱི་
[045-13b5] སྡེ་རྣམས་འཁྲུགས། །མི་ལྡོག་འཁོར་ལོ་ལྟ་བུ་དེ་དང་དེ་དག་འདྲེན་པ་རྣམས་ཀྱིས་རབ་ཏུ་བཙུད། །དེ་དང་དེ་དག་སྒྲོན་མ་ལྟ་བུར་མུན་པ་སེལ་ཅིང་སེམས་ཅན་ཐམས་ཅད་ལམ་ཡང་སྟོན། །དེ་
[045-13b6] དང་དེ་དག་ཆུ་ཀླུང་ལྟ་བུར་ཡོན་ཏན་དེད་ཅིང་ལམ་རྒྱུན་རྗེས་སུ་འགྲོ་དེ་དང་དེ་དག་ཟམ་པ་ལྟ་བུར་ངལ་བ་མེད་པར་རྟག་ཏུ་འགྲོ་བ་སྒྲོལ། །གྲུ་དང་གྲུ་ཆེན་ལྟ་བུར་སྨོན་ལམ་རབ་བཏབ་ཡེ་ཤེས་
[045-13b7] གངས་ཆེན་མཚོ་ཐོབ་བྱེད། །དེ་དང་དེ་དག་མཉན་པ་ལྟ་བུར་འགྲོ་བ་ཡེ་ཤེས་ཐང་ཆེན་མཆོག་ལ་འགོད། །དེ་དག་སྐྱེད་མོས་ཚལ་གྱི་དགའ་བརྩེ་ཞིང་འགྲོ་ལ་ཡང་དག་སྤྱོད་པ་སྟོན། །དེ་


[045-14a0] [14A] 
[045-14a1] ༄༅། །དག་ཆོས་ཀྱི་རྣམ་ཐར་མངོན་ཤེས་མེ་ཏོག་ཡེ་ཤེས་གཞལ་མེད་ཁང་དག་པ། །མཁས་པ་དེ་དང་དེ་དག་སྨན་ལྟར་ནད་ཞི་བྱེད་ཅིང་ཉོན་མོངས་རབ་ཏུ་སེལ། །
[045-14a2] སྨན་གྱིས་རྒྱས་པའི་གངས་རི་ལྟ་བུར་དེ་དང་དེ་དག་ཡེ་ཤེས་འབྱུང་གནས་སོ། །དེ་དག་སངས་རྒྱས་ལྟ་བུར་ཡེ་ཤེས་ཀྱིས་ནི་འགྲོ་བ་གཉིད་ལོག་མུན་པ་སེལ། །ཡང་དག་སངས་རྒྱས་ལྟ་
[045-14a3] བུར་གཞན་མིན་ཡིད་ཀྱིས་འགྲོ་བ་ཡང་དག་རྟོགས་པར་བྱེད། །དེ་དང་དེ་དག་རྒྱལ་བ་ཅི་འདྲ་དེ་ལྟར་འོངས་ཏེ་མཁས་པ་དེ་ཉིད་གནས་།དེ་དག་ཐམས་ཅད་མཁྱེན་པ་ལྟ་བུར་ཡེ་ཤེས་
[045-14a4] འབྱུང་གནས་ཀུན་ནས་སྒོར་ཡང་ཞུགས། །ཞི་བ་སྐྱེད་པ་དེ་དང་དེ་དག་སྟོན་པས་རབ་བསྔགས་འགྲོ་བ་ཀུན་ལ་སྟོན། །དེ་དང་དེ་དག་རང་གི་ཡེ་ཤེས་ཡུལ་དང་ཐམས་ཅད་མཁྱེན་གྱི་སྤྱོད་
[045-14a5] ཡུལ་ཤེས། །དེ་དང་དེ་དག་ཚད་མེད་དཔུང་དང་འདྲ་བར་འགྲོ་བ་ཀུན་ན་ཐུབ་པ་མེད། །དེ་དག་ཡེ་ཤེས་མི་འཇིགས་བློ་གྲོས་འཆང་བ་ཐམས་ཅད་མཁྱེན་པའི་ཆོས་ཀྱང་ཤེས། །གང་ན་
[045-14a6] གང་དག་འགྲོ་བ་ཀུན་གྱི་གཟུགས་དང་མིང་རྣམས་ཇི་སྙེད་སྣང་ཡོད་པ། །ཀུན་ཏུ་གཟུགས་སྙོམས་གཟུགས་ཀྱི་རྗེས་སུ་སོང་ཞིང་མིང་དབྱངས་རྗེས་སུ་སོང་བ་ཡིན། །གཟུགས་རྣམས་
[045-14a7] ཀུན་ལས་འདས་ཤིང་མིང་དང་རྣམ་པར་བྲལ་ཡང་བྱ་བ་ཐམས་ཅད་སྟོན། །དེ་དག་མཐུ་ནི་འགྲོ་བ་རྣམས་ཀྱིས་རྣམ་པ་ཀུན་དུ་བརྗོད་པར་མི་ནུས་སོ། །གང་དག་འདི་འདྲའི་ཡོན་ཏན་


[045-14b0] [14B] 
[045-14b1] །ཡོད་དང་མེད་པའི་མདུད་པ་ཐམས་ཅད་བྲལ་བ་མཁས་པ་ཡེ་ཤེས་མངོན་སུམ་ཅན། །ཐམས་ཅད་ཤེས་ཀྱང་ཡེ་ཤེས་རྟེན་པ་
[045-14b2] མ་ཡིན་ཡེ་ཤེས་དེ་ལ་གནས་པ་མིན། །དེ་དག་སྤྱོད་ལ་འཇུག་པ་ཡིད་འོང་འཇིག་རྟེན་དགའ་བར་བྱེད་པ་བཤད་པར་བྱ། །ཆོས་ཀྱི་ཚུལ་ནི་སྒྱུ་མའི་རང་བཞིན་དངོས་པོ་དབེན་པ་ལྟ་བུར་རབ་
[045-14b3] རྟོགས་ནས། །མཁས་པས་སངས་རྒྱས་བྱིན་གྱི་རླབས་ཀྱིས་སྨོན་ལམ་ཐབས་དང་སྙིང་རྗེ་དག་ཀྱང་བྱེད། །སྤྲུལ་པའི་ཡེ་ཤེས་སྒོ་དང་ལྡན་པས་ཁྱུ་མཆོག་བྱ་བ་སྣ་ཚོགས་རབ་སྟོན་པའི། །
[045-14b4] བྱང་ཆུབ་སེམས་དཔའ་མ་ནོར་ཡིད་ཅན་རྩེ་གཅིག་མཉམ་པ་མེད་པ་ལེགས་པར་གྲགས། །ལུས་གཅིག་ལ་ནི་མཐའ་ཡས་ལུས་དང་རྒྱ་ཆེན་ལུས་རྣམས་ཐ་དད་རབ་ཏུ་སྟོན། །སེམས་
[045-14b5] མེད་ཡིད་མེད་སེམས་ཀྱི་ཡུལ་མེད་འོན་ཀྱང་འགྲོ་བ་ཀུན་དུ་དེ་དག་སྟོན། །ཁྱུ་མཆོག་བརྗོད་པའི་ཕ་རོལ་ཕྱིན་པ་དེ་དག་དབྱངས་གཅིག་རྣམ་པར་རྗོད་བྱེད་ཀྱང། །འགྲོ་བ་དག་གིས་སྒྲ་སྐད་
[045-14b6] ཇི་སྙེད་ཡོད་པ་དེ་དག་ཐམས་ཅད་རབ་ཏུ་རྗོད། །ཉོན་མོངས་རྒྱུད་བྱུང་ལུས་དང་བྲལ་ཡང་སེམས་ཅན་རྣམས་ཀྱི་ལུས་ལ་དབང་བསྒྱུར་ཏེ། །བརྗོད་དུ་མེད་པའི་ཚུལ་གྱིས་ཞི་བ་རྟོགས་ཤིང་
[045-14b7] སྒྲ་རྣམས་ཐམས་ཅད་རབ་ཏུ་སྟོན། །དེ་དག་སེམས་ཀྱི་རང་བཞིན་ཞི་ཞིང་འོད་གསལ་ནམ་མཁའ་མཚུངས་པར་ཡང་དག་ཤེས། །འགྲོ་བ་ཀུན་ལ་བྱ་བ་རྣམ་པ་སྣ་ཚོགས་སྒོ་ནས་འཇིག་


[045-15a0] [15A] 
[045-15a1] ༄༅། །རྟེན་སྣ་ཚོགས་སྟོན། །དེ་དག་ལུས་རྣམས་གང་ལའང་གནས་པ་མེད་དེ་ལུས་ཀྱང་དེ་དག་སྟོན་པ་བྱེད། །འགྲོ་བ་ཐམས་ཅད་ཀྱི་ནི་སྐྱེ་བ་དག་དང་རྒྱུ་མཐུན་གནས་
[045-15a2] པ་ཇི་སྙེད་པ། །ཐམས་ཅད་ཀུན་དུ་སྐྱེ་བའི་ལུས་དང་ལྡན་ཡང་སྐྱེ་བ་དག་ལ་གནས་པ་མེད། །རང་གི་ལུས་ལ་མཁའ་འདྲ་དངོས་བྲལ་སེམས་ཅན་སེམས་ལ་སྣ་ཚོགས་རྣམ་པ་སྟེ། །མཁས་
[045-15a3] པ་ཀུན་ལ་དབང་བསྒྱུར་དེ་དག་ལུས་ནི་མཐའ་ཡས་ཀུན་ཏུ་སྟོན་བྱེད་ཅིང། །མེ་ཏོག་དྲི་དང་བྱུག་པ་ཕྱེ་མ་སིལ་སྙན་གདུགས་དང་བ་དན་རྒྱལ་མཚན་རྣམས། །ཐམས་ཅད་མཁྱེན་ལ་མཆོད་
[045-15a4] པས་རྐང་གཉིས་གཙོ་བོ་འཇིག་རྟེན་མཆོག་ལ་མཆོད་བྱེད་ཅིང་།མཁས་པ་བསམ་པ་ཐག་པས་ལུས་ཀྱི་འདུ་བྱེད་མཆོད་པ་དམ་པ་ཀུན་དུ་སྟོན། །མཁས་པ་དེ་དག་རྒྱལ་བ་ཞབས་ཀྱི་
[045-15a5] དྲུང་འཁོད་རྒྱལ་བ་ཐམས་ཅད་ཀྱི། །འཁོར་རྣམས་ཀུན་ན་སྣང་ཞིང་མཚུངས་མེད་དེ་དག་ཞུ་བ་ཀུན་ཀྱང་ཞུ་བ་བྱེད། །ཆོས་ཀྱི་དམ་པ་ཐོས་ནས་ཏིང་འཛིན་རེ་རེ་མཐའ་ཡས་སྒོ་ལྡན་ཐོབ་
[045-15a6] གྱུར་ཅིང། །བློ་གྲོས་ལྡན་པ་དེ་སྙེད་རྣམ་པར་ལྡང་བ་སྟོན་པ་བྱེད་ཀྱང་ཟད་པ་མེད། །འགྲོ་བ་སྒྱུ་མ་ལྟ་བུར་རྟོགས་ནས་ཤེས་རབ་ཡེ་ཤེས་ཐབས་ཀྱི་ཕ་རོལ་ཕྱིན། །སྒྱུ་མ་ལྟ་བུའི་ཆོས་
[045-15a7] དང་གཟུགས་སྤོས་མཐའ་ཡས་དང་བ་འགྲོ་བ་ཀུན་ལ་སྟོན། །སྣ་ཚོགས་གཟུགས་དང་སྒྲ་རྣམས་མཐའ་ཡས་ཤིན་ཏུ་རྒྱ་ཆེ་སེམས་ཀྱང་རབ་ཏུ་སྟོན། །འགྲོ་བ་ཐམས་ཅད་ལ་ནི་


[045-15b0] [15B] 
[045-15b1] །འགྲོ་དོན་རྗེས་འགྲོ་དེ་དག་ལ་ལ་དག་ཏུ་ཐོག་མའི་སེམས་སུ་འགྲོ་བ་སྟོན། །ལ་ལར་འགྲོ་བ་ཀུན་ལ་བྱང་ཆུབ་སྤྱོད་པ་མཐའ་ཡས་རྒྱ་ཆེན་དག་
[045-15b2] ཀྱང་སྟོན། །ལ་ལར་སྦྱིན་དང་ཚུལ་ཁྲིམས་བཟོད་པ་བརྩོན་འགྲུས་བསམ་གཏན་ཤེས་རབ་རྣམས། །ལ་ལར་ཚངས་པའི་ལམ་སྡུད་ཁ་ཅིག་ཏུ་ནི་སྤྱོད་པ་མཆོག་ཀྱང་རབ་ཏུ་སྟོན། །མཁས་པ་
[045-15b3] རྟོགས་མེད་དེ་དག་ལ་ལར་སྤྱོད་པ་རྫོགས་ཤིང་བཟོད་པ་ཐོབ་པ་སྟོན། །ལ་ལར་སྐྱེ་བ་གཅིག་གིས་ཐོགས་པར་ངེས་ཤིང་ལ་ལར་རྒྱལ་བས་དབང་བསྐུར་བ། །ལ་ལར་ཉན་ཐོས་གཟུགས་སུ་
[045-15b4] གྱུར་ཅིང་ལ་ལ་དག་ཏུ་རང་རྒྱལ་གཟུགས་སུ་གྱུར། །བྱེ་བ་ཁྲག་ཁྲིག་མང་པོའི་ཞིང་དུ་མྱ་ངན་འདའ་བས་སྤྱོད་ལས་ལྡོག་པ་མེད་།དེ་དག་ལ་ལར་ལྷ་དབང་བརྒྱ་བྱིན་ལྷ་དང་བཅས་པ་ལ་ལར་
[045-15b5] ཚངས་པར་འགྱུར། །དེ་དག་ལ་ལར་ལྷ་ཡི་བུ་མོ་བརྒྱས་བསྐོར་ལ་ལར་གཅིག་པུ་སྤྱོད་པ་སྟོན། །ལ་ལར་དགེ་སློང་རབ་ཏུ་ཞི་ཞིང་ཡིད་ཞི་ལ་ལར་རྒྱལ་པོ་དབང་ཕྱུག་འགྱུར། །ལ་ལར་
[045-15b6] ཆོས་ཀྱི་དྲ་བར་འཇུག་པའི་ཡེ་ཤེས་ཁྱུ་མཆོག་གཟུགས་ཀྱང་རབ་ཏུ་སྟོན། །ལ་ལར་བུད་མེད་སྒྱུ་རྩལ་ཕ་རོལ་རབ་ཕྱིན་ལ་ལར་དཀའ་ཐུབ་ཅན་དུ་འགྱུར། །ལ་ལར་འདོད་པའི་ལོངས་
[045-15b7] སྤྱོད་རྒྱ་ཆེན་སྟོན་ཅིང་ལ་ལར་བསམ་གཏན་ཐུབ་པ་བྱེད། །ལ་ལར་མྱ་ངན་འདའ་དང་ཚེ་ཡིས་དང་ལ་ལར་རྒན་དང་བྱིས་པར་སྟོན་།དེ་དག་སྤྱོད་པ་བསམས་ན་སྐྱེ་བོ་མྱོས་པར་འགྱུར་


[045-16a0] [16A] 
[045-16a1] ༄༅། །ཏེ་ཡིད་གཉིས་རྙེད་པར་འགྱུར། །ལ་ལར་ལྷ་དང་འགྲོགས་ཤིང་ལ་ལར་ཤི་འཕོ་ལ་ལར་མངལ་འགྲོ་གནས་པ་སྟོན། །ལ་ལར་མངལ་ཞུགས་ལ་ལར་
[045-16a2] རྣམ་པར་སངས་རྒྱས་ལ་ལར་འཁོར་ལོ་རབ་ཏུ་བསྐོར། །ལ་ལར་སྐྱེ་བ་ལ་ལར་མྱ་ངན་འདས་པ་ལ་ལར་བཟོ་ཡང་རབ་ཏུ་སློབ། །ལ་ལར་བུད་མེད་ཚོགས་ཀྱི་དབུས་གནས་ལ་ལར་ཏིང་
[045-16a3] འཛིན་ལ་ལར་མངོན་པར་འབྱུང། །ལ་ལར་ཁྱུ་མཆོག་བྱང་ཆུབ་དམ་པར་སངས་རྒྱས་བྱང་ཆུབ་ཤིང་གི་དྲུང་ན་བཞུགས། །ལ་ལར་འཁོར་ལོ་རབ་ཏུ་བསྐོར་ཞིང་ལ་ལར་སྣ་ཚོགས་
[045-16a4] ཆོས་རྣམས་ཡོངས་སུ་ཚོལ། །ལ་ལར་སངས་རྒྱས་གྱུར་ཅིང་ཞིང་རྣམས་བྱེ་བ་བརྒྱར་ཁྱབ་འགྲོ་བར་སྟོན་བྱེད་ཀྱང། །བྱང་ཆུབ་དོན་དུ་སྤྱོད་པ་དག་གིས་ཚོགས་རྣམས་ལས་ཀྱང་ཕྱིར་
[045-16a5] ལྡོག་མ་ཡིན་ནོ། །བསྐལ་པའི་གྲངས་ལ་འཇུག་པའི་ཕ་རོལ་ཕྱིན་པས་བསྐལ་པ་བྱེ་བ་ཕྲག་བརྒྱ་དག་ཁྱུ་མཆོག་སེམས་གཅིག་ནང་སྟོན་སེམས་གཅིག་བསྐལ་པ་བརྒྱར་ཡང་དེ་
[045-16a6] བཞིན་སྟོན་པ་བྱེད། །འགྲོ་བ་ཐམས་ཅད་ལ་ཡང་རྟོག་དང་མི་རྟོག་རྟོག་པའི་ཡུལ་རྣམས་ཐམས་ཅད་སྟོན། །གསོག་པ་མེད་ཅིང་ཕྱོགས་ལ་གནས་མེད་སྤྱོད་པ་དེ་དག་ཀུན་ཀྱང་
[045-16a7] རབ་ཏུ་སྟོན། །གང་ཕྱིར་རྒྱལ་བ་ཉེ་རྒྱལ་དེ་དག་ཉི་ཚེའི་ཕྱོགས་མེད་ཀུན་ན་བཞུགས་པས་ན། །འགྲོ་བ་ཀུན་གྱི་རྒྱལ་བ་ཇི་སྙེད་པ་དག་ཐམས་ཅད་རྡུལ་གཅིག་སྟེང་དུ་མཐོང། །


[045-16b0] [16B] 
[045-16b1] ཀྱི་རྒྱུ་ཚུལ་རྣམས་ཀྱང་མཐོང། །དེ་ལྟར་བརྩོན་པས་བསྐལ་པ་ཁྲག་ཁྲིག་བརྩོན་བྱེད་འོན་ཀྱང་ཆ་ཤས་ཟད་མི་འགྱུར། །དེ་
[045-16b2] ལྟར་འགྲོ་བ་ཀུན་གྱི་སེམས་ཅན་ཚུལ་རྣམས་མཐའ་ཡས་རྒྱ་ཆེན་རབ་ཏུ་ཤེས། །སེམས་ཅན་གཅིག་ལ་མཐའ་ཡས་ལུས་དང་རྒྱུ་དང་བྱེ་བ་ཁྲག་ཁྲིག་ཡོད་པ་རྣམས། །དེ་དག་འགྲོ་བ་
[045-16b3] གཅིག་དང་མ་ལུས་ཐམས་ཅད་དག་ལ་རྣམ་པ་ཀུན་དུ་སྟོན་པ་བྱེད་།བསླབ་པ་འདི་ཡི་ཕྱོགས་ལ་ཕ་རོལ་ཕྱིན་ཏེ་མ་བསླབས་རྣམས་ནི་སྟོན་པ་བྱེད། །དབང་པོ་རྣོན་པོ་དང་ནི་འབྲིང་དང་གང་
[045-16b4] དག་དབང་པོ་རྟུལ་བའང་རབ་ཤེས་ནས། །འགྲོ་བར་སྐལ་བ་ཡོད་དང་སྐལ་བ་མེད་པའི་དབང་པོའི་འཁོར་ལོ་སྐོར་བ་བྱེད། །དབང་པོ་རེ་རེ་ལ་ཡང་དབང་པོ་ཐམས་ཅད་རྣམ་པ་ཕན་ཚུན་
[045-16b5] གནས་པ་དང། །དབང་པོའི་དངོས་པོ་ཕྲ་བའི་ཚུལ་དང་གང་དག་དབང་པོ་བརྟན་པའང་རབ་ཏུ་ཤེས། །དེ་ལྟར་ཁམས་དང་མོས་དང་བསམ་པ་སྤྱོད་དང་ཉོན་མོངས་བག་ཆགས་རྣམས་ཀྱང་
[045-16b6] ཤེས༑ ༑སྔོན་གྱི་མཐའ་དང་ཕྱི་མའི་མཐའ་ཡི་སེམས་སྤྱོད་ད་ལྟར་བྱུང་བའང་དེ་བཞིན་ཏེ། །སེམས་ཅན་ཀུན་གྱི་སྤྱོད་པའི་ཕ་རོལ་ཕྱིན་ཀྱང་འོང་དང་འགྲོ་བ་ཡོད་མ་ཡིན། །མ་ནོར་སྤྱོད་པ་
[045-16b7] ཤེས་ནས་འགྲོ་བ་ཀུན་ལ་ཆོས་ཀྱི་དམ་པ་སྟོན་པ་བྱེད། །དེ་ལྟར་སེམས་ཀྱི་སེམས་སྤྱོད་སྣ་ཚོགས་ཀུན་ནས་ཉོན་མོངས་མེད་པ་དག་སེམས་གཅིག་ལ་ནི་ཁོང་དུ་ཆུད་ནས་བྱང་ཆུབ་


[045-17a0] [17A] 
[045-17a1] ༄༅། །མཆོག་ཏུ་ཀུན་མཁྱེན་རྣམ་སངས་རྒྱ། །སེམས་ཀྱི་སྐད་ཅིག་གཅིག་གིས་འགྲོ་བ་རྣམས་ཕྱེ་རང་གི་ཤེས་པས་རྟོགས་གྱུར་ནས་།སེམས་ཀྱི་ཚུལ་ཤེས་
[045-17a2] སེམས་མེད་རབ་ཏུ་གཞོལ་བས་ཡེ་ཤེས་མཆོག་ལ་ཀུན་ཀྱང་འགོད། །རྫུ་འཕྲུལ་མཆོག་ཐོབ་ཡེ་ཤེས་ཁྱུ་མཆོག་མངོན་པར་ཤེས་པ་ཀུན་གྱིས་རབ་ཏུ་འཕགས། །སེམས་
[045-17a3] བསྐྱེད་གཅིག་གིས་ཁྲག་ཁྲིག་མཐའ་ཡས་ཞིང་དང་ཕྱོགས་རྣམས་ཐམས་ཅད་དུའང་འགྲོ། དེ་ལྟར་ཡེ་ཤེས་དབང་བསྒྱུར་འགྲོ་ཞིང་བསྐལ་པ་བྱེ་བ་ཁྲག་ཁྲིག་ཟད་བྱེད་ཀྱང། །སྐྲ་
[045-17a4] རྒྱུད་ཤིན་ཏུ་ཕྲ་བ་གཅིག་ལ་ཞུགས་པར་གནས་ལས་གར་ཡང་འཕོ་བ་མེད། །འཚོ་བའི་དོན་དུ་སྒྱུ་མཁན་གཟུགས་རྣམས་སྣ་ཚོགས་འགྲོ་བ་ཀུན་ལ་སྟོན་བྱེད་ཀྱང། །སྒྱུ་མ་ཀུན་
[045-17a5] བཙལ་གཟུགས་སུ་མི་དམིགས་གཟུགས་ཡོད་མ་ཡིན་པར་ཡང་དམིགས་པ་མེད་།དེ་ལྟར་མཁས་པ་ཡེ་ཤེས་ཐབས་དང་ཤེས་རབ་རྒྱ་ཆེན་སྒྱུ་མར་ཞུགས་པ་རྣམས། །སྤྲུལ་
[045-17a6] པ་ཕུན་སུམ་ཚོགས་པས་འཇིག་རྟེན་ཕལ་ཆེན་ཁྱབ་པར་བྱས་ཤིང་རབ་ཏུ་སྟོན། །ཉི་མ་ཟླ་བ་མཁའ་ལ་རྒྱུ་ཞིང་མཛེས་ལ་ཤིན་ཏུ་འཕགས་པའི་རྣམས། །མ་རྙོགས་ཆུ་རྣམས་
[045-17a7] ཇི་སྙེད་དག་ཏུ་སྣང་ཡང་དེ་ནི་ཆུ་དང་འདྲེས་མ་ཡིན། །དེ་ལྟར་ཆོས་ཉིད་དག་པའི་དཀྱིལ་འཁོར་མཆོག་ལ་ཤེས་པས་ཤིན་ཏུ་འཕགས་པའི་རྣམས། །འགྲོ་བ་དག་པའི་སེམས་ཀྱི་


[045-17b0] [17B] 
[045-17b1] །ལ་ལ་གཉིད་ལོག་རྨི་ལམ་དག་ན་བྱ་བ་རྣམ་པ་སྣ་ཚོགས་ཐ་དད་བྱེད་།ལོ་ནི་བྱེ་བ་ཁྲག་ཁྲིག་མང་པོ་ཟད་པར་རྨིས་ཀྱང་མཚན་མོ་དེ་མ་
[045-17b2] ཟད༑ ༑དེ་ལྟར་ཆོས་ཉིད་རང་བཞིན་མཚུངས་པར་རྗེས་རྟོགས་བྱ་བ་སྣ་ཚོགས་ཀུན་སྟོན་ཏེ། །སྐད་ཅིག་གཅིག་ལ་བསྐལ་པ་བྱེ་བ་ཟད་བྱེད་དེ་དག་ཡེ་ཤེས་ཟད་མི་འགྱུར། །རི་ཡི་དབང་པོའི་
[045-17b3] རི་སུལ་གནས་པ་འཇིག་རྟེན་དག་དང་མཉམ་དུ་ཐོས་པའི་སྒྲ། །ཀུན་ནས་སྒྲ་ཡི་སྒྲ་བརྙན་དེ་དང་འདྲ་བར་བརྗོད་ཀྱང་རྟོག་ཅིང་གཡོ་བ་མེད། །དེ་བཞིན་ཆོས་ཀྱི་རང་བཞིན་ཤེས་པའི་ཁྱུ་
[045-17b4] མཆོག་བྱང་ཆུབ་སེམས་དཔའ་མཁས་པ་དག་རྟོག་པ་མེད་པར་སེམས་ཅན་སྒྲ་རྣམས་ཇི་སྙེད་པར་ནི་ཆོས་དང་སྤྱོད་པ་སྟོན། །དཔྱིད་ཟླ་དག་གི་སྨིག་རྒྱུ་གཡོས་ལ་ཇི་ལྟར་སེམས་ཅན་ཆུར་
[045-17b5] ནི་འདུ་ཤེས་ནས། །དེ་ནས་ཆུ་རྙེད་མི་འགྱུར་བཏུང་དུ་མེད་ཅིང་ཇེ་བས་ཇེ་སྐོམ་རྣམས་འཕེལ་བ། །དེ་ལྟར་མཁས་པ་ཐར་ལ་ཞུགས་པ་སེམས་ཅན་དག་གི་ཉོན་མོངས་གཡོ་བའི་རྣམས། །
[045-17b6] ཤེས་པས་རྟོག་ནས་སེམས་ཅན་འདུ་ཤེས་བྱ་མེད་ཕྱིར་ཞིང་བྱ་བ་རྣམ་པར་འཕེལ། །གཟུགས་ནི་དབུ་བ་ལྟ་བུར་ཁྱུ་མཆོག་སྟོན་ཏེ་ཚོར་བ་ཆུ་ཡི་ཆུ་བུར་འདྲ། །འདུ་ཤེས་ཐམས་ཅད་
[045-17b7] སྨིག་རྒྱུ་ལྟ་བུར་རག་ལས་འདུས་བྱས་ཆུ་སྐྱེས་ཤིང་དང་འདྲ་།སེམས་ནི་སྒྱུ་འདྲ་བསྒྲུབ་བྱ་སྐྱེད་བྱེད་དེ་བཞིན་བྱ་བ་སྣ་ཚོགས་རབ་ཏུ་སྟོན། །དེ་ལྟར་ཕུང་པོ་དགོད་པ་སྟོན་ཀྱང་དབང་


[045-18a0] [18A] 
[045-18a1] ༄༅། །བསྒྱུར་དག་ནི་དེ་ལ་གནས་པ་མེད། །སྐྱེ་མཆེད་སྟོང་པའི་རང་བཞིན་དབང་མེད་འཁྲུལ་འཁོར་བྱ་བ་ཀུན་དུ་འབྱིན་བྱེད་དང་།ཁམས་ནི་ཆོས་ཀྱི་དབྱིངས་
[045-18a2] མཚུངས་དངོས་པོ་དག་དང་བྲལ་བར་འགྲོ་བ་རྣམས་ལ་སྟོན། །དམ་པའི་དོན་ཚུལ་ཞི་བ་ལས་ནི་བདེན་པ་སྣ་ཚོགས་རྣམས་ཀྱང་རབ་ཏུ་སྟོན། །དེ་ལྟར་དེ་དག་ཆོས་ཚུལ་རྣམ་པར་
[045-18a3] དགོད་པ་སྟོན་པ་བྱེད་ཀྱང་གནས་པ་མེད། །འོང་བ་མེད་ཅིང་ཕྱོགས་སུ་འགྲོ་བ་མེད་ལ་རྒྱུད་དུ་གནས་པ་མེད་པ་ཡི། །ཉོན་མོངས་རྒྱུ་ལས་བྱུང་བའི་ལས་དང་ལས་ལས་སྡུག་
[045-18a4] བསྔལ་དེ་ལྟར་ལམ་གསུམ་དུ། །རྐྱེན་ལ་རག་ལས་འབྱུང་བ་རྣམས་དང་ཡོད་དང་མེད་ལས་རབ་ཏུ་འདས་པ་ཡི། །ཡང་དག་དོན་དམ་དབུ་མའི་ལམ་ནི་དངོས་པོ་མེད་ལ་གནས་
[045-18a5] པ་རབ་ཏུ་སྟོན། །སྐད་ཅིག་གཅིག་ལ་དུས་གསུམ་ཁོང་དུ་ཆུད་ཀྱང་སྐད་ཅིག་སྣ་ཚོགས་རྣམས་ཀྱང་སྟོན། །འདོད་དང་གཟུགས་མེད་ཁམས་ཀྱི་ཡུལ་དང་བྱ་བ་སྣ་ཚོགས་སྟོན་པར་
[045-18a6] བྱེད༑ ༑སྡོམ་པ་གསུམ་གྱི་སྤྱོད་དང་རབ་ཏུ་ལྡན་ཞིང་ཐར་པ་གསུམ་ཡང་རབ་ཏུ་སྟོན། །ཐམས་ཅད་མཁྱེན་པ་ཉིད་དུ་གཅིག་ལ་ཐེག་པ་གསུམ་དུ་རྣམ་པར་དགོད་པ་དེ་བཞིན་
[045-18a7] སྟོན༑ ༑གནས་དང་གནས་མ་ཡིན་པ་རབ་ཏུ་དབྱེ་བའི་ཆོས་དང་དབང་པོ་ཕ་རོལ་ཕྱིན། །ཁམས་དང་མོས་པ་དག་དང་ཉོན་མོངས་རྣམ་འབྱེད་ཀུན་དུ་འགྲོ་བ་ཐོབ་གྱུར་པ། །མིག་


[045-18b0] [18B] 
[045-18b1] མཁས་པ་དག་སངས་རྒྱས་སྟོབས་བཅུ་དག་གིས་ཡེ་ཤེས་ཤིན་ཏུ་ཡངས་ཀྱང་སྟོབས་ལ་དམིགས་པ་མེད། །སངས་རྒྱས་
[045-18b2] ཐམས་ཅད་རྗེས་སུ་དཔོག་སྟོང་འགྲོ་བ་ཀུན་དུ་མངོན་སུམ་ཆོས་བཞེད་དེ། །ཉོན་མོངས་ཟག་པ་ལྷན་ཅིག་སྐྱེས་པ་མི་མངའ་བྱང་བའང་བརྙེས་པར་གྱུར་པ་མེད། །འབྱུང་བ་ཐུགས་སུ་ཆུད་
[045-18b3] པའི་ཡེ་ཤེས་རྒྱ་ཆེན་དེས་ནི་འགྲོ་བ་འདོན་པ་མཛད། །འདི་ཡི་གནས་ལ་རྒྱལ་སྲས་འཇིགས་པ་མེད་ཅིང་འོན་ཀྱང་ཞི་བར་སྤྱོད་པ་མེད་།འཁྲུལ་པ་མི་མངའ་ལམ་ལས་གཡོ་བའང་མི་
[045-18b4] མངའ་དགོངས་པ་ཉམས་པའང་མི་མངའ་སྟེ། །མོས་དང་བརྩོན་འགྲུས་ཏིང་འཛིན་ཤེས་རབ་རྣམ་པར་འབྱེད་པ་ཡེ་ཤེས་གང་དུའང་ཉམས་པ་མེད་པ། །ཐམས་ཅད་མཁྱེན་པ་མཛད་སྡོམ་པ་
[045-18b5] གསུམ་མཛད་དུས་གསུམ་ཀུན་ལ་མངོན་སུམ་མཁྱེན་མངའ་བ། །འགྲོ་བ་ཀུན་གྱིས་མ་ཐོབ་བྱམས་པའི་ཆོས་ཉིད་མི་འཕྲོགས་ཆགས་པ་མེད་བརྙེས་པ། །ཆོས་སྒོ་གང་དག་གིས་ནི་སྤྱོད་པ་
[045-18b6] འདི་དག་རབ་ཏུ་ཐོབ་པ་སྨྲ་བའི་མཆོག་དེ་དག་ཡོན་ཏན་མང་པོ་དོན་གྱིས་བརྒྱན་པའི་ཕྱོགས་ཙམ་བདག་གིས་བརྗོད་པར་བྱ། །དེ་དག་སྤྱོད་པ་བསྐལ་པ་ཁྲག་ཁྲིག་དག་ཏུ་བརྗོད་ཀྱང་ཟད་
[045-18b7] པར་མི་ནུས་ཏེ། །འོན་ཀྱང་ཇི་ལྟར་ས་ལ་ས་རྡུལ་འདྲ་ཡེ་ཤེས་སྤྱོད་པ་ཕྱོགས་ཙམ་བརྗོད་པར་བྱ། །སངས་རྒྱས་ཡེ་ཤེས་རྟེན་ལྡན་བསམ་པ་ཐོབ་པས་ངོ་མཚར་འདུ་ཤེས་གནས་པ་


[045-19a0] [19A] 
[045-19a1] ༄༅། །རྣམས། །སྤྱོད་པ་མཆོག་དང་ལྡན་ཞིང་བྱམས་པའི་རྗེས་སོང་བརྩོན་འགྲུས་བརྟན་པས་རྣམ་གནོན་ཅིང། །ཚུལ་ཁྲིམས་མི་གཡོ་དབུགས་ཕྱིན་དེ་དག་འགྲོ་བ་
[045-19a2] ཐམས་ཅད་ཡོངས་སུ་སྨིན་པར་བྱེད། །ལུང་བསྟན་རབ་ཏུ་ཐོབ་ནས་རྒྱལ་སྲས་རྣམས་ཀྱི་སྤྱོད་པ་ཚུལ་བཞིན་ཐོབ་པར་བྱེད། །སངས་རྒྱས་ཡོན་ཏན་དག་ལ་ཞུགས་ཀྱང་སེམས་ཅན་
[045-19a3] སེམས་དང་ཞིང་ལ་སེམས་པ་བྱེད། །བསྐལ་པའི་དུས་ལ་འཇུག་པའི་ཡེ་ཤེས་ལྡན་ཞིང་མཁས་པ་སྐྱོ་བའི་འདུ་ཤེས་མེད། །གཟུངས་ཀྱི་ཚུལ་དང་ཡང་དག་ཐ་དད་སྟོབས་རྣམས་
[045-19a4] ཐོབ་ཅིང་ཡང་དག་དོན་གྱིས་རྒྱལ། །བསྟན་པ་མཚུངས་མེད་སེམས་ཀྱིས་མཁས་པ་བྱང་ཆུབ་ཞི་བ་རྣམ་པར་འཚང་ཡང་རྒྱ། །སེམས་ཀྱི་སྤྱོད་པ་ཐམས་ཅད་བཟང་པོའི་ཡོན་ཏན་
[045-19a5] སྤྱོད་པའི་མཆོག་ཏུ་སྨོན་པ་བྱེད། །སྙིང་རྗེའི་རྐྱེན་དང་བྱམས་པ་མཆོག་རྟེན་བྱང་ཆུབ་དམ་པ་སྦྱོང་བར་བྱེད་དང་ལྡན་།བརྩོན་པས་ཕ་རོལ་ཕྱིན་རྟོགས་རབ་ཏུ་མཁས་ཤིང་སྐྱོ་བའི་
[045-19a6] ཕ་རོལ་ཕྱིན་གྱུར་པས། །ཁྱུ་མཆོག་མོས་དང་རབ་ཏུ་རྟོགས་པའི་སྟོབས་ཐོབ་བྱང་ཆུབ་དམ་པ་མངོན་འཚང་རྒྱ། །མཉམ་པ་ཉིད་ཀྱིས་མཉམ་པ་ཐོབ་ཅིང་ཡེ་ཤེས་ཚུལ་གྱིས་
[045-19a7] ཆོས་མཆོག་སྟོན་བྱེད་པ། །ཡོན་ཏན་ཐོབ་བྱེད་སྤོབས་དང་ལྡན་པ་དེ་དག་ཆོས་ཀྱི་དབང་ཕྱུག་མཆོག་ཏུ་འགྱུར། །དབང་ལ་གནས་ཀྱང་གནས་པ་མེད་པས་མཉམ་པ་མེད་


[045-19b0] [19B] 
[045-19b1] །ཡེ་ཤེས་མཆོག་དང་དེ་བཞིན་གཤེགས་སྤྲུལ་སྒྲུབ་ཅིང་བྱང་ཆུབ་ཞི་བ་ཉེ་བར་འགྲོ་།མཁས་པ་དེ་དག་བསྐལ་པ་འབྱམས་ཀླས་བྱིན་རླབས་ཤེས་པས་
[045-19b2] དབུགས་ཕྱིན་རབ་ཏུ་ཐོབ། །ཟབ་ལ་གནས་པས་བརྟན་པར་འགྲོ་ན་གནས་ཤིང་ནེམ་ནུར་བསལ་བས་མཁས་པ་རྣམས། །ཡེ་ཤེས་བསམ་གྱིས་མི་ཁྱབ་ཆོས་ཀྱི་དགོངས་པ་མཁས་ཤིང་
[045-19b3] རྣམ་ཕྱེ་ཕ་རོལ་ཕྱིན། །སྙོམས་པར་འཇུག་པའི་ཡེ་ཤེས་ཡུལ་ལ་ཞུགས་ནས་ཐམས་ཅད་མཁྱེན་པར་འཚང་ཡང་རྒྱ། །ཡེ་ཤེས་རྣམ་ཐར་ཀུན་གྱི་ཕ་རོལ་ཕྱིན་ཅིང་མངོན་པར་ཤེས་པས་
[045-19b4] རྣམ་པར་རྩེན། །རིག་པའི་སྣང་ལྡན་རྣམ་གྲོལ་ཉོན་མོངས་བྲལ་བས་འགྲོ་ལ་སྐྱེད་མོས་ཚལ་དང་འདྲ། །གང་ལ་དཀར་བའི་སྤྱོད་པའི་གཞལ་མེད་ཁང་མཛེས་སྣ་ཚོགས་སྤྱོད་པ་སྟོན་པ་
[045-19b5] པོ༑ ༑འགྲོ་བ་ཀུན་ལ་རྒྱན་རྣམས་དུ་མ་རབ་ཏུ་སྟོན་ཀྱང་སེམས་ལས་གཡོ་བ་མེད། །བསམ་པ་ཤིན་ཏུ་ཤེས་པས་བསྟན་པ་རབ་ཏུ་མཁས་ཤིང་ཕ་རོལ་ཕྱིན་འགྱུར་བས། །མཁས་པ་
[045-19b6] དག་ནི་དག་ཅིང་སྦྱངས་བའི་བྱང་ཆུབ་ཕྱག་རྒྱ་སྣང་བའི་ཡེ་ཤེས་ཀྱིས། །འགྲོ་བ་དག་དང་མི་མཚུངས་ཞུམ་མེད་ཁྱུ་མཆོག་ལྷག་པའི་བསམ་པ་རི་བོ་འདྲ། །ཡེ་ཤེས་རྒྱ་མཚོ་འདྲ་
[045-19b7] དང་ཡོན་ཏན་མི་ཟད་དོན་དུ་སྤྱོད་པ་ཆེན་པོ་སྤྱོད། །དེ་དག་རིན་ཆེན་འདྲ་བའི་གནས་ལ་རྡོ་རྗེ་ལྟ་བུའི་གོ་ཆ་བགོས་པས་གནས་།ཤིན་ཏུ་རྒྱ་ཆེན་རྩོམ་ལ་རབ་ཏུ་མཁས་ཤིང་འགྲོ་


[045-20a0] [20A] 
[045-20a1] ༄༅། །བ་ཀུན་ན་ཐུབ་པ་མེད། །བྱང་ཆུབ་མཆོག་ཏུ་ལུང་བསྟན་སྐྱོན་མེད་ཁོང་དུ་ཆུད་པའི་རྒྱ་ཆེན་སེམས་ལ་གནས། །སངས་རྒྱས་གཏེར་མཆོག་མི་ཟད་ཐོབ་
[045-20a2] ནས་ཐམས་ཅད་མཁྱེན་པ་ཉིད་དུ་འཚང་རྒྱའོ། །རྟག་ཏུ་ཀུན་རྫོབ་ཤེས་པས་དབང་འགྱུར་རྣམ་པར་འཕྲུལ་བ་རྣམས་ལ་མཁས་པས་ན་།ཞིང་རྣམས་ཀུན་དང་ཆོས་ཀྱི་ཡུལ་ལ་
[045-20a3] རྣམ་པར་འཕྲུལ་པའི་ཡེ་ཤེས་རྒྱུད་ལ་གནས། །ལུས་དང་སྨོན་ལམ་སྤྱོད་ཡུལ་ཡེ་ཤེས་རྣམ་པར་འཕྲུལ་པ་ལ་ཡང་དེ་བཞིན་ཏེ། །འགྲོ་བ་དག་ལ་རྣམ་པར་རྩེ་བ་བྱེ་བ་ཁྲག་ཁྲིག་དུ་མ་
[045-20a4] མང་པོ་སྟོན། །མངོན་པར་ཤེས་པའི་རྫུ་འཕྲུལ་སྟོབས་ཀྱིས་རྣམ་པར་འཕྲུལ་ཞིང་ངེས་པར་རྣམ་པར་རྩེ། །ཁྱུ་མཆོག་དེ་དག་སངས་རྒྱས་ཡུལ་ལ་སྟོབས་ཐོབ་འགྲོ་བ་ཀུན་གྱིས་
[045-20a5] ཐུབ་པ་མེད། །མཁས་པ་འཇིགས་པ་མེད་དང་བག་ཚ་མེད་དང་མ་འདྲེས་རྣམས་ཀྱིས་ཤིན་ཏུ་བརྒྱན། །སངས་རྒྱས་སྲས་དག་ལས་རྣམས་ཐམས་ཅད་བྱེད་ཅིང་ཤིན་ཏུ་མཛེས་
[045-20a6] པའི་ལུས་དང་ལྡན། །དེ་དག་ལུས་ཀྱི་ལས་ཀྱི་དངོས་པོ་ཤིན་ཏུ་རྒྱ་ཆེ་དག་ཀྱང་དག་ཅིང་དགེ་དེ་ཡང་འབྱིན་པའི་ཚེ་ན་རྒྱལ་བས་བྱིན་གྱིས་བརླབས་ཤིང་ལས་ནི་མཆོག་ཀྱང་
[045-20a7] བྱེད༑ ༑དམ་པ་དེ་དག་སེམས་བསྐྱེད་གཅིག་ལ་སེམས་རྒྱས་བྱེད་པའི་སེམས་ཀྱང་རབ་ཏུ་སྟོན། །རྒྱལ་བའི་དབང་པོ་ཐོབ་པས་རྟག་ཏུ་དབང་པོའི་ཏིང་འཛིན་དབང་ལ་རབ་ཏུ་


[045-20b0] [20B] 
[045-20b1] །བསམ་བདག་ཅིང་གཡོ་རྒྱུ་རྣམས་དང་བྲལ་ཏེ་ལྷག་པའི་བསམ་པ་མངོན་སུམ་གྱུར། །མོས་པའི་འཇུག་པ་རྣམ་པ་སྣ་ཚོགས་ཐ་དད་འགྲོ་བ་དག་ལ་རབ་ཏུ་སྟོན། །བག་ཆགས་
[045-20b2] ཐམས་ཅད་སྤངས་ནས་སྤྱོད་པ་དམ་པ་རབ་ཏུ་འཛིན། །ནན་ཏན་བྱ་བ་གྲུབ་པའི་ཡེ་ཤེས་མཁས་པས་ཐམས་ཅད་མཁྱེན་པར་འཚང་ཡང་རྒྱ། །བསམ་པ་རྣམ་པར་སྤངས་ནས་དེ་དག་
[045-20b3] སྐྱོན་མེད་གནས་པ་ཞི་བ་མཆོག་ཀྱང་འཐོབ། །མཁས་པ་འདི་ལམ་ཤིན་ཏུ་བསླབས་པ་དེ་དག་མིང་ནི་ཡོན་ཏན་སྒོ་ནས་གྲགས། །མཐའ་ཡས་སེམས་ཀྱི་ཡུལ་ལྡན་གནས་པ་
[045-20b4] མེད་པར་ལམ་རྣམས་ཡང་དུ་སྒོམ་པ་བྱེད། །ཡེ་ཤེས་ཚུལ་ལ་གནས་ཤིང་འགྲོ་བ་རྣམས་ལ་ལམ་གྱི་རྒྱན་རྣམས་ཤིན་ཏུ་སྟོན། །སྤྱོད་པ་ལག་པ་ལྟ་བུ་དག་དང་ལྡན་པ་ལྟོ་ཡིན་
[045-20b5] སྙིང་པོ་ཡེ་ཤེས་མཆོག་སྙིང་ནི་རྡོ་རྗེ་ལྟ་བུ་སྙིང་རྗེའི་གོ་བགོས་ཡེ་ཤེས་གདབ་པའི་མཚོན་ཆ་ཡིན། །ཤེས་རབ་མགོ་སྟེ་ཆོས་རྟོགས་མིག་ཡིན་བྱང་ཆུབ་སྤྱོད་པ་ཡང་ནི་རྣ་བ་
[045-20b6] ཡིན༑ ༑ཚུལ་ཁྲིམས་དག་ཅིང་ཉོན་མོངས་མེད་ལ་གཙང་སྟེ་མུན་བཞི་བྱེད་སྣ་ཡིན་ཏེ། །སྤོབས་པ་ལྕེ་ཡིན་ལུས་ནི་རིག་པ་ཡིན་ཏེ་སེམས་ནི་ཡེ་ཤེས་དམ་པ་ཡིན། །སྤྱོད་པ་རྒྱུ་
[045-20b7] བ་ཡིན་ཏེ་བྱང་ཆུབ་ཤིང་གནས་སེང་གེའི་ཁྲི་ནི་འདུག་པ་ཡིན་།ཚངས་པའི་ལམ་རྣམས་དག་ནི་ལམ་ཡིན་སྟོང་པ་ཆགས་མེད་དམ་པ་སྤྱོད་ཡུལ་ལོ། །གང་གིས་དེ་དག་


[045-21a0] [21A] 
[045-21a1] ༄༅། །སྣང་བར་འགྱུར་བའི་སྣང་བ་བདེ་བར་གཤེགས་ཀྱི་ཡེ་ཤེས་ཡུལ། །སེམས་ཅན་སྤྱོད་ལ་རྣམ་པར་ལྟ་བ་ཡེ་ཤེས་མཆོག་སྟེ་རྣམ་པ་སྣ་ཚོགས་བསྒྱིངས།།
[045-21a2] སེམས་ཅན་དབེན་ཞིང་ཆགས་དང་བྲལ་བའི་སྦྱིན་པ་བསྙེམས་པ་མེད་པའི་ཚུལ་ཁྲིམས་དང། །བཟོད་པ་མི་འཁྲུགས་བརྩོན་འགྲུས་མི་ལྡོག་དབང་བསྒྱུར་བ་ནི་བསམ་གཏན་དམ་
[045-21a3] པ་ཡིན༑ ༑རྒྱུ་བ་མེད་ཅིང་ནམ་མཁའ་འདྲ་བ་ཤེས་རབ་བྱམས་པ་སེམས་ཅན་རྣམ་པར་འདྲེན། །སྐྱོ་བ་མེད་སྙིང་རྗེ་རྣམ་དག་ཆོས་ནི་དགའ་བ་ཉོན་མོངས་གནས་ལས་བཏང་ཡང་
[045-21a4] སྙོམས། །དོན་ནི་ཞི་བ་ཆོས་ཀྱི་ཡུལ་ལ་ཉེ་བར་འགྲོ་བ་བསོད་ནམས་འགྲོ་ལ་བསྔོས། །ཡེ་ཤེས་ཚོགས་ནི་རལ་གྲི་རྣོན་པོ་ལྟ་བུ་སྣང་བ་ཆེན་པོ་རིག་པ་སྟེ། །འགྲོ་བ་རྣམས་ལ་
[045-21a5] ཐོས་པ་སྟོན་པས་མི་ངོམས་བསྐལ་པར་འདྲེན་ཀྱང་འཇིགས་པ་མེད་།ནན་ཏན་བྱེད་ལ་གནས་ཏེ་བདུད་རྣམས་བཏུལ་ནས་བདུད་ཀྱི་ལམ་ཡང་རབ་ཏུ་བཅད། །རྒྱལ་བ་རྣམས་
[045-21a6] ཀྱི་འཕྲིན་ལས་གང་ཡིན་ཡེ་ཤེས་སྤྱོད་པ་ལྷག་པའི་བསམ་པས་འཛིན། །ང་རྒྱལ་ལས་རྣམས་རྣམ་པར་སྤངས་ཏེ་རྟག་ཏུ་ཡེ་ཤེས་ཀྱི་ཡང་བྱ་བ་བྱེད། །བདུད་རྣམས་བྱིན་
[045-21a7] གྱིས་བརླབས་བཅོམ་མཁས་པ་དེ་དག་སངས་རྒྱས་བྱིན་གྱི་རླབས་ཀྱིས་འཕགས། །ཆོས་ཀྱི་བྱིན་གྱི་རླབས་ཐོབ་བློ་གྲོས་ཆེན་པོ་འཆང་བ་ལྷ་ཡི་གནས་སུ་འདོང། །ལྷ་རྣམས་


[045-21b0] [21B] 
[045-21b1] བར་འགྲོ། སྐྱེ་བ་མཆོག་ནི་ཉེ་བར་བསྟན་ནས་མཆོག་གི་གོམ་པ་བདུན་ནི་འདོར་བར་བྱེད། །མཁས་པ་དེ་དག་སེམས་ཅན་ཀུན་ལ་
[045-21b2] བཟོ་དང་སྤྱོད་དང་བཙུན་མོའི་འཁོར་ཀྱང་སྟོན། །ཆགས་པ་མེད་པར་མངོན་པར་བྱུང་ནས་བྱང་ཆུབ་ཤིང་དྲུང་ཆོས་ཀྱི་རྒྱན་ཀྱང་བྱེད། །སྟོང་པ་སྟན་ལས་འོད་ཟེར་དྲ་བ་ཡངས་པ་སྐྱེ་ཞིང་ཡང་
[045-21b3] དག་བསྐུལ་བ་བྱེད། །བདུད་རྣམས་བཏུལ་ཏེ་བྱང་ཆུབ་གོ་འཕང་སངས་རྒྱས་ཆོས་ཀྱི་འཁོར་ལོ་རབ་ཏུ་བསྐོར། །སངས་རྒྱས་ས་ཡང་རབ་ཏུ་བསྟན་ནས་འདྲེན་པ་དེ་དག་མཚུངས་པ་མེད་པར་
[045-21b4] བཞུད། །གང་གིས་མཁས་པ་བསྐལ་པ་བྱེ་བར་རྣམ་པར་རྩེ་ཞིང་ཡང་དག་བྱུང་གྱུར་ནས། །སེམས་ཅན་བྱེ་བ་ཁྲག་ཁྲིག་སྟོང་ཕྲག་དུ་མ་སངས་རྒྱས་ཡོན་ཏན་རབ་འགོད་ཀྱང། །རྣམ་པ་ཀུན་དུ་
[045-21b5] སེམས་ཅན་མི་གནས་ཆོས་ལ་མ་ཡིན་སྤྱོད་ལ་མ་ཡིན་པའི། །དེ་དག་གི་ནི་སྤྱོད་པ་འདི་འདྲ་མཐའ་ཡས་ཤིན་ཏུ་རྒྱ་ཆེན་མདོར་བསྟན་ཏེ་།དེ་འདྲའི་སྤྱོད་དང་ལྡན་པའི་ཡེ་ཤེས་ཁྱུ་མཆོག་རྫུ་
[045-21b6] འཕྲུལ་དག་གིས་རྣམ་པར་རྩེ། །ཞིང་རྣམས་བྱེ་བ་སྟོང་ཡང་སྐྲ་རྩེ་གཅིག་ལ་བསྐལ་པ་ཁྲག་ཁྲིག་བརྒྱར་འཛིན་ཏེ། །ལག་ཏུ་ཁྱེར་ཏེ་ཞིང་རྣམས་བྱེ་བར་འགྲོ་ཡང་ལུས་ལའང་ངལ་དུབ་གང་
[045-21b7] ཡང་མེད། །མཁས་པས་ཁྱེར་ནས་ཇི་ལྟའི་གནས་སུ་བཀོད་ཀྱང་འགྲོ་བ་དག་ལ་གནོད་པ་མེད། །འཇིག་རྟེན་མཁྱེན་པའི་ཞིང་གི་རྒྱན་རྣམས་ཇི་སྙེད་རྣམ་པ་ཐ་དད་བསྟན་པ་དག། ཀུན་ཀྱང་བ་


[045-22a0] [22A] 
[045-22a1] ༄༅། །སྦུ་གཅིག་གི་བུ་གར་ཁྱུ་མཆོག་དེ་དག་ཡང་དག་རབ་ཏུ་སྟོན། །མཁས་པ་བ་སྤུའི་བུ་གར་རྒྱ་མཚོ་ཆུ་རྣམས་མ་ལུས་ཁོང་ཆུད་རབ་སྟོན་ཀྱང། །འཕེལ་
[045-22a2] ཞིང་འགྲིབ་མེད་འགྲོ་བ་དག་ལ་གནོད་པར་འགྱུར་མེད་བྱ་བ་དེ་ཡང་སྟོན། །ཁོར་ཡུག་ཁྲག་ཁྲིག་ཤིན་ཏུ་ཕྲ་བའི་རྡུལ་བྱས་ལག་གིས་བསྡུས་ཁྱེར་ཞིང། །ཞིང་རྣམས་ཁྲག་ཁྲིག་བྱེ་མ་
[045-22a3] སྙེད་དུ་འདོར་བྱེད་གཅིག་ཏུ་གཉིས་ཀྱང་གཞོག་མི་བྱེད། །ཞིང་རྣམས་དེ་དག་རྡུལ་དུ་བྱས་ཏེ་དེ་བཞིན་གཞན་ཡང་རྣམ་པར་འཇིག་བྱེད་དེ། །དེ་འདྲའི་རྗེས་སུ་དང་བ་ཟད་པར་གྱུར་ཀྱང་
[045-22a4] འཇུག་པ་དེ་དག་མི་ཟད་དོ། །འཇིག་རྟེན་ཀུན་གྱི་ཉི་མ་ཟླ་བ་སྐར་མ་གང་དག་སྟོང་རྣམས་ཇི་སྙེད་དང། །གང་ཡང་ནོར་བུའི་འོད་དང་མེ་ཡི་འོད་དང་གང་ན་གང་རྣམས་ལྷ་དབང་འོད། །
[045-22a5] མང་པོ་དེ་དག་རབ་ཏུ་འདས་པའི་འོད་ཟེར་ཁྲག་ཁྲིག་སྤུ་གཅིག་ཁུང་ནས་འགྱེད། །འཇིག་རྟེན་ཀུན་གྱི་ངན་སོང་སྡུག་བསྔལ་ཞི་བར་བྱེད་ཅིང་ཆོས་ཀྱི་དམ་པ་སྟོན། །འགྲོ་བ་མ་
[045-22a6] ལུས་སྒྲ་ཡི་རྣམ་པ་སྣ་ཚོགས་སྐད་རྣམས་ཐམས་ཅད་ཇི་སྙེད་པ་།སྐུ་མཆོག་དེ་དག་ཚིག་གཅིག་རབ་ཏུ་བརྗོད་པས་སྒྲ་རྣམས་ཐམས་ཅད་ཚང་བར་བརྗོད། །སྲོག་ཆགས་བྱེ་བ་
[045-22a7] རྣམས་ཀྱིས་ཡིད་དུ་འོང་བའི་སྒྲ་ཐོབ་དགའ་ཞིང་མགུ་བར་འགྱུར་།རྒྱལ་བས་བསྟན་པའི་ཆོས་ཀྱི་རྣམ་པ་ཇི་སྙེད་ཐམས་ཅད་དེ་ལས་ཐོས་པར་འགྱུར། །གང་ཡང་ཇི་སྙེད་


[045-22b0] [22B] 
[045-22b1] །གང་ཡང་མ་འོངས་པ་དང་ད་ལྟར་བྱུང་བ་ཇི་སྙེད་དེ་དག་འདས་པར་སྟོན། །ཁྱུ་མཆོག་དག་ནི་ཞིང་རྣམས་འཚིག་དང་
[045-22b2] གནས་པ་རྣམ་པ་ཐ་དད་སྟོན་པ་བྱེད། །འགྲོ་བ་ཇི་སྙེད་ཐམས་ཅད་མཁས་པ་དེ་དག་སྐྲ་རྩེ་གཅིག་ལ་རབ་ཏུ་འགོད། །འདས་དང་མ་བྱོན་པ་དང་ཕྱོགས་བཅུ་ཀུན་ན་བཞུགས་པའི་རྒྱལ་བ་ཇི་
[045-22b3] སྙེད་པ། །དེ་དག་ཐམས་ཅད་རང་གི་ལུས་ལས་མ་ནོར་དབང་བསྒྱུར་རྣམ་པར་འཕྲུལ་པ་སྟོན། །སྤྲུལ་པའི་བྱིན་གྱི་རླབས་ལ་ཤེས་པའི་མཁས་པ་དེ་དག་འགྲོ་བ་ཇི་སྙེད་སེམས། །དེ་
[045-22b4] སྙེད་ལུས་རྣམས་རྡུལ་དང་བྲལ་བ་སྟོན་ཀྱང་ལུས་ལ་གནས་པ་གང་ཡང་མེད། །ལམ་རྒྱུད་དྲུག་པོ་གང་རྣམས་ཇི་སྙེད་ཡོད་པའི་འགྲོ་བ་ཀུན་གྱི་ལུས་བསྡུས་ཤིང། །བརྒྱ་བྱིན་ཚངས་
[045-22b5] པའི་འཇིག་རྟེན་མགོན་པོ་རྣམས་དང་དེ་བཞིན་ལྷ་དང་མི་ཡི་རྣམས་།གང་ཡང་ཉན་ཐོས་རང་རྒྱལ་རྣམས་ལ་དད་ཅིང་སངས་རྒྱས་སྐུ་ལ་མོས་པ་ལ། །སངས་རྒྱས་བྱང་ཆུབ་འགྲུབ་
[045-22b6] པའི་སྤྱོད་པ་དག་དང་ཐམས་ཅད་མཁྱེན་པའི་སྤྱོད་པ་སྟོན། །འགྲོ་བ་ཀུན་གྱི་འདུ་ཤེས་དྲ་བ་རབ་དང་འབྲིང་དང་ཐ་མར་འཇུག་པ་རྣམས། །ཐམས་ཅད་ཤེས་ཤིང་བྱིན་རློབ་བྱང་ཆུབ་འཚང་
[045-22b7] རྒྱ་ཞིང་རྣམས་ཀུན་ཀྱང་རབ་ཏུ་སྟོན། །འདུ་ཤེས་དྲ་བ་རྣམས་བསྒོམས་བློ་ལྡན་འཇིག་རྟེན་འདུ་ཤེས་རྣམས་ལ་དབང་བསྒྱུར་བ། །བྱ་བ་དང་ནི་སྦྱོར་བ་ཇི་སྙེད་པ་དང་ཀུན་མཆོག་བྱང་


[045-23a0] [23A] 
[045-23a1] ༄༅། །ཆུབ་སྤྱོད་པ་སྟེན། །དེ་དག་དེ་དང་རྣམ་པར་འཕྲུལ་པ་ཤིན་ཏུ་རྒྱ་ཆེན་དམ་པ་གཞན་ཡང་སྟོན། །དེ་དག་གང་ལ་འཇིག་རྟེན་ས་མིན་པ་དང་ཡུལ་མིན་དེ་དག་
[045-23a2] བྱ་བ་སྟོན། །སྟོན་ཀྱང་བྱ་བ་ལྷུར་ལེན་མ་ཡིན་གཞན་ཡང་ཕྱིར་ཞིང་གོང་དུ་སྟོན་པ་བྱེད། །དེ་དག་སེམས་ཅན་རྣམས་ཀྱི་བསམ་པ་ཇི་བཞིན་སྤྱོད་པ་ཅི་བཞིན་ཡང་དག་འཇུག་ལུས་
[045-23a3] ནི་ནམ་མཁའ་ལྟ་བུ་དག་དང་ཡིད་ལ་ཆགས་མེད་འཇིག་རྟེན་གསུམ་གྱི་གཙོ། །ཚུལ་ཁྲིམས་སྤོས་ཀྱི་བྱུག་པ་རབ་ཏུ་ཞི་བ་གོས་ཡིན་ཡོན་ཏན་སྣ་ཚོགས་རྒྱན། །ཆོས་ཀྱི་གོ་འཕང་
[045-23a4] སྐྱོན་མེད་ཐོབ་ཅིང་ཐམས་ཅད་མཁྱེན་པ་ཡིད་བཞིན་ནོར་བུ་སྟེ་།བདེ་གཤེགས་ཀུན་གྱི་ཡེ་ཤེས་དབང་བསྐུར་ཐམས་ཅད་མཁྱེན་པའི་རྒྱལ་པོའི་ཐབས་ལ་གནས། །ཕ་རོལ་
[045-23a5] ཕྱིན་པ་རྟག་འབྱུང་འཁོར་ལོ་ཡིན་ཏེ་གླང་པོ་མངོན་པར་ཤེས་པ་མཆོག་ཡེ་ཤེས་རྫུ་འཕྲུལ་རྟ་སྟེ་ཆགས་པ་མེད་འགྲོ་ཤེས་རབ་ནོར་བུ་དམ་པ་ཡིན། །སྤྱོད་པ་བཙུན་མོ་བཟང་མོ་
[045-23a6] བསྡུ་བ་རྣམ་པ་བཞི་པོ་ཁྱིམ་བདག་དམ་པའོ། །ཐབས་ལ་ཤིན་ཏུ་མཁས་པ་བློན་པོ་ཡིན་ཏེ་མཁས་པ་དེ་དག་འཁོར་ལོས་བསྒྱུར། །སྟོང་པ་ཁྱིམ་སྟེ་ཏིང་འཛིན་གྲོང་ཁྱེར་མཆོག་
[045-23a7] ཡིན་བྱམས་དང་སྙིང་རྗེའི་གོ་ཆའོ། །ཤེས་རབ་རལ་གྲི་ཡིན་ཏེ་དྲན་པ་གཞུ་མཛེས་དབང་པོ་རྣོ་བ་མདའ་ཡང་ཡིན། །འཇིག་རྟེན་མཁྱེན་པ་རྣམས་ཀྱི་བྱིན་གྱི་རླབས་ནི་གདུགས་ཏེ་


[045-23b0] [23B] 
[045-23b1] །དེ་དང་དེ་དག་བཟོད་པའི་སྟོབས་ཀྱིས་བདུད་ཀྱི་དཔུང་དང་སྡེ་རྣམས་འདུས་པ་འཇོམས། །གཟུངས་ནི་ས་སྟེ་བྱང་ཆུབ་སྤྱོད་པ་ཆུ་ཀླུང་ཡེ་ཤེས་ལུ་མ་ཤེས་རབ་
[045-23b2] ཤིང༑ ༑མེ་ཏོག་བྱང་ཆུབ་ཡན་ལག་ཏིང་ངེ་འཛིན་ནི་རྟ་སྟེ་རྫུ་འཕྲུལ་རྣམ་པར་བརྒྱན། །སྟོང་པ་རྣམ་ཐར་བརྒྱན་པ་རྫིང་བུ་ཡིན་ཏེ་རྣམ་པར་དཔྱོད་པ་བཟང་པོ་བཙུན་མོ་ཡིན། །ཐར་པ་བདུད་རྩི་
[045-23b3] བཟའ་བ་ཡིན་ཏེ་ཆོས་ནི་བཏུང་བ་ཐེག་པ་གསུམ་གྱིས་རྩེ། །དེ་དག་སྤྱོད་པ་དེ་འདྲ་ཡིད་འོངས་ཁྱད་པར་འཕགས་ཏེ་དེ་བས་གོང་དུ་མང། །གང་གི་བསྐལ་པ་བྱེ་བ་ཁྲག་ཁྲིག་སྟོང་དུ་སྐྱོ་བ་
[045-23b4] ཡོངས་སུ་མི་སྐྱོ་བར། །སྟོན་པ་མཆོད་ཅིང་རྣམ་དག་ཞིང་ལ་བརྩོན་པས་འགྲོ་བ་ཡེ་ཤེས་མཆོག་ལ་འགོད། །ཁ་ན་མ་ཐོ་ཀུན་མེད་ཡེ་ཤེས་རབ་གནས་ཐམས་ཅད་མཁྱེན་པ་ཉིད་རྒྱས་
[045-23b5] བྱེད༑ ༑ཞིང་རྣམས་རྡུལ་གྱི་འབྲུར་བླགས་རེ་རེ་ནས་ཀྱང་འགྲང་ཞིང་བརྩི་བར་ནུས་འགྱུར་ལ། །བར་སྣང་མཁའ་ཆེན་འདི་ཡང་སྐྲ་ཡིས་གཞལ་ཏེ་ཟད་པར་བྱ་བར་ནུས་སྲིད་དེ། །སྐད་
[045-23b6] ཅིག་གཅིག་ལ་འགྲོ་བ་རྣམས་ཀྱི་སེམས་ནི་བགྲང་ཚུལ་ཤེས་པར་ནུས་སྲིད་ཀྱི། །སངས་རྒྱས་སྲས་རྣམས་སྤྱོད་པ་དག་ནི་བསྐལ་པ་བརྒྱར་བརྗོད་ཟད་པར་མི་ནུས་སོ། །གང་ཞིག་ཡོན་
[045-23b7] ཏན་རྣམ་དག་འདི་དག་འཐོབ་པར་འདོད་ཅིང་གོང་དུ་གཞན་འདོད་དང་།གང་ཞིག་སྡུག་བསྔལ་རྣམས་ལས་འགྲོ་བ་ཐར་བྱས་བདེ་ལ་དགོད་པར་འདོད་པ་དང། །གང་ཞིག་བདེ་བར་


[045-24a0] [24A] 
[045-24a1] ༄༅། །གཤེགས་པའི་སྐུ་གསུང་ཐུགས་དང་མཉམ་དུ་འགྱུར་བར་འདོད་པ་དག་དེས་ནི་རྡོ་རྗེ་ལྟ་བུ་བརྟན་པའི་སེམས་སུ་གྱིས་ཏེ་ཡོན་ཏན་བསླབ་པར་བྱོས། །
[045-24a2] ཤིན་ཏུ་རྒྱས་པ་ཆེན་པོའི་མདོ། སངས་རྒྱས་ཕལ་པོ་ཆེ་ཞེས་བྱ་བ་ལས། འཇིག་རྟེན་ལས་འདས་པའི་ལེའུ་སྟེ། བཞི་བཅུ་རྩ་བཞི་པའོ།། །།བམ་པོ་བརྒྱད་ཅུ་དྲུག་
[045-24a3] པ༑ བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ། སྐྱབས་མེད་པ་ལ་ཟས་སྦྱིན་པའི་ཀུན་དགའ་ར་བའི་ནང། ཕོ་བྲང་བརྩེགས་པ་བཀོད་པ་རྒྱ་ཆེན་པོ་ཅན་ན། བྱང་ཆུབ་སེམས་
[045-24a4] དཔའ་ཀུན་ཏུ་བཟང་པོ་དང། འཇམ་དཔལ་ལ་སོགས་པ་འདི་ལྟ་སྟེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་པ་དམ་པའི་ཡེ་ཤེས་དང། བརྟན་པ་དམ་པའི་ཡེ་ཤེས་
[045-24a5] དང༑ ཆགས་མེད་དམ་པའི་ཡེ་ཤེས་དང། མེ་ཏོག་དམ་པའི་ཡེ་ཤེས་དང། ཉི་མ་དམ་པའི་ཡེ་ཤེས་དང། ཟླ་བ་དམ་པའི་ཡེ་ཤེས་དང་དྲི་མེད་དམ་པའི་ཡེ་ཤེས་དང་
[045-24a6] རྡོ་རྗེ་དམ་པའི་ཡེ་ཤེས་དང། རྡུལ་མེད་དམ་པའི་ཡེ་ཤེས་དང་བྱང་ཆུབ་སེམས་དཔའ་རྣམ་པར་སྣང་མཛད་དམ་པའི་ཡེ་ཤེས་དང་བྱང་ཆུབ་སེམས་དཔའ་སྐར་མའི་
[045-24a7] རྒྱལ་མཚན་དང། རི་རབ་རྒྱལ་མཚན་དང། རིན་ཆེན་རྒྱལ་མཚན་དང། ཆགས་མེད་རྒྱལ་མཚན་དང། མེ་ཏོག་རྒྱལ་མཚན་དང། དྲི་མེད་རྒྱལ་མཚན་དང། ཉི་མའི་རྒྱལ་


[045-24b0] [24B] 
[045-24b1] མཛེས་པའི་རྒྱལ་མཚན་དང། རྡུལ་མེད་རྒྱལ་མཚན་དང། བྱང་ཆུབ་སེམས་དཔའ་རྣམ་པར་སྣང་བའི་རྒྱལ་མཚན་དང། བྱང་ཆུབ་སེམས་དཔའ་རིན་ཆེན་གཟི་བརྗིད་
[045-24b2] དང། བློ་གྲོས་ཆེན་པོའི་གཟི་བརྗིད་དང། ཡེ་ཤེས་རྡོ་རྗེའི་གཟི་བརྗིད་དང། དྲི་མ་མེད་པའི་གཟི་བརྗིད་དང། ཆོས་ཀྱི་ཉི་མའི་གཟི་བརྗིད་དང། བསོད་ནམས་རི་བོའི་གཟི་བརྗིད་དང། ཡེ་
[045-24b3] ཤེས་སྣང་བའི་གཟི་བརྗིད་དང། ཀུན་ནས་དཔལ་གྱི་གཟི་བརྗིད་དང་ཀུན་ནས་འོད་དཔལ་གཟི་བརྗིད་དང། བྱང་ཆུབ་སེམས་དཔའ་ཕྱོགས་བཅུ་སྣང་བས་རྒྱས་པར་འགེངས་པའི་གཟི་
[045-24b4] བརྗིད་དང། བྱང་ཆུབ་སེམས་དཔའ་སའི་སྙིང་པོ་དང། ནམ་མཁའི་སྙིང་པོ་དང། པདྨོའི་སྙིང་པོ་དང། རིན་པོ་ཆེའི་སྙིང་པོ་དང། ཉི་མའི་སྙིང་པོ་དང། ཡོན་ཏན་རྣམ་དག་སྙིང་པོ་དང་
[045-24b5] ཆོས་རྒྱ་མཚོའི་སྙིང་པོ་དང། རྣམ་པར་སྣང་བའི་སྙིང་པོ་དང། གཙུག་གི་སྙིང་པོ་དང། བྱང་ཆུབ་སེམས་དཔའ་པདྨོའི་དཔལ་གྱི་སྙིང་པོ་དང། བྱང་ཆུབ་སེམས་དཔའ་བཟང་པོའི་མིག་
[045-24b6] དང། རྣམ་པར་དག་པའི་མིག་དང། དྲི་མ་མེད་པའི་མིག་དང། ཆགས་པ་མེད་པའི་མིག་དང། ཀུན་ནས་བལྟ་བའི་མིག་དང། ཤིན་ཏུ་རྣམ་པར་བལྟ་བའི་མིག་དང། ཨུཏྤ་ལའི་མིག་
[045-24b7] དང༑ རྡོ་རྗེའི་མིག་དང། རིན་པོ་ཆེའི་མིག་དང། བྱང་ཆུབ་སེམས་དཔའ་ནམ་མཁའི་མིག་དང། བྱང་ཆུབ་སེམས་དཔའ་ལྷའི་ཅོད་པན་དང། ཆོས་ཀྱི་དབྱིངས་སྣང་བའི་བློ་གྲོས་


[045-25a0] [25A] 
[045-25a1] ༄༅། །ཅོད་པན་དང། བྱང་ཆུབ་སེམས་དཔའ་དམ་པའི་ཅོད་པན་དང། ཕྱོགས་རྣམ་པར་སྣང་བའི་ཅོད་པན་དང། སངས་རྒྱས་ཐམས་ཅད་ཡང་དག་པར་བྱུང་
[045-25a2] བའི་སྙིང་པོའི་ཅོད་པན་དང། འཇིག་རྟེན་ཐམས་ཅད་ལས་མངོན་པར་འཕགས་པའི་ཅོད་པན་དང། ཀུན་ནས་རྣམ་པར་སྣང་བའི་ཅོད་པན་དང། ཟིལ་གྱིས་ནོན་པ་མེད་པའི་ཅོད་པན་
[045-25a3] དང༑ དེ་བཞིན་གཤེགས་པ་ཐམས་ཅད་ཀྱི་སེང་གེའི་ཁྲི་འཛིན་པའི་ཅོད་པན་དང། བྱང་ཆུབ་སེམས་དཔའ་ཆོས་ཀྱི་དབྱིངས་ནམ་མཁའ་ཀུན་ནས་སྣང་བའི་ཅོད་པན་དང། བྱང་ཆུབ་
[045-25a4] སེམས་དཔའ་ཚངས་པའི་དབང་པོའི་གཙུག་ཕུད་དང། ཀླུའི་དབང་པོའི་གཙུག་ཕུད་དང། སངས་རྒྱས་ཐམས་ཅད་ཀྱི་སྤྲུལ་པ་སྣང་བའི་གཙུག་ཕུད་དང། བྱང་ཆུབ་དམ་
[045-25a5] པའི་གཙུག་ཕུད་དང། སྨོན་ལམ་རྒྱ་མཚོ་ཐམས་ཅད་རབ་ཏུ་སྒྲོགས་པའི་རིན་ཆེན་རྒྱལ་པོའི་གཙུག་ཕུད་དང། དེ་བཞིན་གཤེགས་པ་ཐམས་ཅད་ཀྱི་འོད་ཀྱི་དཀྱིལ་འཁོར་
[045-25a6] རབ་ཏུ་འགྱེད་པའི་ནོར་བུ་རིན་ཆེན་འབྲུག་སྒྲའི་གཙུག་ཕུད་དང་ནམ་མཁའི་དབྱིངས་ཐམས་ཅད་ཐ་མི་དད་པར་རྣམ་པར་དམིགས་པའི་རིན་ཆེན་རྒྱལ་པོས་བརྒྱན་པའི་གཙུག་
[045-25a7] ཕུད་དང། དེ་བཞིན་གཤེགས་པ་ཐམས་ཅད་རྣམ་པར་འཕྲུལ་པ་སྣང་བའི་རྒྱལ་མཚན་རིན་པོ་ཆེའི་རྒྱལ་པོ་དྲ་བས་ཀུན་ནས་ཡོག་པའི་གཙུག་ཕུད་དང། དེ་བཞིན་གཤེགས་པ་


[045-25b0] [25B] 
[045-25b1] བྱང་ཆུབ་སེམས་དཔའ་དུས་གསུམ་གྱི་མིང་ཐམས་ཅད་རབ་ཏུ་སྒྲོག་པའི་གཙུག་ཕུད་དང། བྱང་ཆུབ་སེམས་དཔའ་རྒྱ་
[045-25b2] ཆེན་པོའི་འོད་དང། གཟི་བརྗིད་དྲི་མ་མེད་པའི་འོད་དང། རིན་པོ་ཆེའི་འོད་དང། རྡུལ་དང་བྲལ་བའི་འོད་དང། སྐར་མའི་འོད་དང་ཆོས་ཀྱི་འོད་དང། ཞི་བའི་འོད་དང། ཉི་མའི་འོད་
[045-25b3] དང༑ རྣམ་པར་འཕྲུལ་བའི་འོད་དང། བྱང་ཆུབ་སེམས་དཔའ་ལྷའི་འོད་དང། བྱང་ཆུབ་སེམས་དཔའ་བསོད་ནམས་དཔལ་དང། ཡེ་ཤེས་དཔལ་དང། ཆོས་ཀྱི་དཔལ་དང། མངོན་
[045-25b4] པར་ཤེས་པའི་དཔལ་དང། འོད་ཀྱི་དཔལ་དང། མེ་ཏོག་དཔལ་དང། རིན་པོ་ཆེའི་དཔལ་དང། བྱང་ཆུབ་ཀྱི་དཔལ་དང། ཚངས་པའི་དཔལ་དང། བྱང་ཆུབ་སེམས་དཔའ་ཀུན་ནས་སྣང་
[045-25b5] བའི་དཔལ་དང། བྱང་ཆུབ་སེམས་དཔའ་ཚངས་པའི་དབྱངས་དང་རྒྱ་མཚོའི་དབྱངས་དང། ས་སྒྲའི་དབྱངས་དང། འཇིག་རྟེན་དབང་པོའི་དབྱངས་དང། རི་དབང་རྒྱལ་པོ་འཐབ་
[045-25b6] པའི་དབྱངས་དང། ཆོས་ཀྱི་དབྱིངས་ཀུན་ཏུ་རྒྱས་པའི་དབྱངས་དང། ཆོས་རྒྱ་མཚོ་ཐམས་ཅད་རབ་ཏུ་སྒྲོག་པའི་དབྱངས་དང་བདུད་ཀྱི་དཀྱིལ་འཁོར་ཐམས་ཅད་རབ་ཏུ་འདུལ་
[045-25b7] བའི་དབྱངས་དང། སྙིང་རྗེ་ཆེན་པོའི་ཚུལ་གྱི་སྤྲིན་རབ་ཏུ་སྒྲོག་པའི་དབྱངས་དང། བྱང་ཆུབ་སེམས་དཔའ་འགྲོ་བ་ཐམས་ཅད་སྡུག་བསྔལ་རབ་ཏུ་ཞི་བར་བྱ་བས་དབུགས་འབྱིན་


[045-26a0] [26A] 
[045-26a1] ༄༅། །པའི་དབྱངས་དང། བྱང་ཆུབ་སེམས་དཔའ་ཆོས་ཀྱི་འཕགས་པ་དང། ཁྱད་པར་གྱིས་འཕགས་པ་དང། ཡེ་ཤེས་ཀྱིས་འཕགས་པ་དང། བསོད་ནམས་
[045-26a2] རི་བོས་འཕགས་པ་དང། ཡོན་ཏན་གྱི་ཚོགས་ཀྱིས་འཕགས་པ་དང་གྲགས་པས་འཕགས་པ་དང། ཀུན་དུ་སྣང་བས་འཕགས་པ་དང། བྱམས་པ་ཆེན་པོས་འཕགས་པ་དང། ཡེ་
[045-26a3] ཤེས་རྒྱ་མཚོས་འཕགས་པ་དང། བྱང་ཆུབ་སེམས་དཔའ་དེ་བཞིན་གཤེགས་པའི་རྒྱུད་ཀྱི་གདུང་གིས་འཕགས་པ་དང། བྱང་ཆུབ་སེམས་དཔའ་འོད་ཀྱི་དཔལ་དང། མཆོག་གི་
[045-26a4] དཔལ་དང། ཀུན་ཏུ་འཕགས་པའི་དཔལ་དང། རྣམ་པར་སྣང་བའི་དཔལ་དང། ཆོས་ཀྱི་དཔལ་དང། ཟླ་བའི་དཔལ་དང། ནམ་མཁའི་དཔལ་དང། རིན་པོ་ཆེའི་དཔལ་དང་
[045-26a5] དཔལ་གྱི་དཔལ་དང། བྱང་ཆུབ་སེམས་དཔའ་ཡེ་ཤེས་ཀྱི་དཔལ་དང་བྱང་ཆུབ་སེམས་དཔའ་རིའི་དབང་པོའི་རྒྱལ་པོ་དང། ཆོས་ཀྱི་དབང་པོའི་རྒྱལ་པོ་དང། འགྲོ་བའི་དབང་
[045-26a6] པོའི་རྒྱལ་པོ་དང། ཚངས་པའི་དབང་པོའི་རྒྱལ་པོ་དང། ཚོགས་ཀྱི་དབང་པོའི་རྒྱལ་པོ་དང། ལྷའི་དབང་པོའི་རྒྱལ་པོ་དང། ཞི་པའི་དབང་པོའི་རྒྱལ་པོ་དང། མི་གཡོ་བའི་དབང་
[045-26a7] པོའི་རྒྱལ་པོ་དང། ཁྱུ་མཆོག་དབང་པོའི་རྒྱལ་པོ་དང། བྱང་ཆུབ་སེམས་དཔའ་མཆོག་གི་དབང་པོའི་རྒྱལ་པོ་དང། བྱང་ཆུབ་སེམས་དཔའ་རབ་ཏུ་ཞི་བའི་སྒྲ་དང། ཆགས་པ་


[045-26b0] [26B] 
[045-26b1] སའི་དབྱངས་ཀྱི་སྒྲ་དང། རྒྱ་མཚོའི་འབྲུག་གི་སྒྲ་དང། སྤྲིན་གྱི་དབྱངས་ཀྱི་སྒྲ་དང། ཆོས་སྣང་བའི་སྒྲ་དང། ནམ་མཁའི་དབྱིངས་ཀྱི་སྒྲ་དང། སེམས་ཅན་ཀུན་གྱི་དགེ་
[045-26b2] བའི་རྩ་བ་རབ་ཏུ་སྒྲོགས་པའི་སྒྲ་དང། སྔོན་གྱི་སྨོན་ལམ་ཡོངས་སུ་བསྐུལ་བའི་སྒྲ་དང། བྱང་ཆུབ་སེམས་དཔའ་བདུད་ཀྱི་དཀྱིལ་འཁོར་བཅོམ་ཞིང་མེད་པར་བྱེད་པའི་སྒྲ་དང། བྱང་
[045-26b3] ཆུབ་སེམས་དཔའ་རིན་པོ་ཆེའི་བློ་དང། ཡེ་ཤེས་རི་བོའི་བློ་དང་ནམ་མཁའི་བློ་དང། དྲི་མ་མེད་པའི་བློ་དང། ཆགས་པ་མེད་པའི་བློ་དང། རྣམ་པར་སངས་རྒྱས་པའི་བློ་དང། དུས་
[045-26b4] གསུམ་སྣང་བའི་བློ་དང། ཡངས་པའི་བློ་དང། ཀུན་དུ་སྣང་བའི་བློ་དང། བྱང་ཆུབ་སེམས་དཔའ་ཆོས་ཀྱི་དབྱིངས་སུ་སྣང་བའི་བློ་དང། དེ་དག་ལ་སོགས་པ་བྱང་ཆུབ་སེམས་དཔའ་ལྔ་
[045-26b5] སྟོང་ཙམ་སྟེ། ཀུན་ཀྱང་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་གྱི་བྱུང་བ་དང། སངས་རྒྱས་ཀྱི་ཞིང་ཐམས་ཅད་རྒྱས་པར་འགེང་[?] པ་ཆགས་པ་མེད་པའི་སྤྱོད་ཡུལ་
[045-26b6] ཅན་དེ་བཞིན་གཤེགས་པ་ཐམས་ཅད་ཀྱི་དྲུང་དུ་འདོང་བས་ལུས་མཐའ་ཡས་པའི་བྱིན་གྱི་རླབས་དང་ལྡན་པ། སངས་རྒྱས་ཐམས་ཅད་ཀྱི་རྣམ་པར་འཕྲུལ་པ་ཡོངས་སུ་བསྟན་པ། རྣམ་
[045-26b7] པར་དམིགས་པར་བྱ་བ་ལ་བསྒྲིབས་པ་མེད་པའི་མིག་གི་དཀྱིལ་འཁོར་རྣམ་པར་དག་པ། དེ་བཞིན་གཤེགས་པ་ཐམས་ཅད་མངོན་པར་འཚང་རྒྱ་བའི་ཚེ། ཉེ་བར་འདོང་པ་རྒྱུན་མི་


[045-27a0] [27A] 
[045-27a1] ༄༅། །གཅོད་པས་ཚད་མེད་པར་ཕྱིན་པ། ཆོས་རྒྱ་མཚོའི་ཚུལ་ཐམས་ཅད་ལ་ཡེ་ཤེས་སྣང་བ་རབ་ཏུ་ཐོབ་པས་སྣང་བ་མཐའ་ཡས་པ་དང་ལྡན་པ། ཐ་དད་པ་ཡང་
[045-27a2] དག་པར་ཤེས་པ་རྣམ་པར་དག་པས། བསྐལ་པ་མཐའ་ཡས་པར་ཤིན་ཏུ་སྟོན་པ་མི་ཟད་པ། འགྲོ་བའི་བསམ་པ་ཇི་ལྟ་བ་བཞིན་དུ་གཟུགས་ཀྱི་ལུས་ཡོངས་སུ་སྟོན་པས། ནམ་
[045-27a3] མཁའི་དབྱིངས་ཀྱིས་ཀླས་པའི་ཡེ་ཤེས་ཀྱི་སྤྱོད་ཡུལ་རྣམ་པར་དག་ཅིང་མི་གནས་པ། སེམས་ཅན་གྱི་ཁམས་སེམས་ཅན་མེད་པ་དང། སྲོག་མེད་པ་ཡོངས་སུ་ཤེས་པས་རབ་
[045-27a4] རིབ་མེད་པ། ཆོས་ཀྱི་དབྱིངས་ཐམས་ཅད་དུ་འོད་ཟེར་གྱི་དྲ་བས་རྒྱས་པར་འགེངས་པས་ནམ་མཁའ་དང་མཉམ་པ་ཤ་སྟག་དང་ཐབས་གཅིག་ཏུ་བཞུགས་སོ། །ཉན་ཐོས་རྫུ་འཕྲུལ་
[045-27a5] ཆེན་པོ་དང་ལྡན་པ་ལྔ་བརྒྱ་སྟེ། ཐམས་ཅད་ཀྱང་བདེན་པའི་ཚུལ་གྱིས་རང་བཞིན་མངོན་པར་ཁོང་དུ་ཆུད་པ། ཡང་དག་པའི་མཐའ་མངོན་སུམ་དུ་གྱུར་པ། ཆོས་ཀྱི་རང་བཞིན་ལ་
[045-27a6] ཞུགས་པ། སྲིད་པའི་རྒྱ་མཚོ་ལས་གྱེན་དུ་འཕགས་པ། དེ་བཞིན་གཤེགས་པའི་ཚོགས་སུ་འགྱུར་བའི་སྤྱོད་ཡུལ་ཅན་ཀུན་ནས་སྦྱོར་བ་དང། བག་ལ་ཉལ་བ་དང། བཅིངས་
[045-27a7] པ་རྣམ་པར་བཟློག་པ། ཆགས་པ་མེད་པའི་གནས་ལ་བརྟེན་པ་ནམ་མཁའ་ལྟར་ཞི་བ་ལ་རྣམ་པར་སྤྱོད་པ། སངས་རྒྱས་ལ་ཐེ་ཚོམ་དང། ནེམ་ནུར་དང་ཡིད་གཉིས་ཡོངས་སུ་


[045-27b0] [27B] 
[045-27b1] སངས་རྒྱས་ཀྱི་ཡེ་ཤེས་རྒྱ་མཚོ་ལ་མོས་པའི་ལམ་དུ་ཞུགས་པ་ཤ་སྟག་དང། འཇིག་རྟེན་གྱི་དབང་པོ་སྔོན་གྱི་རྒྱལ་བ་ལ་བྱ་བ་བྱས་པ། འགྲོ་བ་ཐམས་ཅད་ལ་ཕན་པ་དང་བདེ་བའི་དོན་
[045-27b2] དུ་ཞུགས་པ། གསོལ་བ་མ་བཏབ་པར་དགེ་བའི་བཤེས་གཉེན་དུ་གྱུར་པ་སེམས་ཅན་གཞན་བསྲུང་བ་ལ་ཞུགས་པ། འཇིག་རྟེན་ཐམས་ཅད་ལས་འཕགས་པའི་ཁྱད་པར་དང་ལྡན་པའི་
[045-27b3] ཡེ་ཤེས་ཀྱི་སྒོ་ལ་ཞུགས་པ། སེམས་ཅན་ཐམས་ཅད་ཡོངས་སུ་མི་གཏོང་བའི་སེམས་དང་ལྡན་པ། སངས་རྒྱས་ཐམས་ཅད་ཀྱི་བསྟན་པའི་སྤྱོད་ཡུལ་ལ་བྱུང་བ། དེ་བཞིན་གཤེགས་
[045-27b4] པའི་བསྟན་པ་ཡོངས་སུ་བསྲུང་བ་ལ་ཞུགས་པ། སངས་རྒྱས་ཀྱི་རིགས་ཡང་དག་པར་གཟུང་བའི་སྨོན་ལམ་གྱིས་ཡང་དག་པར་སྐྱེས་པ་དེ་བཞིན་གཤེགས་པའི་གདུང་གི་རྒྱུད་དུ་འབྱུང་བ་
[045-27b5] མངོན་དུ་གྱུར་པ། ཐམས་ཅད་མཁྱེན་པ་ཉིད་ལ་མངོན་པར་མོས་པ་ཤ་སྟག་དང་ཡང་ཐབས་གཅིག་གོ་དེ་ནས་བྱང་ཆུབ་སེམས་དཔའ་འཁོར་དང་བཅས་པ་དེ་དག་དང། ཉན་ཐོས་རྫུ་འཕྲུལ་
[045-27b6] ཆེན་པོ་དང་ལྡན་པ་དེ་དག་དང། འཇིག་རྟེན་གྱི་དབང་པོ་འཁོར་དང་བཅས་པ་དེ་དག་འདི་སྙམ་དུ་གྱུར་ཏེ། དེ་བཞིན་གཤེགས་པའི་ཡུལ་དང། དེ་བཞིན་གཤེགས་པའི་ཡེ་ཤེས་ཀྱི་སྤྱོད་
[045-27b7] ཡུལ་དང། དེ་བཞིན་གཤེགས་པའི་བྱིན་གྱི་རླབས་དང། དེ་བཞིན་གཤེགས་པའི་སྟོབས་དང། དེ་བཞིན་གཤེགས་པའི་མི་བསྙེངས་པ་དང་དེ་བཞིན་གཤེགས་པའི་ཏིང་ངེ་འཛིན་དང་


[045-28a0] [28A] 
[045-28a1] ༄༅། །དེ་བཞིན་གཤེགས་པའི་རྣམ་པར་སྤྱོད་པ་དང། དེ་བཞིན་གཤེགས་པའི་མངའ་དང། དེ་བཞིན་གཤེགས་པའི་ཡེ་ཤེས་དང། དེ་བཞིན་གཤེགས་པའི་བྱིན་གྱི་རླབས་
[045-28a2] དང༑ དེ་བཞིན་གཤེགས་པའི་རྣམ་པར་འཕྲུལ་པ་དང། དེ་བཞིན་གཤེགས་པའི་མཐུ་དང། དེ་བཞིན་གཤེགས་པའི་སྔོན་གྱི་སྨོན་ལམ་དང། སྔོན་ལེགས་པར་སྤྱད་པའི་དགེ་བའི་རྩ་
[045-28a3] བ་དང༑ དགེ་བའི་བཤེས་གཉེན་གྱི་སྐྱབས་དང། དད་པའི་མིག་ཡོངས་སུ་དག་པ་དང། རྒྱ་ཆེན་པོ་ལ་མོས་པའི་སྣང་བར་རབ་ཏུ་ཐོབ་པ་དང། བྱང་ཆུབ་སེམས་དཔའི་ལྷག་པའི་བསམ་
[045-28a4] པ་རྣམ་པར་དག་པ་དང། བསམ་པ་ཐག་པས་ཐམས་ཅད་མཁྱེན་པ་ཉིད་དུ་སྨོན་ཅིང། ཡང་དག་པར་ཞུགས་པ་མ་གཏོགས་པར་ལྷ་དང་བཅས་པའི་འཇིག་རྟེན་གྱིས་འཇུག་པའམ་
[045-28a5] ཁོང་དུ་ཆུད་པའམ། ཡིད་ཆེས་པའམ། ཡོངས་སུ་ཤེས་པའམ། རྣམ་པར་རྟོགས་པའམ། གཟུང་བའམ། རྣམ་པར་དཔྱད་པའམ། རྣམ་པར་བསྒོམ་པའམ། རྣམ་པར་དབྱེ་
[045-28a6] བའམ༑ རྣམ་པར་གྲོལ་བའམ། རབ་ཏུ་བརྗོད་པའམ། སེམས་ཅན་ཕ་རོལ་གྱི་རྒྱུད་དུ་ཕྱིན་པར་བྱ་བར་ནི་མི་ནུས་ན། བཅོམ་ལྡན་འདས་ཉིད་ཀྱིས་བདག་ཅག་བྱང་ཆུབ་སེམས་དཔའ་
[045-28a7] རྣམས་ཀྱི་བསམ་པའི་ཚུལ་ཇི་ལྟ་བ་དང། སེམས་ཅན་བསམ་པ་རྣམ་པ་ཐ་དད་པ་དང། མོས་པ་སྣ་ཚོགས་དང། ཤེས་པ་སྣ་ཚོགས་ཀྱི་ཚིག་དང་བརྡ་སྣ་ཚོགས་སུ་གྱུར་པ། དབང་


[045-28b0] [28B] 
[045-28b1] དབང་པོ་སྣ་ཚོགས་སུ་རྣམ་པར་དག་པ། བསམ་པ་དང་སྦྱོར་བ་རྣམ་པ་གཞན་དང་གཞན་ཅན། སེམས་དང་བསམ་པའི་ཡུལ་གཞན་
[045-28b2] དང་གཞན་ཅན། དེ་བཞིན་གཤེགས་པའི་ཡོན་ཏན་གཞན་དང་གཞན་ལ་གནས་པ། ཆོས་བསྟན་པ་གཞན་དང་གཞན་ལ་མོས་པ་དག་ལ། སྔོན་ཐམས་ཅད་མཁྱེན་པ་ཉིད་དུ་ཞུགས་
[045-28b3] པ་ལྟའང་ཡང་དག་པར་བསྟན་གྲང། སྔོན་བྱང་ཆུབ་སེམས་དཔའི་སྨོན་ལམ་མངོན་པར་བསྒྲུབས་པ་ལྟའང་ཡང་དག་པར་བསྟན་གྲང་སྔོན་གྱི་བྱང་ཆུབ་སེམས་དཔའི་ཕ་རོལ་ཏུ་ཕྱིན་
[045-28b4] པའི་དཀྱིལ་འཁོར་ཡོངས་སུ་དག་པ་ལྟའང་ཡང་དག་པར་བསྟན་གྲང། སྔོན་གྱི་བྱང་ཆུབ་སེམས་དཔའི་ས་ཡོངས་སུ་མནན་པའི་རྣམ་པར་འཕྲུལ་པ་ལྟའང་ཡང་དག་པར་བསྟན་གྲང་
[045-28b5] སྔོན་གྱི་བྱང་ཆུབ་སེམས་དཔའི་སྤྱོད་པའི་དཀྱིལ་འཁོར་མངོན་པར་བསྒྲུབས་པ་ཡོངས་སུ་རྫོགས་པར་མཛད་པ་ལྟའང་ཡང་དག་པར་བསྟན་གྲང། སྔོན་གྱི་བྱང་ཆུབ་སེམས་དཔའི་ཚུལ་
[045-28b6] མངོན་པར་བསྒྲུབས་པ་རྣམ་པར་ཕྱེ་བའི་སྣང་བ་ལྟའང་ཡང་དག་པར་བསྟན་གྲང། སྔོན་བྱང་ཆུབ་སེམས་དཔའི་ལམ་གྱི་བཀོད་པ་ཡོངས་སུ་དག་པར་མཛད་པ་ལྟའང་ཡང་དག་པར་
[045-28b7] བསྟན་གྲང། སྔོན་བྱང་ཆུབ་སེམས་དཔའི་འབྱུང་བའི་ཚུལ་རྒྱ་མཚོ་མངོན་པར་བསྒྲུབས་པ་ལྟའང་ཡང་དག་པར་བསྟན་གྲང། སྔོན་གྱི་བྱང་ཆུབ་སེམས་དཔའི་ཡང་དག་པར་བསྒྲུབ་


[045-29a0] [29A] 
[045-29a1] ༄༅། །པ་དང༑ རྣམ་པར་འཕྲུལ་པའི་བཀོད་པ་ཕུན་སུམ་ཚོགས་པ་ལྟའང་ཡང་དག་པར་བསྟན་གྲང། བྱང་ཆུབ་སེམས་དཔའི་སྔོན་གྱི་སྦྱོར་བ་རྒྱ་མཚོ་ལྟའང་ཡང་
[045-29a2] དག་པར་བསྟན་གྲང། མངོན་པར་རྫོགས་པའི་བྱང་ཆུབ་ཀྱི་སྒོས་རྣམ་པར་འཕྲུལ་བ་ལྟའང་ཡང་དག་པར་བསྟན་གྲང། དེ་བཞིན་གཤེགས་པའི་ཆོས་ཀྱི་འཁོར་ལོ་རབ་ཏུ་བསྐོར་
[045-29a3] པའི་རྣམ་པར་འཕྲུལ་བ་དང། ཁྱུ་མཆོག་གི་མཐུ་ལྟའང་ཡང་དག་པར་བསྟན་གྲང། དེ་བཞིན་གཤེགས་པའི་སངས་རྒྱས་ཀྱི་ཞིང་ཡོངས་སུ་དག་པ་དང། རྣམ་པར་འཕྲུལ་བ་ལྟའང་
[045-29a4] ཡང་དག་པར་བསྟན་གྲང། དེ་བཞིན་གཤེགས་པའི་སེམས་ཅན་གྱི་ཁམས་གདུལ་བའི་ཐབས་ཀྱི་སྒོ་ལྟའང་ཡང་དག་པར་བསྟན་གྲང། དེ་བཞིན་གཤེགས་པ་ཐམས་ཅད་མཁྱེན་
[045-29a5] པ་ཉིད་ཀྱི་ཆོས་ཀྱི་གྲོང་ཁྱེར་ལ་མངའ་མཛད་པ་ལྟའང་ཡང་དག་པར་བསྟན་གྲང། དེ་བཞིན་གཤེགས་པ་སེམས་ཅན་ཐམས་ཅད་ཀྱི་ལམ་སྣང་བར་མཛད་པ་ལྟའང་ཡང་དག་པར་
[045-29a6] བསྟན་གྲང། དེ་བཞིན་གཤེགས་པ་སེམས་ཅན་ཐམས་ཅད་ཀྱི་གནས་སུ་གཤེགས་ཤིང། རྣམ་པར་འཕྲུལ་པ་མཛད་པ་ལྟའང་ཡང་དག་པར་བསྟན་གྲང། དེ་བཞིན་གཤེགས་
[045-29a7] པ་སེམས་ཅན་ཐམས་ཅད་ཀྱི་ཡོན་བཞེས་པ་མཛད་པ་ལྟའང་ཡང་དག་པར་བསྟན་གྲང། དེ་བཞིན་གཤེགས་པ་སེམས་ཅན་ཐམས་ཅད་ཀྱི་བསོད་ནམས་དང། ཡོན་སྟོན་པའི་ཆོ་


[045-29b0] [29B] 
[045-29b1] དེ་བཞིན་གཤེགས་པ་སེམས་ཅན་ཐམས་ཅད་ཀྱི་སེམས་ཀྱི་ཚུལ་ལ། སངས་རྒྱས་ཀྱི་གཟུགས་བརྙན་དམིགས་པ་མཛད་པ་ལྟའང་ཡང་
[045-29b2] དག་པར་བསྟན་གྲང། དེ་བཞིན་གཤེགས་པ་སེམས་ཅན་ཐམས་ཅད་ལ་རྣམ་པར་འཕྲུལ་པའི་ཆོ་འཕྲུལ་མཛད་པ་ལྟའང་ཡང་དག་པར་བསྟན་གྲང། དེ་བཞིན་གཤེགས་པ་སེམས་ཅན་
[045-29b3] ཐམས་ཅད་ལ་ཡོངས་སུ་བསྟན་པ་དང། རྗེས་སུ་བསྟན་པའི་ཆོ་འཕྲུལ་མཛད་པ་ལྟའང་ཡང་དག་པར་བསྟན་གྲང། དེ་བཞིན་གཤེགས་པ་སེམས་ཅན་ཐམས་ཅད་ལ་སངས་རྒྱས་ཀྱི་ཏིང་ངེ་
[045-29b4] འཛིན་གྱི་སྤྱོད་ཡུལ་བསམ་གྱིས་མི་ཁྱབ་པས་རྣམ་པར་འཕྲུལ་པ་མཛད་པ་ལྟའང་ཡང་དག་པར་བསྟན་གྲང་སྙམ་པ་དང། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་དེ་དག་གི་
[045-29b5] སེམས་ཀྱི་ཡོངས་སུ་རྟོགས་པ་ཐུགས་ཀྱིས་མཁྱེན་ནས། སེང་གེ་རྣམ་པར་བསྒྱིངས་པ་ཞེས་བྱ་བའི་ཏིང་ངེ་འཛིན་ནམ་མཁའ་དང་མཉམ་པས་དཔེ་མེད་པ། འགྲོ་བ་ཐམས་ཅད་དུ་རྣམ་པར་
[045-29b6] སྣང་བའི་རྒྱན་དང་ལྡན་པ། ཐུགས་རྗེ་ཆེན་པོའི་སྒོའི་རང་བཞིན་ཅན། ཐུགས་རྗེ་ཆེན་པོའི་སྒོ་དང་ལྡན་པ། ཐུགས་རྗེ་ཆེན་པོའི་སྔོན་དུ་འགྲོ་བ། ཐུགས་རྗེ་ཆེན་པོའི་ཆོས་ཅན་ལ་མཉམ་
[045-29b7] པར་བཞག་གོ། བཅོམ་ལྡན་འདས་ཀྱིས་དེ་ལྟར་མཉམ་པར་བཞག་མ་ཐག་ཏུ། ཕོ་བྲང་བརྩེགས་པ་རྒྱན་ཆེན་པོ་ཅན་ཡང་མཐའ་དང་དབུས་མེད་པར་ཡངས་ཤིང། རྡོ་རྗེ་ཐུབ་པ་མེད་པའི་


[045-30a0] [30A] 
[045-30a1] ༄༅། །རྒྱན་མཚན་གྱིས་སའི་གཞི་རབ་ཏུ་བརྒྱན་པ་དང། ནོར་བུ་རིན་པོ་ཆེའི་རྒྱལ་པོ་ཐམས་ཅད་ཀྱི་དྲ་བ་ཀུན་དུ་བཀྲམ་པ། རིན་པོ་ཆེ་དུ་མའི་མེ་ཏོག་སིལ་མས་
[045-30a2] ཆལ་པར་གང་བ། ནོར་བུ་རིན་པོ་ཆེ་དམ་པ་མཛེས་པར་བཀྲམ་པ་དང། བཻ་ཌཱུརྱའི་ཀ་བས་མཛེས་པར་བྱས་པ། རིན་པོ་ཆེའི་རྒྱལ་པོ་འགྲོ་བ་རྣམ་པར་སྣང་བས་རྒྱན་ཤིན་ཏུ་རྣམ་པར་ཕྱེ་
[045-30a3] བ་དང། རིན་པོ་ཆེ་བཟང་པོ་མང་པོ་དང་ལྡན་པའི་ནོར་བུ་རིན་པོ་ཆེ། འཛམ་བུའི་ཆུ་ཀླུང་གི་ཕུང་པོས་ཤིན་ཏུ་བརྒྱན་པ་དང་རིན་པོ་ཆེ་ཐམས་ཅད་ལས་སྒོ་གང་དང། རྟ་བབས་
[045-30a4] དང༑ པུ་ཤུ་དང། སྐར་ཁུང་བྱས་ཤིང། ཁྲི་འཕང་གྲངས་མེད་པ་རྣམ་པར་དག་པས་བརྒྱན་པ་དང། འཇིག་རྟེན་གྱི་དབང་པོ་ཐམས་ཅད་དང་འདྲ་བའི་ནོར་བུ་རིན་པོ་ཆེའི་རྒྱན་
[045-30a5] དང་ལྡན་པ་དང། འགྲོ་བ་རྒྱ་མཚོའི་ནོར་བུ་རིན་པོ་ཆེ་རྣམ་པར་ཕྱེ་བ་དང། ནོར་བུ་རིན་པོ་ཆེ་ཐམས་ཅད་ཀྱི་དྲ་བས་ཀུན་ནས་ཡོག་པའི་གདུགས་དང། རྒྱལ་མཚན་རབ་ཏུ་བསྒྲེང་བ་
[045-30a6] དང༑ སྒོ་དང། རྟ་བབས་ཐམས་ཅད་ལས་འོད་ཟེར་ཆོས་ཀྱི་དབྱིངས་སུ་རྒྱས་པར་འགེངས་པ་རབ་ཏུ་འབྱུང་བས་རྣམ་པར་མཛེས་པར་བྱས་པ་དང། ཕྱི་རོལ་གྱི་འཁོར་གྱི་དཀྱིལ་
[045-30a7] འཁོར་གྱི་སའི་གཞི་སྟེགས་བུ་བརྗོད་དུ་མེད་པས་བརྒྱན་པ་དང་ཕྱོགས་ཀུན་ནས་ཐེམ་སྐབས་ཀྱི་ཕྲེང་བ་ནོར་བུ་རིན་པོ་ཆེས་བརྩེགས་ཤིང། ཤིན་ཏུ་རྣམ་པར་ཕྱེ་བས་རབ་ཏུ་མཛེས་


[045-30b0] [30B] 
[045-30b1] །ཛེ་ཏའི་ཚལ་ཐམས་ཅད་ཀྱང། ཆུ་ཞེང་གབ་པར་ཤིན་ཏུ་ཡངས་ཤིང་རྒྱ་ཆེ་བར་ཀུན་ནས་གནས་པར་གྱུར་ཏེ། སངས་རྒྱས་ཀྱི་མཐུས་སངས་རྒྱས་ཀྱི་
[045-30b2] ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་སངས་རྒྱས་ཀྱི་ཞིང་རྣམས་ཀྱང། ཆུ་ཞེང་ཀུན་དུ་རྒྱ་ཆེ་ཞིང་ཡངས་པ་དང། རིན་པོ་ཆེ་ཐམས་ཅད་ཀྱི་རྒྱན་སྣ་ཚོགས་དང་ལྡན་ཞིང། སའི་
[045-30b3] གཞི་ནོར་བུ་རིན་པོ་ཆེ་སྣ་ཚོགས་བརྗོད་དུ་མེད་པས་ཀུན་ནས་གྲུབ་པ་དང། ནོར་བུ་རིན་པོ་ཆེ་གྲངས་མེད་པའི་རྭ་བས་ཀུན་ནས་བསྐོར་བ་དང། རིན་པོ་ཆེ་སྣ་ཚོགས་ཀྱི་ཤིང་ཏ་ལའི་ཕྲེང་བས་
[045-30b4] མཛེས་པས་བརྒྱན་པར་ཀུན་ནས་གནས་པར་གྱུར་ཏོ། །སངས་རྒྱས་ཀྱི་ཞིང་དེ་དག་ན་སྤོས་ཆུའི་ཆུ་ཀླུང་ཚད་མེད་པ་ཀློང་མཐའ་ཡས་པར་འཁྱིལ་བའི་སྤོས་ཀྱི་ཆུས་ཡོངས་སུ་གང་བ། རིན་
[045-30b5] པོ་ཆེ་སྣ་ཚོགས་ཀྱི་མེ་ཏོག་མང་པོ་དང་འདྲེས་པར་གྱུར་ལ་གཡས་ཕྱོགས་སུ་འཁྱིལ་ཞིང་འབབ་པ། སངས་རྒྱས་ཀྱི་ཆོས་ཐམས་ཅད་དབྱངས་སུ་སྒྲོག་པས་རབ་ཏུ་བརྒྱན་པ་དག་ཀྱང་ཀུན་
[045-30b6] ནས་གནས་པར་གྱུར་ཏོ། །རིན་པོ་ཆེའི་མེ་ཏོག་པུཎྜ་རི་ཀའི་ཕྲེང་བ་དང། རིན་པོ་ཆེའི་ཤིང་གམ་ཡོ་རིན་པོ་ཆེ་ཐམས་ཅད་ཀྱི་པདྨོ་རབ་ཏུ་རྒྱས་ཤིང། ཤིན་ཏུ་འཕགས་པས་མཛེས་པར་
[045-30b7] བཀོད་པ་དང། རིན་པོ་ཆེ་སྣ་ཚོགས་ཀྱི་ཁང་པ་བརྩེགས་པའི་ཕྲེང་བ་བསམ་གྱིས་མི་ཁྱབ་པ་ནོར་བུ་རིན་པོ་ཆེ་ཐམས་ཅད་ཀྱི་དྲ་བས་ཀུན་ནས་ཡོག་པ། ནོར་བུ་རིན་པོ་ཆེ་གྲངས་མེད་པའི་


[045-31a0] [31A] 
[045-31a1] ༄༅། །དྲ་བ་ཀུན་དུ་སྣང་བས་བརྒྱན་ཅིང་མཛེས་པ་དང། ནོར་བུ་རིན་པོ་ཆེའི་གཞལ་མེད་ཁང་ནོར་བུ་རིན་པོ་ཆེ་ཐམས་ཅད་ཀྱིས་བརྒྱན་པ་གྲངས་མེད་པ། སྤོས་
[045-31a2] ཐམས་ཅད་ཀྱི་ངད་ཀུན་ནས་འབྱུང་བ། བདུག་སྤོས་ཀྱི་སྤྲིན་གྱི་རྒྱན་དང་ལྡན་པ་དག་ཀྱང་ཀུན་ནས་གནས་པར་གྱུར་ཏོ། །རིན་པོ་ཆེའི་རྒྱལ་མཚན་གྲངས་མེད་པ་དང། གོས་ཀྱི་རྒྱལ་མཚན་
[045-31a3] དང། བ་དན་གྱི་རྒྱལ་མཚན་དང། རིན་པོ་ཆེའི་སྣམ་བུའི་རྒྱལ་མཚན་དང། མེ་ཏོག་གི་རྒྱལ་མཚན་དང། རྒྱན་གྱི་རྒྱལ་མཚན་དང། ཕྲེང་བའི་རྒྱལ་མཚན་དང། རིན་པོ་ཆེ་སྣ་ཚོགས་
[045-31a4] ཀྱི་དྲིལ་བུའི་རྒྱལ་མཚན་དང། རིན་པོ་ཆེའི་རྒྱལ་པོའི་གདུགས་ཀྱི་རྒྱལ་མཚན་དང། ནོར་བུ་རིན་པོ་ཆེ་སྣང་བས་ཀུན་དུ་རྒྱས་པར་འགེངས་པའི་རྒྱལ་མཚན་དང། ནོར་བུ་རིན་པོ་ཆེའི་
[045-31a5] རྒྱལ་པོ་དེ་བཞིན་གཤེགས་པ་ཐམས་ཅད་ཀྱི་མཚན་གྱི་འཁོར་ལོའི་དབྱངས་རབ་ཏུ་སྒྲོག་པའི་རྒྱལ་མཚན་དང། ནོར་བུ་རིན་པོ་ཆེའི་རྒྱལ་པོ་སེང་གེ་ཡིད་དུ་འོང་བའི་རྒྱལ་མཚན་དང་
[045-31a6] ནོར་བུ་རིན་པོ་ཆེའི་རྒྱལ་པོ་དེ་བཞིན་གཤེགས་པ་ཐམས་ཅད་ཀྱི་སྔོན་གྱི་སྦྱོར་བ་རབ་ཏུ་སྒྲོག་པའི་རྒྱལ་མཚན་དང། ནོར་བུ་རིན་པོ་ཆེའི་རྒྱལ་པོ་ཆོས་ཀྱི་དབྱིངས་ཐམས་ཅད་རབ་ཏུ་སྣང་
[045-31a7] བའི་རྒྱལ་མཚན་དང། རྒྱལ་མཚན་གྱི་རྒྱན་རྣམ་པར་ཕྱེ་བ་ཐམས་ཅད་ཕྱོགས་ཀུན་ནས་རྒྱན་དུ་གྱུར་པ་དག་ཀྱང་ཀུན་ནས་གནས་པར་གྱུར་ཏོ། །ཛེ་ཏའི་ཚལ་གྱི་ནམ་མཁའི་དབྱིངས་


[045-31b0] [31B] 
[045-31b1] ཁྱབ་པས་བརྒྱན་པར་ཀུན་ནས་གནས་པར་གྱུར་ཏོ། །ཛེ་ཏའི་ཚལ་ཉིད་ཀྱང་སྤོས་སྣ་ཚོགས་ཀྱི་ཤིང་གྲངས་མེད་པའི་སྤྲིན་
[045-31b2] བྱིས་ཀུན་ནས་ཡོག་ཅིང་བརྒྱན་པ་དང། བརྗོད་དུ་མེད་པའི་རྒྱན་སྣ་ཚོགས་དང་ལྡན་པའི་རི་རབ་ཀྱིས་ཀུན་ནས་འཁོར་ཅིང་བཀོད་པ་དང་རོལ་མོ་བརྡུང་བ་དང། དཀྲོལ་བ་བརྗོད་དུ་མེད་
[045-31b3] པའི་སྤྲིན་ལས། དེ་བཞིན་གཤེགས་པ་ཐམས་ཅད་ལ་བསྟོད་པའི་དབྱངས་དང། ང་རོ་སྙན་པ་འབྱུང་བས་ཀུན་ནས་བརྒྱན་པ་དང་རིན་པོ་ཆེའི་པདྨོ་བརྗོད་དུ་མེད་པའི་སྤྲིན་
[045-31b4] གྱིས་ཀུན་ནས་ཡོག་ཅིང་བརྒྱན་པ་དང། རིན་པོ་ཆེའི་སེང་གེའི་ཁྲི་བརྗོད་དུ་མེད་པའི་སྟེང་ལྷ་རྫས་ཀྱི་རིན་པོ་ཆེའི་སྟན་བཏིང་བ་ལ་བྱང་ཆུབ་སེམས་དཔའ་འཁོད་ཅིང། དེ་བཞིན་གཤེགས་པ་
[045-31b5] ལ་བསྟོད་པའི་སྒྲ་དབྱངས་སྙན་པ་འབྱིན་པའི་སྤྲིན་གྱིས་ཀུན་ནས་བརྒྱན་པ་དང། ལྷའི་དབང་པོ་བརྗོད་དུ་མེད་པའི་གཟུགས་བརྙན་མངོན་པར་འབྱུང་བའི་ནོར་བུ་རིན་པོ་ཆེའི་འབྲུའི་སྤྲིན་གྱིས་
[045-31b6] ཀུན་ནས་བརྒྱན་པ་དང། མུ་ཏིག་དཀར་པོའི་དྲ་བའི་སྤྲིན་བརྗོད་དུ་མེད་པས་ཀུན་ནས་བརྒྱན་པ་དང། མུ་ཏིག་དམར་པོའི་ཁང་པ་བརྩེགས་པའི་སྤྲིན་བརྗོད་དུ་མེད་པས་ཀུན་ནས་ཡོག་ཅིང་
[045-31b7] བརྒྱན་པ་དང། རྡོ་རྗེ་ལྟ་བུར་སྲ་བའི་མུ་ཏིག་གི་སྤྲིན་བརྗོད་དུ་མེད་པའི་ཆར་མངོན་པར་འབབ་པས་རབ་ཏུ་བརྒྱན་པར་ཀུན་ནས་གནས་པར་གྱུར་ཏོ། །དེ་ཅིའི་ཕྱིར་ཞེ་ན། དེ་ནི་དེ་བཞིན་


[045-32a0] [32A] 
[045-32a1] ༄༅། །གཤེགས་པའི་དགེ་བའི་རྩ་བ་བསམ་གྱིས་མི་ཁྱབ་པའི་ཕྱིར་རོ། །དེ་བཞིན་གཤེགས་པའི་ཆོས་དཀར་པོའི་ཚོགས་བསམ་གྱིས་མི་ཁྱབ་པའི་ཕྱིར་རོ། །དེ་
[045-32a2] བཞིན་གཤེགས་པའི་ཁྱུ་མཆོག་གི་མཐུ་དང། བྱིན་གྱི་རླབས་བསམ་གྱིས་མི་ཁྱབ་པའི་ཕྱིར་རོ། །དེ་བཞིན་གཤེགས་པའི་སྐུ་གཅིག་འཇིག་རྟེན་གྱི་ཁམས་ཐམས་ཅད་དུ་རྒྱས་
[045-32a3] པར་འགེངས་པ་རྣམ་པར་འཕྲུལ་བ་བསམ་གྱིས་མི་ཁྱབ་པའི་ཕྱིར་རོ། །དེ་བཞིན་གཤེགས་པ་ཐམས་ཅད་ཀྱི་སྐུ་གཅིག་ཏུ་ཞུགས་པས་སངས་རྒྱས་ཀྱི་ཞིང་རྣམ་པར་ཕྱེ་བ་ཐམས་
[045-32a4] ཅད་ལ་ཡང་དག་པར་གཞོལ་བའི་བྱིན་གྱི་རླབས་ཡོངས་སུ་སྟོན་པ་བསམ་གྱིས་མི་ཁྱབ་པའི་ཕྱིར་རོ། །དེ་བཞིན་གཤེགས་པ་རྣམས་རྡུལ་ཤིན་ཏུ་ཕྲ་བ་གཅིག་ལ་ཆོས་ཀྱི་དབྱིངས་
[045-32a5] ཐམས་ཅད་ཀྱི་གཟུགས་བརྙན་རྣམ་པར་དམིགས་པར་ཡོངས་སུ་སྟོན་པར་མཛད་པ་བསམ་གྱིས་མི་ཁྱབ་པའི་ཕྱིར་རོ། །དེ་བཞིན་གཤེགས་པ་རྣམས་བ་སྤུའི་བུ་ག་གཅིག་ཏུ་སྔོན་
[045-32a6] གྱི་མཐའ་དེ་བཞིན་གཤེགས་པ་གཅིག་ནས་གཅིག་ཏུ་བརྒྱུད་པ་ཡོངས་སུ་སྟོན་པར་མཛད་པ་བསམ་གྱིས་མི་ཁྱབ་པའི་ཕྱིར་རོ། །དེ་བཞིན་གཤེགས་པ་རྣམས་ཀྱི་འོད་ཟེར་གཅིག་
[045-32a7] གི་སྒོ་ནས་འཇིག་རྟེན་གྱི་ཁམས་འབྱམས་ཀླས་པ་སྣང་བར་འགྱུར་བ་བསམ་གྱིས་མི་ཁྱབ་པའི་ཕྱིར་རོ། །དེ་བཞིན་གཤེགས་པ་རྣམས་བ་སྤུའི་རྩེ་མོ་གཅིག་ལས་སྤྲུལ་པའི་


[045-32b0] [32B] 
[045-32b1] སྙེད་ཀྱི་སངས་རྒྱས་ཀྱི་ཞིང་ཐམས་ཅད་རྒྱས་པར་འགེངས་པ་བསམ་གྱིས་མི་ཁྱབ་པའི་ཕྱིར་རོ། །དེ་བཞིན་གཤེགས་པ་རྣམས་
[045-32b2] བ་སྤུའི་སྒོ་གཅིག་ནས་འཇིག་རྟེན་གྱི་ཁམས་འདུ་བ་དང། འཇིག་པའི་བསྐལ་པ་ཡོངས་སུ་སྟོན་པ་བསམ་གྱིས་མི་ཁྱབ་པའི་ཕྱིར་རོ། །ཇི་ལྟར་ཛེ་ཏའི་ཚལ་དེ་ལྟ་བུའི་སངས་རྒྱས་ཀྱི་ཞིང་ཡོངས་
[045-32b3] སུ་དག་པས་ཡོངས་སུ་དག་པར་ཀུན་ནས་གནས་པར་གྱུར་པ་དེ་བཞིན་དུ་ཕྱོགས་བཅུའི་འཇིག་རྟེན་གྱི་ཁམས་ཆོས་ཀྱི་དབྱིངས་ཀྱིས་ཀླས་པ་ནམ་མཁའི་མཐས་གཏུགས་པ་ཐམས་
[045-32b4] ཅད་ཀྱང་ཡོངས་སུ་དག་པར་ཀུན་ནས་གནས་ཤིང་རབ་ཏུ་བརྒྱན་པ་དང། ཤིན་ཏུ་སྤུད་པ་དང། དེ་བཞིན་གཤེགས་པའི་སྐུས་ཡོངས་སུ་རྒྱས་པ་དང། ཛེ་ཏའི་ཚལ་དུ་ཡང་དག་པར་
[045-32b5] གཞོལ་བ་དང། བྱང་ཆུབ་སེམས་དཔས་ཡོངས་སུ་རྒྱས་པ་དང། དེ་བཞིན་གཤེགས་པའི་འཁོར་གྱི་དཀྱིལ་འཁོར་རྒྱ་མཚོ་ཤིན་ཏུ་རྣམ་པར་གནས་པ་དང། རྒྱན་ཐམས་ཅད་ཀྱི་སྤྲིན་
[045-32b6] གྱི་ཆར་མངོན་པར་འབབ་པ་དང། རིན་པོ་ཆེ་ཐམས་ཅད་ཀྱི་འོད་ཀྱིས་རབ་ཏུ་སྣང་བ་དང། རིན་པོ་ཆེ་སྣ་ཚོགས་ཐམས་ཅད་ཀྱི་སྤྲིན་གྱི་ཆར་མངོན་པར་འབབ་པས་བརྒྱན་པ་དང། ཞིང་
[045-32b7] ཐམས་ཅད་ཀྱི་བཀོད་པའི་སྤྲིན་གྱིས་ཀུན་ནས་ཡོག་པར་བརྒྱན་པ་དང། ལྷ་རྫས་ཀྱི་ལུས་ཐམས་ཅད་ཀྱི་སྤྲིན་གྱི་ཆར་རབ་ཏུ་འབབ་པས་བརྒྱན་པ་དང། མེ་ཏོག་སྣ་ཚོགས་ཐམས་ཅད་


[045-33a0] [33A] 
[045-33a1] ༄༅། །ཀྱི་སྤྲིན་ཤིན་ཏུ་རྒྱས་པའི་ལྷུན་གྱིས་ཀུན་ཏུ་རྒྱས་ཤིང་བརྒྱན་པ་དང། གོས་ཐམས་ཅད་ཀྱི་ཤིང་གི་སྤྲིན་གྱི་མཛོད་ནས་གོས་ཁ་དོག་སྣ་ཚོགས་སུ་མཛེས་
[045-33a2] པའི་ཆར་རབ་ཏུ་འབབ་པས་བརྒྱན་པ་དང། ཕྲེང་བ་དང། ལྡ་ལྡི་དང། སེ་མོ་དོའི་རྒྱན་ཐམས་ཅད་ཀྱི་སྤྲིན་གྱི་ཆར་རྒྱུན་མི་འཆད་པར་མངོན་པར་འབབ་པས་བརྒྱན་པ་དང་
[045-33a3] སྤོས་སྣ་ཚོགས་ཀྱི་བདུག་སྤོས་ཕྱོགས་ཀུན་ནས་འཐུལ་བའི་སྤྲིན་དང། ན་བུན་གྱི་ཆར་ཐམས་ཅད་ཀྱི་ལུས་ཀྱི་དབྱིབས་ལྟར་མངོན་པར་འབབ་པས་བརྒྱན་པ་དང། རིན་པོ་ཆེ་
[045-33a4] ཐམས་ཅད་ཀྱི་མེ་ཏོག་གི་དྲ་བའི་སྤྲིན་ལས་རིན་པོ་ཆེའི་རྒྱལ་པོའི་ཕྱེ་མ་ཞིབ་བུའི་ཆར་རྒྱུན་མི་འཆད་པར་རབ་ཏུ་འབབ་པ་དང། རིན་པོ་ཆེ་ཐམས་ཅད་ཀྱི་རྒྱལ་མཚན་དང། བ་དན་
[045-33a5] གྱི་སྤྲིན་ལྷའི་བུ་མོའི་ལག་ན་ཁྱེར་བ། ནམ་མཁའི་དབྱིངས་ཀུན་དུ་རྒྱུ་ཞིང་འཁོར་བས་བརྒྱན་པ་དང། རིན་པོ་ཆེ་ཐམས་ཅད་ཀྱི་པདྨོ་རིན་པོ་ཆེ་སྣ་ཚོགས་ཀྱི་འདབ་མའི་དཀྱིལ་འཁོར་
[045-33a6] ཅན༑ ཆུ་བ་མཐོན་པོ་དང་ལྡན་པའི་ཟེ་བ་ལ་རོལ་མོ་བཀོད་པ། ཀུན་ནས་སྒྲ་འབྱིན་ཅིང་དབྱངས་སྙན་པར་སྒྲོག་པས་བརྒྱན་པ་དང་རིན་པོ་ཆེའི་འབྲུ་སྣ་ཚོགས་ཀྱི་དྲ་བ་དང་
[045-33a7] རིན་པོ་ཆེ་སེང་གེའི་དྲ་བ་སྣ་ཚོགས་རྣམ་པ་ཐ་དད་པའི་ཕྲེང་བ་དང། སེ་མོ་དོས་[?] བརྒྱན་པར་ཀུན་ནས་གནས་ཤིང་སྣང་བར་གྱུར་ཏོ། །དེ་ལྟར་བཅོམ་ལྡན་འདས་དེ་བཞིན་


[045-33b0] [33B] 
[045-33b1] པ་དེ་ལ་མཉམ་པར་བཞག་མ་ཐག་ཏུ། དེའི་ཚེ་ཤར་ཕྱོགས་ཀྱི་འཇིག་རྟེན་གྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་
[045-33b2] པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་གྱི་འཇིག་རྟེན་གྱི་ཁམས། གསེར་གྱི་སྤྲིན་སྒྲོན་མའི་རྒྱལ་མཚན་ཞེས་བྱ་བ་དེ་བཞིན་གཤེགས་པ་རྣམ་པར་སྣང་མཛད་དཔལ་གྱི་གཟི་བརྗིད་རྒྱལ་
[045-33b3] པོའི་སངས་རྒྱས་ཀྱི་ཞིང་ནས། བྱང་ཆུབ་སེམས་དཔའ་རྣམ་པར་སྣང་བའི་སྨོན་ལམ་གྱི་གཙུག་གི་འོད་ཟེར་སྣང་བ་ཞེས་བྱ་བ་བྱང་ཆུབ་སེམས་དཔའ་སངས་རྒྱས་ཀྱི་ཞིང་བརྗོད་དུ་མེད་
[045-33b4] པའི་རྡུལ་ཤིན་ཏུ་ཕྲ་བ་སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་ནས་འཕགས་ཏེ་ནམ་མཁའི་དབྱིངས་རྒྱན་སྣ་ཚོགས་ཀྱི་སྤྲིན་
[045-33b5] གྱིས་བརྒྱན་པ་དང། ལྷ་རྫས་ཀྱི་མེ་ཏོག་གི་སྤྲིན་གྱི་ཆར་མངོན་པར་དབབ་པ་དང། ལྷ་རྫས་ཀྱི་སྤོས་ཀྱི་སྤྲིན་གྱི་ཆར་རབ་ཏུ་དགྱེ་བ་དང། ལྷ་རྫས་ཀྱི་རིན་པོ་ཆེའི་པདྨོའི་སྤྲིན་གྱི་ཆར་མངོན་
[045-33b6] པར་གཏོར་བ་དང། ལྷ་རྫས་ཀྱི་ཕྲེང་བའི་སྤྲིན་གྱི་ཆར་རབ་ཏུ་བཏང་བ་དང། ལྷ་རྫས་ཀྱི་རིན་པོ་ཆེའི་སྤྲིན་གྱི་ཆར་མངོན་པར་དབབ་པ་དང། ལྷ་རྫས་ཀྱི་རྒྱན་གྱི་སྤྲིན་གྱི་ཆར་མངོན་
[045-33b7] པར་གཏོར་བ་དང། ལྷ་རྫས་ཀྱི་རིན་པོ་ཆེའི་གདུགས་ཀྱི་སྤྲིན་གྱི་ཆར་མངོན་པར་བསྒྲུབ་པ་དང། ཁ་དོག་སྣ་ཚོགས་རྣམ་པ་ཐ་དད་ཅིང་ཤིན་ཏུ་ཕྲ་བའི་ལྷ་རྫས་ཀྱི་གོས་ཀྱི་སྤྲིན་གྱི་ཆར་མངོན་


[045-34a0] [34A] 
[045-34a1] ༄༅། །པར་དབབ་པ་དང། ལྷ་རྫས་ཀྱི་རིན་པོ་ཆེའི་རྒྱལ་མཚན་དང་བ་དན་གྱི་སྤྲིན་ནམ་མཁའི་དབྱིངས་ལས་བྱིན་གྱི་རླབས་པ་དང། རིན་པོ་ཆེ་སྣ་ཚོགས་ཀྱི་སྤྲིན་
[045-34a2] གྱི་རྒྱན་ཡིད་དུ་འོང་བས་ནམ་མཁའི་དབྱིངས་རྒྱས་པར་འགེངས་པར་བྱེད་ཅིང། མི་མཇེད་ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་
[045-34a3] སྟེ༑ འཁོར་དང་བཅས་པས་བཅོམ་ལྡན་འདས་ལ་ཕྱག་འཚལ་ནས། ཤར་ཕྱོགས་སུ་བརྟེན་ཏེ་ཁང་པ་བརྩེགས་པ་རྒྱན་ཀུན་དང་ལྡན་ཞིང་ནོར་བུ་རིན་པོ་ཆེའི་དྲ་བས་ཀུན་ནས་
[045-34a4] ཁྱབ་པ་དང། སེང་གེའི་ཁྲི་ནོར་བུ་རིན་པོ་ཆེ་ཕྱོགས་རབ་ཏུ་སྣང་བའི་པདྨོའི་སྙིང་པོ་ཅན་དག་མངོན་པར་སྤྲུལ་ནས། ནོར་བུ་རིན་པོ་ཆེ་ཡིད་བཞིན་གྱི་རྒྱལ་པོའི་དྲ་བའི་རྒྱན་གྱིས་
[045-34a5] ཀུན་ནས་བརྒྱན་པའི་བྱང་ཆུབ་སེམས་དཔའི་ལུས་སུ་བྱིན་གྱིས་བརླབས་ནས། སྐྱིལ་མོ་ཀྲུང་བཅས་ཏེ་འཁོད་དོ། །ལྷོ་ཕྱོགས་ཀྱི་འཇིག་རྟེན་གྱི་ཁམས་རྒྱ་མཚོ་སངས་རྒྱས་ཀྱི་
[045-34a6] ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་གྱི་འཇིག་རྟེན་གྱི་ཁམས་རྡོ་རྗེ་རྒྱལ་མཚན་གྱི་སྙིང་པོ་ཞེས་བྱ་བ། དེ་བཞིན་གཤེགས་པ་དཔལ་གྱི་སྙིང་པོ་ཀུན་ནས་སྣང་བའི་
[045-34a7] རྒྱལ་པོའི་སངས་རྒྱས་ཀྱི་ཞིང་ནས། བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་ཀྱི་ཤུགས་ཐུབ་པར་དཀའ་བའི་རྒྱལ་པོ་ཞེས་བྱ་བ། བྱང་ཆུབ་སེམས་དཔའ་


[045-34b0] [34B] 
[045-34b1] སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་ནས་འཕགས་ཏེ། འཇིག་རྟེན་གྱི་
[045-34b2] ཁམས་རྒྱ་མཚོ་ཐམས་ཅད་སྤོས་ཀྱི་ལྡ་ལྡི་དང་དྲ་བས་ཀུན་དུ་འབྲེལ་བར་བྱིན་གྱིས་བརླབ་པ་དང། སངས་རྒྱས་ཀྱི་ཞིང་འབྱམས་ཀླས་པ་ཐམས་ཅད་རིན་པོ་ཆེ་སྣ་ཚོགས་ཀྱི་ལྡ་ལྡི་དང།།
[045-34b3] དྲ་བ་ཆེན་པོས་ཀུན་དུ་འབྲེལ་བར་བྱིན་གྱིས་བརླབ་པ་དང། སངས་རྒྱས་ཀྱི་ཞིང་གི་རྒྱུད་ཐམས་ཅད་མེ་ཏོག་ཐམས་ཅད་ཀྱི་ལྡ་ལྡི་དང། ཕྲེང་བའི་དྲ་བས་ཀུན་ནས་འབྲེལ་བར་བྱིན་གྱིས་
[045-34b4] བརླབ་པ་དང། སངས་རྒྱས་ཀྱི་ཞིང་གི་འཁོར་ཐམས་ཅད་ཕྲེང་བ་དང། ལྡ་ལྡི་དང། སེ་མོ་དོའི་དྲ་བས་ཀུན་ནས་འབྲེལ་བར་བྱིན་གྱི་བརླབ་པ་དང། སངས་རྒྱས་ཀྱི་ཞིང་གི་དཀྱིལ་
[045-34b5] འཁོར་ཐམས་ཅད་འོག་གི་གཞི་རྟེན་རྡོ་རྗེ་ཐམས་ཅད་ཀྱི་ཕྲེང་བས་ཡོངས་སུ་གཟུང་བར་བྱིན་གྱིས་བརླབ་པ་དང། །སངས་རྒྱས་ཀྱི་ཞིང་གི་ཚུལ་ཐམས་ཅད་ནོར་བུ་རིན་པོ་ཆེ་སྣ་ཚོགས་ཀྱི་དྲ་
[045-34b6] བས་ཀུན་ནས་འབྲེལ་བས་བྱིན་གྱིས་བརླབ་པ་དང། འཇིག་རྟེན་གྱི་ཁམས་ཐམས་ཅད་གོས་སྣ་ཚོགས་ཀྱི་ལྡ་ལྡིས་ཀུན་ནས་ཡོངས་སུ་བླངས་ཤིང་གཟུང་བར་བྱིན་གྱིས་བརླབ་པ་དང་
[045-34b7] སངས་རྒྱས་ཀྱི་ཞིང་ཐམས་ཅད་རིན་པོ་ཆེ་སྣ་ཚོགས་ཀྱི་ལུས་ཀྱི་ཕྲེང་བ་དང། ལྡ་ལྡི་མང་པོའི་དྲ་བ་ཀུན་ནས་འབྲེལ་བར་མངོན་པར་བསྒྲུབ་པ་དང། ཞིང་ཐམས་ཅད་ནོར་བུ་རིན་པོ་ཆེ་


[045-35a0] [35A] 
[045-35a1] ༄༅། །དཔལ་གྱི་འོད་ཟེར་གྱི་ལྡ་ལྡི་དང་ཕྲེང་བའི་དྲ་བས་ཀུན་ནས་འབྲེལ་བར་བྱིན་གྱིས་བརླབ་པ་དང། སངས་རྒྱས་ཀྱི་ཞིང་ཐམས་ཅད་རིན་པོ་ཆེ་རྣམ་པར་སྣང་
[045-35a2] བའི་ལྡ་ལྡི་དང་དྲ་བས་ཀུན་དུ་འབྲེལ་བར་བྱིན་གྱིས་བརླབ་པ་དང། འཇིག་རྟེན་གྱི་ཁམས་ཐམས་ཅད་ཀྱི་གཞི་ནོར་བུ་རིན་པོ་ཆེ་སེང་གེ་ཡིད་དུ་འོང་བའི་ཕྲེང་བ་དང་ལྡ་ལྡིའི་དྲ་
[045-35a3] བས་ཡོངས་སུ་གཟུང་བར་བྱིན་གྱིས་བརླབ་པ་བྱེད་ཅིང། མི་མཇེད་ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་
[045-35a4] པས་བཅོམ་ལྡན་འདས་ལ་ཕྱག་འཚལ་ནས། ལྷོ་ཕྱོགས་སུ་བརྟེན་ཏེ་ནོར་བུ་རིན་པོ་ཆེ་འགྲོ་བ་ལ་རྣམ་པར་སྣང་བའི་ཁང་པ་བརྩེགས་པ་དང། སེང་གེའི་ཁྲི་ནོར་བུ་རིན་པོ་ཆེ་
[045-35a5] ཕྱོགས་ཀུན་ཏུ་སྣང་བའི་པདྨོའི་སྙིང་པོ་ཅན་དག་མངོན་པར་སྤྲུལ་ཏེ། རིན་པོ་ཆེ་ཐམས་ཅད་ཀྱི་མེ་ཏོག་གི་དྲ་བའི་རྒྱན་གྱིས་ཀུན་ནས་བརྒྱན་པའི་བྱང་ཆུབ་སེམས་དཔའི་ལུས་
[045-35a6] སུ་བྱིན་གྱིས་བརླབས་ནས། སྐྱིལ་མོ་ཀྲུང་བཅས་ཏེ་འཁོད་དོ། །ནུབ་ཕྱོགས་ཀྱི་འཇིག་རྟེན་གྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་
[045-35a7] རོལ་གྱི་འཇིག་རྟེན་གྱི་ཁམས་རིན་པོ་ཆེའི་རི་རབ་རྣམ་པར་སྣང་བའི་རྒྱལ་མཚན་མར་མེ་ཞེས་བྱ་བ། དེ་བཞིན་གཤེགས་པ་ཆོས་ཀྱི་དབྱིངས་ཀྱི་ཡེ་ཤེས་སྒྲོན་མའི་སངས་རྒྱས་ཀྱི་


[045-35b0] [35B] 
[045-35b1] བྱང་ཆུབ་སེམས་དཔའ་དཔལ་ཀུན་ནས་འཕགས་པའི་གཟི་བརྗིད་ཅེས་བྱ་བ། བྱང་ཆུབ་སེམས་དཔའ་འཇིག་རྟེན་གྱི་ཁམས་རྒྱ་མཚོ་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དང་
[045-35b2] ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་ནས་འཕགས་ཏེ། ཆོས་ཀྱི་དབྱིངས་ཐམས་ཅད་བདུག་སྤོས་ཁ་དོག་སྣ་ཚོགས་དང། དྲི་སྣ་ཚོགས་སུ་
[045-35b3] ལྡན་པའི་རི་རབ་ཀྱི་སྤྲིན་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང་ཆོས་ཀྱི་དབྱིངས་ཐམས་ཅད་སྤོས་ཁ་དོག་སྣ་ཚོགས་དང་ལྡན་པའི་
[045-35b4] རི་རབ་ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང། ཆོས་ཀྱི་དབྱིངས་ཐམས་ཅད་བདུག་སྤོས་ཁ་དོག་དང་དྲི་དུ་མར་ལྡན་པའི་རི་རབ་
[045-35b5] ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང། ཆོས་ཀྱི་དབྱིངས་ཐམས་ཅད་སྤོས་ཁ་དོག་སྣ་ཚོགས་དང་ལྡན་པའི་རི་རབ་ཀྱི་སྤྲིན་
[045-35b6] སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང། ཆོས་ཀྱི་དབྱིངས་ཐམས་ཅད་ནོར་བུ་རིན་པོ་ཆེའི་རྒྱལ་པོ་མདངས་འབྱུང་བ། ས་ཐམས་
[045-35b7] ཅད་ཀྱི་རྡུལ་གྱི་ཁ་དོག་དང་འདྲ་བའི་རི་རབ་ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང། ཆོས་ཀྱི་དབྱིངས་ཐམས་ཅད་ནོར་


[045-36a0] [36A] 
[045-36a1] ༄༅། །བུ་རིན་པོ་ཆེ་སྐར་མའི་རྒྱལ་མཚན་འོད་ཀྱི་དཀྱིལ་འཁོར་སྣ་ཚོགས་ཀྱི་བཀོད་པ་དང་ལྡན་པའི་རི་རབ་ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་
[045-36a2] རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང། ཆོས་ཀྱི་དབྱིངས་ཐམས་ཅད་རིན་པོ་ཆེའི་རྒྱལ་པོ་རྡོ་རྗེའི་སྙིང་པོ་ཁ་དོག་སྣ་ཚོགས་ཅན། བཀོད་པ་རྣམ་པ་ཐ་དད་པའི་
[045-36a3] ཡུལ་དང་ལྡན་པའི་རི་རབ་ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང། ཆོས་ཀྱི་དབྱིངས་ཐམས་ཅད་ནོར་བུ་རིན་
[045-36a4] པོ་ཆེ་འཛམ་བུའི་ཆུ་ཀླུང། འཇིག་རྟེན་གྱི་ཁམས་ཐམས་ཅད་དུ་སྣང་བའི་ཡུལ་དང་ལྡན་པའི་རི་རབ་ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་
[045-36a5] སྙེད་ཀྱིས་རྒྱས་པར་དགང་བ་དང། ནམ་མཁའི་དབྱིངས་ཐམས་ཅད་ནོར་བུ་རིན་པོ་ཆེའི་རྒྱལ་པོ་ཆོས་ཀྱི་དབྱིངས་ཐམས་ཅད་རབ་ཏུ་སྣང་བའི་རི་རབ་ཀྱི་སྤྲིན། སངས་
[045-36a6] རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་ཀུན་ནས་ཁྱབ་པར་བྱིན་གྱིས་བརླབ་པ་དང། སེམས་ཅན་གྱི་ཁམས་ཀྱི་ཡུལ་ཐམས་ཅད་ནོར་བུ་རིན་པོ་ཆེའི་རྒྱལ་པོ་དེ་
[045-36a7] བཞིན་གཤེགས་པ་ཐམས་ཅད་ཀྱི་མཚན་རབ་ཏུ་སྣང་བའི་རི་རབ་ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང། ཆོས་


[045-36b0] [36B] 
[045-36b1] དེ་བཞིན་གཤེགས་པ་ཐམས་ཅད་ཀྱི་སྔོན་གྱི་སྦྱོར་བ་རབ་ཏུ་སྣང་བར་ཡོངས་སུ་སྟོན་ཅིང། བྱང་ཆུབ་སེམས་དཔའི་སྤྱོད་པའི་སྒྲ་
[045-36b2] འབྱིན་པའི་རི་རབ་ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་དགང་བ་དང་ཕྱོགས་བཅུ་ཐམས་ཅད་རིན་པོ་ཆེའི་རྒྱལ་པོ། དེ་བཞིན་གཤེགས་པ་ཐམས་
[045-36b3] ཅད་ཀྱི་སྙིང་པོ་བྱང་ཆུབ་རབ་ཏུ་སྣང་བའི་འོད་དང་ལྡན་པའི་རི་རབ་ཀྱི་སྤྲིན། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་རྒྱས་པར་འགེངས་པ་བྱེད་ཅིང། མི་མཇེད་ཀྱི་འཇིག་
[045-36b4] རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་པས་བཅོམ་ལྡན་འདས་ལ་ཕྱག་འཚལ་ནས་ནུབ་ཕྱོགས་སུ་བརྟེན་ཏེ། ཁང་པ་བརྩེགས་པ་
[045-36b5] སྤོས་ཀྱི་རྒྱལ་པོ་ཐམས་ཅད་ཀྱི་ལྷུན་དང་ལྡན་པ། མུ་ཏིག་གི་དྲ་བས་ཀུན་ནས་ཁྱབ་པ་དང། སེང་གེའི་ཁྲི་ནོར་བུ་རིན་པོ་ཆེ་ལྷའི་དབང་པོ་རབ་ཏུ་སྣང་བའི་རྒྱལ་མཚན་གྱི་པདྨོའི་སྙིང་པོ་ཅན་དག་མངོན་
[045-36b6] པར་སྤྲུལ་ནས། རིན་པོ་ཆེ་གསེར་གྱི་དྲ་བས་ཀུན་ནས་བརྒྱན་པ་དང། ཡིད་བཞིན་གྱི་རྒྱལ་པོའི་ཅོད་པན་བཅིངས་པའི་བྱང་ཆུབ་སེམས་དཔའི་ལུས་སུ་བྱིན་གྱིས་བརླབས་ནས། སྐྱིལ་མོ་ཀྲུང་བཅས་ཏེ་
[045-36b7] འཁོད་དོ། །བྱང་ཕྱོགས་ཀྱི་འཇིག་རྟེན་གྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་གྱི་འཇིག་རྟེན་གྱི་ཁམས། རིན་པོ་ཆེའི་གོས་ཡོངས་སུ་སྣང་བ་ཞེས་བྱ་བ་


[045-37a0] [37A] 
[045-37a1] ༄༅། །དེ་བཞིན་གཤེགས་པ་ཆོས་ཀྱི་དབྱིངས་ནམ་མཁའི་དཔལ་རྣམ་པར་སྣང་བའི་སངས་རྒྱས་ཀྱི་ཞིང་ནས། བྱང་ཆུབ་སེམས་དཔའ་ཆགས་པ་མེད་པའི་དཔལ་གྱི་རྒྱལ་པོ་
[045-37a2] ཞེས་བྱ་བ། བྱང་ཆུབ་སེམས་དཔའ་འཇིག་རྟེན་གྱི་ཁམས་རྒྱ་མཚོ་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་
[045-37a3] དེ་ནས་འཕགས་ཏེ། ནམ་མཁའི་དབྱིངས་རིན་པོ་ཆེའི་སྣམ་བུའི་སྤྲིན་གྱི་རྒྱན་གྱིས་བརྒྱན་པར་བྱིན་གྱིས་བརླབ་པ་དང། ནམ་མཁའི་དབྱིངས་རིན་པོ་ཆེའི་གོས་ཁ་དོག་སེར་པོ་དང། མདོག་
[045-37a4] སེར་པོའི་སྤྲིན་གྱི་རྒྱན་གྱིས་བརྒྱན་པར་བྱིན་གྱིས་བརླབ་པ་དང་ནམ་མཁའི་དབྱིངས་རིན་པོ་ཆེའི་གོས། སྤོས་སྣ་ཚོགས་ཀྱིས་དྲི་ཞིམ་པོར་བྱས་པའི་སྤྲིན་གྱི་ཆར་རབ་ཏུ་འབབ་པའི་རྒྱན་
[045-37a5] གྱིས་བརྒྱན་པར་བྱིན་གྱིས་བརླབ་པ་དང། ནམ་མཁའི་དབྱིངས་རིན་པོ་ཆེའི་རྒྱལ་པོ་ཉི་མའི་རྒྱལ་མཚན་གྱི་སྤྲིན་གྱི་རྒྱན་གྱིས་བརྒྱན་པར་བྱིན་གྱིས་བརླབ་པ་དང། ནམ་མཁའི་དབྱིངས་ནོར་
[045-37a6] བུ་རིན་པོ་ཆེ་གསེར་གྱི་མདོག་ཤིན་ཏུ་འབར་བའི་སྤྲིན་གྱིས་རྒྱན་གྱིས་བརྒྱན་པར་བྱིན་གྱིས་བརླབ་པ་དང། ནམ་མཁའི་དབྱིངས་ནོར་བུའི་རྒྱལ་པོ་རིན་པོ་ཆེ་འབར་བའི་གོས་ཀྱིས་སྤྲིན་གྱི་རྒྱན་གྱིས་
[045-37a7] བརྒྱན་པར་བྱིན་གྱིས་བརླབ་པ་དང། ནམ་མཁའི་དབྱིངས་རིན་པོ་ཆེ་སྐར་མ་ཐམས་ཅད་ཀྱི་གཟུགས་བརྙན་གྱིས་སྣ་ཚོགས་སུ་གྱུར་བའི་གོས་ཀྱི་སྤྲིན་གྱི་རྒྱན་གྱིས་བརྒྱན་པར་བྱིན་གྱིས་བརླབ་


[045-37b0] [37B] 
[045-37b1] ནམ་མཁའི་དབྱིངས་ཕྱོགས་བཅུ་ཀུན་ནས། ནོར་བུ་རིན་པོ་ཆེ་སྣམ་བུ་ཁྲ་བོའི་རྡོ་ལྟར་སྣང་བའི་སྤྲིན་གྱིས་ཡོངས་སུ་རྒྱས་པར་བྱིན་གྱིས་བརླབ་པ་དང། ནམ་མཁའི་དབྱིངས་ཕྱོགས་བཅུ་ཀུན་ནས་
[045-37b2] རིན་པོ་ཆེའི་རྒྱལ་པོ་རྣམ་པར་སྣང་བའི་དཔལ་རབ་ཏུ་འབར་བའི་འོད་དང་ལྡན་པའི་གོས་ཀྱི་སྤྲིན་གྱིས་ཡོངས་སུ་རྒྱས་པར་བྱིན་གྱིས་བརླབ་པ་དང། ནམ་མཁའི་དབྱིངས་ཕྱོགས་བཅུ་ཀུན་ནས་ནོར་
[045-37b3] བུའི་རྒྱལ་པོ་སྣང་བ་ཤིན་ཏུ་གསལ་བས་ཕྱོགས་ཀྱི་དབྱིངས་རྣམ་པར་སྣང་བའི་གོས་ཀྱི་སྤྲིན་གྱིས་ཡོངས་སུ་རྒྱས་པར་བྱིན་གྱིས་བརླབ་པ་དང། ནམ་མཁའི་དབྱིངས་རིན་པོ་ཆེའི་རྒྱལ་པོ་རྒྱ་མཚོའི་
[045-37b4] རྒྱན་གྱི་གོས་ཀྱི་སྤྲིན་གྱིས་ཀུན་ནས་ཡོག་པར་བྱིན་གྱིས་བརླབ་པ་བྱེད་ཅིང། མི་མཇེད་ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་
[045-37b5] པ་བཅོམ་ལྡན་འདས་ལ་ཕྱག་འཚལ་ནས་བྱང་ཕྱོགས་སུ་བརྟེན་ཏེ་རིན་པོ་ཆེའི་རྒྱལ་པོ་རྒྱ་མཚོ་ཡོངས་སུ་འབྱུང་བའི་ཁང་པ་བརྩེགས་པ་དང། སེང་གེའི་ཁྲི་བཻ་ཌཱུརྱའི་པདྨོའི་སྙིང་པོ་ཅན་དག་མངོན་པར་
[045-37b6] སྤྲུལ་ནས། ནོར་བུ་རིན་པོ་ཆེའི་རྒྱལ་པོ་སེང་གེ་མཛེས་པའི་དྲ་བས་ཡོངས་སུ་བརྒྱན་པ་དང། རིན་པོ་ཆེ་སྐར་མའི་རྒྱལ་མཚན་མགོ་ལ་ཐོགས་པའི་བྱང་ཆུབ་སེམས་དཔའི་ལུས་སུ་བྱིན་གྱིས་བརླབས་
[045-37b7] ནས༑ སྐྱིལ་མོ་ཀྲུང་བཅས་ཏེ་འཁོད་དོ། །བྱང་དང་ཤར་གྱི་ཕྱོགས་མཚམས་ཀྱི་འཇིག་རྟེན་གྱི་ཁམས་ཀྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་


[045-38a0] [38A] 
[045-38a1] ༄༅། །གྱི་འཇིག་རྟེན་གྱི་ཁམས་ས་ཆེན་པོ་ཐམས་ཅད་དུ་མཛེས་པའི་རིན་པོ་ཆེའི་འོད་ཟེར་གྱི་དྲ་བ་རབ་ཏུ་འགྱེད་པ་ཞེས་བྱ་བ་དེ་བཞིན་གཤེགས་པ་མི་དམིགས་པའི་
[045-38a2] སྤྱན་གྱི་སངས་རྒྱས་ཀྱི་ཞིང་ནས། བྱང་ཆུབ་སེམས་དཔའ་ཆོས་ཀྱི་དབྱིངས་སུ་ཤིན་ཏུ་འཕྲུལ་བའི་སྨོན་ལམ་ཟླ་བ་ཞེས་བྱ་བ་བྱང་ཆུབ་སེམས་དཔའ་འཇིག་རྟེན་གྱི་ཁམས་རྒྱ་མཚོ་བརྗོད་
[045-38a3] དུ་མེད་པའི་རྡུལ་ཤིན་ཏུ་ཕྲ་བ་སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་ནས་འཕགས་ཏེ། འཇིག་རྟེན་གྱི་ཁམས་རབ་འབྱམས་ཐམས་ཅད་རིན་པོ་
[045-38a4] ཆེའི་ཁང་པ་བརྩེགས་པའི་སྤྲིན་གྱིས་ཀུན་ནས་ཁེབས་པར་བྱིན་གྱིས་བརླབ་པ་དང། འཇིག་རྟེན་གྱི་ཁམས་རབ་འབྱམས་ཐམས་ཅད་སྤོས་ཀྱི་ཁང་པ་བརྩེགས་པའི་སྤྲིན་གྱིས་ཀུན་ནས་ཁེབས་པར་
[045-38a5] བྱིན་གྱིས་བརླབ་པ་དང། འཇིག་རྟེན་གྱི་ཁམས་རབ་འབྱམས་ཐམས་ཅད་བདུག་སྤོས་ཀྱི་ཁང་པ་བརྩེགས་པའི་སྤྲིན་གྱིས་ཀུན་ནས་ཁེབས་པར་བྱིན་གྱིས་བརླབ་པ་དང། འཇིག་རྟེན་གྱི་ཁམས་རབ་
[045-38a6] འབྱམས་ཐམས་ཅད་ཙན་དན་གྱི་ཁང་པ་བརྩེགས་པའི་སྤྲིན་གྱིས་ཀུན་ནས་ཁེབས་པར་བྱིན་གྱིས་བརླབ་པ་དང། འཇིག་རྟེན་གྱི་ཁམས་རབ་འབྱམས་ཐམས་ཅད་མེ་ཏོག་གི་ཁང་པ་བརྩེགས་པའི་
[045-38a7] སྤྲིན་གྱིས་ཀུན་ནས་ཁེབས་པར་བྱིན་གྱིས་བརླབ་པ་དང། འཇིག་རྟེན་གྱི་ཁམས་རབ་འབྱམས་ཐམས་ཅད་རིན་པོ་ཆེའི་ཁང་པ་བརྩེགས་པའི་སྤྲིན་གྱིས་ཀུན་ནས་ཁེབས་པར་བྱིན་གྱིས་བརླབ་པ་


[045-38b0] [38B] 
[045-38b1] འཇིག་རྟེན་གྱི་ཁམས་རབ་འབྱམས་ཐམས་ཅད་རྡོ་རྗེའི་ཁང་པ་བརྩེགས་པའི་སྤྲིན་གྱིས་ཀུན་ནས་ཁེབས་པར་བྱིན་གྱིས་བརླབ་པ་དང། འཇིག་རྟེན་གྱི་ཁམས་རབ་འབྱམས་ཐམས་ཅད་
[045-38b2] གསེར་གྱི་ཁང་པ་བརྩེགས་པའི་སྤྲིན་གྱིས་ཀུན་ནས་ཁེབས་པར་བྱིན་གྱིས་བརླབ་པ་དང། འཇིག་རྟེན་གྱི་ཁམས་རབ་འབྱམས་ཐམས་ཅད་གོས་ཀྱི་ཁང་པ་བརྩེགས་པའི་སྤྲིན་གྱིས་ཀུན་ནས་
[045-38b3] ཁེབས་པར་བྱིན་གྱིས་བརླབ་པ་དང། འཇིག་རྟེན་གྱི་ཁམས་རབ་འབྱམས་ཐམས་ཅད་པདྨོའི་ཁང་པ་བརྩེགས་པའི་སྤྲིན་གྱིས་ཀུན་ནས་ཁེབས་པར་བྱིན་གྱིས་བརླབ་པ་བྱེད་ཅིང། མི་མཇེད་
[045-38b4] ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་པས་བཅོམ་ལྡན་འདས་ལ་ཕྱག་འཚལ་ནས། བྱང་དང་ཤར་གྱི་ཕྱོགས་
[045-38b5] མཚམས་སུ་བརྟེན་ཏེ། ནོར་བུ་རིན་པོ་ཆེའི་ཁང་པ་བརྩེགས་པ་སྒོ་ཆོས་ཀྱི་དབྱིངས་ཐམས་ཅད་ལ་མངོན་པར་ལྟ་བ་དང། སེང་གེའི་ཁྲི་རིན་པོ་ཆེའི་རྒྱལ་པོ་སྤོས་མཚུངས་པ་མེད་པའི་པདྨོའི་སྙིང་
[045-38b6] པོ་ཅན་དག་མངོན་པར་སྤྲུལ་ནས། རིན་པོ་ཆེའི་རྒྱལ་པོའི་མེ་ཏོག་གི་དྲ་བས་ཡོངས་སུ་བརྒྱན་པ་དང། རིན་པོ་ཆེའི་རྒྱལ་པོ་མཛོད་སྣ་ཚོགས་ཀྱི་དྲ་བའི་ཅོད་པན་བཅིངས་པའི་བྱང་ཆུབ་སེམས་
[045-38b7] དཔའི་ལུས་སུ་བྱིན་གྱིས་བརླབས་ནས། སྐྱིལ་མོ་ཀྲུང་བཅས་ཏེ་འཁོད་དོ། །ཤར་དང་ལྷོའི་ཕྱོགས་མཚམས་ཀྱི་འཇིག་རྟེན་གྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་པའི་


[045-39a0] [39A] 
[045-39a1] ༄༅། །རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་གྱི་འཇིག་རྟེན་གྱི་ཁམས་སྤོས་ཀྱི་སྤྲིན་བཀོད་པའི་རྒྱལ་མཚན་ཞེས་བྱ་བ་དེ་བཞིན་གཤེགས་པ་ཀླུ་དབང་རྒྱལ་པོའི་
[045-39a2] སངས་རྒྱས་ཀྱི་ཞིང་ནས། བྱང་ཆུབ་སེམས་དཔའ་ཆོས་ཀྱི་འོད་འཕྲོ་བ་དང་ལྡན་པའི་རྒྱལ་པོ་ཞེས་བྱ་བ། བྱང་ཆུབ་སེམས་དཔའ་འཇིག་རྟེན་གྱི་ཁམས་རྒྱ་མཚོ་བརྗོད་དུ་མེད་པའི་
[045-39a3] རྡུལ་ཤིན་ཏུ་ཕྲ་བ་སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་ནས་འཕགས་ཏེ། ནམ་མཁའི་དབྱིངས་ཐམས་ཅད་འོད་ཀྱི་དཀྱིལ་
[045-39a4] འཁོར་གསེར་གྱི་ཁ་དོག་ལྟ་བུའི་སྤྲིན་གྱི་ཁ་དོག་ཀུན་ཏུ་ཁྱབ་པར་བྱ་བ་དང། ནམ་མཁའི་དབྱིངས་ཐམས་ཅད་རིན་པོ་ཆེ་ཁ་དོག་མཐའ་ཡས་པའི་འོད་ཀྱི་དཀྱིལ་འཁོར་གྱི་སྤྲིན་གྱིས་
[045-39a5] ཀུན་ཏུ་ཁྱབ་པར་བྱ་བ་དང། ནམ་མཁའི་དབྱིངས་ཐམས་ཅད་དེ་བཞིན་གཤེགས་པའི་མཛོད་སྤུའི་ཁ་དོག་གི་འོད་ཀྱི་དཀྱིལ་འཁོར་གྱི་སྤྲིན་གྱིས་ཀུན་ཏུ་ཁྱབ་པར་བྱ་བ་དང། ནམ་
[045-39a6] མཁའི་དབྱིངས་ཐམས་ཅད་རིན་པོ་ཆེ་སྣ་ཚོགས་ཀྱི་ཁ་དོག་ལྟ་བུའི་འོད་ཀྱི་དཀྱིལ་འཁོར་གྱི་སྤྲིན་གྱིས་ཀུན་ཏུ་ཁྱབ་པར་བྱ་བ་དང། ནམ་མཁའི་དབྱིངས་ཐམས་ཅད་པདྨོའི་སྙིང་པོའི་
[045-39a7] འོད་ཀྱི་དཀྱིལ་འཁོར་གྱི་སྤྲིན་གྱིས་ཀུན་ཏུ་ཁྱབ་པར་བྱ་བ་དང་ནམ་མཁའི་དབྱིངས་ཐམས་ཅད་ནོར་བུའི་རྒྱལ་པོ། རིན་པོ་ཆེའི་ཤིང་གི་ཡལ་གའི་དཀྱིལ་འཁོར་ལྟ་བུའི་འོད་


[045-39b0] [39B] 
[045-39b1] ནམ་མཁའི་དབྱིངས་ཐམས་ཅད་དེ་བཞིན་གཤེགས་པའི་གཙུག་ཏོར་ལྟ་བུའི་འོད་ཀྱི་དཀྱིལ་འཁོར་གྱི་སྤྲིན་གྱིས་ཀུན་ཏུ་ཁྱབ་པར་བྱ་
[045-39b2] བ་དང། ནམ་མཁའི་དབྱིངས་ཐམས་ཅད་འཛམ་བུའི་ཆུ་ཀླུང་གི་གསེར་གྱི་ཁ་དོག་ལྟ་བུའི་འོད་ཀྱི་དཀྱིལ་འཁོར་གྱི་སྤྲིན་གྱིས་ཀུན་ཏུ་ཁྱབ་པར་བྱ་བ་དང། ནམ་མཁའི་དབྱིངས་ཐམས་ཅད་ཉི་
[045-39b3] མའི་ཁ་དོག་ལྟ་བུའི་འོད་ཀྱི་དཀྱིལ་འཁོར་གྱི་སྤྲིན་གྱིས་ཀུན་ཏུ་ཁྱབ་པར་བྱ་བ་དང། ནམ་མཁའི་དབྱིངས་ཐམས་ཅད་ཟླ་བ་དང་སྐར་མའི་ཚོགས་ཀྱི་ཁ་དོག་ལྟ་བུའི་འོད་ཀྱི་དཀྱིལ་འཁོར་གྱི་སྤྲིན་
[045-39b4] གྱིས་ཀུན་ཏུ་ཁྱབ་པར་བྱེད་ཅིང། མི་མཇེད་ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ་འཁོར་དང་བཅས་པས་བཅོམ་ལྡན་འདས་ལ་ཕྱག་
[045-39b5] འཚལ་ནས། ཤར་དང་ལྷོའི་ཕྱོགས་མཚམས་སུ་བརྟེན་ཏེ། རིན་པོ་ཆེ་རྡུལ་དང་བྲལ་ཞིང་རྣམ་པར་སྣང་བ་ཕུན་སུམ་ཚོགས་པའི་མེ་ཏོག་གི་ཁང་པ་བརྩེགས་པ་དང། སེང་གེའི་ཁྲི་རིན་
[045-39b6] པོ་ཆེ་སེང་གེ་རྡོ་རྗེའི་པདྨོའི་སྙིང་པོ་ཅན་དག་མངོན་པར་སྤྲུལ་ནས། ནོར་བུའི་རྒྱལ་པོ་རིན་པོ་ཆེའི་འོད་ཟེར་རབ་ཏུ་འབར་བའི་དྲ་བས་ཡོངས་སུ་བརྒྱན་པའི་བྱང་ཆུབ་སེམས་དཔའི་ལུས་
[045-39b7] སུ་བྱིན་གྱིས་བརླབས་ནས་སྐྱིལ་མོ་ཀྲུང་བཅས་ཏེ་འཁོད་དོ། །ལྷོ་དང་ནུབ་ཀྱི་ཕྱོགས་མཚམས་ཀྱི་འཇིག་རྟེན་གྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་


[045-40a0] [40A] 
[045-40a1] ༄༅། །ཏུ་ཕྲ་བ་སྙེད་ཀྱི་ཕ་རོལ་གྱི་འཇིག་རྟེན་གྱི་ཁམས་རིན་པོ་ཆེའི་ཉི་མ་རབ་ཏུ་སྣང་བའི་སྙིང་པོ་ཞེས་བྱ་བ། དེ་བཞིན་གཤེགས་པ་ཆོས་ཀྱི་འཁོར་ལོའི་ཡེ་
[045-40a2] ཤེས་ཀུན་ཏུ་སྣང་བའི་རྒྱལ་པོའི་སངས་རྒྱས་ཀྱི་ཞིང་ནས་བྱང་ཆུབ་སེམས་དཔའ་བདུད་ཀྱི་དཀྱིལ་འཁོར་ཐམས་ཅད་རྣམ་པར་འཐོར་བའི་ཡེ་ཤེས་རྒྱལ་མཚན་ཞེས་བྱ་བ། བྱང་
[045-40a3] ཆུབ་སེམས་དཔའ་འཇིག་རྟེན་གྱི་ཁམས་རྒྱ་མཚོ་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་
[045-40a4] ནས་འཕགས་ཏེ། བ་སྤུའི་བུ་ག་ཐམས་ཅད་ནས་མེ་ཏོག་འོད་འཕྲོ་བའི་སྤྲིན། ནམ་མཁའི་དབྱིངས་ལྟར་ཡངས་པ་རབ་ཏུ་དགྱེ་བ་དང། བ་སྤུའི་བུ་ག་ཐམས་ཅད་ནས་རོལ་མོ་འོད་འཕྲོ་
[045-40a5] བའི་སྤྲིན་ནམ་མཁའི་དབྱིངས་ལྟར་ཡངས་པ་རབ་ཏུ་དགྱེ་བ་དང་བ་སྤུའི་བུ་ག་ཐམས་ཅད་ནས་ནོར་བུ་རིན་པོ་ཆེ་འོད་འཕྲོ་བའི་སྤྲིན་ནམ་མཁའི་དབྱིངས་ལྟར་ཡངས་པ་རབ་ཏུ་དགྱེ་
[045-40a6] བ་དང། བ་སྤུའི་བུ་ག་ཐམས་ཅད་ནས་རིན་པོ་ཆེའི་གོས་འོད་འཕྲོ་བ། སྤོས་དང་བདུག་སྤོས་སྣ་ཚོགས་ཀྱིས་རྣམ་པར་བདུག་པའི་སྤྲིན་ནམ་མཁའི་དབྱིངས་ལྟར་ཡངས་པ་རབ་ཏུ་དགྱེ་
[045-40a7] བ་དང། བ་སྤུའི་བུ་ག་ཐམས་ཅད་ནས་ཀླུས་རྣམ་པར་སྤྲུལ་པའི་གློག་འོད་འཕྲོ་བའི་སྤྲིན་ནམ་མཁའི་དབྱིངས་ལྟར་ཡངས་པ་རབ་ཏུ་དགྱེ་བ་དང། བ་སྤུའི་བུ་ག་ཐམས་ཅད་ནས་ནོར་བུ་


[045-40b0] [40B] 
[045-40b1] དབྱིངས་ལྟར་ཡངས་པ་རབ་ཏུ་དགྱེ་བ་དང། བ་སྤུའི་བུ་ག་ཐམས་ཅད་ནས་ནོར་བུ་རིན་པོ་ཆེ་གསེར་རབ་ཏུ་འབར་བ་འོད་འཕྲོ་བའི་སྤྲིན་ནམ་མཁའི་དབྱིངས་
[045-40b2] ལྟར་ཡངས་པ་རབ་ཏུ་དགྱེ་བ་དང། བ་སྤུའི་བུ་ག་ཐམས་ཅད་ནས་རིན་པོ་ཆེའི་རྒྱལ་པོ་དཔལ་གྱི་སྙིང་པོ་འབར་བ་འོད་འཕྲོ་བའི་སྤྲིན་ནམ་མཁའི་དབྱིངས་ལྟར་ཡངས་པ་རབ་ཏུ་དགྱེ་བ་དང། བ་སྤུའི་
[045-40b3] བུ་ག་ཐམས་ཅད་ནས་ནོར་བུ་རིན་པོ་ཆེ་དེ་བཞིན་གཤེགས་པའི་དགོངས་པ་རྒྱ་མཚོ་ལྟར་དུས་གསུམ་གྱི་རྒྱུད་རབ་ཏུ་སྣང་བའི་ཚུལ་དང་ལྡན་པ་འོད་འཕྲོ་བའི་སྤྲིན་ནམ་མཁའི་དབྱིངས་
[045-40b4] ལྟར་ཡངས་པ་རབ་ཏུ་དགྱེ་བ་བྱེད་ཅིང། མི་མཇེད་ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་པས་
[045-40b5] བཅོམ་ལྡན་འདས་ལ་ཕྱག་འཚལ་ནས། ལྷོ་དང་ནུབ་ཀྱི་ཕྱོགས་མཚམས་སུ་བརྟན་ཏེ། ནོར་བུ་རིན་པོ་ཆེ་ཆེན་པོ་འོད་ཟེར་གྱི་དྲ་བ་ཕྱོགས་ཀུན་ཏུ་མངོན་པར་གཞོལ་བའི་ཐིག་
[045-40b6] ལེས་ཆོས་ཀྱིས་དབྱིངས་ཐམས་ཅད་དུ་རབ་ཏུ་སྣང་བའི་ཁང་པ་བརྩེགས་པ་དང། སེང་གེའི་ཁྲི་ནོར་བུ་རིན་པོ་ཆེ་སྤོས་ཀྱི་སྒྲོན་མའི་འོད་འཕྲོ་བའི་པདྨོའི་སྙིང་པོ་ཅན་དག་མངོན་པར་སྤྲུལ་
[045-40b7] ནས༑ རིན་པོ་ཆེའི་རྒྱལ་པོ་དྲི་མ་མེད་པའི་སྙིང་པོའི་དྲ་བས་ཡོངས་སུ་བརྒྱན་པ་དང། རིན་པོ་ཆེའི་རྒྱལ་པོ་སེམས་ཅན་ཐམས་ཅད་རབ་ཏུ་འཛུད་པའི་དབྱངས་དང་ལྡན་པའི་ཅོད་


[045-41a0] [41A] 
[045-41a1] ༄༅། །པན་བཅིངས་པའི་བྱང་ཆུབ་སེམས་དཔའི་ལུས་སུ་བྱིན་གྱིས་བརླབས་ནས་སྐྱིལ་མོ་ཀྲུང་བཅས་ཏེ་འཁོད་དོ། །ནུབ་དང་བྱང་གི་ཕྱོགས་མཚམས་ཀྱི་འཇིག་
[045-41a2] རྟེན་གྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་གྱི་འཇིག་རྟེན་གྱི་ཁམས་རྣམ་པར་སྣང་མཛད་ཀྱི་སྙིང་པོ་ཞེས་བྱ་བ། དེ་བཞིན་གཤེགས་པ་
[045-41a3] དཔལ་གྱི་རི་བོ་ཀུན་ནས་རྣམ་པར་སྣང་བའི་རྒྱལ་པོའི་སངས་རྒྱས་ཀྱི་ཞིང་ནས། བྱང་ཆུབ་སེམས་དཔའ་རྣམ་པར་སྣང་བའི་སྨོན་ལམ་ཡེ་ཤེས་དཔལ་ཞེས་བྱ་བ། བྱང་ཆུབ་སེམས་དཔའ་
[045-41a4] འཇིག་རྟེན་གྱི་ཁམས་རྒྱ་མཚོ་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་ནས་འཕགས་ཏེ། མཚན་
[045-41a5] དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་དུ་གཤེགས་པའི་དེ་བཞིན་གཤེགས་པ་ཐམས་ཅད་ཀྱི་སྐུ་གཟུགས་བརྙན་
[045-41a6] གྱི་སྤྲིན་ཀུན་ཏུ་དགྱེ་བ་དང། མཚན་དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་དུ་བྱུང་བའི་བྱང་ཆུབ་སེམས་དཔའ་
[045-41a7] ཐམས་ཅད་ཀྱི་ལུས་ཀྱི་གཟུགས་བརྙན་གྱི་སྤྲིན་ཀུན་ཏུ་དགྱེ་བ་དང་མཚན་དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་


[045-41b0] [41B] 
[045-41b1] དཀྱིལ་འཁོར་ཐམས་ཅད་ཀྱི་ལུས་ཀྱི་གཟུགས་བརྙན་གྱི་སྤྲིན་ཀུན་ཏུ་དགྱེ་བ་དང། མཚན་དང་དཔེ་བྱད་བཟང་པོ་ཐམས་ཅད་དང་
[045-41b2] བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་དུ་གཤེགས་པའི་སངས་རྒྱས་ཐམས་ཅད་ཀྱི་སྤྲུལ་བའི་ཚོགས་ཀྱི་གཟུགས་བརྙན་མང་པོའི་སྤྲིན་ཀུན་ཏུ་དགྱེ་བ་དང། མཚན་
[045-41b3] དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་དུ་གཤེགས་པའི་དེ་བཞིན་གཤེགས་པ་ཐམས་ཅད་ཀྱི་སྔོན་གྱི་སྦྱོར་བའི་གཟུགས་
[045-41b4] བརྙན་མང་པོའི་སྤྲིན་ཀུན་ཏུ་དགྱེ་བ་དང། མཚན་དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་དུ་བྱུང་བའི་ཉན་ཐོས་དང། རང་
[045-41b5] སངས་རྒྱས་ཐམས་ཅད་ཀྱི་ལུས་ཀྱི་གཟུགས་བརྙན་རབ་ཏུ་དགྱེ་བ་དང། མཚན་དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་དུ་
[045-41b6] གཤེགས་པའི་དེ་བཞིན་གཤེགས་པ་ཐམས་ཅད་ཀྱི་སྙིང་པོ་བྱང་ཆུབ་དང། བྱང་ཆུབ་ཀྱི་ཤིང་གི་གཟུགས་ཀྱི་གཟུགས་བརྙན་གྱི་སྤྲིན་ཀུན་དུ་དགྱེ་བ་དང། མཚན་དང་དཔེ་བྱད་བཟང་པོ་
[045-41b7] ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་དུ་གཤེགས་པའི་སངས་རྒྱས་ཐམས་ཅད་ཀྱི་རྣམ་པར་འཕྲུལ་བའི་གཟུགས་བརྙན་མང་པོའི་སྤྲིན་ཀུན་ཏུ་


[045-42a0] [42A] 
[045-42a1] ༄༅། །དགྱེ་བ་དང། མཚན་དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་དུས་གསུམ་དུ་བྱུང་བའི་འཇིག་རྟེན་
[045-42a2] གྱི་དབང་པོ་ཐམས་ཅད་ཀྱི་ལུས་ཀྱི་གཟུགས་བརྙན་གྱི་སྤྲིན་ཀུན་ཏུ་དགྱེ་བ་དང། མཚན་དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་ནས་
[045-42a3] དུས་གསུམ་དུ་བྱུང་བའི་སངས་རྒྱས་ཀྱི་ཞིང་ཡོངས་སུ་དག་པ་ཐམས་ཅད་ཀྱི་གཟུགས་བརྙན་གྱི་སྤྲིན་ཀུན་ཏུ་དགྱེ་བས་སྐད་ཅིག་སྐད་ཅིག་ཏུ་ནམ་མཁའི་དབྱིངས་ཐམས་ཅད་རྒྱས་པར་
[045-42a4] འགེངས་ཤིང། མི་མཇེད་ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་པས་བཅོམ་ལྡན་འདས་ལ་ཕྱག་འཚལ་
[045-42a5] ནས༑ ནུབ་དང་བྱང་གི་ཕྱོགས་མཚམས་སུ་བརྟན་ཏེ། རིན་པོ་ཆེའི་རྒྱལ་པོ་ཕྱོགས་ཀུན་ནས་རྣམ་པར་སྣང་བའི་སྙིང་པོའི་སེང་གེའི་ཁྲི་རིན་པོ་ཆེ་འགྲོ་བ་རྣམ་པར་སྣང་བའི་པདྨོའི་
[045-42a6] སྙིང་པོ་ཅན་དག་མངོན་པར་སྤྲུལ་ནས། མུ་ཏིག་འོད་ཐུབ་པ་མེད་པའི་དྲ་བས་ཡོངས་སུ་བརྒྱན་པ་དང། རིན་པོ་ཆེ་འོད་ཀུན་ཏུ་སྣང་བའི་ཅོད་པན་བཅིངས་པའི་བྱང་ཆུབ་སེམས་དཔའི་ལུས་
[045-42a7] སུ་བྱིན་གྱིས་བརླབས་ནས། སྐྱིལ་མོ་ཀྲུང་བཅས་ཏེ་འཁོད་དོ། །འོག་གི་ཕྱོགས་ཀྱི་འཇིག་རྟེན་གྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་


[045-42b0] [42B] 
[045-42b1] དེ་བཞིན་གཤེགས་པ་ཐམས་ཅད་ཀྱི་འོད་ཀྱི་དཀྱིལ་འཁོར་རྣམ་པར་སྣང་བ་ཞེས་བྱ་བ་དེ་བཞིན་གཤེགས་པ་ཡེ་ཤེས་ནམ་མཁའ་ལྟ་བུར་ཆགས་པ་མེད་
[045-42b2] པའི་དཔལ་གྱི་རྒྱལ་མཚན་རྒྱལ་པོའི་སངས་རྒྱས་ཀྱི་ཞིང་ནས་བྱང་ཆུབ་སེམས་དཔའ་བསྒྲིབས་པ་ཐམས་ཅད་རྣམ་པར་འཐོར་བའི་ཡེ་ཤེས་ཀྱིས་རྣམ་པར་གནོན་པ་ཞེས་བྱ་བ། བྱང་
[045-42b3] ཆུབ་སེམས་དཔའ་འཇིག་རྟེན་གྱི་ཁམས་རྒྱ་མཚོ་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་ནས་
[045-42b4] འཕགས་ཏེ། བ་སྤུའི་བུ་ག་ཐམས་ཅད་ནས་འགྲོ་བ་ཐམས་ཅད་ཀྱི་སྐད་དང། སྒྲ་དང། དབྱངས་དང། ངེས་པའི་ཚིག་མངོན་པར་བསྒྲུབས་པ་རྒྱ་མཚོ་རབ་ཏུ་བརྗོད་པ་དང། དུས་གསུམ་གྱི་
[045-42b5] བྱང་ཆུབ་སེམས་དཔའ་ཐམས་ཅད་འབྱུང་བའི་ཚུལ་རྒྱ་མཚོའི་སྤྲིན་གྱི་འབྲུག་སྒྲ་རབ་ཏུ་བསྒྲགས་པ་དང། བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་མངོན་པར་བསྒྲུབ་པའི་ཚུལ་རྒྱ་
[045-42b6] མཚོའི་དབྱངས་རབ་ཏུ་བསྒྲགས་པ་དང། བྱང་ཆུབ་སེམས་དཔའ་ཐམས་ཅད་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་ཡོངས་སུ་རྫོགས་པར་བྱ་བའི་ཚུལ་རྒྱ་མཚོའི་སྤྲིན་གྱིས་སྒྲ་རབ་ཏུ་
[045-42b7] བསྒྲགས་པ་དང། བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པའི་དཀྱིལ་འཁོར་ཞིང་ཐམས་ཅད་དུ་རྒྱས་པར་འགེངས་པའི་ཚུལ་རྒྱ་མཚོའི་དབྱངས་རབ་ཏུ་བསྒྲགས་པ་དང། བྱང་ཆུབ་


[045-43a0] [43A] 
[045-43a1] ༄༅། །སེམས་དཔའ་ཐམས་ཅད་ཀྱི་ཡང་དག་པར་བསྒྲུབ་པ་དང་རྣམ་པར་འཕྲུལ་པའི་ཚུལ་རྒྱ་མཚོའི་དབྱངས་རབ་ཏུ་བསྒྲག་པ་དང། དེ་བཞིན་གཤེགས་པ་
[045-43a2] ཐམས་ཅད་བྱང་ཆུབ་པའི་སྙིང་པོར་གཤེགས་པ་དང། བདུད་ཀྱི་དཀྲུགས་མ་རྣམ་པར་འཐོར་བ་དང། བྱང་ཆུབ་པའི་སྙིང་པོར་རྣམ་པར་འཚང་རྒྱ་བ་དང། རྣམ་པར་འཕྲུལ་པ་མཛད་
[045-43a3] པའི་དབྱངས་རྒྱ་མཚོ་རབ་ཏུ་བསྒྲག་པ་དང། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་བསྐོར་བ་དང། མདོ་སྡེའི་ཚུལ་དང། མིང་རྒྱ་མཚོའི་དབྱངས་ཀྱི་སྤྲིན་གྱི་འབྲུག་སྒྲ་
[045-43a4] བསྒྲག་པ་དང། འགྲོ་བ་འདུལ་བ་ཐམས་ཅད་དུས་ལ་བབ་པའི་འཁོར་ལོས་འདུལ་བའི་ཆོས་ཀྱི་ཚུལ་དང་ཐབས་ཀྱི་སྒྲ་རབ་ཏུ་བསྒྲག་པ་དང། ཡེ་ཤེས་ཐམས་ཅད་ཁོང་དུ་ཆུད་པར་བྱ་
[045-43a5] བའི་ཕྱིར། སྨོན་ལམ་ཇི་ལྟར་བཏབ་པ་དང། དགེ་བའི་རྩ་བའི་ཁྱད་པར་དང། དུས་དང། ཐབས་དང། ཆོས་ཀྱི་ཚུལ་རྒྱ་མཚོའི་དབྱངས་རབ་ཏུ་བསྒྲག་པ་བྱེད་ཅིང། མི་མཇེད་ཀྱི་
[045-43a6] འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་པས་བཅོམ་ལྡན་འདས་ལ་ཕྱག་འཚལ་ནས། འོག་གི་ཕྱོགས་སུ་བརྟན་
[045-43a7] ཏེ༑ དེ་བཞིན་གཤེགས་པ་ཐམས་ཅད་ཀྱི་གཞལ་མེད་ཁང་གཟུགས་བརྙན་རབ་ཏུ་སྣང་བའི་རིན་པོ་ཆེ་སྣ་ཚོགས་ཐམས་ཅད་ཀྱི་མཛོད་ཀྱི་ཁང་པ་བརྩེགས་པ་དང། སེང་གེའི་ཁྲི་རིན་


[045-43b0] [43B] 
[045-43b1] བཟུང་བ་དག་མངོན་པར་སྤྲུལ་ནས། རིན་པོ་ཆེའི་སྙིང་པོ་བྱང་ཆུབ་ཐམས་ཅད་ཀྱི་གཟུགས་བརྙན་རབ་ཏུ་སྣང་བའི་རྒྱལ་མཚན་
[045-43b2] གྱི་ཅོད་པན་མགོ་ལ་བཅིངས་པའི་བྱང་ཆུབ་སེམས་དཔའི་ལུས་སུ་བྱིན་གྱིས་བརླབས་ནས། སྐྱིལ་མོ་ཀྲུང་བཅས་ཏེ་འཁོད་དོ། །སྟེང་གི་ཕྱོགས་ཀྱི་འཇིག་རྟེན་གྱི་ཁམས་རྒྱ་མཚོ་སངས་རྒྱས་
[045-43b3] ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་གྱི་འཇིག་རྟེན་གྱི་ཁམས་སངས་རྒྱས་ཀྱི་རིགས་མི་ཟད་པ་ཤིན་ཏུ་སྟོན་པ་ཞེས་བྱ་བ། དེ་བཞིན་གཤེགས་པ་ཡེ་ཤེས་ཀྱི་
[045-43b4] དཀྱིལ་འཁོར་ཀུན་ཏུ་སྣང་བའི་དབྱིངས་ཀྱི་སངས་རྒྱས་ཀྱི་ཞིང་ནས། བྱང་ཆུབ་སེམས་དཔའ་ཆོས་ཀྱི་དབྱིངས་ཀྱི་སྨོན་ལམ་གྱི་གཞི་རབ་ཏུ་རྟོགས་པ་ཞེས་བྱ་བ། བྱང་ཆུབ་སེམས་དཔའ་
[045-43b5] འཇིག་རྟེན་གྱི་ཁམས་རྒྱ་མཚོ་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དང་ལྷན་ཅིག་ཏུ་བཅོམ་ལྡན་འདས་དེས་གནང་ནས། འཁོར་གྱི་དཀྱིལ་འཁོར་རྒྱ་མཚོ་དེ་ནས་འཕགས་ཏེ། མཚན་
[045-43b6] དང་དཔེ་བྱད་བཟང་པོ་ཐམས་ཅད་དང། བ་སྤུའི་སྒོ་ཐམས་ཅད་དང། ལུས་ཐམས་ཅད་དང། ཡན་ལག་དང་ཉིང་ལག་ཐམས་ཅད་དང་ཚིག་གི་ལམ་ཐམས་ཅད་དང། གོས་དང་
[045-43b7] སྨད་གཡོགས་ཐམས་ཅད་ནས། བྱང་ཆུབ་སེམས་དཔའི་འཁོར་ཐམས་ཅད་དང། བཅོམ་ལྡན་འདས་རྣམ་པར་སྣང་མཛད་དང། སྔོན་གྱི་མཐའི་མུར་ཐུག་པའི་དེ་བཞིན་གཤེགས་


[045-44a0] [44A] 
[045-44a1] ༄༅། །པ་འདས་པ་ཐམས་ཅད་དང། ཕྱི་མའི་མཐའི་མུར་ཐུག་པའི་དེ་བཞིན་གཤེགས་པ་ལུང་བསྟན་པ་དང། ལུང་མ་བསྟན་པ་དང་
[045-44a2] མ་བྱོན་པ་ཐམས་ཅད་དང། ད་ལྟར་བྱུང་བ་ཕྱོགས་བཅུའི་སངས་རྒྱས་ཀྱི་ཞིང་རབ་འབྱམས་ཐམས་ཅད་ན་བཞུགས་པ་རྣམས་ཀྱི་སྔོན་སྦྱིན་པའི་ཕ་རོལ་ཏུ་ཕྱིན་
[045-44a3] པ་མཛད་པ་དང་ལྡན་པའི་སྔོན་གྱི་སྦྱོར་བ་རྒྱ་མཚོ་དང། ལེན་པ་དང། སྦྱིན་པའི་དངོས་པོ་ཐམས་ཅད་ཀྱི་གཟུགས་བརྙན་མཚན་དང་དཔེ་བྱད་བཟང་པོ་དང་
[045-44a4] བ་སྤུའི་སྒོ་དང། ལུས་ཐམས་ཅད་དང། ཡན་ལག་དང། ཉིང་ལག་དང། ཚིག་གི་ལམ་དང། གོས་དང། སྨད་གཡོགས་ཐམས་ཅད་ལ་རབ་ཏུ་སྣང་བར་
[045-44a5] གྱུར་པར་རྣམ་པར་བསྟན་པ་དང། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཐམས་ཅད་དང་ལྡན་པའི་སྔོན་གྱི་སྦྱོར་བ་རྒྱ་མཚོ་དག་ཀྱང་རབ་ཏུ་སྣང་བར་ཡོངས་སུ་བསྟན་པ་
[045-44a6] དང། བཟོད་པའི་ཕ་རོལ་ཏུ་ཕྱིན་པ་དང་ལྡན་པ། ཡན་ལག་དང་ཉིང་ལག་ཐམས་ཅད་འཐུབ་པ་རབ་ཏུ་བསྟན་པ་དང་ལྡན་པའི་སྔོན་གྱི་སྦྱོར་བ་རྒྱ་མཚོ་
[045-44a7] རབ་ཏུ་སྣང་བར་གྱུར་པ་ཡོངས་སུ་བསྟན་པ་དང། བྱང་ཆུབ་སེམས་དཔའ་ཐམས་ཅད་ཀྱི་བརྩོན་འགྲུས་དང། དྲག་ཤུལ་དང། རྣམ་པར་གནོན་པ་དང་


[045-44b0] [44B] 
[045-44b1] པ་ཡོངས་སུ་བསྟན་པ་དང། དེ་བཞིན་གཤེགས་པ་ཐམས་ཅད་ཀྱི་བསམ་གཏན་རྒྱ་མཚོ་ཡོངས་སུ་ཚོལ་
[045-44b2] ཞིང་རབ་ཏུ་བསྒྲུབ་པ་དང་ལྡན་པའི་སྔོན་གྱི་སྦྱོར་བ་རྒྱ་མཚོ་རབ་ཏུ་སྣང་བར་གྱུར་པ་ཡོངས་སུ་བསྟན་པ་དང། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་
[045-44b3] འཁོར་ལོ་བསྐོར་བའི་ཚུལ་ཡོངས་སུ་བསྒྲུབ་ཅིང་ཆོས་ཡོངས་སུ་ཚོལ་བ་དང་ལྡན་པ་དང། བདོག་པ་ཐམས་ཅད་ཡོངས་སུ་གཏོང་ཞིང་ཤིན་ཏུ་ཞེ་ནོན་པའི་
[045-44b4] ལུས་དང། ངོའི་གཟུགས་བརྙན་རྣམ་པར་དམིགས་པར་བྱ་བས་སྔོན་གྱི་སྦྱོར་བ་རྒྱ་མཚོ་རབ་ཏུ་སྣང་བར་གྱུར་པ་ཡོངས་སུ་བསྟན་པ་དང། དེ་བཞིན་གཤེགས་
[045-44b5] པ་ཐམས་ཅད་མཐོང་ཞིང་དགའ་བ་དང། བྱང་ཆུབ་སེམས་དཔའ་ཐམས་ཅད་ཀྱི་ལམ་ལ་འགྲོ་བ་ཐམས་ཅད་མངོན་པར་མོས་པར་བྱེད་པ་དང་ལྡན་པའི་སྔོན་གྱི་སྦྱོར་བ་རྒྱ་
[045-44b6] མཚོ་རབ་ཏུ་སྣང་བར་གྱུར་པ་ཡོངས་སུ་བསྟན་པ་དང། བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་རྒྱ་མཚོ་མངོན་པར་གྲུབ་པའི་སྒོ་ཡོངས་སུ་དག་པའི་རྒྱན་དང་ལྡན་པའི་
[045-44b7] སྔོན་གྱི་སྦྱོར་བ་རྒྱ་མཚོ་རབ་ཏུ་སྣང་བར་གྱུར་པ་ཡོངས་སུ་བསྟན་པ་དང། བྱང་ཆུབ་སེམས་དཔའ་ཐམས་ཅད་ཀྱི་སྟོབས་ཀྱི་ཕ་རོལ་ཏུ་ཕྱིན་པ་རབ་ཏུ་གྲུབ་པ་དང། རྣམ་པར་མངོན་པ་དང་


[045-45a0] [45A] 
[045-45a1] ༄༅། །རྣམ་པར་དག་པར་བྱས་པ་དང་ལྡན་པའི་སྔོན་གྱི་སྦྱོར་བ་རྒྱ་མཚོ་རབ་ཏུ་སྣང་བར་གྱུར་པ་ཡོངས་སུ་བསྟན་པ་དང་ཆོས་ཀྱི་དབྱིངས་རྒྱ་ཆེན་
[045-45a2] པོ་རྣམ་པར་འཕྲུལ་པ་ཐམས་ཅད་ཀྱི་སྤྲིན་གྱིས་རྒྱས་པར་བཀང་སྟེ། བྱང་ཆུབ་སེམས་དཔའ་ཐམས་ཅད་ཀྱི་ཡེ་ཤེས་ཀྱི་དཀྱིལ་འཁོར་དང་ལྡན་པའི་སྔོན་གྱི་སྦྱོར་བ་རྒྱ་མཚོ་རབ་ཏུ་སྣང་
[045-45a3] བར་གྱུར་པ་ཡོངས་སུ་བསྟན་པ་བྱེད་ཅིང། མི་མཇེད་ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་པས་བཅོམ་
[045-45a4] ལྡན་འདས་ལ་ཕྱག་འཚལ་ནས། སྟེང་གི་ཕྱོགས་སུ་བརྟེན་ཏེ། རྡོ་རྗེ་དབང་པོ་སྣ་ཚོགས་ཐམས་ཅད་ཀྱི་རྒྱན་གྱི་སྙིང་པོ་ཅན་གྱི་ཁང་པ་བརྩེགས་པ་དང། སེང་གེའི་ཁྲི་རྡོ་རྗེ་དང། ཨིནྡྲ་ནཱི་
[045-45a5] ལའི་པདྨོའི་སྙིང་པོ་ཅན་དག་མངོན་པར་སྤྲུལ་ནས་ནོར་བུའི་རྒྱལ་པོ་རིན་པོ་ཆེ་ཐམས་ཅད་རབ་ཏུ་འབར་བའི་དྲ་བས་ཀུན་ནས་བརྒྱན་པ་དང། རིན་པོ་ཆེའི་རྒྱལ་པོ་དུས་གསུམ་གྱི་
[045-45a6] དེ་བཞིན་གཤེགས་པའི་མཚན་དང་དབྱངས་སུ་སྒྲོག་པའི་ཕྲེང་བ་རབ་ཏུ་འཕྱང་བ་དང། མགོ་ལ་རིན་པོ་ཆེའི་ཅོད་པན་ཐོགས་པའི་བྱང་ཆུབ་སེམས་དཔའི་ལུས་སུ་བྱིན་གྱིས་བརླབས་
[045-45a7] ནས༑ སྐྱིལ་མོ་ཀྲུང་བཅས་ཏེ་འཁོད་དོ།། །།བ་མ་པོ་བརྒྱད་ཅུ་བདུན་པ། བྱང་ཆུབ་སེམས་དཔའ་དེ་དག་ཐམས་ཅད་ཀྱང་འཁོར་དང་བཅས་པར། བྱང་ཆུབ་


[045-45b0] [45B] 
[045-45b1] སྨོན་ལམ་གྱིས་བྱུང་བ། དེ་བཞིན་གཤེགས་པ་ཐམས་ཅད་ཀྱི་ཞབས་ཀྱི་དྲུང་ནས་ཞལ་དུ་ལྟ་བ་ཡེ་ཤེས་ཡོངས་སུ་དག་པའི་མིག་དང་ལྡན་པ། དེ་
[045-45b2] བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་དང། མདོ་སྡེའི་ཚུལ་གྱིས་གསུང་རྒྱ་མཚོ་ལ་རྣ་བ་ཡོངས་སུ་གཞོལ་བ། བྱང་ཆུབ་སེམས་དཔའ་ཐམས་ཅད་ཀྱི་དབང་རབ་ཏུ་ཐོབ་
[045-45b3] པར་བྱ་བ་ལ་ཕ་རོལ་ཏུ་ཕྱིན་པའི་མཆོག་ཐོབ་པ། དེ་བཞིན་གཤེགས་པ་ཐམས་ཅད་ཀྱི་དྲུང་དུ་འདོང་བ། སྐད་ཅིག་སྐད་ཅིག་ཏུ་ཡོངས་སུ་བསྟན་པར་རྣམ་པར་འཕྲུལ་པས་བྱུང་བ། འཇིག་
[045-45b4] རྟེན་གྱི་ཁམས་ཐམས་ཅད་ལུས་གཅིག་གིས་རྒྱས་པར་དགང་བའི་ཡུལ་དང་ལྡན་པ། དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་ལུས་སུ་མངོན་པར་འབྱུང་ཞིང་
[045-45b5] རྣམ་པར་སྣང་བ་རྡུལ་ཤིན་ཏུ་ཕྲ་བ་གཅིག་ལ་འཇིག་རྟེན་གྱི་ཁམས་ཐམས་ཅད་ཁམས་གཅིག་ཏུ་སྣང་ཞིང་ཁོངས་སུ་ཆུད་པར་ཡང་དག་པར་སྟོན་པའི་ཡུལ་དང་ལྡན་པ། འགྲོ་བ་ཐམས་ཅད་
[045-45b6] ཡོངས་སུ་སྨིན་པར་བྱ་བ་དང། གདུལ་བའི་དུས་ལ་སྡོད་པར་གཞོལ་བ། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོའི་སྤྲིན་གྱི་འབྲུག་སྒྲ། བ་སྤུའི་བུ་ག་ཐམས་ཅད་ནས་རབ་ཏུ་
[045-45b7] སྒྲོག་པའི་ཡུལ་དང་ལྡན་པ། སེམས་ཅན་གྱི་ཁམས་ཐམས་ཅད་སྒྱུ་མ་ལྟ་བུར་ཡོངས་སུ་ཤེས་པ་རབ་ཏུ་ཐོབ་པ། དེ་བཞིན་གཤེགས་པ་ཐམས་ཅད་མིག་ཡོར་ལྟ་བུར་ཁོང་དུ་ཆུད་པ་


[045-46a0] [46A] 
[045-46a1] ༄༅། །སྲིད་པའི་རྒྱུད་དུ་སྐྱེ་བ་ཐམས་ཅད་རྨི་ལམ་ལྟ་བུ་ཤེས་པར་བྱུང་བ། ལས་དང་རྣམ་པར་སྨིན་པ་ཐམས་ཅད་གཟུགས་བརྙན་ལྟ་བུར་ཤེས་པས་
[045-46a2] རྣམ་པར་དག་པ། ཡེ་ཤེས་མངོན་པར་གྲུབ་པ་ཐམས་ཅད་སྨིག་རྒྱུ་ལྟ་བུར་མངོན་པར་ཤེས་པ། འཇིག་རྟེན་གྱི་ཁམས་འབྱམས་ཀླས་པ་ཐམས་ཅད་སྤྲུལ་པ་ལྟ་བུར་ཁོང་
[045-46a3] དུ་ཆུད་པ། དེ་བཞིན་གཤེགས་པའི་སྟོབས་བཅུ་དང། ཡེ་ཤེས་ཀྱི་སྣང་བ་རབ་ཏུ་ཐོབ་པ། མི་འཇིགས་པའི་ཁྱུ་མཆོག་དང། སེང་གེའི་ང་རོས་རྣམ་པར་གནོན་པ། ཐ་དད་
[045-46a4] པ་ཡང་དག་པར་ཤེས་པ། མི་ཟད་པའི་རྒྱ་མཚོར་ཞུགས་པ། འགྲོ་བ་ཐམས་ཅད་ཀྱི་སྐད་རྒྱ་མཚོ་དང། ཆོས་ཀྱི་ངེས་པའི་ཚིག་གི་ཡེ་ཤེས་རབ་ཏུ་ཐོབ་པ། ཆོས་ཀྱི་དབྱིངས་
[045-46a5] དང་ནམ་མཁའ་ལྟར་ཆགས་པ་མེད་པའི་ཡེ་ཤེས་ཀྱི་སྤྱོད་ཡུལ་དང་ལྡན་པ། ཆོས་ཐམས་ཅད་ལ་བསྒྲིབས་པ་མེད་པའི་ཡེ་ཤེས་རབ་ཏུ་ཐོབ་པ། བྱང་ཆུབ་སེམས་དཔའ་
[045-46a6] ཐམས་ཅད་ཀྱི་མངོན་པར་ཤེས་པ་ཡེ་ཤེས་ཀྱི་དཀྱིལ་འཁོར་རྣམ་པར་དག་པ། བདུད་ཀྱི་དཀྱིལ་འཁོར་ཐམས་ཅད་རྣམ་པར་དཀྲུག་པའི་བརྩོན་འགྲུས་དང་ལྡན་པ། དུས་གསུམ་
[045-46a7] ཐམས་ཅད་ཤེས་པའི་སྟོབས་ལ་རབ་ཏུ་གནས་པ། ཆོས་ཐམས་ཅད་ལ་ཡེ་ཤེས་བསྒྲིབས་པ་མེད་པ་རབ་ཏུ་ཐོབ་པ། གནས་མེད་པས་ནམ་མཁའི་སྤྱོད་ཡུལ་དང་ལྡན་པ། ཐམས་


[045-46b0] [46B] 
[045-46b1] ནམ་མཁའ་ལྟ་བུའི་བརྩོན་འགྲུས་དང་ལྡན་པ། སྲིད་པ་ཐམས་ཅད་མི་དམིགས་པའི་ཡེ་ཤེས་ཀྱི་སྤྱོད་ཡུལ་ཅན། ཆོས་ཀྱི་དབྱིངས་ཐམས་ཅད་ཀྱི་ཚུལ་རྒྱ་
[045-46b2] མཚོ་ལ་རབ་ཏུ་ཞུགས་པ། འཇིག་རྟེན་གྱི་ཁམས་ཐམས་ཅད་ཐ་མི་དད་པའི་ཡེ་ཤེས་ཀྱི་སྒོར་ཞུགས་པ། འཇིག་རྟེན་གྱི་ཁམས་ཐམས་ཅད་གཅིག་ནས་གཅིག་ཏུ་གཟུང་བའི་
[045-46b3] རྣམ་པར་འཕྲུལ་པས་བྱུང་བ། འཇིག་རྟེན་གྱི་ཁམས་ཀྱི་རྒྱུད་ཐམས་ཅད་དུ་སྐྱེས་པའི་ལུས་ཡོངས་སུ་སྟོན་པ། འཇིག་རྟེན་གྱི་ཁམས་ཐམས་ཅད་ཀྱི་དབྱིབས་ཕྲ་བ་དང། རྒྱ་ཆེ་བ་དང། ཡངས་
[045-46b4] པ་དང། དོག་པ་སྣ་ཚོགས་རབ་ཏུ་ཚོགས་པ། ཤིན་ཏུ་ཕྲ་ཞིང་རྒྱ་ཆེན་པོ་ཡང་དག་པར་གཟུད་པའི་ཡེ་ཤེས་ཁོང་དུ་ཆུད་པ་དམིགས་པ་རྒྱ་ཆེན་པོ་ཤིན་ཏུ་ཕྲ་བར་ཤེས་པ་དང་ལྡན་པ་སངས་རྒྱས་
[045-46b5] ཐམས་ཅད་དང་སེམས་ཀྱི་སྐད་ཅིག་ལ་འགྲོགས་པ་རབ་ཏུ་ཐོབ་པ། དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་ཀྱི་ཡེ་ཤེས་ཀྱི་ལུས་དང་ལྡན་པ། ཕྱོགས་རྒྱ་མཚོ་ཐམས་
[045-46b6] ཅད་དུ་མགོ་རྨོངས་པ་མེད་པའི་ཡེ་ཤེས་རབ་ཏུ་ཐོབ་པ། སེམས་ཀྱི་སྐད་ཅིག་གིས་ཕྱོགས་རྒྱ་མཚོ་ཐམས་ཅད་དུ་རྣམ་པར་འཕྲུལ་པས་རྒྱས་པར་འགེངས་པ་ཤ་སྟག་སྟེ། དེ་བཞིན་
[045-46b7] གཤེགས་པའི་བྱིན་གྱི་རླབས་ཀྱིས་དེ་ལྟ་བུའི་ཡོན་ཏན་ཚད་མེད་པ་དང་ལྡན་པའི་བྱང་ཆུབ་སེམས་དཔའ་ཤ་སྟག་གིས་ཛེ་ཏའི་ཚལ་ཐམས་ཅད་ཡོངས་སུ་རྒྱས་པར་གྱུར་


[045-47a0] [47A] 
[045-47a1] ༄༅། །ཀྱང༑ ཉན་ཐོས་ཆེན་པོ་ཤཱ་རིའི་བུ་དང། མོའུ་དགལ་གྱི་བུ་དང། འོད་སྲུང་ཆེན་པོ་དང། ནམ་གྲུ་དང། རབ་འབྱོར་དང། འགག་
[045-47a2] མེད་དང། མོས་པ་དང། ཀ་ཏྱའི་བུ་དང། བྱམས་གང་གི་བུ་ལ་སོགས་པས་ཛེ་ཏའི་ཚལ་ན་འཁོད་བཞིན་དུ། དེ་བཞིན་གཤེགས་པའི་རྣམ་པར་འཕྲུལ་པ་དེ་དག་
[045-47a3] མ་མཐོང་ངོ། །སངས་རྒྱས་ཀྱི་བཀོད་པ་དེ་དག་དང། སངས་རྒྱས་ཀྱི་ཁྱུ་མཆོག་གི་མཐུ་དང། སངས་རྒྱས་ཀྱི་རྣམ་པར་རོལ་པ་དང། སངས་རྒྱས་ཀྱི་ཆོ་འཕྲུལ་དང། སངས་
[045-47a4] རྒྱས་ཀྱི་མངའ་ཆེན་པོ་དང། སངས་རྒྱས་ཀྱི་སྤྱོད་པའི་རྣམ་པར་འཕྲུལ་བ་དང། སངས་རྒྱས་ཀྱི་མཐུ་དང། སངས་རྒྱས་ཀྱི་བྱིན་གྱི་རླབས་དང། སངས་རྒྱས་ཀྱི་ཞིང་ཡོངས་
[045-47a5] སུ་དག་པ་ཡང་མ་མཐོང་ངོ། །བྱང་ཆུབ་སེམས་དཔའི་ཡུལ་བསམ་གྱིས་མི་ཁྱབ་པ་དེ་དག་དང། བྱང་ཆུབ་སེམས་དཔའ་ཀུན་ནས་འོངས་པ་དང། བྱང་ཆུབ་སེམས་དཔའ་
[045-47a6] ཀུན་ནས་འདུས་པ་དང། བྱང་ཆུབ་སེམས་དཔའ་ཀུན་ནས་ཚོགས་པ་དང་བྱང་ཆུབ་སེམས་དཔའ་ཉེ་བར་འོངས་པ་དང། བྱང་ཆུབ་སེམས་དཔའ་རྣམ་པར་འཕྲུལ་པ་དང། བྱང་
[045-47a7] ཆུབ་སེམས་དཔའི་ཆོ་འཕྲུལ་དང། བྱང་ཆུབ་སེམས་དཔའི་འཁོར་གྱི་དཀྱིལ་འཁོར་དང། བྱང་ཆུབ་སེམས་དཔའི་ཕྱོགས་སུ་འཁོད་པ་དང་བྱང་ཆུབ་སེམས་དཔའི་སེང་


[045-47b0] [47B] 
[045-47b1] བྱང་ཆུབ་སེམས་དཔའི་ཁང་པ་དང་བྱང་ཆུབ་སེམས་དཔའི་རྣམ་པར་སྤྱོད་པ་དང། བྱང་ཆུབ་སེམས་དཔའི་ཏིང་འཛིན་གྱིས་རྣམ་པར་རྩེ་བ་དང། བྱང་ཆུབ་སེམས་དཔའི་
[045-47b2] རྣམ་པར་ལྟ་བ་དང། བྱང་ཆུབ་སེམས་དཔའི་རྣམ་པར་བསྒྱིངས་པ་དང། བྱང་ཆུབ་སེམས་དཔའི་རྣམ་པར་གནོན་པ་དང། བྱང་ཆུབ་སེམས་དཔའི་དེ་བཞིན་གཤེགས་པ་མཆོད་པ་དང་
[045-47b3] བྱང་ཆུབ་སེམས་དཔའི་ལུང་བསྟན་པ་དང། བྱང་ཆུབ་སེམས་དཔའི་ཡོངས་སུ་སྨིན་པར་གྱུར་པ་དང། བྱང་ཆུབ་སེམས་དཔའི་སྔོན་དུ་འདོར་བ་དང། བྱང་ཆུབ་སེམས་དཔའི་ཆོས་ཀྱི་
[045-47b4] ལུས་རྣམ་པར་དག་པ་དང། བྱང་ཆུབ་སེམས་དཔའི་ཡེ་ཤེས་ཀྱི་ལུས་ཡོངས་སུ་རྫོགས་པ་དང། བྱང་ཆུབ་སེམས་དཔའི་སྨོན་ལམ་གྱི་ལུས་རྣམ་པར་དམིགས་པ་དང། བྱང་
[045-47b5] ཆུབ་སེམས་དཔའི་གཟུགས་ཀྱི་ལུས་ཡོངས་སུ་གྲུབ་པ་དང། བྱང་ཆུབ་སེམས་དཔའི་མཚན་ཕུན་སུམ་ཚོགས་པ་ཡོངས་སུ་དག་པ་དང། བྱང་ཆུབ་སེམས་དཔའི་འོད་ཀྱི་དཀྱིལ་འཁོར་ཁ་དོག་
[045-47b6] མཐའ་ཡས་པའི་བཀོད་པ་དང། བྱང་ཆུབ་སེམས་དཔའི་འོད་ཟེར་གྱི་དྲ་བ་རབ་ཏུ་འགྱེད་པ་དང། བྱང་ཆུབ་སེམས་དཔའི་སྤྲུལ་པའི་སྤྲིན་ཀུན་ཏུ་འགྱེད་པ་དང། བྱང་ཆུབ་སེམས་དཔའི་ཕྱོགས་ཀྱི་དྲ་བ་
[045-47b7] རྒྱས་པར་འགེངས་པ་དང། བྱང་ཆུབ་སེམས་དཔའི་སྤྱོད་པའི་དཀྱིལ་འཁོར་རྣམ་པར་སྤྲུལ་པ་ཡང་མ་མཐོང་ངོ། །དེ་ཅིའི་ཕྱིར་ཞེ་ན། དགེ་བའི་རྩ་བ་མི་མཚུངས་བའི་ཕྱིར་ཏེ། དེ་དག་གིས་ནི་སྔོན་


[045-48a0] [48A] 
[045-48a1] ༄༅། །སངས་རྒྱས་ཀྱི་རྣམ་པར་འཕྲུལ་པ་མཐོང་བའི་རྒྱུར་འགྱུར་བའི་དགེ་བའི་རྩ་བ་མ་བསགས་སོ། །དེ་དག་ལ་ནི་སྔོན་སངས་རྒྱས་བཅོམ་ལྡན་འདས་རྣམས་ཀྱིས་
[045-48a2] ཕྱོགས་བཅུའི་འཇིག་རྟེན་གྱི་ཁམས་སུ་གཏོགས་པའི་སངས་རྒྱས་ཀྱི་ཞིང་ཐམས་ཅད་ཀྱི་ཡོན་ཏན་དང། རྒྱན་ཡོངས་སུ་དག་པ་ཡང་དག་པར་བསྟན་པ་མ་མཛད་དོ། །དེ་དག་ལ་ནི་སངས་རྒྱས་བཅོམ་
[045-48a3] ལྡན་འདས་རྣམས་ཀྱིས་སངས་རྒྱས་ཀྱི་རྣམ་པར་འཕྲུལ་པ་ཡང་དག་བརྗོད་པ་མ་མཛད་དོ། །དེ་དག་གིས་ནི་སྔོན་འཁོར་བ་ན་འཁོར་བའི་ཚེ། སེམས་ཅན་རྣམས་བླ་ན་མེད་པ་ཡང་དག་
[045-48a4] པར་རྫོགས་པའི་བྱང་ཆུབ་ཏུ་ཡང་དག་པར་བསྐུལ་བ་མ་བྱས་སོ་།དེ་དག་གིས་ནི་གཞན་གྱི་སེམས་ཀྱི་རྒྱུད་ལ་བྱང་ཆུབ་ཏུ་སེམས་བསྐྱེད་པ་རབ་ཏུ་བཞག་པ་མ་བྱས་སོ། །དེ་དག་གིས་
[045-48a5] ནི་དེ་བཞིན་གཤེགས་པའི་གདུང་རྒྱུན་མི་འཆད་པའི་ཕྱིར་ཞུགས་པ་མ་ཡིན་ནོ། །དེ་དག་གིས་ནི་སེམས་ཅན་ཐམས་ཅད་ཡོངས་སུ་བསྡུ་བའི་ཕྱིར་བརྩོན་པ་མ་ཡིན་ནོ། །དེ་དག་གིས་
[045-48a6] ནི་བྱང་ཆུབ་སེམས་དཔའ་རྣམ་ཕ་རོལ་ཏུ་ཕྱིན་པ་ལ་ཡང་དག་པར་བསྐུལ་བ་མ་བྱས་སོ། །དེ་དག་གིས་ནི་སྔོན་འཁོར་བ་ན་འཁོར་བའི་ཚེ། འགྲོ་བ་ཐམས་ཅད་ལས་ཁྱད་པར་དུ་འཕགས་
[045-48a7] པའི་ཡེ་ཤེས་ཀྱི་ས་ལ་དམིགས་པ་མ་བྱས་སོ། །དེ་དག་གིས་ནི་ཐམས་ཅད་མཁྱེན་པ་ཉིད་དུ་འགྱུར་བའི་དགེ་བའི་རྩ་བ་ཉེ་བར་བསགས་པ་མ་བྱས་སོ། །དེ་དག་གིས་ནི་དེ་བཞིན་གཤེགས་


[045-48b0] [48B] 
[045-48b1] བསྒྲུབས་སོ། །དེ་དག་གིས་ནི་སངས་རྒྱས་ཀྱི་ཞིང་ཡོངས་སུ་དག་པ་ཐམས་ཅད་དུ་རྣམ་པར་འཕྲུལ་པའི་མངོན་པར་ཤེས་པ་ཁོང་དུ་
[045-48b2] མ་ཆུད་དོ། །དེ་དག་གིས་ནི་བྱང་ཆུབ་སེམས་དཔའི་མིག་གི་ལམ་གྱིས་རྣམ་པར་དམིགས་པར་བྱ་བ་འཇིག་རྟེན་ལས་འདས་པ་ཐུན་མོང་མ་ཡིན་པའི་བྱང་ཆུབ་ཏུ་དམིགས་པའི་དགེ་བའི་རྩ་བ་
[045-48b3] བྱང་ཆུབ་སེམས་དཔའི་སྨོན་ལམ་ཆེན་པོ་ལས་བྱུང་བ་ཁོང་དུ་ཆུད་དོ། །ཉན་ཐོས་དང། རང་སངས་རྒྱས་ཀུན་གྱིས་ནི་བྱང་ཆུབ་སེམས་དཔའ་ཀུན་ཏུ་བཟང་པོའི་ཡེ་ཤེས་ཀྱི་མིག་གི་ལམ་
[045-48b4] གྱིས་རྣམ་པར་དམིགས་པ་ཐུན་མོང་མ་ཡིན་པ། དེ་བཞིན་གཤེགས་པའི་བྱིན་གྱི་རླབས་ལས་བྱུང་བའི་སྒྱུ་མའི་རྣམ་པའི་ཆོས་ཉིད་ཀྱིས་གྲུབ་པ། བྱང་ཆུབ་སེམས་དཔའི་འདུ་ཤེས་སྣ་ཚོགས་
[045-48b5] ཡོངས་སུ་འཛིན་པ་བྱིན་གྱིས་རློབ་པ། བྱང་ཆུབ་སེམས་དཔའི་དགའ་བའི་ཤུགས་ཆེན་པོ་རྣམ་པར་འཕེལ་བར་བྱེད་པ་ཁོང་དུ་མ་ཆུད་དོ། །དེ་བས་ན་ཉན་ཐོས་ཆེན་པོ་མཆོག་གི་ཟུང་དང་
[045-48b6] བཟང་པོའི་ཟུང་ལ་སོགས་པ་དེ་དག་གིས་དེ་བཞིན་གཤེགས་པའི་རྣམ་པར་འཕྲུལ་བ་དེ་མི་མཐོང་ངོ། །མི་ཐོས་སོ། །མི་ཤེས་སོ། །ཁོང་དུ་མི་ཆུད་དོ། །མི་རྟོགས་སོ། །མི་རིག་གོ་ཡིད་
[045-48b7] མི་ཆེས་སོ། །མི་སེམས་སོ། །རྣམ་པར་མི་ལྟའོ། །རྟོགས་པར་མི་ལྟའོ་།ངེས་པར་མི་ལྟའོ། །ཉེ་བར་མི་སེམས་སོ། །དེ་ཅིའི་ཕྱིར་ཞེ་ན་དེ་ནི་སངས་རྒྱས་ཀྱི་སྤྱོད་ཡུལ་ཏེ། ཉན་ཐོས་ཀྱི་སྤྱོད་


[045-49a0] [49A] 
[045-49a1] ༄༅། །ཡུལ་མ་ཡིན་ནོ། །དེ་བས་ན་ཉན་ཐོས་ཆེན་པོ་དེ་དག་ཛེ་ཏའི་ཚལ་དེ་ཉིད་ན་འཁོད་ཀྱང། སངས་རྒྱས་ཀྱི་རྣམ་པར་འཕྲུལ་པ་དེ་དག་མི་མཐོང་སྟེ། དེ་དག་ལ་དེ་དང་
[045-49a2] མཐུན་པའི་དགེ་བའི་རྩ་བ་མེད་དོ། །དེ་དག་གིས་སངས་རྒྱས་ཀྱི་རྣམ་པར་འཕྲུལ་པ་དེ་དག་མཐོང་དུ། དེ་ལྟ་བུའི་ཡེ་ཤེས་ཀྱི་མིག་རྣམ་པར་མ་དག་གོ་དམིགས་པ་ཆུང་ངུ་ལ་རྒྱ་ཆེན་པོའི་བྱིན་གྱི་
[045-49a3] རླབས་ཀྱིས་འཇུག་ཏུ་ཏིང་ངེ་འཛིན་དེ་ལྟ་བུ་མེད་དོ། །དེ་དག་ཤེས་པ་དང། ལྟ་བའམ། ཁོང་དུ་ཆུད་པར་བྱ་བའམ། རྟོགས་པར་བྱ་བའམ། རྒྱས་པར་དགང་བར་བྱ་བའམ། འཇུག་པར་བྱ་
[045-49a4] བའམ། རྣམ་པར་བལྟ་བའམ། ཉམས་སུ་མྱོང་བར་བྱ་བའམ། གནན་བའམ། རྣམ་པར་མནན་པའམ། གཞན་གྱིས་ཐོས་པར་བྱ་བའམ། བསྟན་པར་བྱ་བའམ། སྨོས་པར་བྱ་
[045-49a5] བའམ། ཡང་དག་པར་བསྟན་པར་བྱ་བའམ། བསྟབ་པར་བྱ་བའམ་སྦྱིན་པར་བྱ་བའམ། དེ་ལ་སེམས་ཅན་རྣམས་ཡོངས་སུ་བསྐུལ་བར་བྱ་བའམ། སྦྱར་བར་བྱ་བའམ། རབ་
[045-49a6] ཏུ་དགོད་པར་བྱ་བའམ། སངས་རྒྱས་ཀྱི་རྣམ་པར་འཕྲུལ་པའི་ཆོས་ཉིད་ལ་སེམས་ཅན་དགོད་པར་བྱ་བར་ཡང་དེ་དག་ལ་དེ་ལྟ་བུའི་རྣམ་པར་ཐར་པ་མེད་དོ། །དེ་ལྟ་བུའི་རྫུ་འཕྲུལ་
[045-49a7] མེད་དོ། །དེ་ལྟ་བུ་ཁྱུ་མཆོག་གི་མཐུ་མེད་དོ། །དེ་ལྟ་བུའི་སྟོབས་མེད་དོ། །དེ་ལྟ་བུའི་དབང་མེད་དོ། །དེ་ལྟ་བུའི་གནས་མེད་དོ། །དེ་ལྟ་བུའི་འདུ་ཤེས་མེད་དོ། །དེ་ལྟ་བུའི་མིག་གི་མཐུ་


[045-49b0] [49B] 
[045-49b1] །དེ་ལྟ་བུའི་ཡེ་ཤེས་མེད་དོ། །དེ་ཅིའི་ཕྱིར་ཞེ་ན་དེ་དག་ནི་དེ་ལྟར་ཉན་ཐོས་ཀྱི་ཐེག་པས་བྱུང་བ། ཉན་ཐོས་ཀྱི་ལམ་གྱིས་ཡོངས་སུ་གྲུབ་པ། ཉན་ཐོས་ཀྱི་སྤྱོད་པའི་དཀྱིལ་འཁོར་ཡོངས་
[045-49b2] སུ་རྫོགས་པ། ཉན་ཐོས་ཀྱི་འབྲས་བུ་ལ་གནས་པ། བདེན་པ་སྣང་བ་ཤེས་པས་ངེས་པར་རྟོགས་པ། ཡང་དག་པའི་མཐའ་ལ་གནས་པ། ཤིན་ཏུ་ཞི་བའི་མཐར་ཐུག་པ། སྙིང་རྗེ་ཆེན་པོའི་
[045-49b3] བསམ་པ་མེད་པ། འཇིག་རྟེན་ཐམས་ཅད་ལ་མི་ལྟ་མི་སྡོད་པ། རང་གི་དོན་གྲུབ་པ་དག་སྟེ། དེ་དག་ནི་ཛེ་ཏའི་ཚལ་དེ་ཉིད་དུ་ཀུན་ནས་འདུས་ཏེ་འཁོད་ལ། བཅོམ་ལྡན་འདས་ཀྱི་སྤྱན་སྔ་དང་
[045-49b4] གཡས་གཡོན་དང། སྣམ་ལོགས་ན་བཅོམ་ལྡན་འདས་ལ་མངོན་དུ་ལྟ་བར་གནས་ཀྱང། ཛེ་ཏའི་ཚལ་དེར་སངས་རྒྱས་ཀྱི་རྣམ་པར་འཕྲུལ་པ་དེ་དག་མཐོང་བར་མ་གྱུར་ཏོ། །དེ་ཅིའི་ཕྱིར་
[045-49b5] ཞེ་ན༑ ཐམས་ཅད་མཁྱེན་པའི་ཡེ་ཤེས་ཡང་དག་པར་མ་བསྒྲུབས་པ་དང། ཐམས་ཅད་མཁྱེན་པའི་ཡེ་ཤེས་ཡང་དག་པར་མ་བསྡུས་པ་དང། ཐམས་ཅད་མཁྱེན་པའི་ཡེ་ཤེས་ལ་ཡང་
[045-49b6] དག་པར་མ་ཞུགས་པ་དང། ཐམས་ཅད་མཁྱེན་པའི་ཡེ་ཤེས་ལ་སྨོན་ལམ་ཡང་དག་པར་མ་བཏབ་པ་དང། ཐམས་ཅད་མཁྱེན་པའི་ཡེ་ཤེས་མངོན་པར་མ་བསྒྲུབས་པ་དང། ཐམས་ཅད་
[045-49b7] མཁྱེན་པའི་ཡེ་ཤེས་ཡོངས་སུ་མ་བསྒོམས་པ་དང། ཐམས་ཅད་མཁྱེན་པའི་ཡེ་ཤེས་མ་སྦྱངས་པ་དེ་དག་གིས་ནི། དེ་བཞིན་གཤེགས་པའི་ཏིང་ངེ་འཛིན་གྱི་རྣམ་པར་འཕྲུལ་པ་དེ་ལ་འཇུག་


[045-50a0] [50A] 
[045-50a1] ༄༅། །ཅིང་རྟོགས་པར་བྱ་བའམ། བལྟ་ཞིང་ཁོང་དུ་ཆུད་པར་བྱ་བར་མི་ནུས་སོ། །དེ་ཅིའི་ཕྱིར་ཞེ་ན། དེ་ནི་བྱང་ཆུབ་སེམས་དཔའ་རིགས་དང་ལྡན་པ་རྣམས་ཀྱི་མིག་
[045-50a2] གི་ལམ་གྱིས་བལྟ་བ་ཡིན་གྱི། ཉན་ཐོས་ཀྱི་མིག་གིས་བལྟ་བ་མ་ཡིན་ནོ། །དེ་བས་ན་ཉན་ཐོས་ཆེན་པོ་དེ་དག་ཛེ་ཏའི་ཚལ་དེ་ཉིད་ན་འཁོད་ཀྱང། དེ་བཞིན་གཤེགས་པའི་རྣམ་པར་འཕྲུལ་
[045-50a3] པ་དང། སངས་རྒྱས་ཀྱི་བྱིན་གྱི་རླབས་དང། སངས་རྒྱས་ཀྱི་ཞིང་ཡོངས་སུ་དག་པ་དང། བྱང་ཆུབ་སེམས་དཔའ་ཀུན་ནས་འདུས་པའང་མཐོང་བར་མ་གྱུར་ཏོ། །དེ་འང་འདི་ལྟ་སྟེ། དཔེར་
[045-50a4] ན༑ གངྒཱའི་ཆུ་ཀླུང་ཆེན་པོའི་ངོགས་ཕ་རོལ་ཚུ་རོལ་དུ་ཡི་དྭགས་བཀྲེས་པ་དང། སྐོམ་པས་རབ་ཏུ་མནར་བ། གཅེར་བ། གོས་མེད་པ། ལུས་ཀྱི་མདོག་དང། ཁ་དོག་ཚིག་ཅིང་འཆུམས་
[045-50a5] པ་དང། རླུང་དང་ཉི་མས་བསྐམས་པ། བྱ་རོག་མང་པོས་གཙེ་བ་སྤྱང་ཀི་དང། ཝས་མཐོ་བཙམ་པ་བརྒྱ་སྟོང་མང་པོ་ཀུན་ནས་འདུས་ཀྱང། གངྒཱའི་ཆུ་ཀླུང་ཆེན་པོ་མི་མཐོང་སྟེ་
[045-50a6] སྒྲིབ་པའི་ལས་ཀྱིས་བསྒྲིབས་པའི་ཕྱིར། ལ་ལས་ནི་བསྐམས་ཏེ་ཆུ་མེད་པར་མཐོང་ངོ། །ལ་ལས་ནི་ཐལ་བས་ཡོངས་སུ་གང་བར་མཐོང་ངོ། །དེ་བཞིན་དུ་ཉན་ཐོས་ཆེན་པོ་གནས་བརྟན་
[045-50a7] དེ་དག་ཛེ་ཏའི་ཚལ་དེ་ཉིད་ན་འཁོད་ཀྱང། ཐམས་ཅད་མཁྱེན་པ་ཉིད་དང་མི་མཐུན་པའི་ཕྱོགས་མ་རིག་པའི་ལིང་རྟོག་གིས་མིག་ཀུན་ནས་ཁེབས་པ་དང། ཐམས་ཅད་མཁྱེན་པ་ཉིད་


[045-50b0] [50B] 
[045-50b1] ཕྱིར། དེ་བཞིན་གཤེགས་པའི་རྣམ་པར་འཕྲུལ་པ་དེ་དག་མ་མཐོང་མ་ཤེས་སོ། །འདི་ལྟ་སྟེ། དཔེར་ན། འདུན་མ་ཆེན་པོ་འདུས་པའི་སྐྱེ་བོ་
[045-50b2] མང་པོ་དབུས་སུ། མི་ལ་ལ་ཞིག་གཉིད་ཀྱིས་མྱོས་ཏེ་ལོག་པར་གྱུར་ནས། དེ་གཉིད་ཀྱིས་ལོག་པའི་རྨི་ལམ་དུ་གནས་དེ་ཉིད་ན། ལྷའི་གྲོང་རྡལ་བརྒྱ་བྱིན་གྱི་གནས་བལྟ་ན་མཛེས་པ་དང། རི་རབ་ཀྱི་
[045-50b3] སྟེང་ཤིང་དང་བཅས་པ། བཟའ་ཤིང་གི་ར་བའི་འཁོར་དང་བཅས་པ། ལྷའི་བུ་མོ་བྱེ་བ་ཁྲག་ཁྲིག་བརྒྱ་སྟོང་གིས་གང་བ། ལྷའི་བུ་ཁྲག་ཁྲིག་བརྒྱ་ཕྲག་སྟོང་སྙེད་གནས་པ། ལྷའི་མེ་ཏོག་སྣ་
[045-50b4] ཚོགས་ཀྱིས་ཡོངས་སུ་གང་བ་དང། ཡིད་བཞིན་གྱི་ཤིང་ལྷ་རྫས་ཀྱི་གོས་དང། མུ་ཏིག་གི་ཕྲེང་བ་དང། རིན་པོ་ཆེའི་རྒྱན་དང་སེ་མོ་དོ་སྣ་ཚོགས་མང་པོ་འབྱིན་པ་དང། ལྷ་རྫས་ཀྱི་སིལ་སྙན་རྣམ་པ་སྣ་
[045-50b5] ཚོགས་རླུང་གིས་ཡོངས་སུ་བསྐྱོད་ཅིང། སྒྲ་དབྱངས་ཡིད་དུ་འོང་ལ་སྙན་པ་འབྱིན་པའི་སིལ་སྙན་གྱི་ཤིང་མང་པོ་དང། དགའ་བའི་རྩེད་མོའི་བཀོད་པ། རྣམ་པ་སྣ་ཚོགས་མཐོང་བར་གྱུར་
[045-50b6] ལ༑ ལྷའི་བུ་མོ་མང་པོས་གླུ་བླངས་པ་དང། ལྷ་རྫས་ཀྱི་རོལ་མོ་བྱས་པའི་སྒྲ་ཡིད་དུ་འོང་ཞིང་སྙན་པ་ཐོས་པར་གྱུར་ཏེ། བདག་ཉིད་ཀྱང་དེ་ན་འདུག་པ་སྙམ་བྱེད་ལ། ལྷ་རྫས་ཀྱི་བཀོད་པས་
[045-50b7] ཀླུབས་པའི་གནས་དེ་དག་ཐམས་ཅད་མཐོང་བར་གྱུར་ཀྱང། སྐྱེ་བོའི་ཚོགས་མང་པོ་དེ་དག་གིས་གནས་དེ་ཉིད་ན་འཁོད་བཞིན་དུ་མི་མཐོང། མི་ཤེས། ཁོང་དུ་མི་ཆུད་དོ། །དེ་ཅིའི་ཕྱིར་ཞེ་ན་


[045-51a0] [51A] 
[045-51a1] ༄༅། །དེ་ནི་སྐྱེས་བུ་གཉིད་ཀྱིས་ལོག་པ་དེ་ཉིད་ཀྱི་རྨི་ལམ་གྱིས་བལྟ་བ་ཡིན་གྱི། གནས་དེ་ཉིད་ན་འཁོད་ཀྱང་སྐྱེ་བོ་མང་པོ་དེ་དག་གིས་བལྟ་བ་མ་ཡིན་ནོ། །དེ་བཞིན་དུ་
[045-51a2] བྱང་ཆུབ་སེམས་དཔའ་དེ་དག་དང། འཇིག་རྟེན་གྱི་དབང་པོ་བྱང་ཆུབ་ལ་མངོན་པར་མོས་པ་དེ་དག་སངས་རྒྱས་ཀྱི་བྱིན་གྱི་རླབས་རྒྱ་ཆེན་པོ་དང། རང་གི་དགེ་བའི་རྩ་བའི་སྟོབས་མ་ནོར་
[045-51a3] བར་ཤིན་ཏུ་བསགས་པ་དང། ཐམས་ཅད་མཁྱེན་པ་ཉིད་དུ་སྨོན་ལམ་ཤིན་ཏུ་མངོན་པར་བསྒྲུབས་པ་དང། དེ་བཞིན་གཤེགས་པའི་ཡོན་ཏན་ཐམས་ཅད་ལ་ཤིན་ཏུ་ཞུགས་པ་དང་
[045-51a4] བྱང་ཆུབ་སེམས་དཔའི་ལམ་བཀོད་པ་ཆེན་པོ་དང་ལྡན་པ་ལ་ཤིན་ཏུ་གནས་པ་དང། ཐམས་ཅད་མཁྱེན་པའི་ཡེ་ཤེས་ཀྱི་ཆོས་ཉིད་དང་ཡན་ལག་རྣམ་པ་ཐམས་ཅད་དུ་ཤིན་ཏུ་
[045-51a5] རྫོགས་པ་དང། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པའི་ཁྱད་པར་དང། སྨོན་ལམ་ཡོངས་སུ་རྫོགས་པར་བྱ་བ་རྣམ་པར་དག་པ་དང། བྱང་ཆུབ་སེམས་དཔའི་ས་ཐམས་
[045-51a6] ཅད་ཀྱི་ཡེ་ཤེས་ཀྱི་དཀྱིལ་འཁོར་ཡོངས་སུ་ནོན་པ་དང། བྱང་ཆུབ་སེམས་དཔའི་ཏིང་ངེ་འཛིན་གྱིས་རྣམ་པར་སྤྱོད་པ་ཐམས་ཅད་ལ་རྣམ་པར་རྩེ་བ་དང། བྱང་ཆུབ་སེམས་དཔའི་ཡེ་
[045-51a7] ཤེས་ཀྱི་སྤྱོད་ཡུལ་ཐམས་ཅད་ལ་ཆགས་པ་མེད་པར་རྣམ་པར་སྤྱོད་པས་བསམ་གྱིས་མི་ཁྱབ་པའི་སངས་རྒྱས་ཀྱི་ཁྱུ་མཆོག་གི་མཐུ་ཕྱུང་བ་དེ་དག་དང། སངས་རྒྱས་ཀྱི་རྣམ་པར་རོལ་


[045-51b0] [51B] 
[045-51b1] ཉམས་སུ་མྱོང་བར་གྱུར་ཀྱང། ཉན་ཐོས་ཆེན་པོ་མཆོག་གི་ཟུང་དང། བཟང་པོའི་ཟུང་ལ་སོགས་པ་དེ་དག་ལ་བྱང་ཆུབ་སེམས་དཔའི་མིག་མེད་པས་མཐོང་
[045-51b2] བར་མ་གྱུར། ཤེས་པར་མ་གྱུར་ཏོ། །འདི་ལྟ་སྟེ། དཔེར་ན། རིའི་རྒྱལ་པོ་ཁ་བ་ཅན། སྨན་གྱི་འབྱུང་གནས་ཀྱིས་གང་བ་ལ། སྔགས་དང། རིག་སྔགས་དང། སྨན་གྱི་ཚུལ་དང། བླང་
[045-51b3] བའི་རྒྱུས་ཤེས་ཤིང། རིག་སྔགས་གྲུབ་པའི་སྐྱེས་བུ་གནས་པ་སྨན་གྱི་ཆོ་ག་ཐམས་ཅད་ཤེས་པ། སྨན་བླང་བའི་ལས་བྱེད་ཀྱང། རི་བོའི་དབང་པོ་དེ་ཉིད་ལ་གནས་པའི་ཕྱུགས་དང་
[045-51b4] བ་ལང་དང། ར་ལུག་འཚོ་བ་དང། རྔོན་པ་དང། དེ་མ་ཡིན་པའི་མི་སྨན་གྱི་ཚུལ་མི་ཤེས་པ་གཞན་དག་གིས་སྨན་དེ་དག་གི་ཆོ་ག་དང། སྨན་གྱི་རོ་དང། མཐུ་དང། ཡོན་ཏན་དང། བྱིན་
[045-51b5] དང། ཐབས་དང། འཕྲོད་པ་མི་ཤེས་སོ། །དེ་བཞིན་དུ་བྱང་ཆུབ་སེམས་དཔའ་དེ་བཞིན་གཤེགས་པའི་ཡེ་ཤེས་ཀྱི་ཡུལ་ལ་ཞུགས་པ། བྱང་ཆུབ་སེམས་དཔའི་རྣམ་པར་འཕྲུལ་
[045-51b6] བའི་ཡུལ་གྱིས་བྱུང་བ། དེ་དག་གིས་དེ་བཞིན་གཤེགས་པའི་ཏིང་ངེ་འཛིན་གྱི་རྣམ་པར་འཕྲུལ་བའི་ཡུལ་དེ་དག་མཐོང་ཡང། ཉན་ཐོས་ཆེན་པོ་མཆོག་གི་ཟུང་དང། བཟང་པོའི་ཟུང་ལ་
[045-51b7] སོགས་པ་རང་གི་དགོས་པས་ཚིམ་པར་གྱུར་པ། གཞན་གྱི་དགོས་པ་ཡལ་བར་གཞོག་པ། བཏང་སྙོམས་ཅན་དེ་དག་ཛེ་ཏའི་ཚལ་དེ་ཉིད་ན་གནས་ཀྱང། ཚེ་འདི་ལ་བདེ་བར་སྤྱོད་པས་


[045-52a0] [52A] 
[045-52a1] ༄༅། །བདེ་ཞིང་དགའ་བར་གནས་པ་ལས། ཕར་དེ་བཞིན་གཤེགས་པའི་ཏིང་ངེ་འཛིན་གྱི་རྣམ་པར་འཕྲུལ་པའི་ཡུལ་དེ་དག་ཁོང་དུ་མི་ཆུད་དོ། །འདི་ལྟ་སྟེ། དཔེར་ན་
[045-52a2] ས་ཆེན་པོ་རིན་པོ་ཆེ་ཐམས་ཅད་ཀྱི་འབྱུང་གནས་ཕུན་སུམ་ཚོགས་པ། གཏེར་བརྒྱ་སྟོང་དུ་མས་གང་བ། རིན་པོ་ཆེ་སྣ་ཚོགས་རྣམ་པ་ཐ་དད་པས་ཡོངས་སུ་གང་བ་འདི་ལའང་རིན་པོ་ཆེའི་
[045-52a3] འབྱུང་གནས་དང། གཏེར་གྱི་རྒྱུས་ལ་མཁས་ཤིང་བྱང་བའི་མི་རིན་པོ་ཆེ་བརྟག་པའི་གཙུག་ལག་གི་བློ་ཤིན་ཏུ་བྱང་བ། གཏེར་གྱི་གཙུག་ལག་དང། རྒྱུས་དང། དན་རྟགས་གྱ་
[045-52a4] ནོམ་པར་ལོབས་པ། བསོད་ནམས་རྒྱ་ཆེན་པོའི་སྟོབས་ཀྱིས་བསྟན་པ་དག་།དེ་ལས་རིན་པོ་ཆེ་ཅི་འདོང་བར་བླངས་ཤིང་བདག་ཀྱང་ཡོངས་སུ་ཚིམ་པར་བྱེད། ཕ་དང་མ་ལ་
[045-52a5] ཡང་ལེགས་པར་རིམ་གྲོ་བྱེད། བུ་ཕོ་སྨོས་ཀྱང་ལེགས་པར་གསོ་བར་བྱེད་ཅིང། དེ་མ་ཡིན་པའི་སེམས་ཅན་རྒ་བ་དང། ན་བ་དང། དབུལ་བ་དང། ཉམ་ཉེས་པ་དང། ཁ་
[045-52a6] ཟས་དང། གོས་ཀྱིས་མི་འབྱོར་པ་རྣམས་ལ་བཏུད་ཅིང་ཁྱད་པར་བགོ་བཤའ་བྱེད་པ། ནོར་གྱི་དགའ་བ་སྣ་ཚོགས་ཉམས་སུ་མྱོང་བར་བྱེད་ཀྱང་སེམས་ཅན་རིན་པོ་ཆེའི་འབྱུང་
[045-52a7] གནས་དང། གཏེར་གྱི་རྒྱུས་མི་ཤེས་པ། བསོད་ནམས་མ་བྱས་པ། རིན་པོ་ཆེ་ལ་ཤེས་པའི་མིག་ཡོངས་སུ་མ་དག་པ། དེ་དག་དེ་ཉིད་ན་འཁོད་ཀྱང་རིན་པོ་ཆེའི་འབྱུང་གནས་དེ་དག་


[045-52b0] [52B] 
[045-52b1] རིན་པོ་ཆེའི་གཏེར་དེ་དག་ཁོང་དུ་མི་ཆུད་མི་ཤེས་པས་རིན་པོ་ཆེ་ཡང་བླང་དུ་མེད་དོ། །རིན་པོ་ཆེའི་དོན་ཀྱང་བྱར་མེད་དོ། །དེ་བཞིན་དུ་བྱང་ཆུབ་སེམས་དཔའ་དེ་བཞིན་གཤེགས་
[045-52b2] པའི་ཡུལ་བསམ་གྱིས་མི་ཁྱབ་པ་ལ་ཡེ་ཤེས་ཀྱི་མིག་ཤིན་ཏུ་རྣམ་པར་དག་པ། དེ་བཞིན་གཤེགས་པའི་ཡེ་ཤེས་ཀྱི་ཡུལ་བསམ་གྱིས་མི་ཁྱབ་པ་ལ་ཞུགས་པ་དེ་དག་ཛེ་ཏའི་ཚལ་ན་འཁོད་
[045-52b3] ཅིང༑ སངས་རྒྱས་ཀྱི་རྣམ་པར་འཕྲུལ་པ་དེ་དག་མཐོང་ལ། ཆོས་ཀྱི་ཚུལ་རྒྱ་མཚོ་ལ་འཇུག་ཅིང། ཏིང་ངེ་འཛིན་གྱི་ཕྱག་རྒྱ་ཡོངས་སུ་སྒྲུབ་སྟེ། དེ་བཞིན་གཤེགས་པའི་མཆོད་པ་དང། རིམ་
[045-52b4] གྲོ་ལ་བརྩོན་ཞིང། དམ་པའི་ཆོས་ཡོངས་སུ་གཟུང་བ་ལ་མངོན་པར་བརྩོན་ཏེ། བསྡུ་བའི་དངོས་པོ་བཞིས་སེམས་ཅན་དེ་དག་ཡོངས་སུ་སྡུད་ཀྱང། ཉན་ཐོས་ཆེན་པོ་དེ་དག་གིས་དེ་བཞིན་གཤེགས་
[045-52b5] པའི་རྣམ་པར་འཕྲུལ་པ་དེ་དག་དང། བྱང་ཆུབ་སེམས་དཔའི་ཚོགས་ཆེན་པོ་ཀུན་ནས་འདུས་པ་དེ་ལྟ་བུ་ཡང་མ་མཐོང། མ་ཤེས་སོ་།འདི་ལྟ་སྟེ། དཔེར་ན། སྐྱེས་བུ་ལ་ལ་ཞིག་མིག་གཉིས་
[045-52b6] གོས་ཀྱི་བཀབ་སྟེ། རིན་པོ་ཆེའི་གླིང་དུ་ཕྱིན་པར་གྱུར་ན། དེས་རིན་པོ་ཆེའི་གླིང་དེར་ཕན་ཚུན་འགྲོ་བ་དང། འགྲེང་བ་དང་འདུག་པ་དང། ཉལ་བ་བྱས་ཀྱང་རིན་པོ་ཆེའི་འབྱུང་གནས་མི་
[045-52b7] མཐོང་ངོ། །རིན་པོ་ཆེའི་ཤིང་དང། གོས་ཀྱི་རིན་པོ་ཆེ་དང་སྤོས་ཀྱི་རིན་པོ་ཆེ་དང། རིན་པོ་ཆེ་ཐམས་ཅད་ཀྱང་མི་མཐོང་ལ། རིན་པོ་ཆེ་དེ་དག་གི་སྤྱོད་ཡུལ་ལམ། རིན་ཐང་ངམ། ཡོངས་


[045-53a0] [53A] 
[045-53a1] ༄༅། །སུ་སྤྱད་པའི་རྒྱུས་ཀྱང་མི་ཤེས་པས། དེ་ནི་རིན་པོ་ཆེ་དེ་དག་ལེན་ཀྱང་མི་ལེན་ལ། རིན་པོ་ཆེའི་དོན་ཀྱང་ཉམས་སུ་མྱོང་བར་མི་བྱེད་དོ། །གང་གི་མིག་ལ་བསྒྲིབས་
[045-53a2] པ་མེད་པ་དེ་དག་གིས་ནི་དེ་དག་ཐམས་ཅད་མཐོང་ཞིང་ཤེས་སོ་།དེ་བཞིན་དུ་བྱང་ཆུབ་སེམས་དཔའ་ཆོས་རིན་པོ་ཆེའི་གླིང་ཆེན་པོར་ཕྱིན་པ་དེ་དག་གིས། བླ་ན་མེད་པའི་དེ་བཞིན་
[045-53a3] གཤེགས་པའི་རིན་པོ་ཆེ། འཇིག་རྟེན་ཐམས་ཅད་ཀྱི་རྒྱན་དུ་གྱུར་པ་མངོན་དུ་གྱུར་ཏེ། ཛེ་ཏའི་ཚལ་ན་བཞུགས་ཤིང། སངས་རྒྱས་ཀྱི་རྣམ་པར་འཕྲུལ་པ་བསམ་གྱིས་མི་ཁྱབ་པ་
[045-53a4] ཡོངས་སུ་སྟོན་པ་མཐོང་ཡང། ཉན་ཐོས་ཆེན་པོ་དེ་དག་དེ་བཞིན་གཤེགས་པའི་ཞབས་ཀྱི་དྲུང་དེ་ཉིད་ན་གནས་ཤིང་སྤྱོད་ཀྱང། དེ་བཞིན་གཤེགས་པའི་ཏིང་ངེ་འཛིན་གྱི་ཡུལ་
[045-53a5] རྣམ་པར་འཕྲུལ་བའི་ཆོ་འཕྲུལ་དེ་དག་མ་མཐོང་ངོ། །བྱང་ཆུབ་སེམས་དཔའི་ཚོགས་མང་པོ་དེ་ལྟ་བུའི་རིན་པོ་ཆེའི་འབྱུང་གནས་ཆེན་པོ་ཡང་མཐོང་པར་མ་གྱུར་ཏོ། །དེ་ཅིའི་
[045-53a6] ཕྱིར་ཞེ་ན། དེ་བཞིན་གཤེགས་པའི་ཏིང་ངེ་འཛིན་གྱི་ཁྱུ་མཆོག་གི་མཐུ་ཕྱུང་བ་དང། ཆོ་འཕྲུལ་བསམ་གྱིས་མི་ཁྱབ་པ་དེ་དག་བལྟར་ཐམས་ཅད་མཁྱེན་པ་ཉིད་དང་མི་མཐུན་
[045-53a7] པའི་ཕྱོགས་ཀྱི་མ་རིག་པའི་གོས་ཀྱིས་ཡེ་ཤེས་ཀྱི་མིག་བཀབ་པ་དེ་དག་ལ། བྱང་ཆུབ་སེམས་དཔའི་ཡེ་ཤེས་ཀྱི་མིག་ཡོངས་སུ་དག་པ་དེ་ལྟ་བུ་མེད་དོ། །དེ་དག་གིས་ཆོས་ཀྱི་


[045-53b0] [53B] 
[045-53b1] ཁོང་དུ་མ་ཆུད་དོ། །འདི་ལྟ་སྟེ། དཔེར་ན། མིག་ཡོངས་སུ་དག་པ་རྡུལ་དང་བྲལ་བས་རབ་ཏུ་སྣང་བ་དང་ལྡན་པ་ཞེས་བྱ་བ། རབ་
[045-53b2] རིབ་དང། མུན་པ་ཐམས་ཅད་དང་མི་འགྲོགས་པ་ཡོད་དེ། དེ་མི་ལ་ལ་ཞིག་གིས་ཐོབ་པར་གྱུར་ན། དེ་རྡུལ་དང་བྲལ་བས་རབ་ཏུ་སྣང་བ་དང་ལྡན་པའི་མིག་ཡོངས་སུ་དག་པ་དང་ལྡན་པས་
[045-53b3] མཚན་མོ་མུན་པའི་མུན་ནག་ཤིན་ཏུ་གནག་པར་གྱུར་པའི་ནང་ན་སེམས་ཅན་བྱེ་བ་ཁྲག་ཁྲིག་བརྒྱ་སྟོང་ཀུན་ནས་འདུས་པ་དང། ཆོ་ག་དང། སྤྱོད་ལམ་རྣམ་པར་སྣ་ཚོགས་དང་ལྡན་ཞིང་
[045-53b4] མུན་པའི་རབ་རིབ་ཀྱིས་མིག་ཡོངས་སུ་འཁྲུགས་པར་གྱུར་པའི་མིའི་ཁྲོད་ན་འདུག་ཅིང། རྣམ་པར་རྒྱུ་ལ་ཕན་ཚུན་འགྲོ་བ་དང་འགྲེང་བ་དང། སྤྱོད་ལམ་རྣམ་པ་སྣ་ཚོགས་ཀྱིས་སྤྱོད་
[045-53b5] ཀྱང༑ མི་དེ་དག་གིས་སྐྱེས་བུ་སྤྱོད་ལམ་སྣ་ཚོགས་ཀྱིས་སྤྱོད་པ་དེ་མི་མཐོང། མི་ཤེས་སོ། །སྐྱེས་བུ་དེས་ནི་འགྲོ་བའི་ཚོགས་ཆེན་པོ། སྤྱོད་ལམ་དང་ཆོ་ག་སྣ་ཚོགས་ཀྱིས་རྣམ་པར་སྤྱོད་
[045-53b6] པ༑ ཕྱོགས་ཐ་དད་དུ་མངོན་པར་བལྟས་པ། དབྱིབས་ཀྱི་རྣམ་པ་ཐ་དད་པ། ཁ་དོག་གི་རྣམ་པ་ཐ་དད་པ། དམིགས་པའི་ཚུལ་ཐ་དད་པ་ཐམས་ཅད་ཀྱང་མི་མཐོང་བ་མེད་དོ། །དེ་བཞིན་དུ་དེ་བཞིན་གཤེགས་པ་བྱང་
[045-53b7] ཆུབ་སེམས་དཔའི་ཚོགས་ཀྱི་འཁོར་མངའ་བ། རྣམ་པར་དག་ཅིང་ཆགས་པ་མི་མངའ་བའི་སྤྱན་དང་ལྡན་པས། འཇིག་རྟེན་ཐམས་ཅད་མཁྱེན་ཅིང་གཟིགས་ཏེ། སངས་རྒྱས་ཀྱི་ཏིང་ངེ་འཛིན་


[045-54a0] [54A] 
[045-54a1] ༄༅། །གྱི་རྣམ་པར་འཕྲུལ་པ་དང། ཆོ་འཕྲུལ་ཆེན་པོ་བསྟན་པ་མཛད་ཀྱང། ཉན་ཐོས་ཆེན་པོ་དེ་དག་གིས་དེ་བཞིན་གཤེགས་པའི་ཡེ་ཤེས་དང། ཏིང་ངེ་འཛིན་གྱིས་
[045-54a2] རྣམ་པར་སྤྲུལ་པའི་ཆོ་འཕྲུལ་ཆེན་པོ་དེ་དག་མཐོང་བར་མ་གྱུར་ཏོ། །བྱང་ཆུབ་སེམས་དཔའ་ཆེན་པོའི་ཚོགས་ཆེན་པོ་དེ་ལྟ་བུ་ཡང་མཐོང་བར་མ་གྱུར་ཏེ། འདི་ལྟ་སྟེ། དཔེར་ན། དགེ་སློང་ལ་ལ་ཞིག་སྐྱེ་
[045-54a3] བོ་མང་པོའི་ཚོགས་ཀྱི་དབུས་སུ་སས་ཁྱབ་པའི་ཏིང་ངེ་འཛིན་ལ་སྙོམས་པར་ཞུགས་སམ། ཆུས་ཁྱབ་པའམ། མེས་ཁྱབ་པའམ། རླུང་གིས་ཁྱབ་པའམ། སྔོན་པོས་ཁྱབ་པའམ། སེར་
[045-54a4] པོས་ཁྱབ་པའམ། དམར་པོས་ཁྱབ་པའམ། དཀར་པོས་ཁྱབ་པའམ། ལྷས་ཁྱབ་པའམ། སེམས་ཅན་སྣ་ཚོགས་ཀྱི་ལུས་ཀྱིས་ཁྱབ་པའམ། སྒྲ་དང་དབྱངས་ཀུན་གྱིས་ཁྱབ་
[045-54a5] པའམ༑ དམིགས་པ་ཐམས་ཅད་ཀྱིས་ཁྱབ་པའི་ཏིང་ངེ་འཛིན་ལ་སྙོམས་པར་ཞུགས་ན། འགྲོ་བ་མང་པོའི་ཚོགས་དེ་དག་གིས་ཆུའི་ཕུང་པོ་དེ་མི་མཐོང་ངོ། །མེའི་སྣང་བ་དེ་ཡང་
[045-54a6] མི་མཐོང་ངོ། །སེམས་ཅན་སྣ་ཚོགས་ཀྱི་ལུས་ཀྱིས་ཁྱབ་པ་དང་དམིགས་པ་ཐམས་ཅད་ཀྱིས་ཁྱབ་པའི་བར་དུ་ཡང་མི་མཐོང་སྟེ་ཏིང་ངེ་འཛིན་དེ་ལ་སྙོམས་པར་ཞུགས་ཤིང་
[045-54a7] རྣམ་པར་སྤྱོད་པ་རྣམས་ནི་མ་གཏོགས་སོ། །དེ་བཞིན་དུ་དེ་བཞིན་གཤེགས་པས་སངས་རྒྱས་ཀྱི་ཏིང་ངེ་འཛིན་གྱིས་ཡུལ་གྱི་རྣམ་པར་སྤྲུལ་པ་བསམ་གྱིས་མི་ཁྱབ་པ་དེ་དག་ཡོངས་སུ་


[045-54b0] [54B] 
[045-54b1] ཉན་ཐོས་ཆེན་པོ་དེ་དག་གིས་མཐོང་ཞིང་ཤེས་པར་མ་གྱུར་ཏེ། བྱང་ཆུབ་སེམས་དཔའ་དེ་བཞིན་གཤེགས་པའི་ལམ་ལ་ཞུགས་པ་དེ་དག་གིས་ནི། དེ་བཞིན་གཤེགས་
[045-54b2] པའི་ཡུལ་དེ་དག་མཐོང་ངོ། །ཁོང་དུ་ཆུད་དོ། །འདི་ལྟ་སྟེ། དཔེར་ན། སྐུ་བ་གྲུབ་པའི་མི་ནི་མིག་གཉིས་བསྐུས་མ་ཐག་ཏུ། སྐྱེ་བོ་མང་པོ་ཐམས་ཅད་ཀྱིས་ལུས་མི་མཐོང་ངོ། །དེས་ནི་འགྲོ་
[045-54b3] འམ༑ འདུག་གམ། འགྲེང་ཡང་རུང་སྟེ། སྐྱེ་བོ་མང་པོ་ཐམས་ཅད་མཐོང་ངོ། །དེ་བཞིན་དུ་དེ་བཞིན་གཤེགས་པ་འཇིག་རྟེན་ལས་འདས་པ། འགྲོ་བ་ཐམས་ཅད་ཀྱི་ཡུལ་ལས་ཡོངས་སུ་
[045-54b4] འདས་པ། ཐམས་ཅད་མཁྱེན་པའི་ཡེ་ཤེས་ཀྱི་ཡུལ་དུ་ཞུགས་པ། བྱང་ཆུབ་སེམས་དཔའི་ཡེ་ཤེས་ཀྱི་མིག་གིས་ཤེས་པར་བྱ་བ་དེས་འགྲོ་བ་ཐམས་ཅད་གཟིགས་ཀྱང། ཉན་ཐོས་ཆེན་
[045-54b5] པོ་དེ་དག་གིས་དེ་བཞིན་གཤེགས་པའི་རྣམ་པར་འཕྲུལ་པ་དེ་དག་མ་མཐོང་ངོ། །འདི་ལྟ་སྟེ། དཔེར་ན། མིའི་ཚེར་འགྲོགས་པའི་ལྷ་རྟག་ཏུ་རྗེས་སུ་འབྲང་བ་ནི་དེས་མི་དེ་མཐོང་ཡང་
[045-54b6] མིས་ལྷ་དེ་མི་མཐོང་ངོ། །དེ་བཞིན་དུ་དེ་བཞིན་གཤེགས་པ་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ལ་ཞུགས་པ། བྱང་ཆུབ་སེམས་དཔའི་ཚོགས་ཀུན་ནས་འདུས་པ་ཆེན་པོའི་དབུས་
[045-54b7] སུ༑ སངས་རྒྱས་ཀྱི་རྣམ་པར་འཕྲུལ་པ་ཆེན་པོ་ཡོངས་སུ་བསྟན་པ་མཛད་ཀྱང། ཉན་ཐོས་ཆེན་པོ་དེ་དག་གིས་དེ་བཞིན་གཤེགས་པའི་རྣམ་པར་འཕྲུལ་པ་དང། ཆོ་འཕྲུལ་ཆེན་པོ་དང་


[045-55a0] [55A] 
[045-55a1] ༄༅། །བྱང་ཆུབ་སེམས་དཔའི་འཁོར་གྱི་དཀྱིལ་འཁོར་གྱི་རྣམ་པར་འཕྲུལ་པ་དེ་དག་ཀྱང་མ་མཐོང། མ་ཤེས་སོ། །འདི་ལྟ་སྟེ། དཔེར་ན། དགེ་སློང་སེམས་ཐམས་
[045-55a2] ཅད་ལ་དབང་གི་དམ་པའི་ཕ་རོལ་ཏུ་ཕྱིན་པའི་མཆོག་ཐོབ་པ། འདུ་ཤེས་དང། ཚོར་བ་འགོག་པ་ལ་སྙོམས་པར་ཞུགས་པ་ནི། ཤེས་པ་མེད་ལ་ཚོར་བ་མེད་པས་དབང་པོ་དྲུག་གིས་
[045-55a3] ཀྱང་བྱ་བ་གང་ཡང་ཉམས་སུ་མི་མྱོང་སྟེ། མྱ་ངན་ལས་འདས་པ་ཡང་མ་ཡིན་ལ། འཇིག་རྟེན་གྱི་རྣམ་པར་སྤྱོད་པ་ཐམས་ཅད་གནས་དེ་ན་ཡོད་ཀྱང། སྙོམས་པར་ཞུགས་པ་དེ་ཉིད་ཀྱི་བྱིན་
[045-55a4] གྱི་རླབས་དང་མཐུས་དེས་མི་ཤེས། མི་མཐོང་ངོ། །དེ་བཞིན་དུ་ཉན་ཐོས་ཆེན་པོ་དེ་དག་ཛེ་ཏའི་ཚལ་དེ་ན་ཡང་རྣམ་པར་སྤྱོད་ལ། དེ་དག་ལ་དབང་པོ་དྲུག་ཀྱང་ཡོད་དེ། དེ་བཞིན་གཤེགས་
[045-55a5] པའི་ཏིང་ངེ་འཛིན་དང། རྣམ་པར་འཕྲུལ་པ་དང། ཁྱུ་མཆོག་གི་མཐུ་ཕྱུང་བ་དང། ཆོ་འཕྲུལ་དེ་དག་མཐོང་བར་མ་གྱུར། ཁོང་དུ་ཆུད་པར་མ་གྱུར། ཤེས་པར་མ་གྱུར་ཏོ། །བྱང་ཆུབ་སེམས་དཔའི་ཆོ་
[045-55a6] འཕྲུལ་ཆེན་པོ་དེ་དག་དང། བྱང་ཆུབ་སེམས་དཔའི་རྣམ་པར་འཕྲུལ་པ་དེ་དག་ཀྱང་ཁོང་དུ་མ་ཆུད། མ་མཐོང། མ་ཤེས་སོ། །དེ་ཅིའི་ཕྱིར་ཞེ་ན། སངས་རྒྱས་ཀྱི་ཡུལ་ནི་ཟབ་ཅིང་
[045-55a7] ཡངས་ལ་ཚད་མེད་དེ། བལྟ་བར་དཀའ་ཞིང་རྟོགས་པར་དཀའ་སྟེ་ཁོང་དུ་ཆུད་པར་དཀའ་ལ་འཇིག་རྟེན་ཐམས་ཅད་ལས་ཡོངས་སུ་འདས་པའོ། །སངས་རྒྱས་ཀྱི་ཡུལ་ནི་བསམ་གྱིས་


[045-55b0] [55B] 
[045-55b1] ཉན་ཐོས་དང། རང་སངས་རྒྱས་ཐམས་ཅད་ཀྱིས་མི་འདུས་པའོ། །དེ་བས་ན་ཉན་ཐོས་ཆེན་པོ་དེ་དག་ཛེ་ཏའི་ཚལ་དེ་ཉིད་ན་འཁོད་ཅིང། བཅོམ་ལྡན་འདས་ཀྱིས་ཞབས་ཀྱི་
[045-55b2] དྲུང་ན་སྤྱོད་ཀྱང། སངས་རྒྱས་ཀྱི་རྣམ་པར་འཕྲུལ་པ་དེ་དག་དང། བྱང་ཆུབ་སེམས་དཔའི་ཚོགས་ཆེན་པོ་དེ་དག་ཀྱང་མ་མཐོང་ངོ། །ཛེ་ཏའི་ཚལ་འཇིག་རྟེན་གྱི་ཁམས་གྲངས་མེད་པ་
[045-55b3] བསམ་གྱིས་མི་ཁྱབ་པ་རྣམ་པར་དག་པའི་ཡོན་ཏན་དང། བཀོད་པ་ཡོངས་སུ་འདུས་པ་དེ་ཡང་མ་མཐོང་མ་ཤེས་ཏེ། དེ་ནི་སྣོད་དུ་མ་གྱུར་པའི་ཕྱིར་རོ། །དེ་ནས་བྱང་ཆུབ་སེམས་དཔའ་རྣམ་
[045-55b4] པར་སྣང་མཛད་ཀྱི་སྨོན་ལམ་གྱི་གཙུག་གི་འོད་ཟེར་རབ་ཏུ་སྣང་བས་སངས་རྒྱས་ཀྱི་བྱིན་གྱི་རླབས་ཀྱིས་དེའི་ཚེ་ཚིགས་སུ་བཅད་པ་འདི་དག་སྨྲས་སོ། །ལྟོས་ཤིག་སེམས་ཅན་དམ་པ་
[045-55b5] ཡི༑ ༑སངས་རྒྱས་བྱང་ཆུབ་བསམ་མི་ཁྱབ། །རྒྱལ་བས་སངས་རྒྱས་རྣམ་འཕྲུལ་པ། །ཛེ་ཏའི་རྒྱལ་མཚན་འདི་བསྟན་ཏོ། །རང་བྱུང་རྣམས་ཀྱི་བྱིན་གྱི་རླབས། །བགྲང་དུ་མེད་པར་
[045-55b6] འབྱུང་བ་ལ། །སངས་རྒྱས་ཆོས་ཚུལ་མི་ཤེས་པའི། །འཇིག་རྟེན་ཀུན་ཀྱང་མགོ་རྨོངས་སོ། །ཆོས་ཀྱི་རྒྱལ་པོའི་ཆོ་འཕྲུལ་དག་ཚད་མེད་བསམ་གྱིས་མི་ཁྱབ་ཅིང། །ཤིན་ཏུ་ཟབ་
[045-55b7] པ་འབྱུང་བ་ནི། །དེ་ལ་འཇིག་རྟེན་འབབས་མི་ནུས། །རྫོགས་པའི་སངས་རྒྱས་ཁ་དོག་མདོག། མཚན་གྱིས་ཤིན་ཏུ་རྣམ་པར་ཀླུབས་།ཡང་དག་སངས་རྒྱས་བསྐྱེད་པ་ཡི། །ཆོས་རབ་དེ་དག་


[045-56a0] [56A] 
[045-56a1] ༄༅། །མཚན་ཉིད་མེད། །རྣམ་འཕྲུལ་མཐའ་དང་དབུས་མེད་པ་།ཚིག་གི་ལམ་གྱིས་བརྗོད་དཀའ་བའི། །རྣམ་འཕྲུལ་ཤིན་ཏུ་ཟབ་པ་དག་རྒྱལ་བས་ཛེ་
[045-56a2] ཏའི་ཚལ་དུ་བསྟན། །རྒྱལ་སྲས་བདག་ཉིད་ཆེ་བའི་རྣམས། །ཞིང་རྣམས་བསམ་ཡས་བྱེ་བ་ནས། །རྒྱལ་བའི་ཞལ་ལྟར་མོས་དགའ་སྟེ་།ཀུན་ནས་འདུས་པའི་ཚོགས་ལ་ལྟོས། །
[045-56a3] སྨོན་ལམ་ཡོངས་སུ་ཕུན་སུམ་ཚོགས། །སྤྱོད་ལམ་སྤྱོད་པ་ཆགས་མེད་པ། །དེ་དག་བསམ་པ་ཤེས་པར་ནི། །འཇིག་རྟེན་ཀུན་གྱིས་མི་ནུས་སོ་།དེ་དག་སེམས་དང་སྤྱོད་ཡུལ་
[045-56a4] དང། །སྤྱོད་པ་དག་ཀྱང་ཉན་ཐོས་དང། །རང་རྒྱལ་ཐམས་ཅད་ཡོངས་ཀྱིས་ཀྱང། །རྣམ་པ་ཀུན་ཏུ་ཤེས་མི་ནུས། །རྒྱལ་སྲས་ཤེས་རབ་ཆེན་པོའི་རྣམས། །གཞན་གྱིས་ཐུབ་
[045-56a5] དཀའ་ཕམ་བྱ་ལ། །དཔའ་བའི་རྒྱལ་མཚན་མ་འདྲེས་ཤིང། །ཡེ་ཤེས་ས་ལ་གཞོལ་གྱུར་པ། །ཏིང་འཛིན་དཔག་ཏུ་ཚད་མེད་ལ། །གྲགས་ཆེན་མཉམ་པར་བཞག་པ་
[045-56a6] རྣམས༑ །ཆོས་དབྱིངས་ཐམས་ཅད་རྒྱས་བཀང་ཞིང། །རྣམ་པར་འཕྲུལ་པ་ཀུན་ཀྱང་སྟོན། །དེ་ནས་བྱང་ཆུབ་སེམས་དཔའ་ཐུབ་པར་དཀའ་བའི་བརྩོན་འགྲུས་ཀྱི་ཤུགས་ཀྱི་
[045-56a7] རྒྱལ་པོས་སངས་རྒྱས་ཀྱི་བྱིན་གྱི་རླབས་ཀྱིས། ཕྱོགས་བཅུར་རྣམ་པར་བལྟས་ནས་དེའི་ཚེ་ཚིགས་སུ་བཅད་པ་འདི་དག་སྨྲས་སོ། །བསོད་ནམས་སྙིང་པོ་ཤེས་རབ་ཆེ། །བྱང་ཆུབ་


[045-56b0] [56B] 
[045-56b1] །འཇིག་རྟེན་ཀུན་ལ་བདེ་བྱེད་པའི། །བདེ་གཤེགས་སྐུ་ལས་སྐྱེས་པ་ལྟོས། །ཡིད་གཞུངས་བློ་གྲོས་མཐའ་ཡས་ཤིང། །ཤིན་ཏུ་མཉམ་གཞག་སེམས་ལྡན་
[045-56b2] པ༑ ༑མཐའ་དང་དབུས་མེད་ཟབ་པ་ཡི། །ཡེ་ཤེས་རྒྱ་ཆེན་སྤྱོད་ཡུལ་ཅན། །རྒྱན་རབ་མང་པོས་མཛེས་བྱས་པའི། །ཛེ་ཏའི་ནགས་ཚལ་རྒྱ་ཆེ་བ། །བྱང་ཆུབ་སེམས་དཔའ་ཀུན་རྒྱས་ཤིང། །
[045-56b3] བདེ་གཤེགས་བཞུགས་པའི་གནས་གྱུར་པར། །གནས་མེད་མི་གནས་གྱུར་པ་རྣམས། །ཕྱོགས་རྣམས་བཅུ་ནས་ཀུན་འདུས་ཏེ། །པདྨོའི་སྟན་ལ་འཁོད་པ་དག་རྒྱ་མཚོ་མང་ལ་ལྟ་བ་གྱིས།།
[045-56b4] གནས་མེད་ལེན་པ་མེད་པ་རྣམས། །སྤྲོས་པ་མེད་ཅིང་མི་རྟེན་ལ་།རྡུལ་བྲལ་ཆགས་པའི་སེམས་མེད་པ། །ཆོས་ཀྱི་དབྱིངས་ལ་གཞོལ་བ་དང། །ཡེ་ཤེས་རྒྱལ་མཚན་རབ་དཔའ་བ། །རྡོ་རྗེའི་
[045-56b5] སེམས་ནི་མི་གཡོ་ཞིང། །གྲུབ་པ་མེད་པའི་ཆོས་རྣམས་ལ། །མྱ་ངན་འདའ་བར་གང་སྟོན་པ། །ཕྱོགས་བཅུའི་ཞིང་མང་བྱེ་བ་རྣམས་།གྲངས་ཀྱིས་མི་ཆོད་ཀུན་ནས་འདུས། །ཡང་དག་སངས་
[045-56b6] རྒྱས་དྲུང་དུ་ལྷགས། །གཉིས་ཀྱི་འདུ་ཤེས་རྣམ་པར་སྤངས། །རང་བྱུང་ཤཱཀྱ་སེང་གེ་ཡི། །རྣམ་པར་འཕྲུལ་པ་འདི་དག་མཐོང། །དེ་ཡི་བྱིན་རླབས་དམ་པ་ཡིས། །བྱང་ཆུབ་སེམས་དཔའ་འདི་
[045-56b7] དག་ལྷགས། །སངས་རྒྱས་ཆོས་ལ་འབྱེད་པ་མེད། །ཆོས་དབྱིངས་གཞི་ལའང་དེ་བཞིན་ཏེ། །སྤྱོད་པ་ཙམ་དུ་ཡོངས་འབྱེད་པའི། །ཕ་རོལ་ཕྱིན་པ་རྒྱལ་བའི་སྲས། །ཆོས་ཀྱི་དབྱིངས་ལ་དབྱེར་


[045-57a0] [57A] 
[045-57a1] ༄༅། །མེད་པའི། །མཐའ་ལ་ཐུག་པ་དེ་དག་གནས། །ཚིག་རྣམས་ཡོངས་སུ་ཟད་མེད་པས། །ཆོས་ལ་དབྱེ་བའང་རབ་ཏུ་བྱེད། །དེ་ནས་བྱང་ཆུབ་སེམས་དཔའ་
[045-57a2] དཔལ་ཀུན་ནས་འཕགས་པའི་གཟི་བརྗིད་རྒྱལ་པོས་སངས་རྒྱས་ཀྱི་བྱིན་གྱི་རླབས་ཀྱིས་ཕྱོགས་བཅུར་རྣམ་པར་བལྟས་ཏེ། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །ལྟོས་ཤིག་
[045-57a3] སེམས་ཅན་དམ་པ་ཡི། །ཡེ་ཤེས་དཀྱིལ་འཁོར་ཤིན་ཏུ་ཡངས། །དུས་དང་དུས་མིན་མཁྱེན་མཛད་ཅིང། །སེམས་ཅན་རྣམས་ལ་ཆོས་ཀྱང་སྟོན་།མུ་སྟེགས་ལྡན་པ་ཚོགས་འདུས་
[045-57a4] པའི༑ ༑རྒོལ་བ་ཐམས་ཅད་རབ་ཏུ་འཇོམས། །སེམས་ཅན་བསམ་པ་ཇི་བཞིན་དུ། །རྣམ་པར་འཕྲུལ་པ་ཡོངས་སུ་སྟོན། །ཕྱོགས་ན་མི་བཞུགས་བདེ་གཤེགས་རྣམས། །སངས་རྒྱས་
[045-57a5] ཡུལ་གྱི་རྗེས་མི་བཞུད། །ཚད་མེད་པ་དང་ཚད་ཡོད་ལས། །ཐུབ་པ་ཆེན་པོ་འདས་པ་མིན། །ཉི་མ་མཁའ་ལས་འགྲོ་བ་ནི། །ཉིན་བར་འགྲངས་པ་སྨོས་པ་བྱེད། །དེ་བཞིན་མཁྱེན་པས་
[045-57a6] མཁས་སྟོན་པ། །དུས་གསུམ་ཆགས་པ་མེད་པས་བརྗོད། །ཟླ་བ་ཉེ་བའི་མཚན་མོ་ལ། །ཟླ་བའི་དཀྱིལ་འཁོར་འཕགས་པར་སྣང། །དེ་བཞིན་ཆོས་དཀར་ཡོངས་རྫོགས་པའི། །མགོན་པོ་
[045-57a7] རྣམས་ཀྱང་མཐོང་བ་ཡིན། །བར་སྣང་ནམ་མཁའི་དབྱིངས་འདི་ལས་།ཉི་མའི་དཀྱིལ་འཁོར་རྒྱུ་བ་ནི། །གར་ཡང་ཐོགས་པ་མེད་པར་འགྲོ། །སངས་རྒྱས་རྣམ་འཕྲུལ་དེ་བཞིན་ནོ། །


[045-57b0] [57B] 
[045-57b1] །ཞིང་རྣམས་ཀུན་ལ་མི་གནས་པ། །དེ་བཞིན་འཇིག་རྟེན་སྒྲོན་མ་ཡི། །སངས་རྒྱས་རྣམ་འཕྲུལ་ཤེས་པར་བྱ། །ཇི་ལྟར་ས་ནི་འཇིག་རྟེན་ན། །ལུས་ཅན་
[045-57b2] ཀུན་གྱི་གནས་ཡིན་པས། །འཇིག་རྟེན་སྒྲོན་མའི་འཇིག་རྟེན་ན། །ཆོས་ཀྱི་འཁོར་ལོ་དེ་ལྟར་གནས། །ཇི་ལྟར་རླུང་ནི་ཆགས་མེད་པར་།མཁའ་ལ་མགྱོགས་པར་རབ་རྒྱུ་བ། །དེ་བཞིན་སངས་
[045-57b3] རྒྱས་ཆོས་ཉིད་ཀྱང། །འཇིག་རྟེན་ཁམས་སུ་རབ་ཏུ་རྒྱུ། །ཇི་ལྟར་ཆུ་ཡི་ཕུང་པོ་ལ། །ཞིང་རྣམས་འགྲངས་པ་ཀུན་གནས་པ། །དེ་བཞིན་དུས་གསུམ་སངས་རྒྱས་ཀྱང། །ཡེ་ཤེས་ཚོགས་ལ་རབ་
[045-57b4] ཏུ་གནས། །དེ་ནས་བྱང་ཆུབ་སེམས་དཔའ་དཔལ་གྱི་སྙིང་པོ་ཆགས་པ་མེད་པའི་རྒྱལ་པོས་སངས་རྒྱས་ཀྱི་བྱིན་གྱི་རླབས་ཀྱིས་ཕྱོགས་བཅུར་རྣམ་པར་བལྟས་ཏེ། དེའི་ཚེ་ཚིགས་སུ་བཅད་པ་
[045-57b5] འདི་དག་སྨྲས་སོ། །ཇི་ལྟར་རྡོ་རྗེ་རི་རབ་བྲག་ཟང་ཡག་ཤིན་ཏུ་མཐོ་ཡོད་པ། །དེ་ལྟར་འཇིག་རྟེན་ཀུན་སྐྱོབ་པའི། །སངས་རྒྱས་མངོན་པར་འཕགས་པས་མཐོ། །ཇི་ལྟར་རྒྱ་མཚོའི་ཆུ་ཆེན་
[045-57b6] དག་ཚད་མེད་རྙོག་པ་མེད་པ་ལྟར། །སངས་རྒྱས་མཐོང་བའང་དེ་བཞིན་ཏེ། །འཇིག་རྟེན་ཀུན་གྱི་སྐོམ་པ་གཅོད། །རྒྱ་མཚོའི་ཆུ་ལས་འཕགས་པ་ཡི། །རི་བོ་རི་རབ་ཅི་འདྲ་བར། །དེ་བཞིན་
[045-57b7] འཇིག་རྟེན་སྒྲོན་མ་ཡང། །ཆོས་ཀྱི་མཚོ་ལས་མངོན་པར་འཕགས་།རིན་ཆེན་ཀུན་གྱི་འབྱུང་གནས་ཀྱིས། །རྒྱ་མཚོ་རྒྱས་པ་ཇི་བཞིན་དུ། །རང་བྱུང་ཡེ་ཤེས་དེ་བཞིན་ཏེ། །མི་ཟད་སྐད་ཅིག་


[045-58a0] [58A] 
[045-58a1] ༄༅། །རབ་ཏུ་མཁྱེན། །མགོན་པོའི་ཡེ་ཤེས་ཤིན་ཏུ་ཟབ། །ཚད་མེད་དེ་བཞིན་བགྲང་དུ་མེད། །དེ་བས་སངས་རྒྱས་རྣམ་འཕྲུལ་བ། །བསམ་གྱིས་མི་ཁྱབ་ཚད་མེད་
[045-58a2] སྟོན༑ ༑སྒྱུ་མའི་མཚན་ཉིད་སྟོན་པ་ཡི། །སྒྱུ་མཁན་མཁས་པ་ཅི་འདྲ་བ། །དེ་ལྟར་སངས་རྒྱས་མཁྱེན་དབང་ཡང། །རྣམ་པར་འཕྲུལ་བ་རབ་ཏུ་སྟོན། །ཡིད་བཞིན་ནོར་བུ་རྣམ་དག་
[045-58a3] པ༑ ༑བསམ་དོན་རྫོགས་བྱེད་ཇི་ལྟ་བ། །དེ་བཞིན་བསམ་པ་དག་པ་ལ་།རྒྱལ་བ་སྨོན་ལམ་རྫོགས་པ་མཛད། །འོད་སྣང་གསལ་བ་བྱེད་པ་ཡི། །རིན་ཆེན་རྣམ་སྣང་ཇི་ལྟ་བ། །དེ་
[045-58a4] ལྟར་ཐམས་ཅད་མཁྱེན་པ་དག་འགྲོ་བའི་བསམ་པ་གསལ་བར་མཛད་།ཇི་ལྟར་ཕྱོགས་ལ་མངོན་ལྟ་བའི། །རིན་ཆེན་ཟུར་བརྒྱད་རབ་གནས་པ། །དེ་བཞིན་ཆགས་མེད་
[045-58a5] སྒྲོན་མ་ཡང། །ཆོས་དབྱིངས་རབ་ཏུ་སྣང་བ་མཛད། །ཆུ་དྭངས་རིན་ཆེན་འོད་གསལ་བ། །ཇི་ལྟར་དྲི་མེད་ཆུ་དྭངས་བྱེད། །དེ་བཞིན་སངས་རྒྱས་མཐོང་བས་ཀྱང། །འགྲོ་བའི་དབང་
[045-58a6] པོ་དག་པར་འགྱུར། །དེ་ནས་བྱང་ཆུབ་སེམས་དཔའ་ཆོས་ཀྱི་དབྱིངས་སུ་སྨོན་ལམ་རབ་ཏུ་འཕྲུལ་བའི་ཟླ་བའི་རྒྱལ་པོས། །སངས་རྒྱས་ཀྱི་བྱིན་གྱི་རླབས་ཀྱིས་ཕྱོགས་བཅུར་རྣམ་པར་
[045-58a7] བལྟས་ཏེ། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །ཕྱོགས་འདི་ཨིནྡྲ་ནཱི་ལ་ཡིས། །ཁ་དོག་མདོག་གཅིག་བྱས་པ་ལྟར། །སངས་རྒྱས་མཐོང་བས་སྐྱེ་དགུ་རྣམས། །དེ་བཞིན་


[045-58b0] [58B] 
[045-58b1] །སངས་རྒྱས་རྡུལ་ཕྲན་རེ་རེ་ལ་།རྣམ་པར་འཕྲུལ་བ་སྣ་ཚོགས་རྣམས། །ཚད་ཀྱིས་གཞལ་དུ་མེད་པ་སྟོན། །བྱང་ཆུབ་སེམས་དཔའ་རྣམ་དག་མཛད། །དེ་ནི་རྨད་
[045-58b2] བྱུང་ཤིན་ཏུ་ཟབ། །མཐའ་ཡས་བསྒྲུབ་པ་དགའ་བ་སྟེ། །བློ་ལྡན་ཡེ་ཤེས་ཡུལ་དེ་ལ། །འཇིག་རྟེན་རྣམས་ནི་འབབ་མི་ནུས། །བྱང་ཆུབ་སེམས་དཔའ་བསྒྲུབ་དོན་དུ། །བཀོད་པ་ཕུན་སུམ་
[045-58b3] ཚོགས་པ་དང། །སངས་རྒྱས་ཚུལ་གྱིས་རྣམ་སྦྱངས་པའི། །ཆོས་ཀྱི་དབྱིངས་ལ་འཇུག་པ་སྟོན། །སངས་རྒྱས་ཞིང་རྣམས་བསམ་ཡས་པ། །བློ་ལྡན་བསྐོར་བའི་སངས་རྒྱས་ཀྱིས། །ཀུན་ནས་
[045-58b4] གང་བར་གྱུར་པ་ཡང། །རྒྱལ་བ་དེ་ལ་སྟོན་པ་མཛད། །ཆོས་ཀུན་མངའ་སྒྱུར་སྟོན་པ་སྟེ། །ཤཱཀྱའི་ཁྱུ་མཆོག་སྐྱེས་པར་གྱུར་།དེ་ཡི་ཆོ་འཕྲུལ་ཚད་མེད་པ། །འདི་དག་རབ་ཏུ་བྱུང་བ་
[045-58b5] ཡིན༑ ༑བརྟན་པའི་སྤྱོད་པ་སྣ་ཚོགས་རྣམས། །ཚད་མེད་རྣམ་པར་གཟིགས་གྱུར་ནས། །རྣམ་པར་འཕྲུལ་བ་མཐའ་ཡས་པ། །ཚད་མེད་གཟི་ཅན་སྟོན་པ་མཛད། །འཇིག་རྟེན་མགོན་པོ་
[045-58b6] རྒྱལ་སྲས་རྣམས། །ཆོས་ཀྱི་དབྱིངས་ལ་སློབ་པ་མཛད། །ཆོས་རྣམས་ཐམས་ཅད་ཡོངས་ལ་ཡང། །ཆགས་མེད་ཡེ་ཤེས་སྤྱོད་ཡུལ་འགྱུར་།སྐྱེས་བུ་དབང་པོའི་བྱིན་རླབས་ཀྱིས། །ཆོ་
[045-58b7] འཕྲུལ་བརྒྱ་དང་རབ་ལྡན་ཞིང། །འཇིག་རྟེན་ཐམས་ཅད་རྣམ་སྦྱོང་བའི། །ཆོས་ཀྱི་འཁོར་ལོ་རབ་ཏུ་བསྐོར། །སེམས་ཅན་གཙོ་བོའི་ཡུལ་ལ་ཡང། །ཡེ་ཤེས་དཀྱིལ་འཁོར་ཡོངས་


[045-59a0] [59A] 
[045-59a1] ༄༅། །སྦྱངས་ཤིང། །ཤེས་རབ་ཆེན་པོའི་ཀླུ་ཆེན་རྣམས། །འཇིག་རྟེན་ཐམས་ཅད་འགྲེལ་བར་འགྱུར། །དེ་ནས་བྱང་ཆུབ་སེམས་དཔའ་ཆོས་ཀྱི་དོན་གྱི་བློ་གྲོས་
[045-59a2] གཟི་བརྗིད་རྒྱལ་པོས། བཅོམ་ལྡན་འདས་ཀྱི་བྱིན་གྱི་རླབས་ཀྱིས་ཕྱོགས་བཅུར་རྣམ་པར་བལྟས་ཏེ། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །དྲང་སྲོང་དམ་པའི་མཆོག་
[045-59a3] རྣམས་ཀྱི། །དུས་གསུམ་ཉན་ཐོས་གང་བྱུང་བ། །དེ་དག་ཀུན་གྱིས་བདེ་གཤེགས་ཀྱི། །གཤེགས་ཐབས་འཇོག་འདེག་མི་ཤེས་སོ། །དུས་གསུམ་མ་ལུས་ཐམས་ཅད་ཀྱི། །མ་
[045-59a4] ནོར་རང་རྒྱལ་གང་བྱུང་བ། །དེ་དག་གིས་ཀྱང་མགོན་པོ་ཡི་།གཤེགས་ཐབས་འཇོག་འདེག་མི་རིག་གོ་མ་རིག་མུན་པས་བསྒྲིབས་པ་རྣམས། །ཁྱི་ལྟར་ལྟོང་ལ་བརྒྱུས་པ་ཡི། །
[045-59a5] སེམས་ཅན་དེ་འདྲ་ཀུན་གྱིས་ནི། །མགོན་པོ་མི་ཤེས་སྨོས་མི་དགོས་།རྒྱལ་བ་ཚད་མས་གཞལ་བ་མིན། །དེ་ནི་ཤེས་པར་མི་ནུས་ཏེ་།སངས་རྒྱས་ཆགས་མེད་ཡེ་ཤེས་ཅན། །ཚིག་
[045-59a6] གི་ལམ་ལས་ཤིན་ཏུ་འདས། །ཟླ་བ་ཉ་རྒྱས་འོད་མངའ་བ། །བརྟན་པ་མཚན་གྱིས་རྣམ་པར་བྲིས། །དེ་ནི་བསྐལ་པ་དཔག་ཡས་པར། །རྣམ་འཕྲུལ་ཐོག་མེད་སྤྱོད་པ་མཛད། །ཚུལ་
[045-59a7] སྒོ་རེ་རེས་སངས་རྒྱས་ལ། །ཤིན་ཏུ་མཉམ་གཞག་བསམས་བྱས་ཀྱང་།བསྐལ་པ་བྱེ་བ་བསམ་ཡས་པ། །བརྗོད་དུ་མེད་པ་ཟད་འགྱུར་གྱི་།རང་བྱུང་རྣམས་ཀྱི་ཡོན་ཏན་ལས། །ཕྱོགས་


[045-59b0] [59B] 
[045-59b1] །སངས་རྒྱས་དེ་ཡི་ཞལ་བལྟས་ཀྱང། །སངས་རྒྱས་ཆོས་ནི་བསམ་མི་ཁྱབ། །གང་ཞིག་དེ་ལ་སྨོན་བྱེད་ཅིང། །གང་ཞིག་ཡིད་ཀྱིས་དགའ་མོས་པ། །དེ་དག་ཀུན་ཀྱང་
[045-59b2] དེ་འདྲ་བའི། །སྤྱོད་ཡུལ་བལྟ་དཀའ་འཐོབ་པར་འགྱུར། །བསོད་ནམས་ཡེ་ཤེས་མཐའ་ཡས་ཤིང། །ཚོགས་ཆེན་ཡངས་པས་རྣམ་གནོན་ལ། །དྲི་མེད་བློ་ལྡན་སེམས་གནས་པ། །དེ་དག་
[045-59b3] འདི་ཡི་ཚུལ་ལ་འཇུག་དེ་དག་སྨོན་ལམ་རྒྱ་ཆེ་བས། །སེམས་དང་སྡོམ་པ་རྒྱ་ཆེ་སྟེ། །རྒྱལ་བའི་སྤྱོད་ཡུལ་ཐོབ་གྱུར་ཅིང་།བྱང་ཆུབ་རྒྱ་ཆེན་གནོན་པར་འགྱུར། །དེ་ནས་བྱང་ཆུབ་སེམས་དཔའ་
[045-59b4] བདུད་ཀྱི་དཀྱིལ་འཁོར་རྣམ་པར་འཐོར་བའི་ཡེ་ཤེས་རྒྱལ་མཚན་གྱི་རྒྱལ་པོས། སངས་རྒྱས་ཀྱི་བྱིན་གྱི་རླབས་ཀྱིས་ཕྱོགས་བཅུར་རྣམ་པར་བལྟས་ཏེ། དེའི་ཚེ་ཚིགས་སུ་བཅད་པ་འདི་དག་
[045-59b5] སྨྲས་སོ༑ ༑ཆགས་མེད་ཡེ་ཤེས་སྐུ་མངའ་བས། །རང་བྱུང་རྣམས་ནི་སྐུ་མེད་དེ། །བསམ་ཡས་ཡེ་ཤེས་ཡུལ་མངའ་བས། །དེ་དག་བསམ་པར་མི་ནུས་སོ། །འཕྲིན་ལས་དཀར་པོ་བསམ་
[045-59b6] ཡས་པས། །སངས་རྒྱས་སྐུ་རབ་བསྒྲུབ་པའི་ཕྱིར། །དེ་ལ་འཇིག་རྟེན་གསུམ་མི་འགོ་མཚན་དང་དཔེ་བྱད་བཟང་པོས་མཛེས། །ཆོས་ཀྱི་དབྱིངས་ཀྱིས་རྣམ་སྦྱངས་པས། །འཇིག་རྟེན་ཀུན་
[045-59b7] ཏུ་སྣང་བ་མཛད། །སངས་རྒྱས་བྱང་ཆུབ་སྒོ་ཡིན་ཏེ། །ཡེ་ཤེས་ཀུན་གྱི་གནས་ཆེན་ནོ། །ཆགས་པ་ཐམས་ཅད་རྣམ་སྤངས་པས། །རྡུལ་མེད་སྤྲོས་པ་མི་མངའ་འོ། །ཡེ་ཤེས་འོད་ཟེར་རབ་


[045-60a0] [60A] 
[045-60a1] ༄༅། །འགྱེད་པས། །འཇིག་རྟེན་ཀུན་ཏུ་ཉི་མ་འདྲ། །ཁམས་གསུམ་ཐམས་ཅད་རྣམ་སྦྱོང་བས། །སྲིད་པའི་འཇིགས་པ་རྣམ་པར་གཅོད་།བྱང་ཆུབ་སེམས་དཔའ་
[045-60a2] སྒྲུབ་པ་མཛད། །བྱང་ཆུབ་འབྱུང་གནས་དེ་བཞིན་ནོ། །ཁ་དོག་མཐའ་ཡས་སྟོན་མཛད་ཀྱང། །ཁ་དོག་ཀུན་ལ་གནས་པ་མེད། །སེམས་ཅན་ཀུན་གྱིས་བསམ་ཡས་པའི། །ཁ་དོག་
[045-60a3] ཚད་མེད་ཡོངས་སུ་སྟོན། །སྐད་ཅིག་གཅིག་ལ་སངས་རྒྱས་ཀྱིས་།བྱང་ཆུབ་བསམ་ཡས་སྦྱངས་པས་ན། །དེ་ཡི་ཡེ་ཤེས་མཐར་ཕྱིན་པར། །བརྟག་པར་སུས་ཀྱང་མི་ནུས་སོ། །ཡེ་
[045-60a4] ཤེས་བརྟན་པ་ཟད་མི་ཤེས། །རང་བཞིན་རྣམ་པར་འགྱུར་བ་མེད། །དེ་ལ་དུས་གསུམ་རྒྱལ་བ་ཀུན། །སྐད་ཅིག་གཅིག་གིས་རབ་ཏུ་བརྗོད། །རྟག་པར་ལས་གཞན་ཡོངས་བཏང་
[045-60a5] སྟེ༑ ཤེས་ལྡན་བྱང་ཆུབ་དོན་གཉེར་བས། །སེམས་ལ་སེམས་ཤེས་བྱ་བར་ཡང། །དེ་ལ་སེམས་སྐྱེ་མེད་པར་བསམ། །གང་གིས་སངས་རྒྱས་བསྐྱེད་པ་ཡི། །སངས་རྒྱས་ཆོས་རྣམས་
[045-60a6] བསམ་མི་ཁྱབ། །དེ་དག་བརྗོད་པའི་ཡུལ་མ་ཡིན། །ཤིན་ཏུ་ཟབ་པས་ཚིག་ལམ་སྤངས། །དེ་ནས་བྱང་ཆུབ་སེམས་དཔའ་རྣམ་པར་སྣང་མཛད་ཀྱི་སྨོན་ལམ་དཔལ་གྱི་རྒྱལ་མཚན་
[045-60a7] གྱིས༑ སངས་རྒྱས་ཀྱི་བྱིན་གྱི་རླབས་ཀྱིས་ཕྱོགས་བཅུར་རྣམ་པར་བལྟས་ཏེ། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །དྲན་པ་རྨོངས་མེད་དག་པ་རྣམས། །ཆོས་འཛིན་ཤིན་ཏུ་


[045-60b0] [60B] 
[045-60b1] །བློ་གྲོས་བསམ་གྱིས་མི་ཁྱབ་ལ། །བྱང་ཆུབ་རྒྱ་མཚོ་མི་ཟད་པ། །དེ་དག་ཡིད་ནི་འདི་ལ་ངེས། །དེ་དག་སྤྱོད་པའི་སྤྱོད་ཡུལ་ཡིན། །དེ་དག་ཤེས་པ་འདིར་མི་གཡོ། །དེ་དག་
[045-60b2] འདི་ལ་ཐེ་ཚོམ་འཆད། །དེ་དག་སྐྱོ་བར་མི་འགྱུར་ཏེ། །དེ་དག་ཡིད་ཀྱང་ཞུམ་མི་འགྱུར། །སངས་རྒྱས་ཆོས་ལ་རབ་གཞོལ་བར། །དེ་དག་སེམས་ཀྱང་རབ་ཏུ་འབྱུང། །དེ་དག་དད་པ་རྟིང་
[045-60b3] ཚུགས་ཤིང། །ཡང་དག་འཕགས་པ་རབ་ཏུ་སྐྱེ། །དམིགས་མེད་གནས་པ་མེད་པ་ཡི། །ཡེ་ཤེས་འདི་ལ་དེ་དག་དགའ། །བསྐལ་པ་བྱེ་བར་བསགས་པ་ཡི། །ཡོངས་སུ་རྫོགས་པ་དགེ་
[045-60b4] བའི་ཆོས། །ཡེ་ཤེས་འདི་འདོད་མཚུངས་མེད་པ། །དེ་དག་ཐམས་ཅད་ཡོངས་སུ་བསྔོ། །འཁོར་བའི་ནང་ན་རྣམ་རྒྱུ་ཡང། །འཁོར་བ་དག་ལ་གནས་པ་མིན། །སངས་རྒྱས་ཆོས་རྣམས་
[045-60b5] རབ་རྟོགས་པས། །སངས་རྒྱས་ཡུལ་ལ་རབ་ཏུ་རྩེ། །སེམས་ཅན་ཁམས་ན་ཇི་སྙེད་དུ། །འཇིག་རྟེན་ཕུན་སུམ་ཚོགས་རྒྱུ་བ། །དེ་དག་ཐམས་ཅད་བརྟན་པས་སྤངས། །སངས་རྒྱས་ཕུན་སུམ་
[045-60b6] ཚོགས་ལ་གནས། །སངས་རྒྱས་རྟག་ཏུ་འབྱུང་གྱུར་ཀྱང། །འཇིག་རྟེན་དོན་མེད་རབ་ཏུ་གནས། །ཆགས་མེད་སྤྱོད་པ་དེ་དག་ནི། །རྟག་ཏུ་སེམས་ཅན་དོན་ལ་གནས། །དེ་དག་སྤྱོད་པ་མཚུངས་
[045-60b7] མེད་དེ༑ ༑ལུས་ཅན་ཀུན་གྱིས་བསམ་མི་ཁྱབ། །འཇིག་རྟེན་བདེ་བ་ཀུན་སེམས་པས། །དེ་དག་སྡུག་བསྔལ་རྣམ་པར་བཟློག་འཇིག་རྟེན་ཀུན་ལ་སྙིང་བརྩེ་ཞིང། །བྱང་ཆུབ་ཡེ་ཤེས་རྣམ་


[045-61a0] [61A] 
[045-61a1] ༄༅། །དག་པས། །དེ་དག་འཇིག་རྟེན་སྣང་བར་གྱུར། །འཇིག་རྟེན་ཐམས་ཅད་རབ་ཏུ་འགྲེལ། །དེ་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་འཐོར་བའི་
[045-61a2] རྒྱལ་པོས། སངས་རྒྱས་ཀྱི་བྱིན་གྱི་རླབས་ཀྱིས་ཕྱོགས་བཅུར་རྣམ་པར་བལྟས་ཏེ། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །བསྐལ་པ་བྱེ་བ་ཕྲག་བརྒྱར་ཡང། །སངས་རྒྱས་སྒྲ་ནི་
[045-61a3] རབ་དཀོན་ན། །ཐེ་ཚོམ་ཐམས་ཅད་གཅོད་པ་ཡི། །དམ་པ་མཐོང་བ་ཅི་ཞིག་སྨོས། །ཆོས་ཀུན་ཐུགས་སུ་ཆུད་རྟོགས་པ། །འཇིག་རྟེན་གསུམ་པོའི་བསོད་ནམས་སྟེགས། །སེམས་ཅན་
[045-61a4] ཐམས་ཅད་རྣམ་སྦྱོང་བའི། །འཇིག་རྟེན་སྒྲོན་མ་མཐོང་གིས་དགའ་།སེམས་ཅན་གཙོ་བོ་མ་སྨད་པའི། །གཟུགས་ཀྱི་སྐུ་ནི་མཐོང་གྱུར་ན་།བསྐལ་པ་བྱེ་བ་ཁྲག་ཁྲིག་ཏུ། །ངོམས་
[045-61a5] ཤིང་ཚིམ་པ་སྐྱེར་མི་བཏུབ། །མི་ཡི་དབང་པོའི་སྐུ་གཟུགས་ལ་།རྒྱལ་བའི་སྲས་རྣམས་བལྟ་བལྟ་ཞིང། །རང་གི་དགེ་བ་ཆགས་མེད་པ། །གཞན་དོན་བརྩོན་པ་བྱང་ཆུབ་བསྔོ། །ཐུབ་
[045-61a6] པ་ཆེན་པོའི་གཟུགས་ཀྱི་སྐུ། །དེ་ལས་ཐ་དད་ཡང་དག་ཤེས། །ཆགས་མེད་ཡེ་ཤེས་འབྱུང་འགྱུར་བས། །དེ་ནི་སངས་རྒྱས་བྱང་ཆུབ་སྒོ་།སེམས་ཅན་བསམ་ཡས་ཚད་མེད་པ། །སྣང་
[045-61a7] བས་མཛད་དེ་ཐེག་ཆེན་ལ། །བཙུད་ནས་ཐུབ་པ་ཆེན་པོའི་མཆོག་།བྱང་ཆུབ་དམ་པར་ལུང་ཡང་སྟོན། །བསོད་ནམས་ཆེན་པོའི་རང་བཞིན་ཞིང། །ཡེ་ཤེས་དཀྱིལ་འཁོར་ཤར་ཅིང་


[045-61b0] [61B] 
[045-61b1] །འཇིག་རྟེན་ཚད་མད་[*MED?] ཀུན་ཏུ་སྣང། །བསོད་ནམས་ཕུང་པོ་རྣམ་འཕེལ་མཛད། །སྡུག་བསྔལ་དྲ་བ་རབ་ཏུ་གཅོད། །ཡེ་ཤེས་ཕུང་པོ་རྣམ་པར་སྦྱོང། །གང་གིས་རྒྱལ་བ་བསྙེན་བཀུར་
[045-61b2] པ༑ ༑དེ་དག་ངན་སོང་འཇིགས་པ་མེད། །རྐང་གཉིས་དམ་པ་མཐོང་གྱུར་ན། །ཤིན་ཏུ་ཡངས་པའི་སེམས་སྐྱེ་སྟེ། །འོད་སྣང་གསལ་བའི་ཤེས་རབ་མཐུ། །གྲངས་མེད་པ་ཡང་སྐྱེ་བར་འགྱུར། །
[045-61b3] སངས་རྒྱས་སྐྱེས་བུའི་མཆོག་མཐོང་ཞིང། །བྱང་ཆུབ་དམ་པར་ངེས་པར་འགྱུར། །དེ་བཞིན་གཤེགས་པར་འགྱུར་བྱ་ཞེས། །དེ་དག་ཀུན་ཀྱང་ངེས་པར་སེམས། །དེ་ནས་བྱང་ཆུབ་སེམས་
[045-61b4] དཔའ་ཆོས་ཀྱི་དབྱིངས་ཀྱི་སྨོན་ལམ་གྱི་གཞི་རབ་ཏུ་རྟོགས་པས་སངས་རྒྱས་ཀྱི་བྱིན་གྱི་རླབས་ཀྱིས་དེའི་ཚེ་ཚིགས་སུ་བཅད་པ་འདི་དག་སྨྲས་སོ། །ཡོན་ཏན་མཐའ་ཡས་ཕུན་ལྡན་པ། །ཤཱཀྱའི་
[045-61b5] ཁྱུ་མཆོག་ཐུབ་མཐོང་ནས། །ཡོངས་སུ་བསྔོ་བ་བྱེད་པའི་སེམས་།ཐེག་པ་ཆེ་ལ་རྣམ་པར་འདག་སེམས་ཅན་ཀུན་གྱི་དོན་གྱི་ཕྱིར་།ཐུགས་རྗེ་མངའ་བ་བརྟན་པའི་རྣམས། །ཆོས་ཀྱི་འཁོར་
[045-61b6] ལོ་བསྐོར་མཛད་པ། །དེ་བཞིན་གཤེགས་པ་འབྱུང་བར་འགྱུར། །བསྐལ་པ་ཁྲག་ཁྲིག་ཕྲག་བརྒྱར་ཡང། །སེམས་ཅན་དོན་ལ་བརྩོན་མཛད་པའི། །སངས་རྒྱས་རྣམས་ལ་ལུས་ཅན་རྣམས། །
[045-61b7] ཀུན་གྱིས་ལན་གླན་ཅིས་ཀྱང་ནུས། །ངན་སོང་གསུམ་པོ་མི་བཟད་པར་།བསྐལ་པ་བྱེ་བར་བཙོས་བླ་ཡི། །ཆགས་པ་ཐམས་ཅད་ཟློག་མཛད་པའི། །སྟོན་པ་མི་མཐོང་མ་ཡིན་ནོ། །སེམས་ཅན་


[045-62a0] [62A] 
[045-62a1] ༄༅། །ཀུན་གྱི་རྒྱུད་རྣམས་ན། །སྡུག་བསྔལ་ཕུང་པོ་ཅི་ཡོད་པ་།མ་ལུས་ཉམས་སུ་བཟོད་ནུས་ཀྱི། །སངས་རྒྱས་མི་མཐོང་མ་ཡིན་ནོ་།འཇིག་རྟེན་འདི་དག་ཐམས་
[045-62a2] ཅད་ན། །ཐ་དད་ངན་སོང་རྒྱུད་ཡོད་པ། །དེ་དག་ཡུན་རིང་གནས་བླ་ཡི། །སངས་རྒྱས་མི་ཐོས་མ་ཡིན་ནོ། །སེམས་ཅན་དམྱལ་བ་རེ་རེར་ཡང། །བསྐལ་པ་ཚད་མེད་གནས་བླ་ཡི། །མཐའ་
[045-62a3] ཡས་རྒྱལ་བས་བརྙེས་པ་ཡི། །བྱང་ཆུབ་མཆོག་ལས་རིང་གནས་མིན་།ཅི་ཞིག་ཕྱིར་ནི་ངན་སོང་དུ། །ཡུན་རིང་གནས་པར་འདོད་ཅེ་ན་།རྒྱལ་བའི་དབང་པོ་མཐོང་བ་ནི། །ཡེ་ཤེས་
[045-62a4] འཕེལ་བའི་རྒྱུར་འགྱུར་ཕྱིར། །རྒྱལ་བ་འཇིག་རྟེན་མཆོག་མཐོང་ན། །སྡུག་བསྔལ་ཐམས་ཅད་འཆད་པར་འགྱུར། །རྫོགས་པའི་སངས་རྒྱས་སྤྱོད་ཡུལ་གྱི། །ཡེ་ཤེས་ཁོང་དུ་ཆུད་
[045-62a5] པ་འབྱུང། །སངས་རྒྱས་མི་ཡི་མཆོག་མཐོང་ཞིང། །སྒྲིབ་པ་ཐམས་ཅད་ཟད་པར་འགྱུར། །བྱང་ཆུབ་གང་གིས་འཐོབ་པ་ཡི། །བསོད་ནམས་ཚད་མེད་འཕེལ་བར་འགྱུར། །སངས་
[045-62a6] རྒྱས་མཐོང་བས་སེམས་ཅན་རྣམས། །ཐེ་ཚོམ་ཡིད་གཉིས་ཆད་པར་འགྱུར། །འཇིག་རྟེན་འདས་དང་འཇིག་རྟེན་གྱི། །བསམ་པའང་ཡོངས་སུ་རྫོགས་པར་འགྱུར། །དེ་ནས་བྱང་ཆུབ་
[045-62a7] སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོས་བྱང་ཆུབ་སེམས་དཔའི་ཚོགས་ཐམས་ཅད་ལ་རྣམ་པར་བལྟས་ཏེ། དེ་བཞིན་གཤེགས་པའི་ཏིང་ངེ་འཛིན་སེང་གེ་རྣམ་པར་བསྒྱིངས་


[045-62b0] [62B] 
[045-62b1] རྒྱ་ཆེར་བརྗོད་པ་དང། གསལ་བར་བྱ་བ་དང། རབ་ཏུ་བརྗོད་པ་དང། ཡང་དག་པར་བསྟན་པ་དང། ཤིན་ཏུ་སྣང་བར་བྱ་བ་དང། རབ་ཏུ་གསལ་
[045-62b2] བར་བྱ་བ་དང། མན་ངག་བསྟན་པའི་ཕྱིར་ཆོས་ཀྱི་དབྱིངས་ཀྱི་ཚུལ་ནམ་མཁའི་དབྱིངས་དང་མཉམ་པས་དུས་གསུམ་མཉམ་པ་ཉིད་དང། ཆོས་ཀྱི་དབྱིངས་མཉམ་པ་ཉིད་དང། སེམས་ཅན་
[045-62b3] གྱི་ཁམས་མཉམ་པ་ཉིད་དང། འཇིག་རྟེན་ཐམས་ཅད་མཉམ་པ་ཉིད་དང། ལས་ཀྱི་རྒྱུད་ཐམས་ཅད་མཉམ་པ་ཉིད་དང། སེམས་ཅན་གྱི་བསམ་པ་མཉམ་པ་ཉིད་དང། སེམས་ཅན་གྱི་
[045-62b4] མོས་པ་མཉམ་པ་ཉིད་དང། ཆོས་ཀྱི་སྣང་བ་མཉམ་པ་ཉིད་དང་སེམས་ཅན་ཡོངས་སུ་སྨིན་པར་བྱ་བའི་དུས་མཉམ་པ་ཉིད་དང། འགྲོ་བ་ཐམས་ཅད་ཀྱི་དབང་པོ་མཉམ་པ་ཉིད་ཀྱིས་དེ་
[045-62b5] བཞིན་གཤེགས་པའི་ཏིང་ངེ་འཛིན་སེང་གེ་རྣམ་པར་བསྒྱིངས་པ་འདི་ཉིད། བྱང་ཆུབ་སེམས་དཔའ་དེ་དག་ལ་བསྟན་པའི་ཚུལ་བཅུས་ཡང་དག་པར་རབ་ཏུ་སྟོན་ཏེ། བཅུ་གང་ཞེ་ན། འདི་
[045-62b6] ལྟ་སྟེ༑ ཆོས་ཀྱི་དབྱིངས་ཐམས་ཅད་དུ་གཏོགས་པའི་སངས་རྒྱས་ཀྱི་ཞིང་གི་རྡུལ་ཤིན་ཏུ་ཕྲ་བ་རྣམས་ལ། སངས་རྒྱས་གཅིག་ནས་གཅིག་ཏུ་བརྒྱུད་པ་བསྟན་པ་དང། འདི་ལྟ་སྟེ། ནམ་
[045-62b7] མཁའི་དབྱིངས་ཀྱིས་ཀླས་པའི་སངས་རྒྱས་ཀྱི་ཞིང་ཐམས་ཅད་དུ་ཕྱི་མའི་མཐའི་མུར་ཐུག་པའི་བསྐལ་པར་དེ་བཞིན་གཤེགས་པའི་ཡོན་ཏན་རྗེས་སུ་བརྗོད་པ་བསྟན་པ་དང། འདི་ལྟ་སྟེ་


[045-63a0] [63A] 
[045-63a1] ༄༅། །སངས་རྒྱས་ཀྱི་ཞིང་ཐམས་ཅད་དུ་དེ་བཞིན་གཤེགས་པ་ཡོངས་སུ་སྐྱེ་བ་དང། མཐའ་དང་དབུས་མེད་པའི་མངོན་པར་རྫོགས་པའི་བྱང་ཆུབ་ཀྱི་སྒོ་རྒྱ་མཚོ་ཡོངས་
[045-63a2] སུ་བརྗོད་ཅིང་བསྟན་པ་དང། འདི་ལྟ་སྟེ། ནམ་མཁའི་དབྱིངས་ཀྱིས་ཀླས་པའི་སངས་རྒྱས་ཀྱི་ཞིང་གི་དེ་བཞིན་གཤེགས་པའི་འཁོར་གྱི་དཀྱིལ་འཁོར་གྱི་བྱང་ཆུབ་སེམས་དཔའི་དགེ་
[045-63a3] འདུན་སྙིང་པོ་བྱང་ཆུབ་ལ་མངོན་དུ་གྱུར་པའི་གནས་བསྟན་པ་དང། འདི་ལྟ་སྟེ། དུས་གསུམ་གྱི་སངས་རྒྱས་ཀྱི་སྐུ་དང་འདྲ་བར་སྤྲུལ་པ། བ་སྤུའི་སྒོ་ཐམས་ཅད་ནས་སེམས་སྐད་ཅིག་
[045-63a4] ལ་རབ་ཏུ་དགྱེ་ཞིང་ཆོས་ཀྱི་དབྱིངས་རྒྱས་པར་དགང་བ་བསྟན་པ་དང། འདི་ལྟ་སྟེ། ཕྱོགས་རྒྱ་མཚོ་ཐམས་ཅད་དུ་སངས་རྒྱས་ཀྱི་ཞིང་རྒྱ་མཚོ་གཞི་མཉམ་པར་བྱིན་གྱིས་བརླབ་ཅིང། ལུས་
[045-63a5] གཅིག་གིས་རྒྱས་པར་དགང་བ་བསྟན་པ་དང། འདི་ལྟ་སྟེ། དམིགས་པའི་གཞི་ཐམས་ཅད་ལ་སངས་རྒྱས་ཀྱིས་རྣམ་པར་སྤྲུལ་པ་དུས་གསུམ་ཐམས་ཅད་ཡང་དག་པར་གཞོལ་བར་
[045-63a6] འགྱུར་བའི་བྱིན་གྱི་རླབས་ཡང་དག་པར་བསྟན་པ་དང། འདི་ལྟ་སྟེ། ཞིང་ཐམས་ཅད་ཀྱི་རྡུལ་ཤིན་ཏུ་ཕྲ་བ་རྣམས་ལ། དུས་གསུམ་གྱི་ཞིང་གཅིག་ནས་གཅིག་ཏུ་བརྒྱུད་པའི་སངས་རྒྱས་
[045-63a7] ཀྱི་རྣམ་པར་འཕྲུལ་པ་དང། བསྐལ་པ་རྒྱ་མཚོ་ཡོངས་སུ་བཤད་ཅིང་བསྟན་པ་དང། འདི་ལྟ་སྟེ། དུས་གསུམ་གྱི་སངས་རྒྱས་ཀྱི་སྨོན་ལམ་རྒྱ་མཚོ་ཐམས་ཅད་བ་སྤུའི་སྒོ་ཐམས་ཅད་ནས་


[045-63b0] [63B] 
[045-63b1] བྱང་ཆུབ་སེམས་དཔའ་ཡང་དག་པར་འབྱུང་བ་བསྟན་པ་དང། འདི་ལྟ་སྟེ་ཆོས་ཀྱི་དབྱིངས་དང་མཉམ་པའི་སེང་གེའི་ཁྲི་དང་
[045-63b2] བྱང་ཆུབ་སེམས་དཔའི་འཁོར་གྱི་དཀྱིལ་འཁོར་དང། བྱང་ཆུབ་སེམས་དཔའི་སྙིང་པོའི་རྒྱན་ཐ་མི་དད་པ་དང། ཆོས་ཀྱི་འཁོར་ལོ་རྣམ་པ་ཐ་དད་པ་རབ་ཏུ་བསྐོར་པ་ཕྱི་མའི་མཐར་
[045-63b3] བྱིན་གྱིས་བརླབ་པ་བསྟན་པའོ། །ཀྱེ་རྒྱལ་བའི་སྲས། དེ་ལྟར་སེང་གེ་རྣམ་པར་བསྒྱིངས་པའི་ཏིང་ངེ་འཛིན་འདི་ལ་བསྟན་པ་བཅུ་པོ་འདི་དག་ལ་སོགས་པ་ཤིན་ཏུ་བསྟན་པ། སངས་རྒྱས་
[045-63b4] རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དེ་ཀྱེ་རྒྱལ་བའི་སྲས་དག་དེ་ནི་དེ་བཞིན་གཤེགས་པའི་ཡེ་ཤེས་ཀྱི་སྤྱོད་ཡུལ་ལོ། །དེ་ནས་བྱང་ཆུབ་སེམས་དཔའ་ཀུན་ཏུ་
[045-63b5] བཟང་པོས། དེ་བཞིན་གཤེགས་པའི་ཏིང་ངེ་འཛིན་ཆེན་པོ་སེང་གེ་རྣམ་པར་བསྒྱིངས་པ་འདི་ཉིད་ཀྱི་དོན་གྱི་ཕྱོགས་བསྟན་པའི་ཕྱིར། སངས་རྒྱས་ཀྱི་བྱིན་གྱི་རླབས་ཀྱིས་དེ་བཞིན་གཤེགས་
[045-63b6] པའི་ཞལ་དུ་བལྟ་ཞིང། འཁོར་གྱི་དཀྱིལ་འཁོར་རྒྱ་མཚོ་ཐམས་ཅད་ལ་རྣམ་པར་བལྟས་ནས། སངས་རྒྱས་ཀྱི་ཡུལ་བསམ་གྱིས་མི་ཁྱབ་པ་དང། དེ་བཞིན་གཤེགས་པའི་ཏིང་ངེ་
[045-63b7] འཛིན་གྱི་རྣམ་པར་འཕྲུལ་པ་མཐའ་དད་དབུས་མེད་པ་ལ་རྣམ་པར་བལྟས་ཏེ། འཇིག་རྟེན་གྱི་ཁམས་བསམ་གྱིས་མི་ཁྱབ་པར་ཡང་དག་པར་གཞོལ་པ་ལ་རྣམ་པར་བལྟས་ནས། ཡེ་ཤེས་


[045-64a0] [64A] 
[045-64a1] ༄༅། །བསམ་གྱིས་མི་ཁྱབ་པའི་སྒྱུ་མའི་ཆོས་ཉིད་ལ་རྣམ་པར་བལྟས་ཏེ། དུས་གསུམ་གྱི་སངས་རྒྱས་མཉམ་པ་ཉིད་བསམ་གྱིས་མི་ཁྱབ་པ་ལ་རྣམ་པར་བལྟས་
[045-64a2] ནས་མཐའ་དང་དབུས་མེད་པའི་ངག་གི་ལམ་དང། ངེས་པའི་ཚིག་དང། ཆོས་ཀྱི་ཚུལ་ཐམས་ཅད་ལ་རྣམ་པར་བལྟས་ཏེ། དེའི་ཚེ་ཚིག་སུ་བཅད་པ་འདི་དག་སྨྲས་སོ། །པ་སྤུ་
[045-64a3] གཅིག་ལ་རྒྱ་མཚོ་རྒྱལ་བའི་ཞིང། །ཞིང་ཀུན་ཤིན་ཏུ་ཕྲ་བའི་རྡུལ་དང་མཉམ། །དེ་ནི་སངས་རྒྱས་བྱང་ཆུབ་སེམས་དཔའི་འཁོར་།ཀུན་གྱིས་ཡོངས་བསྐོར་སངས་རྒྱས་གདན་ལ་
[045-64a4] བཞུགས། །སྤུ་གཅིག་རྩེ་ལ་ཞིང་མང་རྒྱ་མཚོའི་རྣམས། །སྙིང་པོ་བྱང་ཆུབ་པདྨོའི་གདན་གནས་པས། །ཆོས་དབྱིངས་རྒྱ་ཆེན་ཡོངས་སུ་རྒྱས་བཀང་ཞིང། །ཤིང་དྲུང་དམ་པ་ཀུན་ན་
[045-64a5] མགོན་པོ་སྣང། །ཞིང་རྣམས་ཀུན་གྱི་རྡུལ་ཕྲན་རབ་མང་སྙེད་།རྒྱལ་བ་སྤུ་རྩེ་གཅིག་ལ་ཡོངས་བཞུགས་པ། །བྱང་ཆུབ་སེམས་དཔའི་འཁོར་གྱིས་ཡོངས་སུ་བསྐོར། །ཀུན་ཀྱང་
[045-64a6] བཟང་པོའི་སྤྱོད་པ་སྟོན་པ་མཛད། །ཞིང་མཆོག་གཅིག་ན་རྒྱལ་བ་བཞུགས་གྱུར་ཀྱང། །བྱང་ཆུབ་སེམས་དཔའི་སྤྲིན་མང་མི་ཟད་པ་།དེ་དག་ཕྱོགས་བཅུ་མ་ལུས་ཐམས་ཅད་ནས། །
[045-64a7] རབ་འབྱམས་ཞིང་ཀུན་བཀང་ཞིང་ཀུན་ཀྱང་འོང། །ཞིང་རྣམས་བྱེ་བའི་རྡུལ་ཕྲན་མཉམ་པ་ཡི། །བྱང་ཆུབ་སེམས་དཔའ་ཡོན་ཏན་རྒྱ་མཚོ་འོད། །ཕྱོགས་བཅུའི་ཆོས་དབྱིངས་རྒྱས་


[045-64b0] [64B] 
[045-64b1] །སྟོན་པ་དེ་ལ་ཀུན་ཀྱང་འཁོར་ནས་ལྡང། །ཞིང་རྣམས་ཀུན་ཏུ་གཟུགས་བརྙན་རབ་ཏུ་སྟོན། །ཆོས་ཀྱི་རྒྱལ་པོ་རྒྱལ་བའི་ཡེ་ཤེས་མཚོ། །དེ་དག་ཀུན་ཀྱང་བཟང་པོའི་
[045-64b2] སྤྱོད་ལ་གནས། །སངས་རྒྱས་ཀུན་གྱི་འཁོར་དུ་ཉེ་བར་འདོང། །རབ་འབྱམས་ཞིང་རྣམས་ཀུན་ན་འཁོད་སྤྱོད་ཅིང། །བྱང་ཆུབ་སེམས་དཔའི་དགའ་བ་རབ་གནས་ཏེ། ཆོས་ཀྱི་སྤྲིན་མཉན་
[045-64b3] དཔའ་བོ་དེ་དག་ནི། །ཞིང་གཅིག་ཏུའང་བསྐལ་པ་བྱེ་བར་སྤྱོད་།བྱང་ཆུབ་སེམས་དཔའི་སྤྱད་པ་སྤྱོད་པ་བྱེད། །ཆོས་ཀྱི་གངས་ཆེན་མཚོ་སྤྱོད་རྣམ་པར་སྣང། །སྨོན་ལམ་རྒྱ་མཚོ་ཀུན་ལ་རབ་
[045-64b4] ཏུ་འཇུག་དེ་དག་སངས་རྒྱས་ས་ཡི་སྤྱོད་ཡུལ་གནས། །རྒྱལ་བའི་ཆོས་རྣམས་གཞན་དང་གཞན་བྱུང་བའི། །དེ་དག་ཀུན་ཏུ་བཟང་པོའི་སྤྱོད་པ་ཤེས། །སངས་རྒྱས་ཡོན་ཏན་ལེགས་པ་རྒྱ་
[045-64b5] མཚོ་དང། །རྣམ་པར་འཕྲུལ་པ་རྒྱ་ཆེན་ཡངས་ལ་འཇུག་བདེ་གཤེགས་ཆོས་དབྱིངས་ཀུན་ཏུ་རྒྱས་བཀང་ཞིང། །ཞིང་རྣམས་ཀུན་གྱི་རྡུལ་ཕྲན་ཇི་སྙེད་པའི། །སྐུ་ཡི་སྤྲིན་རྣམས་རྟག་ཏུ་འགྱེད་
[045-64b6] མཛད་ཅིང། །ཆོས་ཀྱི་ཆར་གྱིས་བྱང་ཆུབ་རབ་ལ་དགོད།། །།བམ་པོ་བརྒྱད་ཅུ་རྩ་བརྒྱད་པ། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་དེ་དག་སངས་རྒྱས་ཀྱི་ཏིང་ངེ་འཛིན་སེང་
[045-64b7] གེ་རྣམ་པར་བསྒྱིངས་པ་འདི་ཉིད་ལ། དེ་བས་ཀྱང་བརྣན་ཏེ་དགོད་པར་མཛད་པའི་དོན་དུ། སྨིན་མཚམས་ཀྱི་མཛོད་སྤུའི་ནང་ནས། ཆོས་ཀྱི་དབྱིངས་སྒོ་ཀུན་ནས་རྣམ་པར་དམིགས་


[045-65a0] [65A] 
[045-65a1] ༄༅། །པས་དུས་གསུམ་སྣང་བ་ཞེས་བྱ་བའི་འོད་ཟེར་ཆེན་པོ། འོད་ཟེར་གྱི་འཁོར་སངས་རྒྱས་ཀྱི་ཞིང་བརྔོད་[*BRJOD?] དུ་མེད་པའི་རྡུལ་ཤིན་ཏུ་ཕྲ་བ་སྙེད་དང་ལྡན་
[045-65a2] པ་བཀྱེ་སྟེ། ཕྱོགས་བཅུའི་འཇིག་རྟེན་གྱི་ཁམས་རྒྱ་མཚོ་ཐམས་ཅད་ཀྱི་སངས་རྒྱས་ཀྱི་ཞིང་འབྱམས་ཀླས་པ་ཐམས་ཅད་སྣང་བར་མཛད་དོ། །དེ་ནས་བྱང་ཆུབ་སེམས་དཔའ་ཛེ་ཏའི་
[045-65a3] ཚལ་དུ་ཚོགས་པ་དེ་དག་གིས། ཆོས་ཀྱི་དབྱིངས་ཐམས་ཅད་དུ་གཏོགས་པའི་སངས་རྒྱས་ཀྱི་ཞིང། ནམ་མཁའི་དབྱིངས་ཀྱི་མཐས་ཀླས་པ་ཐམས་ཅད་དང། སངས་རྒྱས་ཀྱི་ཞིང་ཐམས་
[045-65a4] ཅད་ཀྱི་རྡུལ་ཤིན་ཏུ་ཕྲ་བའི་ཁོངས་སུ་ཆུད་པའི་སངས་རྒྱས་ཀྱི་ཞིང་ཐམས་ཅད་ཀྱི་རྡུལ་ཤིན་ཏུ་ཕྲ་བ་དག་ལ། སངས་རྒྱས་ཀྱི་ཞིང་གི་མིང་དུ་བྱ་བ་ཁ་དོག་སྣ་ཚོགས་དང། རྣམ་པ་སྣ་ཚོགས་
[045-65a5] སུ་རྣམ་པ་དག་པ་དང། གཞི་སྣ་ཚོགས་དང། དབྱིབས་སྣ་ཚོགས་དང་ལྡན་པའི་སངས་རྒྱས་ཀྱི་ཞིང་དག་ན། བྱང་ཆུབ་སེམས་དཔའ་སྙིང་པོ་བྱང་ཆུབ་ཏུ་ཕྱིན་ཏེ་སེང་གེའི་ཁྲི་ལ་འདུག་པ་
[045-65a6] འཇིག་རྟེན་གྱི་དབང་པོ་ཐམས་ཅད་ཀྱིས་ཤིན་ཏུ་མཆོད་པ། བྱང་ཆུབ་སེམས་དཔའི་ཚོགས་ཀྱིས་ཀུན་ནས་བསྐོར་བ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་འཚང་
[045-65a7] རྒྱ་བར་མཐོང་སྟེ། ལ་ལ་ན་ནི་སངས་རྒྱས་ཀྱི་ཞིང་བརྗོད་དུ་མེད་པ་ཙམ་དུ་ཤིན་ཏུ་ཡངས་པའི་འཁོར་གྱི་དཀྱིལ་འཁོར་ན། ཆོས་ཀྱི་དབྱིངས་རྒྱས་པར་ཁྱབ་པའི་དབྱངས་ཀྱི་དཀྱིལ་འཁོར་


[045-65b0] [65B] 
[045-65b1] །ལ་ལ་ན་ནི་ལྷའི་གནས་ན་འདུག་ལ་ལ་ན་ནི་ཀླུའི་གནས་ན་འདུག་ལ་ལ་ན་ནི་གནོད་སྦྱིན་གྱི་གནས་ན་འདུག་ལ་ལ་ན་ནི་ལྷ་མ་ཡིན་གྱི་གནས་
[045-65b2] ན་འདུག་ལ་ལ་ན་ནི་ནམ་མཁའ་ལྡིང་གི་གནས་ན་འདུག་ལ་ལ་ན་ནི་མིའམ་ཅིའི་གནས་ན་འདུག་ལ་ལ་ན་ནི་ལྟོ་འཕྱེ་ཆེན་པོའི་གནས་ན་འདུག་ལ་ལ་ན་ནི་མིའི་དབང་པོའི་གནས་ན་འདུག་
[045-65b3] ལ་ལ་ན་ནི་མིའི་འཇིག་རྟེན་གྱི་གྲོང་དང། གྲོང་ཁྱེར་དང་གྲོང་རྡལ་དང། ལྗོངས་དང། ཁམས་དང། རྒྱལ་པོའི་ཕོ་བྲང་འཁོར་དག་ན་རྣམ་པར་འཕྲུལ་པ་སྣ་ཚོགས་དང། སྤྱོད་ལམ་སྣ་ཚོགས་
[045-65b4] དང༑ ལུས་སྣ་ཚོགས་དང། ཏིང་ངེ་འཛིན་གྱི་སྒོ་རྣམ་པར་དམིགས་པ་སྣ་ཚོགས་དང། ཏིང་ངེ་འཛིན་གྱི་མངོན་པར་ཤེས་པ་སྣ་ཚོགས་དང། རིགས་དང་རྒྱུད་སྣ་ཚོགས་སུ་བྱུང་བ་དང། ཁ་དོག་
[045-65b5] རྣམ་པར་དམིགས་པ་སྣ་ཚོགས་དང། འོད་ཀྱི་དཀྱིལ་འཁོར་སྣ་ཚོགས་དང། འོད་ཟེར་གྱི་དྲ་བ་དགྱེ་བ་སྣ་ཚོགས་དང། དབྱངས་ཀྱི་དཀྱིལ་འཁོར་སྣ་ཚོགས་དང། གཏམ་གྱི་སྐྱེས་བུའི་
[045-65b6] གཞི་སྣ་ཚོགས་དང། བསྟན་པའི་གཞི་སྣ་ཚོགས་དང། ཚིག་དང་ངེས་པའི་ཚིག་སྣ་ཚོགས་ཀྱིས་འཁོར་གྱི་དཀྱིལ་འཁོར་སྣ་ཚོགས་ན་ཆོས་སྟོན་པ་མཐོང་བར་གྱུར་ཏོ། །བྱང་ཆུབ་སེམས་
[045-65b7] དཔའ་ཇི་སྙེད་ཀྱིས་འཇིག་རྟེན་གྱི་ཁམས་ཆོས་ཀྱི་དབྱིངས་ཀྱིས་ཀླས་པ། ནམ་མཁའི་མཐས་གཏུགས་པ། ཕྱོགས་བཅུ་ན་རྣམ་པར་གནས་པ་ཕྱོགས་ཀྱི་རྒྱུད་མཐའ་ཡས་པས་འདུས་པ་


[045-66a0] [66A] 
[045-66a1] ༄༅། །ཕྱོགས་རྒྱ་མཚོ་ཐམས་ཅད་དུ་གཏོགས་པ། ཆོས་སྣ་ཚོགས་ཀྱི་སྒོ་དང་ལྡན་པ། ཕྱོགས་ཀྱི་མིང་དུ་བྱ་བ་སྣ་ཚོགས་སུ་གཏོགས་པ། ཕྱོགས་སྣ་ཚོགས་ཀུན་ཏུ་གཞོལ་
[045-66a2] བ༑ ཕྱོགས་ཆ་རྣམ་པ་ཐ་དད་པར་གཏོགས་པ། ཕྱོགས་སྣ་ཚོགས་ཀྱི་རྗེས་སུ་སོང་བ། ཕྱོགས་རྒྱ་མཚོ་སྣ་ཚོགས་སུ་གཏོགས་པ། འདི་ལྟ་སྟེ། ཤར་ཕྱོགས་དང། ལྷོ་ཕྱོགས་དང། ནུབ་
[045-66a3] ཕྱོགས་དང། བྱང་ཕྱོགས་དང། བྱང་དང་ཤར་གྱི་ཕྱོགས་མཚམས་དང། ཤར་དང་ལྷོའི་ཕྱོགས་མཚམས་དང། ལྷོ་དང་ནུབ་ཀྱི་ཕྱོགས་མཚམས་དང། ནུབ་དང་བྱང་གི་ཕྱོགས་
[045-66a4] མཚམས་དང། འོག་དང། སྟེང་གི་ཕྱོགས་ཀྱི་ཞིང་གི་ལྷུན་གྱི་ཕྱོགས་དང། སེམས་ཅན་གྱི་ལུས་ཀྱི་ཕྱོགས་དང། སེམས་ཅན་གྱི་མིང་དུ་བྱ་བའི་ཕྱོགས། སྔོན་གྱི་མཐའི་མུར་ཐུག་
[045-66a5] པའི་ཕྱོགས་དང། ཕྱོགས་བཅུ་ད་ལྟར་བྱུང་བའི་ཕྱོགས་དང། ནམ་མཁའི་ཁོང་ཐམས་ཅད་དུ་སྐྲའི་རྩེ་མོ་ཤིན་ཏུ་ཕྲ་བ་དགོད་པས་དམིགས་པའི་ཕྱོགས་དང། ཞིང་ཐམས་ཅད་ཀྱི་
[045-66a6] རྡུལ་ཤིན་ཏུ་ཕྲ་བ་གཅིག་ནས་གཅིག་ཏུ་བརྒྱུད་པའི་ཕྱོགས་ལ་འཇུག་པ་ཁོང་དུ་ཆུད་པར་བྱ་བའི་ཕྱོགས་དང། ལས་ཀྱི་འདུ་བྱེད་སྣ་ཚོགས་ཀྱིས་ཡོངས་སུ་གྲུབ་པའི་ཕྱོགས་དང། སྐྲའི་
[045-66a7] རྩེ་མོ་གཅིག་ལ་མཐའ་དང་དབུས་མེད་པའི་ནམ་མཁའི་དབྱིངས་ཀྱི་མིང་དུ་བྱ་བར་གཏོགས་པའི་ཕྱོགས་ཀྱི་ཁོང་དུ་ཆུད་པའི་དུས་གསུམ་གྱི་དབྱིངས་མཉམ་པ་ཉིད་དུ་གཞོལ་བས། ཀུན་


[045-66b0] [66B] 
[045-66b1] ཐམས་ཅད་ཀྱི་འདུ་ཤེས་ཀྱི་རྣམ་པ་ལ་མཉམ་པའི་སྒྲ་དབྱངས་སུ་གྱུར་པའི་འགྲོ་བ་ཐམས་ཅད་ཀྱི་སེམས་ལ་གཟུགས་བརྙན་རབ་ཏུ་
[045-66b2] སྣང་བར་གྱུར་པའི་དེ་བཞིན་གཤེགས་པའི་སངས་རྒྱས་ཀྱི་ཏིང་ངེ་འཛིན་རྣམ་པར་འཕྲུལ་པ། སེམས་ཅན་ཐམས་ཅད་ཀྱི་ལུས་ལ་མངོན་པར་བལྟ་པ་དམིགས་པར་བྱ་བས། འཁོར་གྱི་དཀྱིལ་
[045-66b3] འཁོར་ཐམས་ཅད་དུ་འགྲོ་བའི་ཚུལ་དང་ལྡན་པ། བསྐལ་པ་ཐམས་ཅད་ལ་ཡེ་ཤེས་ཐ་མི་དད་པ། ཞིང་ཐམས་ཅད་ལ་ཀུན་ཏུ་སྙོམས་པས། སེམས་ཅན་གྱི་བསམ་པ་ཇི་ལྟ་བ་བཞིན་དུ་
[045-66b4] གཟུགས་མངོན་སུམ་དུ་བསྟན་པ། རྣམ་པར་དམིགས་པ་དང། དེ་བཞིན་གཤེགས་པའི་རྣམ་པར་འཕྲུལ་པ་སངས་རྒྱས་ཀྱི་ཆོས་ཐམས་ཅད་ཡང་དག་པར་བསྟན་པས་སེམས་ཅན་ཐམས་
[045-66b5] ཅད་འདུལ་བ་རྒྱུན་མི་འཆད་པ་མཐོང་བར་གྱུར་པ། དེ་དག་ཐམས་ཅད་ནི། སྔོན་བཅོམ་ལྡན་འདས་རྣམ་པར་སྣང་མཛད་ཀྱིས་དགེ་བའི་སྤྱོད་པ་བསྐལ་པ་མཉམ་པ་དང། བསྡུ་བའི་དངོས་
[045-66b6] པོ་བཞིས་ཡོངས་སུ་བསྡུས་པ་མཐོང་བ་དང། མཉམ་པ་དང། རྗེས་སུ་དྲན་པ་དང། བསྙེན་བཀུར་བས་ཡོངས་སུ་སྨིན་པར་བྱས་པ་དག་གོ་།སྔོན་བླ་ན་མེད་པ་ཡང་དག་པར་རྫོགས་པའི་བྱང་
[045-66b7] ཆུབ་ཏུ་སེམས་བསྐྱེད་དུ་བཙུད་པ་དག་གོ་དེ་བཞིན་གཤེགས་པ་དེ་དང་དེ་དག་གི་དྲུང་དུ་གཤེགས་པའི་ཚེ། དགེ་བའི་རྩ་བས་ཡོངས་སུ་བསྡུས་པ་དག་སྟེ། དེ་ལྟར་དགེ་བའི་རྩ་བ་བསྐལ་བ་མཉམ་


[045-67a0] [67A] 
[045-67a1] ༄༅། །པས་ཐམས་ཅད་མཁྱེན་པ་ཉིད་དུ་ཡོངས་སུ་སྨིན་པར་འགྱུར་བའི་ཐབས་ཀྱིས་ཡོངས་སུ་ཤིན་ཏུ་བཟུང་བའི་ཕྱིར། བཅོམ་ལྡན་འདས་རྣམ་པར་སྣང་མཛད་
[045-67a2] ཀྱི་ཏིང་ངེ་འཛིན་གྱི་རྣམ་པར་འཕྲུལ་པ་ཆོས་ཀྱི་དབྱིངས་ལྟར་ཡངས་ཤིང། ནམ་མཁའི་དབྱིངས་ཀྱི་མཐས་གཏུགས་པར་གྱུར་པ་དག་ཀྱང་མཐོང་ཞིང་ཁོང་དུ་ཆུད་པར་གྱུར་པ་ཡིན་ཏེ་
[045-67a3] ལ་ལ་ནི་ཆོས་ཀྱི་སྐུ་ལ་འཇུག་གོ་ལ་ལ་ནི་གཟུགས་ཀྱི་སྐུ་ལ་འཇུག་གོ་ལ་ལ་ནི་སྔོན་གྱི་བྱང་ཆུབ་སེམས་དཔའི་ཡོངས་སུ་བསྒྲུབ་པ་ལ་འཇུག་གོ་ལ་ལ་ནི་ཕ་རོལ་ཏུ་ཕྱིན་པ་ཡོངས་
[045-67a4] སུ་རྫོགས་པ་ལ་འཇུག་གོ་ལ་ལ་ནི་སྤྱོད་པའི་དཀྱིལ་འཁོར་ཡོངས་སུ་དག་པའི་རྒྱན་ལ་འཇུག་གོ་ལ་ལ་ནི་བྱང་ཆུབ་སེམས་དཔའི་སའི་རྣམ་པར་འཕྲུལ་པ་ལ་འཇུག་གོ་ལ་
[045-67a5] ལ་ནི་མངོན་པར་བྱང་ཆུབ་པའི་རྣམ་པར་འཕྲུལ་པ་ལ་འཇུག་གོ་ལ་ལ་ནི་སངས་རྒྱས་རྣམ་པར་སྤྱོད་པའི་ཏིང་ངེ་འཛིན་ཐ་མི་དད་པ་རྣམ་པར་འཕྲུལ་པ་ལ་འཇུག་གོ་ལ་ལ་ནི་དེ་
[045-67a6] བཞིན་གཤེགས་པའི་སྟོབས་དང་མི་བསྙེངས་པ་ལ་འཇུག་གོ་ལ་ལ་ནི་སངས་རྒྱས་ཀྱི་ཐ་དད་པ་ཡང་དག་པར་མཁྱེན་པ་རྒྱ་མཚོ་ལ་འཇུག་གོ་དེ་དག་ལ་སོགས་པ་སངས་རྒྱས་ཀྱི་
[045-67a7] རྣམ་པར་འཕྲུལ་པ་རྒྱ་མཚོ། སངས་རྒྱས་ཀྱི་ཞིང་བརྗོད་དུ་མེད་པ་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་ལ་འཇུག་སྟེ། མོས་པ་སྣ་ཚོགས་དང། ལམ་སྣ་ཚོགས་དང། སྒོ་སྣ་ཚོགས་དང་


[045-67b0] [67B] 
[045-67b1] འབབ་པ་སྣ་ཚོགས་དང། ཚུལ་སྣ་ཚོགས་དང། རྗེས་སུ་འབྲང་བ་སྣ་ཚོགས་དང། ཕྱོགས་སྣ་ཚོགས་དང། སྣོད་སྣ་ཚོགས་དང། ཡུལ་སྣ་ཚོགས་དང། འཇིག་རྟེན་
[045-67b2] སྣ་ཚོགས་དང། ཁོང་དུ་ཆུད་པ་སྣ་ཚོགས་དང། ཚོགས་སྣ་ཚོགས་དང། རྣམ་པར་འཕྲུལ་པ་སྣ་ཚོགས་དང། ཐབས་སྣ་ཚོགས་དང་ཏིང་ངེ་འཛིན་སྣ་ཚོགས་ཀྱིས་སངས་རྒྱས་ཀྱི་རྣམ་པར་
[045-67b3] འཕྲུལ་པ་རྒྱ་མཚོ་དེ་དག་ལ་འཇུག་གོ་ཏིང་ངེ་འཛིན་སྣ་ཚོགས་ཀྱིས་འཇུག་པ་འདི་ལྟ་སྟེ། བྱང་ཆུབ་སེམས་དཔའི་ཏིང་ངེ་འཛིན་ཆོས་ཀྱི་དབྱིངས་ཀུན་ནས་བརྒྱན་པ་དང། བྱང་ཆུབ་སེམས་
[045-67b4] དཔའི་ཏིང་ངེ་འཛིན་དུས་གསུམ་ཐམས་ཅད་ལ་ཐོགས་པ་མེད་པར་ཡུལ་སྣང་བར་བྱེད་པ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་ཀྱི་དབྱིངས་ཀྱི་གཞི་ཐ་མི་དད་པའི་ཡེ་ཤེས་སྣང་
[045-67b5] བ་དང། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པའི་ཡུལ་གྱི་དབྱིངས་ལ་འཇུག་པ་དང། བྱང་ཆུབ་སེམས་དཔའི་ཏིང་ངེ་འཛིན་ནམ་མཁའི་དབྱིངས་སུ་སྣང་བ་དང་
[045-67b6] བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པའི་སྟོབས་བཅུ་འཐོབ་པས་རྣམ་པར་འབྱེད་པ་དང། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཀྱི་བསྙེངས་པ་མི་མངའ་
[045-67b7] བའི་རྒྱན་གྱིས་རྣམ་པར་གནོན་ཅིང་རྣམ་པར་བསྒྱིངས་པ་དང་བྱང་ཆུབ་སེམས་དཔའི་ཏིང་ངེ་འཛིན་ཆོས་ཀྱི་དབྱིངས་ཀྱི་ཚུལ་ཐམས་ཅད་ཀྱི་ཀློང་གི་སྙིང་པོ་དང། བྱང་ཆུབ་སེམས་དཔའ་


[045-68a0] [68A] 
[045-68a1] ༄༅། །ཏིང་ངེ་འཛིན་ཆོས་ཀྱི་དབྱིངས་ཐམས་ཅད་དུ་ཐོགས་པ་མེད་པར་སྒྲ་སྒྲོགས་པས་རྒྱས་པར་འགེངས་པའི་ཟླ་བ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་
[045-68a2] ཀྱི་དབྱིངས་མཉམ་པ་ཉིད་ཀྱིས་བརྒྱན་པའི་འོད་ཀྱིས་བྱང་ཆུབ་སེམས་དཔའི་དེ་དག་བཅོམ་ལྡན་འདས་རྣམ་པར་སྣང་མཛད་ཀྱི་སངས་རྒྱས་ཀྱི་རྣམ་པར་འཕྲུལ་པ་རྒྱ་མཚོ་དེ་དག་ལ་རབ་ཏུ་འཇུག་གོ་
[045-68a3] བྱང་ཆུབ་སེམས་དཔའི་ཏིང་ངེ་འཛིན་ཆོས་ཀྱི་རྒྱལ་པོའི་ཐབས་ཆགས་པ་མེད་པའི་རྒྱལ་མཚན་དང། བྱང་ཆུབ་སེམས་དཔའི་ཏིང་ངེ་འཛིན་དམིགས་པ་ཐམས་ཅད་ལ་སངས་རྒྱས་རྒྱ་
[045-68a4] མཚོ་རྣམ་པར་ལྟ་བ་དང། བྱང་ཆུབ་སེམས་དཔའི་ཏིང་ངེ་འཛིན་འཇིག་རྟེན་གྱི་རྒྱུད་ཐམས་ཅད་དུ་ཐ་མི་དད་པའི་ལུས་སྣང་བའི་རྒྱལ་མཚན་དང། བྱང་ཆུབ་སེམས་དཔའི་ཏིང་ངེ་འཛིན་
[045-68a5] དེ་བཞིན་གཤེགས་པའི་སྐུ་ཐ་དད་པའི་ཡུལ་ལ་འདུག་པ་དང། བྱང་ཆུབ་སེམས་དཔའི་ཏིང་ངེ་འཛིན་འཇིག་རྟེན་ཐམས་ཅད་ཀྱི་རྒྱུད་ཀྱིས་རྗེས་སུ་འཇུག་པ་སྙིང་རྗེའི་སྙིང་པོ་ཅན་དང་
[045-68a6] བྱང་ཆུབ་སེམས་དཔའི་ཏིང་ངེ་འཛིན་ཆོས་ཐམས་ཅད་ཀྱི་གནས་ལ་རྟེན་པའི་བྱིན་གྱི་རླབས་དང། བྱང་ཆུབ་སེམས་དཔའི་ཏིང་འཛིན་ཤིན་ཏུ་ཞི་ལ་རབ་ཏུ་ཞི་བས་ཀུན་ཏུ་སྣང་བའི་
[045-68a7] དཀྱིལ་འཁོར་དང། བྱང་ཆུབ་སེམས་དཔའི་ཏིང་ངེ་འཛིན་སྤྲུལ་པ་བཟང་པོ་དམིགས་སུ་མེད་པས་ཀུན་ཏུ་འཕྲུལ་པའི་གཟུགས་བརྙན་དང་བྱང་ཆུབ་སེམས་དཔའི་ཏིང་ངེ་འཛིན་ཞིང་


[045-68b0] [68B] 
[045-68b1] བྱང་ཆུབ་སེམས་དཔའི་ཏིང་འཛིན་ཞིང་ཐམས་ཅད་དུ་མངོན་པར་འཚང་རྒྱ་བའི་རྣམ་པ་མངོན་པར་བསྒྲུབ་པ་དང། བྱང་ཆུབ་སེམས་
[045-68b2] དཔའི་ཏིང་ངེ་འཛིན་འགྲོ་བ་ཐམས་ཅད་དུ་དབང་པོ་ཁ་དོག་གིས་རྣམ་པར་སྤྱོད་པ་དང། བྱང་ཆུབ་སེམས་དཔའི་ཏིང་ངེ་འཛིན་འགྲོ་བ་ཐམས་ཅད་དུ་ཁྱད་པར་དུ་འཕགས་པའི་དཀྱིལ་
[045-68b3] འཁོར་ཆགས་པ་མེད་པས་རྣམ་པར་སྤྱོད་པ་དང། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་སྐྱེད་པ་ལས་བྱུང་བའི་བྱིན་གྱི་རླབས་དང། བྱང་ཆུབ་སེམས་
[045-68b4] དཔའི་ཏིང་ངེ་འཛིན་ཡོན་ཏན་རྒྱ་མཚོ་ཐམས་ཅད་ལ་ནན་ཏན་གྱིས་འཇུག་པ་དང། །བྱང་ཆུབ་སེམས་དཔའི་ཏིང་ངེ་འཛིན་དམིགས་པ་མ་ལུས་པ་ཐམས་ཅད་དུ་རྣམ་པར་འཕྲུལ་པ་མངོན་
[045-68b5] པར་བསྒྲུབ་པས་ཕྱི་མའི་མཐར་བྱིན་གྱིས་རློབ་པ་དང། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་ཀྱི་སྔོན་གྱི་སྦྱོར་བ་རྒྱ་མཚོ་ལ་འཇུག་པ་དང། བྱང་ཆུབ་
[045-68b6] སེམས་དཔའི་ཏིང་ངེ་འཛིན་ཕྱི་མའི་མཐར་དེ་བཞིན་གཤེགས་པ་ཐམས་ཅད་ཀྱི་རིགས་ཡང་དག་པར་འཛིན་པའི་བྱིན་གྱི་རླབས་དང་བྱང་ཆུབ་སེམས་དཔའི་ཏིང་ངེ་འཛིན་ཕྱོགས་བཅུའི་
[045-68b7] ཞིང་རྒྱ་མཚོ་ད་ལྟར་བྱུང་བ་ཐམས་ཅད་ཡོངས་སུ་དག་པར་མོས་པའི་བྱིན་གྱི་རླབས་དང། བྱང་ཆུབ་སེམས་དཔའི་ཏིང་ངེ་འཛིན་སེམས་ཀྱི་སྐད་ཅིག་གཅིག་ལ་སངས་རྒྱས་ཐམས་ཅད་


[045-69a0] [69A] 
[045-69a1] ༄༅། །དང་རྣམ་པར་སྤྱོད་ཅིང་འགྲོགས་པ་དང། བྱང་ཆུབ་སེམས་དཔའི་ཏིང་ངེ་འཛིན་དམིགས་པ་ཐམས་ཅད་ལ་ཆགས་པ་མེད་པའི་མཐར་འཇུག་པ་དང། བྱང་ཆུབ་
[045-69a2] སེམས་དཔའི་ཏིང་ངེ་འཛིན་འཇིག་རྟེན་གྱི་ཁམས་ཐམས་ཅད་སངས་རྒྱས་ཀྱི་ཞིང་གཅིག་ཏུ་བྱིན་གྱིས་རློབ་པ་དང། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཐམས་ཅད་ཀྱི་སྐུར་
[045-69a3] འཕྲུལ་པ་མངོན་པར་བསྒྲུབ་པ་དང། བྱང་ཆུབ་སེམས་དཔའི་ཏིང་ངེ་འཛིན་དབང་པོ་རྒྱ་མཚོ་རྡོ་རྗེའི་དབང་པོ་ལྟ་བུ་ཐམས་ཅད་ཁོང་དུ་ཆུད་པ་དང། བྱང་ཆུབ་སེམས་དཔའི་ཏིང་ངེ་
[045-69a4] འཛིན་དེ་བཞིན་གཤེགས་པ་ཐམས་ཅད་སྐུ་གཅིག་པའི་སྙིང་བོའི་བྱིན་གྱི་རླབས་དང། བྱང་ཆུབ་སེམས་དཔའི་ཏིང་ངེ་འཛིན་སེམས་ཀྱི་སྐད་ཅིག་གཅིག་གི་ཆ་ལ་ཆོས་ཀྱི་དབྱིངས་ཀྱི་
[045-69a5] ཚུལ་ཐམས་ཅད་ཁོང་དུ་ཆུད་པས་ཁོམ་པར་གནས་པ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་ཀྱི་དབྱིངས་ཐམས་ཅད་དུ་ཞིང་འབྱམས་ཀླས་པ་བསྒྲུབ་པ་ཡོངས་སུ་སྟོན་
[045-69a6] པའི་བྱིན་གྱི་རླབས་དང། བྱང་ཆུབ་སེམས་དཔའི་ཏིང་ངེ་འཛིན་སྤྱིའུ་ཚུགས་གཞི་ལ་རྣམ་པར་སྤྱོད་པའི་བྱིན་གྱི་རླབས་དང་བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཀྱི་
[045-69a7] ཞིང་ཐམས་ཅད་ཀྱི་སེམས་ཅན་གྱི་ལུས་ཐ་མི་དད་པར་བྱིན་གྱིས་རློབ་པ་དང། བྱང་ཆུབ་སེམས་དཔའི་ཏིང་ངེ་འཛིན་ཡེ་ཤེས་ཀྱི་ཀློང་ཐམས་ཅད་ལ་མངོན་སུམ་དུ་ཡང་དག་པར་


[045-69b0] [69B] 
[045-69b1] བྱང་ཆུབ་སེམས་དཔའི་ཏིང་ངེ་འཛིན་ཆོས་ཐམས་ཅད་ཀྱི་རང་བཞིན་དང་མཚན་ཉིད་ཡོངས་སུ་ཤེས་པས་རབ་ཏུ་འབྱེད་པ་དང། བྱང་ཆུབ་སེམས་དཔའི་ཏིང་ངེ་འཛིན་
[045-69b2] དུས་གསུམ་སེམས་ཀྱི་སྐད་ཅིག་ལ་ཐ་མི་དད་པའི་དཀྱིལ་འཁོར་དང་བྱང་ཆུབ་སེམས་དཔའི་ཏིང་ངེ་འཛིན་སེམས་ཀྱི་སྐད་ཅིག་ཐམས་ཅད་ཆོས་ཀྱི་དབྱིངས་ཀྱི་ཚུལ་གྱི་རང་བཞིན་
[045-69b3] དམ་པ་དང། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་ཀྱི་རིགས་ཀྱི་རྗེས་སུ་འབྲང་བའི་ཡེ་ཤེས་ཀྱིས་རྣམ་པར་གནོན་པའི་སེང་གེ་དང། བྱང་ཆུབ་སེམས་
[045-69b4] དཔའི་ཏིང་ངེ་འཛིན་དམིགས་པ་ཐམས་ཅད་ཆོས་ཀྱི་དབྱིངས་སུ་ཤེས་པའི་མིག་གི་དཀྱིལ་འཁོར་དང། བྱང་ཆུབ་སེམས་དཔའི་ཏིང་ངེ་འཛིན་སྟོབས་བཅུའི་རྩལ་གྱིས་རྣམ་པར་གནོན་
[045-69b5] པས་ཡང་དག་པར་རྩོམ་པ་དང། བྱང་ཆུབ་སེམས་དཔའི་ཏིང་ངེ་འཛིན་དམིགས་པ་ཐམས་ཅད་ཀུན་ནས་མཐོང་བའི་མིག་གི་དཀྱིལ་འཁོར་དང། བྱང་ཆུབ་སེམས་དཔའི་ཏིང་ངེ་འཛིན་
[045-69b6] ཁ་དོག་ཐམས་ཅད་ཀྱི་དཀྱིལ་འཁོར་གྱིས་འགྲོ་བ་ཤིན་ཏུ་མཛེས་པ་མངོན་པར་བསྒྲུབ་པ་དང། བྱང་ཆུབ་སེམས་དཔའི་ཏིང་ངེ་འཛིན་ཀློང་མི་གཡོ་བའི་སྙིང་པོ་དང། བྱང་ཆུབ་སེམས་
[045-69b7] དཔའི་ཏིང་ངེ་འཛིན་ཆོས་གཅིག་ལ་ཆོས་ཐམས་ཅད་ཡོངས་སུ་འདུ་བར་སྟོན་པ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་གཅིག་གི་ཚིག་གི་ལམ་ལ་ངེས་པའི་ངག་གི་ཚིག་


[045-70a0] [70A] 
[045-70a1] ༄༅། །ཏུ་འབྱེད་པས་བྱང་ཆུབ་སེམས་དཔའ་དེ་དག་བཅོམ་ལྡན་འདས་རྣམ་པར་སྣང་མཛད་ཀྱིས་སངས་རྒྱས་ཀྱི་རྫུ་འཕྲུལ་གྱིས་རྣམ་པར་འཕྲུལ་པ་རྒྱ་མཚོ་
[045-70a2] དེ་དག་ལ་རབ་ཏུ་འཇུག་གོ་བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཐམས་ཅད་ཀྱི་རྒྱལ་མཚན་གྱི་བྱིན་གྱི་རླབས་ཀྱིས་ཆོས་སྟོན་པ་དང། བྱང་ཆུབ་སེམས་དཔའི་ཏིང་ངེ་
[045-70a3] འཛིན་དུས་གསུམ་གྱི་མུ་ལ་མཐར་ཐུག་པ་མེད་པ་དང། བྱང་ཆུབ་སེམས་དཔའི་ཏིང་ངེ་འཛིན་བསྐལ་པ་ཐམས་ཅད་ཁོང་དུ་ཆུད་པས་ཐ་མི་དད་པའི་ཡེ་ཤེས་དང། བྱང་ཆུབ་སེམས་
[045-70a4] དཔའི་ཏིང་ངེ་འཛིན་ཚུལ་ཤིན་ཏུ་ཕྲ་བས་སྟོབས་བཅུ་ཁོང་དུ་ཆུད་པ་དང། བྱང་ཆུབ་སེམས་དཔའི་ཏིང་ངེ་འཛིན་མི་འཕྲོགས་པའི་བྱང་ཆུབ་སེམས་དཔའི་སྤྱོད་པ་བསྐལ་པ་ཐམས་
[045-70a5] ཅད་དུ་མངོན་པར་བསྒྲུབ་པ་དང། བྱང་ཆུབ་སེམས་དཔའི་ཏིང་ངེ་འཛིན་ཕྱོགས་ཐམས་ཅད་ཀུན་དུ་ཤུགས་ཀྱིས་མངོན་དུ་འཆར་བའི་སྤྲིན་དང། བྱང་ཆུབ་སེམས་དཔའི་ཏིང་
[045-70a6] ངེ་འཛིན་མངོན་པར་འཚང་རྒྱ་བའི་རྣམ་པར་འཕྲུལ་པ་རྣམ་པར་བསྒྲུབ་པ་དང། བྱང་ཆུབ་སེམས་དཔའི་ཏིང་ངེ་འཛིན་ཚོར་བ་ཐམས་ཅད་ཀྱིས་རེག་པ་མེད་པས་བདེ་བའི་རྒྱལ་མཚན་
[045-70a7] དང༑ བྱང་ཆུབ་སེམས་དཔའི་ཏིང་ངེ་འཛིན་རྒྱན་ཐམས་ཅད་དུ་ནམ་མཁའི་རྒྱན་མངོན་པར་བསྒྲུབ་པ་དང། བྱང་ཆུབ་སེམས་དཔའི་ཏིང་ངེ་འཛིན་སྐད་ཅིག་སྐད་ཅིག་ལ་འགྲོ་བ་སྙེད་


[045-70b0] [70B] 
[045-70b1] དང། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཟླ་བའི་འོད་ནམ་མཁའ་ལྟར་རྡུལ་དང་བྲལ་བ་དང། བྱང་
[045-70b2] ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་ནམ་མཁའ་ལྟར་བྱིན་གྱིས་རློབ་པ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་ཐམས་ཅད་ལ་དབང་པོའི་རྒྱན་
[045-70b3] རབ་ཏུ་སྣང་བ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་ཐམས་ཅད་ཀྱི་དོན་རྣམ་པར་འབྱེད་པའི་སྒྲོན་མ་དང། བྱང་ཆུབ་སེམས་དཔའི་ཏིང་ངེ་འཛིན་སྟོབས་བཅུའི་དཀྱིལ་
[045-70b4] འཁོར་སྣང་བ་དང། བྱང་ཆུབ་སེམས་དཔའི་ཏིང་ངེ་འཛིན་དུས་གསུམ་གྱི་སངས་རྒྱས་དཔལ་གྱི་རྒྱལ་མཚན་དང། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཐམས་ཅད་གཅིག་
[045-70b5] ཏུ་འདྲེས་པའི་སྙིང་པོ་དང། བྱང་ཆུབ་སེམས་དཔའི་ཏིང་ངེ་འཛིན་སྐད་ཅིག་སྐད་ཅིག་ལ་བརྩམས་པ་ཐམས་ཅད་མཐར་ཕྱིན་པར་བྱེད་པ་དང། བྱང་ཆུབ་སེམས་དཔའི་ཏིང་ངེ་འཛིན་
[045-70b6] བསོད་ནམས་མི་ཟད་པའི་སྙིང་པོ་དང། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་མཐའ་ཡས་པ་མཐོང་བའི་ཡུལ་རབ་ཏུ་སྣང་བ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་
[045-70b7] ཐམས་ཅད་ལ་རྡོ་རྗེའི་སེང་གེ་ལྟར་རབ་ཏུ་གནས་པ་དང། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་ཀྱི་སྤྲུལ་པ་ཡོངས་སུ་བསྟན་པས། ཀུན་ཏུ་རྣམ་པར་


[045-71a0] [71A] 
[045-71a1] ༄༅། །དམིགས་པ་མངོན་པར་བསྒྲུབ་པ་དང། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་ཀྱིས་མནན་པའི་ཉི་མ་གནོན་པ་དང་
[045-71a2] བྱང་ཆུབ་སེམས་དཔའི་ཏིང་ངེ་འཛིན་དུས་གསུམ་གཅིག་ཏུ་སྤྱོད་པ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་ཐམས་ཅད་རང་བཞིན་གྱིས་རབ་ཏུ་ཞི་བར་སྒྲ་དབྱངས་ཀུན་ཏུ་
[045-71a3] སྒྲོག་པ་དང། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཐམས་ཅད་མཐོང་བའི་ས་མཚམས་འཛིན་པ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་ཀྱི་དབྱིངས་མ་
[045-71a4] ལུས་པ་ཐམས་ཅད་ཀྱི་གནས་ཀྱི་པདྨོའི་ཚལ་རབ་ཏུ་རྒྱས་པ་དང་བྱང་ཆུབ་སེམས་དཔའི་ཏིང་ངེ་འཛིན་གནས་མེད་པའི་ཆོས་ཀྱི་ནམ་མཁའ་ལ་རྣམ་པར་ལྟ་བ་དང། བྱང་ཆུབ་
[045-71a5] སེམས་དཔའི་ཏིང་ངེ་འཛིན་ཕྱོགས་གཅིག་ཏུ་ཕྱོགས་བཅུ་རྒྱ་མཚོ་ཡོངས་སུ་སྡུད་པའི་ཀློང་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་ཀྱི་དབྱིངས་ཀྱི་གཞི་ཐམས་ཅད་ཀྱི་སྒོར་
[045-71a6] འཇུག་པ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་རྒྱ་མཚོ་ཐམས་ཅད་དང་ལྡན་པ་དང། བྱང་ཆུབ་སེམས་དཔའི་ཏིང་ངེ་འཛིན་སེམས་ཅན་ཐམས་ཅད་ལ་འོད་རབ་ཏུ་
[045-71a7] འགྱེད་པས་རབ་ཏུ་ཞི་བའི་ལུས་སུ་འགྱུར་བ་དང། བྱང་ཆུབ་སེམས་དཔའི་ཏིང་ངེ་འཛིན་སེམས་ཀྱི་སྐད་ཅིག་གཅིག་ལ་མངོན་པར་ཤེས་པ་དང། སྨོན་ལམ་ཐམས་ཅད་མངོན་


[045-71b0] [71B] 
[045-71b1] བྱང་ཆུབ་སེམས་དཔའི་ཏིང་ངེ་འཛིན་རྟག་པར་ཐམས་ཅད་དུ་ཀུན་ནས་མངོན་པར་རྫོགས་པར་འཚང་རྒྱ་བའི་བྱིན་གྱི་རླབས་དང། བྱང་ཆུབ་སེམས་དཔའི་ཏིང་ངེ་འཛིན་
[045-71b2] ཆོས་ཀྱི་དབྱིངས་ཐམས་ཅད་རྒྱན་གཅིག་ཏུ་ཁོང་དུ་ཆུད་པར་འཇུག་པ་དང། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཐམས་ཅད་དྲན་པའི་རང་བཞིན་གྱི་རབ་ཏུ་སྣང་བ་དང་
[045-71b3] བྱང་ཆུབ་སེམས་དཔའི་ཏིང་ངེ་འཛིན་འགྲོ་བ་ཐམས་ཅད་དུ་ཁྱད་པར་ཆེན་པོ་དང་ལྡན་པའི་ཡེ་ཤེས་མངོན་པར་ཤེས་པ་དང། བྱང་ཆུབ་སེམས་དཔའི་ཏིང་ངེ་འཛིན་སེམས་ཀྱི་སྐད་ཅིག་
[045-71b4] གཅིག་གིས་ཆོས་ཀྱི་དབྱིངས་ཀྱི་ཚུལ་མཐའ་ཡས་པ་རང་གི་ལུས་ཀྱིས་རྒྱས་པར་འགེངས་པ་དང། བྱང་ཆུབ་སེམས་དཔའི་ཏིང་ངེ་འཛིན་ཆོས་ཀྱི་དབྱིངས་ཚུལ་གཅིག་གིས། ཆོས་ཐམས་
[045-71b5] ཅད་ཚུལ་གཅིག་པར་རྣམ་པར་དགོད་པའི་འོད་དང། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཀྱི་ཆོས་ཀྱི་དཀྱིལ་འཁོར་གྱི་འཁོར་ལོ་གཟི་བརྗིད་ཀྱི་བྱིན་གྱི་རླབས་དང། བྱང་
[045-71b6] ཆུབ་སེམས་དཔའི་ཏིང་ངེ་འཛིན་སེམས་ཅན་གྱི་ཁམས་མིག་འཕྲུལ་ལྟ་བུ་ཡོངས་སུ་བསྡུ་བའི་སྨོན་ལམ་དང། སྤྱོད་པ་བྱིན་གྱིས་རློབ་པ་དང། བྱང་ཆུབ་སེམས་དཔའི་ཏིང་ངེ་འཛིན་
[045-71b7] ཆོས་ཀྱི་དབྱིངས་ཀྱི་གཞི་ཐམས་ཅད་ཐ་མི་དད་པ་དང། བྱང་ཆུབ་སེམས་དཔའི་ཏིང་ངེ་འཛིན་པདྨོའི་བྱིན་རྣམ་པར་འཕྲུལ་པས་ཀུན་ཏུ་རྣམ་པར་གནོན་པ་དང། བྱང་ཆུབ་སེམས་དཔའི་


[045-72a0] [72A] 
[045-72a1] ༄༅། །ཏིང་ངེ་འཛིན་སེམས་ཅན་ཐམས་ཅད་ཀྱི་ལུས་ཀྱི་རྒྱུད་ཁོང་དུ་ཆུད་པས་མངོན་པར་ཤེས་པ་དང། བྱང་ཆུབ་སེམས་དཔའི་ཏིང་ངེ་འཛིན་ལུས་སེམས་ཅན་
[045-72a2] ཐམས་ཅད་ལ་མངོན་དུ་བྱིན་གྱིས་རློབ་པ་དང། བྱང་ཆུབ་སེམས་དཔའི་ཏིང་ངེ་འཛིན་སེམས་ཅན་ཐམས་ཅད་ཀྱི་དབྱངས་ཀྱི་ཡན་ལག་རྒྱ་མཚོར་འགྲོ་བ་ཐམས་ཅད་ཀྱི་སྐད་ཡོངས་སུ་
[045-72a3] འབྱེད་པའི་ཚུལ་མངོན་པར་ཤེས་པ་དང། བྱང་ཆུབ་སེམས་དཔའི་ཏིང་ངེ་འཛིན་འགྲོ་བའི་གཞི་ཐ་དད་པ་ཐམས་ཅད་ཁོང་དུ་ཆུད་པས་མངོན་པར་ཤེས་པ་དང། བྱང་ཆུབ་སེམས་
[045-72a4] དཔའི་ཏིང་ངེ་འཛིན་སྙིང་རྗེ་ཆེན་པོའི་མཛོད་ཐ་མི་དད་པའི་སྙིང་པོ་དང། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཐམས་ཅད་དེ་བཞིན་ཉིད་དུ་རྟོགས་པའི་མཐའ་ལ་འཇུག་པ་
[045-72a5] དང། བྱང་ཆུབ་སེམས་དཔའི་ཏིང་ངེ་འཛིན་དེ་བཞིན་གཤེགས་པ་ཐམས་ཅད་ཀྱི་རྣམ་པར་ཐར་པའི་ཕོ་བྲང་ལ་རྣམ་པར་ལྟ་བས་སེངྒེ་རྣམ་པར་བསྒྱིངས་པ་དང། དེ་དག་ལ་སོགས་པ་
[045-72a6] བྱང་ཆུབ་སེམས་དཔའི་ཏིང་ངེ་འཛིན་གྱི་ལམ་ལ་འཇུག་པ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས། བྱང་ཆུབ་སེམས་དཔའ་དེ་དག་དེ་བཞིན་གཤེགས་པ་
[045-72a7] རྣམ་པར་སྣང་མཛད་ཀྱི་སངས་རྒྱས་ཀྱི་རྣམ་པར་འཕྲུལ་པ་རྒྱ་མཚོ་དེ་དག་ལ་རབ་ཏུ་འཇུག་གོ་སེམས་ཀྱི་སྐད་ཅིག་རེ་རེ་ལ་ཆོས་ཀྱི་དབྱིངས་ཐམས་ཅད་དུ་རྒྱས་པར་འགེངས་པར་འཇུག་


[045-72b0] [72B] 
[045-72b1] དྲན་ནོ། །དེ་ལྟར་བྱང་ཆུབ་སེམས་དཔའ་དེ་དག་ཛེ་ཏའི་ཚལ་དུ་ཕྱིན་ཅིང། བཅོམ་ལྡན་འདས་ཀྱི་སྤྱན་སྔ་ན་འཁོད་པ། སེང་གེའི་ཁྲི་
[045-72b2] རིན་པོ་ཆེ་སྣ་ཚོགས་ཀྱི་པདྨོའི་སྙིང་པོ་ཅན། འཇིག་རྟེན་གྱི་ཁམས་སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་དང་མཉམ་པར་ཡངས་པ་ལ་འཁོད་པ། ཡེ་ཤེས་དང་མངོན་པར་ཤེས་པ་
[045-72b3] ཆེན་པོའི་རྣམ་པར་འཕྲུལ་པས་བྱུང་བ། ཡེ་ཤེས་དང་མངོན་པར་ཤེས་པ་རྣོ་བ་དང་ལྡན་པའི་ས་རྗེས་སུ་ཐོབ་པ། ཡེ་ཤེས་ཀྱི་ཀུན་ཏུ་རྣམ་པར་སྤྱོད་པ། ཤེས་རབ་ཀྱི་འབྱུང་གནས་ཀྱི་རིགས་སུ་
[045-72b4] བྱུང་བ། ཐམས་ཅད་མཁྱེན་པའི་ཡེ་ཤེས་ལ་མངོན་དུ་གྱུར་པ། ཡེ་ཤེས་ཀྱི་མིག་རབ་རིབ་མེད་པ་དང་ལྡན་པ། སེམས་ཅན་གྱི་ཁ་ལོ་སྒྱུར་བའི་རང་བཞིན་ཐོབ་པ། སངས་རྒྱས་ཐམས་ཅད་
[045-72b5] དང་མཉམ་པ་ཉིད་ཀྱི་རྗེས་སུ་སོང་བ། རྟག་ཏུ་རྣམ་པར་རྟོག་པ་མེད་པར་ཆོས་ལ་སྤྱོད་པ། ཆོས་ཀྱི་དམིགས་པ་ཐམས་ཅད་རབ་ཏུ་རྟོགས་པ། ཆོས་ཐམས་ཅད་རང་བཞིན་གྱིས་ཞི་བར་དམིགས་
[045-72b6] པ༑ འཇིག་རྟེན་ཐམས་ཅད་ཤིན་ཏུ་ཞི་བས་གནས་ཐ་དད་པ་མེད་པ་ལ་རབ་ཏུ་གཞོལ་བ། འཇིག་རྟེན་ཐ་དད་པ་ཐམས་ཅད་དུ་རབ་ཏུ་ཞུགས་པ། གནས་མེད་པར་ཞིང་ཐམས་ཅད་དུ་འདོང་བ་
[045-72b7] ཆོས་ཀྱི་གནས་ཐམས་ཅད་ལ་བསྟན་པ་མེད་པར་ཆོས་ཐམས་ཅད་བླ་གབ་མེད་པའི་གཞལ་མེད་ཁང་དུ་བྱིན་པ། འགྲོ་བ་ཐམས་ཅད་ཡོངས་སུ་སྨིན་པར་བྱ་བ་དང་གདུལ་བ་ལ་ཞུགས་པ། སེམས་


[045-73a0] [73A] 
[045-73a1] ༄༅། །ཅན་ཐམས་ཅད་ལ་བདེ་བའི་ལམ་སྟོན་པ། ཡེ་ཤེས་དང་རྣམ་པར་ཐར་པ་ཤིན་ཏུ་འཕགས་པའི་གནས་ཀྱི་སྤྱོད་ཡུལ་ཅན། འདོད་ཆགས་དང་བྲལ་བའི་
[045-73a2] མཐར་ཕྱིན་པའི་ཡེ་ཤེས་ཀྱི་ལུས་དང་ལྡན་པ། སྲིད་པའི་རྒྱ་མཚོ་ཐམས་ཅད་ལས་གྱན་[*GYEN?] དུ་འཕགས་པ། འགྲོ་བ་ཐམས་ཅད་ལ་ཡང་དག་པའི་མཐའ་རྣམ་པར་སྟོན་པ། ཆོས་རྒྱ་མཚོའི་
[045-73a3] ཤེས་རབ་སྣང་བའི་དཀྱིལ་འཁོར་ཅན། ཏིང་ངེ་འཛིན་གངས་ཆེན་མཚོ་དང་ལྡན་པའི་དབྱིངས་ལ་ཤིན་ཏུ་མཉམ་པར་བཞག་ཅིང་སྙིང་རྗེ་ཆེན་པོ་རབ་ཏུ་སེམས་པ། ཆོས་ཀྱི་ཚུལ་སྒྱུ་
[045-73a4] མའི་རྣམ་པ་ལྟ་བུ་རབ་ཏུ་རྟོགས་པ། འཇིག་རྟེན་གྱི་ཁམས་ཐམས་ཅད་ལ་རྨི་ལམ་ལྟ་བུར་ཞུགས་པ། དེ་བཞིན་གཤེགས་པ་མཐོང་བ་ཐམས་ཅད་མིག་ཡོར་ལྟ་བུར་ཁོང་དུ་ཆུད་པ་
[045-73a5] སྒྲ་སྐད་དང། དབྱངས་ཐམས་ཅད་སྒྲ་བརྙན་ལྟ་བུར་རྣམ་པར་རིག་པ། ཆོས་ཐམས་ཅད་མངོན་པར་སྒྲུབ་པའི་ཡེ་ཤེས་སྤྲུལ་པ་ལྟ་བུར་རབ་ཏུ་རྟོགས་པ། ཁྱད་པར་དུ་འཕགས་པའི་
[045-73a6] སྨོན་ལམ་ཤིན་ཏུ་བསགས་པ། ཡེ་ཤེས་ཀྱི་དཀྱིལ་འཁོར་ཀུན་ནས་རྣམ་པར་དག་པའི་མཁས་པ་དང་ལྡན་པ། སེམས་ཤིན་ཏུ་ཞི་ཞིང་རབ་ཏུ་ཞི་བ་དང་ལྡན་པ། གཟུགས་ཀྱི་རྒྱུད་
[045-73a7] ཐམས་ཅད་ཀྱི་ཡེ་ཤེས་ཀྱི་ཡུལ་དང་ལྡན་པ། ཏིང་ངེ་འཛིན་གྱི་སྟོབས་ཀྱིས་དོགས་པ་མེད་པ་ཀུན་ནས་རབ་ཏུ་གནོན་པ། ཆོས་ཀྱི་དབྱིངས་ཀྱི་གནས་ཀྱི་མཐར་ཕྱིན་པའི་མིག་དང་ལྡན་


[045-73b0] [73B] 
[045-73b1] ཆོས་ཐམས་ཅད་ལ་དམིགས་པ་མེད་པར་རྣམ་པར་སྤྱོད་པ་རབ་ཏུ་ཐོབ་པ། ཤེས་རབ་རྒྱ་མཚོ་མཐའ་ཡས་པ་ལ་རྣམ་པར་སྤྱོད་པ་ཡེ་ཤེས་ཀྱི་ཕ་རོལ་ཏུ་ཕྱིན་པའི་ཕ་རོལ་ཏུ་སོན་པ་
[045-73b2] ཤེས་རབ་ཀྱི་ཕ་རོལ་ཏུ་ཕྱིན་པའི་སྟོབས་དང་ཤུགས་ཐོབ་པ། རྫུ་འཕྲུལ་གྱི་ཕ་རོལ་ཏུ་ཕྱིན་པས་འགྲོ་བ་ཐམས་ཅད་ཀྱི་ཕ་རོལ་ཏུ་ཕྱིན་པ། ཏིང་ངེ་འཛིན་གྱི་ཕ་རོལ་ཏུ་ཕྱིན་པ་དབང་དུ་གྱུར་པ་
[045-73b3] དེ་བཞིན་གཤེགས་པ་ཐམས་ཅད་ཀྱི་དོན་མཁས་པ་ལ་ཕྱིན་ཅི་ལོག་མེད་པའི་ཡེ་ཤེས་དང་ལྡན་པ། ཆོས་ཀྱི་མཛོད་དབྱེ་བའི་ཆོ་ག་ལ་མཁས་པ། ངེས་པའི་ཚིག་ཤེས་པ་ལ་མངོན་པར་
[045-73b4] མཁས་པ། སྤོབས་པའི་སྟོབས་དང། ཆོས་ཀྱི་སྤྲིན་ཟད་མི་ཤེས་པ་དང་ལྡན་པ། མི་འཇིགས་པས་ཁྱུ་མཆོག་དང། སེང་གེའི་ང་རོ་འབྱིན་པ། གནས་མེད་པའི་ཆོས་ཀྱི་དགའ་བ་ལ་དགའ་
[045-73b5] བས་མོས་པ། ཆོས་ཐམས་ཅད་ལ་རབ་རིབ་མེད་པའི་མིག་གིས་བལྟ་བ་འཇིག་རྟེན་ཐམས་ཅད་ཀྱི་འབྱུང་བ་དང། འཇིག་པ་ཤེས་པའི་ཟླ་བར་གྱུར་པ། ཤེས་རབ་ཀྱི་དཀྱིལ་འཁོར་གྱིས་
[045-73b6] བདེན་པའི་ཚུལ་ཐམས་ཅད་ལ་རྣམ་པར་སྤྱོད་པའི་འོད་ཟེར་ཅན། ཡེ་ཤེས་ཀྱི་རྡོ་རྗེ་བསོད་ནམས་ཀྱི་ཁོར་ཡུག་ཏུ་གྱུར་པ། དཔེར་བྱ་བ་ཐམས་ཅད་ལས་ཤིན་ཏུ་འདས་པ། ཆོས་ཐམས་ཅད་
[045-73b7] ལ་དབང་པོ་དང། ཡེ་ཤེས་ཀྱི་མྱུ་གུ་རབ་ཏུ་སྐྱེས་པ། དཔའ་བོའི་རྒྱལ་མཚན་དང་ལྡན་པ། བདུད་ཐམས་ཅད་ཀྱི་རྒྱལ་མཚན་རབ་ཏུ་སྙོལ་བ་ལ་དཔའ་བ། ཡེ་ཤེས་མཐའ་ཡས་པའི་དཀྱིལ་


[045-74a0] [74A] 
[045-74a1] ༄༅། །འཁོར་གྱི་གཟི་བརྗིད་ཅན། འགྲོ་བ་ཐམས་ཅད་ལས་མངོན་པར་འཕགས་པའི་ལུས་དང་ལྡན་པ། ཆོས་ཐམས་ཅད་ལ་ཤེས་རབ་སྒྲིབ་པ་མེད་པ། ཟད་པ་དང་
[045-74a2] མི་ཟད་པའི་མཐའི་ཡེ་ཤེས་ཀྱིས་རྣམ་པར་སངས་རྒྱས་པ། ཡང་དག་པའི་མཐའ་ཀུན་གྱི་མཐར་ཕྱིན་པ་ལ་གནས་པ། མཚན་མ་མེད་པ་ལ་རྣམ་པར་ལྟ་བའི་ཡེ་ཤེས་ཀྱི་མིག་མངོན་སུམ་
[045-74a3] ཅན་བྱང་ཆུབ་སེམས་དཔའི་སྤྱོད་པ་ཐམས་ཅད་མངོན་པར་བསྒྲུབ་པའི་རྒྱུ་ལ་མཁས་པ། མི་གཉིས་པའི་ཡེ་ཤེས་ཀྱི་སྤྱོད་ཡུལ་དང་ལྡན་པ། འཇིག་རྟེན་གྱི་རྒྱུད་ཐམས་ཅད་ལ་རྣམ་
[045-74a4] པར་ལྟ་བ། སངས་རྒྱས་ཀྱི་ཞིང་གི་རྒྱུད་གནས་མེད་པ་ཐམས་ཅད་དུ་གཟུགས་བརྙན་སྣང་བར་གྱུར་པ། ཆོས་ཐམས་ཅད་ལ་མུན་པ་དང་རྣམ་པར་བྲལ་བ། ཡེ་ཤེས་ཀྱི་དཀྱིལ་
[045-74a5] འཁོར་མུན་པ་མེད་པ་ལ་རབ་ཏུ་ཞུགས་པ། ཕྱོགས་ཀུན་ཏུ་ཆོས་ཀྱི་སྣང་བ་རབ་ཏུ་བཀྱེ་བ། འགྲོ་བ་ཐམས་ཅད་ཀྱི་བསོད་ནམས་ཀྱི་ཞིང་མཆོག་ཏུ་གྱུར་པ། ཐོས་པ་དང། མཐོང་བ་
[045-74a6] དང༑ སྨོན་ལམ་དོན་ཡོད་པའི་ཟླ་བ། བསོད་ནམས་ཀྱི་རི་རབ་འཇིག་རྟེན་ཐམས་ཅད་ལས་མངོན་པར་འཕགས་པ། ཕས་ཀྱི་རྒོལ་བའི་ཚོགས་ཐམས་ཅད་ཚར་གཅོད་པ་ལ་ཤིན་
[045-74a7] ཏུ་དཔའ་བ། སངས་རྒྱས་ཀྱི་ཞིང་ཐམས་ཅད་དུ་སྒྲ་སྐད་དང་དབྱངས་ཀྱི་ང་རོ་འབྱིན་པ། སངས་རྒྱས་ཐམས་ཅད་ཀྱི་སྐུ་མཐོང་བས་མི་ངོམས་པ། སངས་རྒྱས་ཀྱི་སྐུའི་གཟུགས་བརྙན་


[045-74b0] [74B] 
[045-74b1] འགྲོ་བ་འདུལ་བ་དང་མཐུན་པའི་ལུས་སུ་བྱིན་གྱིས་རློབ་པ། ཞིང་འབྱམས་ཀླས་པ་ཐམས་ཅད་དུ་ལུས་གཅིག་གིས་རྒྱས་པར་འགེངས་པ། མངོན་པར་འདུ་བྱ་བ་མེད་
[045-74b2] པའི་རྫུ་འཕྲུལ་གྱི་དཀྱིལ་འཁོར་ཡོངས་སུ་དག་པ་ཐོགས་པ་མེད་པར་འགྲོ་བའི་ཡེ་ཤེས་ཆེན་པོའི་ཐེག་པའི་གྲུ་དང་ལྡན་པ། ཡེ་ཤེས་ཀྱི་དཀྱིལ་འཁོར་གྱིས་ཆོས་ཀྱི་དབྱིངས་ཐམས་ཅད་
[045-74b3] དུ་ལུས་རབ་ཏུ་སྣང་བ། ཡེ་ཤེས་ཀྱི་ཉི་མ་འགྲོ་བ་ཐམས་ཅད་དུ་ཤར་བ། འགྲོ་བ་ཐམས་ཅད་བསམ་པ་ཇི་ལྟ་བ་བཞིན་དུ་དགའ་བའི་ཁ་དོག་དང་ལྡན་པ། འགྲོ་བ་ཐམས་ཅད་ཀྱི་བསམ་
[045-74b4] པ་དང་དབང་པོ་རབ་ཏུ་རྟོགས་པའི་ཡེ་ཤེས་ཅན། ཆོས་ཐམས་ཅད་བསྒྲིབས་པ་མེད་པའི་ཡུལ་དུ་ཁོང་དུ་ཆུད་པ། ཆོས་ཐམས་ཅད་ཀྱི་རང་བཞིན་སྐྱེ་བ་མེད་པ་རྣམ་པར་རིག་པ། ཕྲ་བ་
[045-74b5] དང་ཡངས་པ་ཕན་ཚུན་དུ་ཡོངས་སུ་བསྡུ་བ་ལ་དབང་བསྒྱུར་བ་སངས་རྒྱས་ཀྱི་ས་ཟབ་མོའི་ཚུལ་ངེས་པར་རྟོགས་པ། དོན་ཟབ་མོའི་ཚིག་དང། ཡི་གེའི་ཐ་སྙད་ལ་མཁས་པ། ཚིག་དང་
[045-74b6] ཡི་གེ་དང། དོན་མི་ཟད་པ་རབ་ཏུ་བརྗོད་པ། མདོ་སྡེ་རྒྱ་མཚོ་ཐམས་ཅད་ཚིག་གཅིག་ཏུ་ཆུད་པར་རབ་ཏུ་སྟོན་པ། གཟུངས་དང་ཡེ་ཤེས་ཀྱི་ལུས་རྒྱ་ཆེན་པོ་བྱིན་གྱིས་རློབ་པ། བསྐལ་པ་
[045-74b7] མཐའ་ཡས་པར་ཡོངས་སུ་འཛིན་པའི་གཟུངས་དང་ལྡན་པའི་བྱིན་གྱི་རླབས་ཅན། སེམས་ཀྱི་སྐད་ཅིག་གཅིག་གིས་བསྐལ་པ་བརྗོད་དུ་མེད་པར་གནས་པ་རབ་ཏུ་རྟོགས་པའི་ཡེ་ཤེས་ཅན་


[045-75a0] [75A] 
[045-75a1] ༄༅། །སེམས་ཀྱི་སྐད་ཅིག་གཅིག་གིས་དུས་གསུམ་ཤེས་པ། འཇིག་རྟེན་ཐམས་ཅད་མངོན་པར་ཤེས་པ། ཆོས་ཀྱི་གཟུངས་ཀྱི་སངས་རྒྱས་ཀྱི་ཆོས་རྒྱ་མཚོ་མཐའ་ཡས་
[045-75a2] པ་དྲན་ཞིང་སྤོབས་པ། འགྲོ་བ་ཐམས་ཅད་ཀྱིས་ཤེས་པར་འགྱུར་བའི་ཐབས་ཀྱིས་ཆོས་ཀྱི་འཁོར་ལོ་བསྐོར་བ་ལས་ཕྱིར་མི་ལྡོག་པ་སངས་རྒྱས་ཀྱི་ཡུལ་ལ་ཡེ་ཤེས་སྣང་བ་རབ་ཏུ་
[045-75a3] ཐོབ་པ། གྱ་ནོམ་པར་སྣང་བའི་ཏིང་ངེ་འཛིན་ལ་རྟག་ཏུ་མཉམ་པར་བཞག་པ། ཆགས་པ་མེད་པའི་མཐའི་ཆོས་ཐམས་ཅད་རབ་ཏུ་དབྱེ་བའི་ཡེ་ཤེས་ལ་མངོན་པར་མཁས་པ། ཆོས་
[045-75a4] ཐམས་ཅད་ལས་ཁྱད་པར་དུ་འཕགས་པའི་རྣམ་པར་འཕྲུལ་བའི་ཡུལ་ལ་ཡེ་ཤེས་ཀྱིས་རྣམ་པར་རྩེ་བ། དམིགས་པ་ཐམས་ཅད་ལ་རྒྱན་བཟང་པོར་བྱིན་གྱིས་རློབ་པ། ཆོས་ཀྱི་
[045-75a5] དབྱིངས་ཕྱོགས་མེད་པ་ལ་ཕྱོགས་ཀྱི་རྗེས་སུ་འབྲང་བས་རབ་ཏུ་ཞུགས་པ། ཕྱོགས་ཐམས་ཅད་རྣམ་པར་དབྱེ་བས་ཆོས་ཀྱི་དབྱིངས་ལས་ཡང་དག་པར་གཞོལ་བ་ཤིན་ཏུ་ཕྲ་བ་སྟེ་
[045-75a6] ཡངས་པའི་རྡུལ་ཤིན་ཏུ་ཕྲ་བ་ལ་བྱང་ཆུབ་ཏུ་རྣམ་པར་འཚང་རྒྱ་བ་རང་བཞིན་ཁ་དོག་ཐམས་ཅད་ཡོངས་སུ་སྟོན་པ། ཕྱོགས་གཅིག་ལ་ཡང་དག་པར་གཞོལ་བ་དེ་ལྟ་བུའི་ཡོན་
[045-75a7] ཏན་དང་ཡེ་ཤེས་མཐའ་ཡས་པས་ཡང་དག་པར་བསྐྱེད་དེ། བསོད་ནམས་དང་ཡེ་ཤེས་ཀྱི་སྙིང་པོ་དང་ལྡན་པར་གྱུར་པ། སངས་རྒྱས་ཐམས་ཅད་ཀྱིས་བསྟོད་པ། བསྔགས་པ། བཀུར་


[045-75b0] [75B] 
[045-75b1] ཚིག་དང། ཡི་གེ་མི་ཟད་པས་ཡོན་ཏན་དང་ལེགས་པ་བརྗོད་དུ་ཡོད་པའི་བྱང་ཆུབ་སེམས་དཔའ་ཛེ་ཏའི་ཚལ་དུ་འདུས་ཏེ་འཁོད་པ། དེ་བཞིན་གཤེགས་པའི་ཡོན་ཏན་རྒྱ་མཚོ་ལ་
[045-75b2] འཇུག་པ། དེ་བཞིན་གཤེགས་པའི་འོད་ཟེར་གྱིས་རབ་ཏུ་སྣང་བར་གྱུར་པ་དེ་དག་གི་ལུས་ཐམས་ཅད་དང། ཁང་པ་བརྩེགས་པ་དེ་དག་དང་བྱང་ཆུབ་སེམས་དཔའི་ལོངས་སྤྱོད་དེ་
[045-75b3] དག་དང། བྱང་ཆུབ་སེམས་དཔའི་སྟན་དེ་དག་དང། ཛེ་ཏའི་ཚལ་ཐམས་ཅད་ནས་ཀྱང། དགའ་བ་ཆེན་པོའི་ཤུགས་རབ་ཏུ་ཐོབ་པའི་ཆོས་ཉིད་དང། བྱང་ཆུབ་སེམས་དཔའི་ཆོས་སྣང་བ་
[045-75b4] བསམ་གྱིས་མི་ཁྱབ་པ་རབ་ཏུ་ཐོབ་པས། དགའ་བའི་ཤུགས་ལས་བྱུང་བའི་རྣམ་པར་འཕྲུལ་པ་ཆེན་པོའི་རྒྱན་མངོན་པར་འཐོན་ནས། ཆོས་ཀྱི་དབྱིངས་ཐམས་ཅད་རྒྱས་པར་ཁྱབ་པར་གྱུར་ཏོ། །
[045-75b5] འདི་ལྟ་སྟེ། སེམས་ཀྱི་སྐད་ཅིག་རེ་རེ་ལ་འོད་ཟེར་གྱི་དྲ་བའི་སྤྲིན་ཤིན་ཏུ་ཡངས་པ། འགྲོ་བ་ཐམས་ཅད་ཡོངས་སུ་ཚིམ་པར་བྱེད་པ་མངོན་པར་འཐོན་ཏེ། ཕྱོགས་བཅུ་རྒྱས་པར་ཁྱབ་པར་
[045-75b6] གྱུར་ཏོ། །རིན་པོ་ཆེ་སྣ་ཚོགས་ཀྱི་དྲིལ་བུའི་སྤྲིན་མངོན་པར་འཐོན་ཏེ། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཡོན་ཏན་དང། ལེགས་པ་རབ་ཏུ་བརྗོད་པའི་སྤྲིན་གྱི་ང་རོ་རྗེས་སུ་
[045-75b7] བསྒྲགས་པས་ཕྱོགས་བཅུ་རྒྱས་པར་ཁྱབ་པར་གྱུར་ཏོ། །དམིགས་པ་ཐམས་ཅད་ལས་འགྲོ་བ་ཐམས་ཅད་ཀྱི་རོལ་མོའི་སྤྲིན་མངོན་པར་འཐོན་ཏེ། སེམས་ཅན་ཐམས་ཅད་ཀྱི་ལས་དང་


[045-76a0] [76A] 
[045-76a1] ༄༅། །རྣམ་པར་སྨིན་པ། རོལ་མོའི་སྒྲ་སྙན་པར་བླང་བས་རྗེས་སུ་སྒྲོག་ཅིང། ཕྱོགས་བཅུ་རྒྱས་པར་ཁྱབ་པར་གྱུར་ཏོ། །བྱང་ཆུབ་སེམས་དཔའ་ཐམས་ཅད་ཀྱི་སྨོན་
[045-76a2] ལམ་དང། བྱང་ཆུབ་སེམས་དཔའི་སྤྱོད་པ་སྣ་ཚོགས་ཡང་དག་པར་སྟོན་པའི་ཚུལ་གྱི་སྤྲིན་མང་པོ་མངོན་པར་འཐོན་ནས། བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་གྱི་སྒྲ་
[045-76a3] དབྱངས་རབ་ཏུ་སྒྲོག་པས་ཕྱོགས་བཅུ་རྒྱས་པར་ཁྱབ་པར་གྱུར་ཏོ་།དེ་བཞིན་གཤེགས་པ་ཐམས་ཅད་ཀྱི་སྤྲུལ་པ་དང། རྣམ་པར་འཕྲུལ་པའི་སྤྲིན་མང་པོ་མངོན་པར་འཐོན་ནས། དེ་
[045-76a4] བཞིན་གཤེགས་པ་ཐམས་ཅད་ཀྱི་གསུང་གི་དབྱངས་རྗེས་སུ་བརྗོད་ཅིང། ཕྱོགས་བཅུ་རྒྱས་པར་ཁྱབ་པར་གྱུར་ཏོ། །བྱང་ཆུབ་སེམས་དཔའི་ལུས་མཚན་དང་དཔེ་བྱད་བཟང་པོས་རྣམ་
[045-76a5] པར་བརྒྱན་པའི་སྤྲིན་མང་པོ་མངོན་པར་འཐོན་ནས། ཞིང་ཐམས་ཅད་དུ་བྱུང་བའི་སངས་རྒྱས་སྐྱེ་བ་གཅིག་ནས་སྐྱེ་བ་གཅིག་ཏུ་བརྒྱུད་པ་རབ་ཏུ་བརྗོད་ཅིང། ཕྱོགས་བཅུ་རྒྱས་པར་ཁྱབ་
[045-76a6] པར་གྱུར་ཏོ། །དུས་གསུམ་གྱི་དེ་བཞིན་གཤེགས་པ་ཐམས་ཅད་དང་མཉམ་པའི་སྙིང་པོ་བྱང་ཆུབ་ཀྱི་སྤྲིན་མང་པོ་མངོན་པར་འཐོན་ནས། དེ་བཞིན་གཤེགས་པ་ཐམས་ཅད་མངོན་པར་
[045-76a7] བྱང་ཆུབ་པའི་རྒྱན་བྱུང་བ་ཡོངས་སུ་སྟོན་ཅིང། ཕྱོགས་བཅུ་སངས་རྒྱས་པར་ཁྱབ་པར་གྱུར་ཏོ། །དམིགས་པ་ཐམས་ཅད་ལས་ཀླུའི་དབང་པོའི་ལུས་ཀྱི་སྤྲིན་མང་པོ་མངོན་པར་འཐོན་


[045-76b0] [76B] 
[045-76b1] སྤོས་སྣ་ཚོགས་ཀྱི་ཆར་རབ་ཏུ་འབེབས་ཤིང། ཕྱོགས་བཅུ་རྒྱས་པར་ཁྱབ་པར་གྱུར་ཏོ། །འགྲོ་བ་ཐམས་ཅད་ཀྱི་དབང་པོའི་ལུས་དང་འདྲ་བའི་སྤྲིན་མང་པོ་མངོན་པར་འཐོན་ནས་
[045-76b2] བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་ཡོངས་སུ་བརྗོད་པ་བྱེད་ཅིང། ཕྱོགས་བཅུ་རྒྱས་པར་ཁྱབ་པར་གྱུར་ཏོ། །ཞིང་ཡོངས་སུ་དག་པ་རིན་པོ་ཆེ་ཐམས་ཅད་ཀྱི་རང་བཞིན་ཡོངས་
[045-76b3] ཀྱི་གཟུགས་བརྙན་གྱི་སྤྲིན་མང་པོ་མངོན་པར་འཐོན་ནས། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་བསྐོར་བ་མངོན་པར་སྟོན་ཅིང། ཕྱོགས་བཅུ་རྒྱས་པར་ཁྱབ་པར་གྱུར་
[045-76b4] ཏོ༑ ༑དེ་དག་ལ་སོགས་པ་བྱང་ཆུབ་སེམས་དཔའ་དེ་དག་གི་བྱིན་གྱི་རླབས་དང། ཆོས་ཀྱི་སྣང་བ་རྒྱ་མཚོ་བསམ་གྱིས་མི་ཁྱབ་པ་རབ་ཏུ་ཐོབ་པའི་ཆོས་ཉིད་ཀྱི་རྒྱན་ཆེན་པོ་རྣམ་པར་སྤྲུལ་པའི་
[045-76b5] སྤྲིན༑ སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་བར་གྱུར་ཏོ། །དེ་ནས་བྱང་ཆུབ་སེམས་དཔའ་འཇམ་དཔལ་གྱིས་སངས་རྒྱས་ཀྱི་བྱིན་གྱིས་རླབས་ཀྱིས་རྣམ་པར་འཕྲུལ་
[045-76b6] པ་དེ་དག་ཡོངས་སུ་སྟོན་པ་བྱེད་ཅིང། ཕྱོགས་བཅུར་རྣམ་པར་བལྟས་ནས་དེའི་ཚེ་ཚིགས་སུ་བཅད་པ་འདི་དག་སྨྲས་སོ། །ཛེ་ཏའི་ཚལ་དུ་སངས་རྒྱས་བྱིན་གྱི་རླབས། །མཐའ་ཡས་རྒྱ་ཆེན་ཡོངས་
[045-76b7] སུ་བྱུང་ལ་ལྟོས། །དམིགས་པ་ཀུན་ལས་ལུས་ཀྱི་སྤྲིན་ཆེན་རྣམས་།མངོན་པར་འཐོན་ཅིང་ཕྱོགས་རྣམས་ཀུན་ཏུ་ཁྱབ། །བདེ་གཤེགས་སྲས་པོ་རྣམས་ཀྱི་སྣ་ཚོགས་རྒྱན། །ཁ་དོག་མཐའ་


[045-77a0] [77A] 
[045-77a1] ༄༅། །ཡས་རྒྱ་ཆེན་རྣམ་དག་པ། །སྟན་དང་དམིགས་པ་ཡོངས་སུ་བཅས་པ་ལ། །དེ་དག་ཐམས་ཅད་གཟུགས་བརྙན་བྱུང་བ་སྣང། །རྒྱན་རྣམས་སྣ་ཚོགས་རིན་ཆེན་འོད་
[045-77a2] འཕྲོའི་སྤྲིན། །བདེ་གཤེགས་སྲས་པོ་རྣམས་ཀྱི་སྤུ་རྩེ་ལས། །སངས་རྒྱས་གསུང་རྣམས་རབ་ཏུ་སྒྲོག་བྱེད་ཅིང། །ཞིང་རྣམས་ཀུན་གྱི་དབྱིངས་སུ་ཁྱབ་པར་འཕྲོ། །ཚངས་པའི་དབང་
[045-77a3] པོའི་གཟུགས་འདྲ་ལུས་རྣམས་དང། །སྤྱོད་ལམ་རབ་ཏུ་ཞི་བ་དག་པའི་གཟུགས། །ཞིང་གི་མེ་ཏོག་ཀུན་ལས་མངོན་འཐོན་ཏེ། །བསམ་གཏན་ཡན་ལག་བརྗོད་ཅིང་ཀུན་ཏུ་འདོང། །
[045-77a4] ཀུན་ཏུ་བཟང་པོ་འདྲ་བའི་རྒྱལ་བའི་སྲས། །མཚན་རབ་དཔེ་བྱད་བཟང་པོས་བརྒྱན་པའི་ལུས། །གྲངས་མེད་བསམ་ཡས་བདེ་གཤེགས་པ་སྤུ་ལས། །སྤྲུལ་པ་དེ་འདྲ་ཐོགས་པ་མེད་
[045-77a5] པར་འབྱུང། །བདེ་གཤེགས་སྲས་པོ་དུས་གསུམ་བྱུང་བ་རྣམས། །ཡོན་ཏན་རྒྱ་མཚོའི་ལེགས་པ་བརྗོད་པ་དག་རྒྱ་མཚོ་ཆེ་མཉམ་རྒྱན་སྤྲིན་དེ་དག་ཀུན། །ཛེ་ཏའི་ཚལ་ན་གནས་
[045-77a6] ཤིང་རབ་ཏུ་བརྗོད། །ཕྱོགས་རྣམས་ཀུན་གྱི་སེམས་ཅན་ཡོངས་ཀྱི་ལས་།རྒྱ་མཚོ་ཆེན་པོ་སྣ་ཚོགས་མ་ལུས་པར། །ཛེ་ཏའི་ཚལ་གྱི་ཤིང་གི་གཟུགས་རྣམས་ཀྱི། །གསེབ་ནས་བྱུང་
[045-77a7] བར་གྱུར་པ་ཀུན་ཏུ་གྲགས། །དུས་གསུམ་འབྱུང་བའི་རྒྱལ་བ་ཐམས་ཅད་ཀྱི། །ཞིང་རྣམས་ཀུན་གྱི་མ་ལུས་རྣམ་འཕྲུལ་པ། །ཞིང་རྣམས་རྒྱ་མཚོའི་རྡུལ་སྙེད་དེ་དག་ཀྱང། །སོ་སོ་


[045-77b0] [77B] 
[045-77b1] །སངས་རྒྱས་ཕྱོགས་ཀྱི་ཞིང་རྣམས་རྒྱ་མཚོའི་སྤྲིན། །སྤུ་རྩེ་རེ་རེར་སྣ་ཚོགས་རྣམས་ཕྱེ་བའི། །སངས་རྒྱས་གནས་རྣམས་སྐད་ཅིག་རེ་རེར་སྣང། །
[045-77b2] དེ་དག་ལ་ཡང་སངས་རྒྱས་སྤྲིན་མང་བཞུགས། །འགྲོ་དང་མཉམ་པར་ཕྱོགས་རྣམས་ཀུན་བཀང་ཞིང། །སེམས་ཅན་ཐབས་ཀྱིས་ཡོངས་སུ་སྨིན་པར་བྱེད། །དེ་དག་འོད་ལས་སྤོས་ཀྱི་
[045-77b3] འོད་འཕྲོ་དང། །མེ་ཏོག་ཕལ་ཆེན་རྒྱ་མཚོ་སྤྲིན་ཀྱང་འབྱུང་།མཁའ་ལྟར་ཚད་མེད་རིན་ཆེན་གཞལ་མེད་ཁང། །མ་ལུས་རྒྱན་རབ་ཀུན་གྱིས་རྣམ་མཛེས་པ། །དེ་དག་ཐམས་ཅད་ཕྱོགས་
[045-77b4] རྣམས་ཀུན་ཁྱབ་བྱེད། །ཞིང་དང་སྙིང་པོ་བྱང་ཆུབ་དེ་བཞིན་ནོ། །དུས་གསུམ་བྱུང་བའི་རྒྱལ་བའི་སྲས་རྣམས་ཀྱིས། །ཀུན་ཏུ་བཟང་པོའི་སྤྱོད་པའི་རྣམ་ཚུལ་དུ། །ཞིང་རྣམས་རྒྱ་མཚོ་
[045-77b5] རྣམ་པར་དག་བྱས་པའི། །རྒྱན་རབ་སྣ་ཚོགས་འགྲོ་ལྟར་ཚད་མེད་པ། །ཕྱོགས་རྣམས་དུས་གསུམ་ཀུན་ཏུ་གང་བྱུང་རྣམས། །བསྐལ་པ་རྒྱ་མཚོ་ཆེན་པོར་རྣམ་སྦྱངས་པ། །དེ་དག་ཀུན་
[045-77b6] ཀྱང་ཛེ་ཏའི་ནགས་ཚལ་གྱི། །བར་སྣང་མཁའ་ལ་གཟུགས་བརྙན་ཚུལ་དུ་སྣང། །དེ་ནས་བྱང་ཆུབ་སེམས་དཔའ་སངས་རྒྱས་ཀྱི་ཏིང་ངེ་འཛིན་གྱིས་རྒྱུད་ཤིན་ཏུ་སྣང་བར་བྱས་པ་དེ་དག་
[045-77b7] ལས༑ ༑བྱང་ཆུབ་སེམས་དཔའ་རེ་རེས་ཀྱང། སྙིང་རྗེ་ཆེན་པོའི་སྒོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དུ་ཞུགས་པར་གྱུར་ནས། དེ་དག་དེ་བས་ཀྱང་འགྲོ་བ་ཐམས་


[045-78a0] [78A] 
[045-78a1] ༄༅། །ཅད་ལ་ཕན་པ་དང། ཡོངས་སུ་བསྡུ་བའི་དོན་དུ་ཞུགས་པར་གྱུར་ཏེ། དེ་ལྟར་མཉམ་པར་བཞག་པ་དེ་དག་གི་བ་སྤུའི་སྒོ་རེ་རེ་ནས་ཀྱང་འོད་ཟེར་སངས་རྒྱས་ཀྱི་
[045-78a2] ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་མངོན་པར་འཐོན་པར་གྱུར་ཏེ། འོད་ཟེར་དེ་དག་གི་སྒོ་རེ་རེ་ནས་ཀྱང། བྱང་ཆུབ་སེམས་དཔའི་འཕྲུལ་པའི་སྤྲིན། འཇིག་རྟེན་གྱི་དབང་པོ་
[045-78a3] ཐམས་ཅད་དང་འདྲ་བའི་ལུས་དང། འགྲོ་བ་ཐམས་ཅད་ལ་མངོན་པར་བལྟ་བའི་ལུས་དང། སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། འཕྲོད་པའི་ལས་དང་ལྡན་པ་
[045-78a4] མངོན་པར་འཐོན་ཏེ། མངོན་པར་འཐོན་ནས་ཀྱང། ཕྱོགས་ཐམས་ཅད་ཀྱི་ཆོས་ཀྱི་དབྱིངས་རྒྱས་པར་བཀང་ནས། སེམས་ཅན་ཐམས་ཅད་ཡང་དག་པར་བསྐུལ་ཞིང་ཡོངས་སུ་
[045-78a5] སྨིན་པར་བྱ་བ་དང། གདུལ་བར་བྱེད་དོ། །ལྷའི་གནས་ནས་ཤི་འཕོས་པ་ཡོངས་སུ་བསྟན་པའི་སྒོ་དང། འཇིག་རྟེན་གྱི་ཁམས་ཐམས་ཅད་དུ་སྐྱེ་བ་ཡོངས་སུ་བསྟན་པའི་སྒོ་དང་
[045-78a6] བྱང་ཆུབ་སེམས་དཔའི་སྤྱོད་པའི་དཀྱིལ་འཁོར་ཡོངས་སུ་བསྟན་པའི་སྒོ་དང། རྨི་ལམ་ཡོངས་སུ་བསྟན་པའི་སྒོ་དང། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་
[045-78a7] ཀྱིས་སེམས་ཅན་ཡོངས་སུ་བསྐུལ་བ་བྱེད་དོ། །བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་གྱིས་འབྱུང་བའི་སྒོ་དང། འཇིག་རྟེན་གྱི་ཁམས་ཡོངས་སུ་བསྐྱོད་པའི་སྒོ་དང། སྦྱིན་


[045-78b0] [78B] 
[045-78b1] དང། དེ་བཞིན་གཤེགས་པ་ཐམས་ཅད་ཀྱི་ཡོན་ཏན་ལ་ནན་ཏན་དུ་བྱ་བ་དང་རབ་ཏུ་བསྒྲུབ་པའི་སྒོ་དང། ཡན་ལག་དང་ཉིང་ལག་
[045-78b2] གཅོད་པའི་བཟོད་པའི་ཕ་རོལ་ཏུ་ཕྱིན་པ་ཡོངས་སུ་བསྟན་པའི་སྒོ་དང། བྱང་ཆུབ་སེམས་དཔའི་རྣམ་པར་འཕྲུལ་པ་ཆེན་པོས་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡོངས་སུ་བསྟན་པའི་
[045-78b3] སྒོ་དང། བྱང་ཆུབ་སེམས་དཔའི་བསམ་གཏན་དང། རྣམ་པར་ཐར་པ་དང། ཏིང་ངེ་འཛིན་དང། སྙོམས་པར་འཇུག་པ་ཐམས་ཅད་དང་སངས་རྒྱས་ཀྱི་ཡེ་ཤེས་ཀྱི་ལམ་གྱི་དཀྱིལ་
[045-78b4] འཁོར་སྣང་བ་རབ་ཏུ་བརྗོད་པའི་སྒོ་དང། སངས་རྒྱས་ཀྱི་ཆོས་ཐམས་ཅད་ཡོངས་སུ་བཙལ་བའི་ཕྱིར་ཆོས་ཀྱི་ཚིག་དང། ཡི་གེ་རེ་རེའི་ཕྱིར་ལུས་གྲངས་མེད་པ་ཡོངས་སུ་གཏོང་བ་ཡོངས་སུ་
[045-78b5] བསྟན་པའི་སྒོ་དང། དེ་བཞིན་གཤེགས་པ་ཐམས་ཅད་ཀྱི་དྲུང་དུ་འགྲོ་ཞིང་ཆོས་ཐམས་ཅད་ཡོངས་སུ་དྲི་བའི་སྒོ་དང། དུས་ལ་ཇི་ལྟར་འབབ་པ་དང་བསམ་པ་ཇི་ལྟ་བ་བཞིན་དུ་འགྲོ་
[045-78b6] བའི་དྲུང་དུ་འགྲོ་ཞིང་ཐམས་ཅད་མཁྱེན་པ་ཉིད་དུ་ཡོངས་སུ་སྨིན་པར་འགྱུར་བ་ཐོབ་པར་བྱ་བའི་ཚུལ་རྒྱ་མཚོ་སྣང་བའི་རྣམ་པར་དམིགས་པར་བྱ་བའི་སྒོ་དང། བྱང་ཆུབ་སེམས་
[045-78b7] དཔའི་བསོད་ནམས་དང། ཡེ་ཤེས་ཀྱི་ཚོགས་ཐམས་ཅད་བདུད་དང་ཕས་ཀྱི་རྒོལ་བས་མི་ཚུགས་པའི་སྟོབས་ཀྱི་རྒྱལ་མཚན་ཡོངས་སུ་བསྟན་པའི་སྒོ་དང། བཟོ་ཐམས་ཅད་ཤེས་ཤིང་


[045-79a0] [79A] 
[045-79a1] ༄༅། །མཁས་པ་དང་ལྡན་པའི་ཡེ་ཤེས་ཀྱིས་ཡོངས་སུ་བསྟན་པའི་སྒོ་དང། འགྲོ་བ་ཐམས་ཅད་ལས་ཁྱད་པར་དུ་འཕགས་པར་ཤེས་ཤིང། མཁས་པ་དང་ལྡན་
[045-79a2] པའི་ཡེ་ཤེས་ཀྱིས་ཡོངས་སུ་བསྟན་པའི་སྒོ་དང། སེམས་ཅན་ཐམས་ཅད་ཀྱི་བསམ་པའི་ཁྱད་པར་ཤེས་ཤིང། མཁས་པ་དང་ལྡན་པའི་ཡེ་ཤེས་ཀྱིས་ཡོངས་སུ་བསྟན་པའི་སྒོ་
[045-79a3] དང། སེམས་ཅན་ཐམས་ཅད་ཀྱི་དབང་པོ་ལ་འཇུག་པའི་ཐབས་ཀྱིས་ཉོན་མོངས་པ་དང་བག་ཆགས་སྣ་ཚོགས་ཡང་དག་པར་གཞོམ་པ་ལ་ཤེས་ཤིང། མཁས་པ་དང་ལྡན་པའི་
[045-79a4] ཡེ་ཤེས་ཀྱིས་ཡོངས་སུ་བསྟན་པའི་སྒོ་དང། དེ་དག་ལ་སོགས་པའི་སེམས་ཅན་ཡོངས་སུ་སྨིན་པར་བྱ་བ་དང། གདུལ་བའི་ཐབས་དང་བསྡུ་བའི་སྒོ་སངས་རྒྱས་ཀྱི་ཞིང་བརྗོད་དུ་
[045-79a5] མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་བྱང་ཆུབ་སེམས་དཔའ་དེ་དག་སེམས་ཅན་ཐམས་ཅད་ཀྱི་གནས་སུ་ཕྱིན་པར་སྣང་སྟེ། ལ་ལ་ནི་ལྷའི་གནས་སུ་ཕྱིན་པར་སྣང་ངོ། །ལ་ལ་
[045-79a6] ནི་ཀླུའི་གནས་སུ་ཕྱིན་པར་སྣང་ངོ། །ལ་ལ་ནི་གནོད་སྦྱིན་གྱི་གནས་སུ་ཕྱིན་པར་སྣང་ངོ། །ལ་ལ་ནི་དྲི་ཟའི་གནས་སུ་ཕྱིན་པར་སྣང་ངོ། །ལ་ལ་ནི་ལྷ་མ་ཡིན་གྱི་གནས་སུ་ཕྱིན་པར་
[045-79a7] སྣང་ངོ། །ལ་ལ་ནི་ནམ་མཁའ་ལྡིང་གི་གནས་སུ་ཕྱིན་པར་སྣང་ངོ། །ལ་ལ་ནི་མིའམ་ཅིའི་གནས་སུ་ཕྱིན་པར་སྣང་ངོ། །ལ་ལ་ནི་ལྟོ་ཕྱེ་ཆེན་པོའི་གནས་སུ་ཕྱིན་པར་སྣང་ངོ། །


[045-79b0] [79B] 
[045-79b1] །ལ་ལ་ནི་མིའི་གནས་སུ་ཕྱིན་པར་སྣང་ངོ། །ལ་ལ་ནི་གཤིན་རྗེའི་གནས་སུ་ཕྱིན་པར་སྣང་ངོ། །ལ་ལ་ནི་ཡི་དྭགས་ཀྱི་གནས་ཐམས་
[045-79b2] ཅད་དུ་ཕྱིན་པར་སྣང་ངོ། །ལ་ལ་ནི་སེམས་ཅན་དམྱལ་བའི་འཇིག་རྟེན་ཐམས་ཅད་དུ་ཕྱིན་པར་སྣང་ངོ། །ལ་ལ་ནི་ཡི་དྭགས་ཀྱི་སྐྱེ་གནས་ཀྱི་རྒྱུད་ཐམས་ཅད་དུ་ཕྱིན་པར་སྣང་སྟེ། མཐོང་
[045-79b3] བས་འདུལ་བའི་སེམས་ཅན་དང། ཐོས་པས་འདུལ་བ་དང། རྗེས་སུ་དྲན་པས་འདུལ་བ་དང། དབྱངས་ཀྱི་དཀྱིལ་འཁོར་གྱི་འདུལ་བ་དང། མིང་གི་ཆུ་ཀླུང་གི་སྒྲས་འདུལ་བ་དང། འོད་
[045-79b4] ཀྱི་དཀྱིལ་འཁོར་གྱིས་འདུལ་བ་དང། འོད་ཟེར་གྱི་དྲ་བ་རབ་ཏུ་དགྱེ་བས་འདུལ་བ་དང། སེམས་ཅན་རྣམས་ཀྱི་བསམ་པའི་ཚུལ་ཇི་ལྟ་བ་བཞིན་དུ་ཡོངས་སུ་སྨིན་པར་བྱ་བ་དང། གདུལ་
[045-79b5] བའི་ཕྱིར་སྙིང་རྗེ་ཆེན་པོ་ཐ་མི་དད་པ་དང། སྨོན་ལམ་ཐ་མི་དད་པ་དང། ཡེ་ཤེས་ཐ་མི་དད་པ་དང། སེམས་ཅན་ཡོངས་སུ་བསྡུ་བ་ཐ་མི་དད་པའི་ཚུལ་དུ། བྱང་ཆུབ་སེམས་དཔའ་དེ་དག་
[045-79b6] ཛེ་ཏའི་ཚལ་ནས་རྣམ་པར་འཕྲུལ་བའི་རྒྱན་པ་སྣ་ཚོགས་ཀྱིས་འཇིག་རྟེན་གྱི་ཁམས་འབྱམས་ཀླས་པ་ཐམས་ཅད་དང། སེམས་ཅན་གྱི་ཁམས་འབྱམས་ཀླས་པ་ཐམས་ཅད་རྒྱས་པར་
[045-79b7] འགེངས་པ་བྱེད་པར་སྣང་ཡང། དེ་བཞིན་གཤེགས་པའི་ཞབས་ཀྱི་དྲུང་ནས་མི་གཡོ་སྟེ། ལ་ལ་ནི་རང་གི་གནས་དང། ཁང་པ་བརྩེགས་པ་དང། སྟན་དང། འཁོར་དུ་བཅས་པས་ཕྱོགས་


[045-80a0] [80A] 
[045-80a1] ༄༅། །བཅུ་རྒྱས་པར་བྱེད་པར་སྣང་ཡང། དེ་བཞིན་གཤེགས་པའི་ཞབས་ཀྱི་དྲུང་ནས་མི་གཡོའོ། །ལ་ལ་ནི་སྤྲུལ་པའི་སྤྲིན་རབ་ཏུ་འགྱེད་པར་སྣང། ལ་ལ་ནི་
[045-80a2] སེམས་ཅན་ཡོངས་སུ་སྨིན་པར་བྱ་བའི་དོན་དུ་གཅིག་པུ་གཉིས་སུ་མེད་པར་འགྲོ་བར་སྣང་ཡང། དེ་བཞིན་གཤེགས་པའི་འཁོར་གྱི་དཀྱིལ་འཁོར་ནས་མི་གཡོའོ། །ལ་ལ་ནི་དགེ་སྦྱོང་
[045-80a3] གི་གཟུགས། ལ་ལ་ནི་ཚངས་པའི་གཟུགས། ལ་ལ་ནི་བརྟུལ་ཞུགས་ཅན་ཐམས་ཅད་ཀྱི་ཆ་བྱད་དང། ཆོ་ག་དང། ཆུ་ཞེང་གི་གཟུགས། ལ་ལ་ནི་སྨན་པའི་གཟུགས། ལ་ལ་ནི་ཚོང་
[045-80a4] པའི་གཟུགས། ལ་ལ་ནི་སྙན་པས་འཚོ་བའི་གཟུགས། ལ་ལ་ནི་གར་མཁན་གྱི་གཟུགས། ལ་ལ་ནི་ལྷ་ཁྱེར་བའི་གཟུགས། ལ་ལ་ནི་བཟོ་ཐམས་ཅད་དང་ལྡན་པའི་གཟུགས་སུ་གྲོང་
[045-80a5] དང། གྲོང་ཁྱེར་དང། གྲོང་རྡལ་དང། ལྗོངས་དང། ཁམས་དང་རྒྱལ་པོའི་ཕོ་བྲང་འཁོར་དུ་ཕྱིན་པར་སྣང་སྟེ། དུས་ཀྱི་དབང་གིས་དུས་ཀྱི་རྗེས་སུ་འབྲང་ཞིང། མིང་དང། གཟུགས་
[045-80a6] དང། ལུས་མངོན་པར་བསྒྲུབ་པ་ཐ་དད་པ་དང། ལུས་ཀྱི་ཁ་དོག་དང། དབྱིབས་ཚུལ་དང་འདྲ་བ་དང། དབྱངས་རྣམ་པ་ཐ་དད་པ་དང། སྐད་རྣམ་པ་ཐ་དད་པ་དང། སྤྱོད་ལམ་རྣམ་
[045-80a7] པ་ཐ་དད་པ་དང། གནས་རྣམ་པ་ཐ་དད་པས་བྱང་ཆུབ་སེམས་དཔའི་སྤྱོད་པ་དང། འགྲོ་བ་ཐམས་ཅད་མིག་འཕྲུལ་ལྟ་བུར་ཤེས་པ་དང། བཟོའི་འཁོར་ཐམས་ཅད་རབ་ཏུ་བརྗོད་


[045-80b0] [80B] 
[045-80b1] འགྲོ་བ་ཐམས་ཅད་ཀྱི་ཤེས་པ་བརྗོད་པས་སྣང་བའི་སྒྲོན་མ་དང། བདེ་བ་ཐམས་ཅད་ཀྱི་བྱིན་གྱི་རླབས་ཀྱིས་བརྒྱན་པ་དང། ལས་ཐམས་ཅད་སྣང་བར་བྱེད་པའི་འོད་དང་ལྡན་
[045-80b2] པ་དང། ཕྱོགས་ཐམས་ཅད་ཐེག་པ་ལ་གནས་པས་རབ་ཏུ་སྦྱོང་བ་དང། བྱང་ཆུབ་སེམས་དཔའི་སྤྱོད་པ་ཆོས་ཐམས་ཅད་ཀྱི་དཀྱིལ་འཁོར་རབ་ཏུ་སྣང་བ་ལ་སྤྱོད་ཅིང། སེམས་ཅན་
[045-80b3] ཡོངས་སུ་སྨིན་པར་བྱ་བ་དང། གདུལ་བའི་དོན་དུ་གྲོང་དང། གྲོང་ཁྱེར་དང། གྲོང་རྡལ་དང། ལྗོངས་དང། ཁམས་དང། རྒྱལ་པོའི་གནས་དག་ཏུ་ཕྱིན་པར་སྣང་ངོ། །དེ་ནས་འཇམ་དཔལ་
[045-80b4] གཞོན་ནུར་གྱུར་པ་གནས་པ་མེད་པའི་ཁང་པ་བརྩེགས་པ་ན་འདུག་འདུག་པ་ལས། བསྐལ་པ་མཐུན་པའི་བྱང་ཆུབ་སེམས་དཔའ་དེ་དག་དང། རྟག་ཏུ་ཕྱི་བཞིན་འབྲང་བའི་ལག་ན་རྡོ་རྗེ་དག་དང་
[045-80b5] འཇིག་རྟེན་ཐམས་ཅད་ཀྱི་ཉམས་བལྟ་བ་ལ་བརྩོན་ཞིང། སངས་རྒྱས་ཐམས་ཅད་བསྙེན་བཀུར་བར་སྨོན་པའི་སེམས་དང་ལྡན་པའི་ལུས་ཀྱི་རིགས་སུ་གཏོགས་པའི་ལྷ་དག་དང། སྔོན་གྱི་སྨོན་
[045-80b6] ལམ་གྱིས་རྗེས་སུ་འབྲང་བའི་རྐང་གིས་འགྲོ་བའི་རིགས་སུ་གཏོགས་པའི་ལྷ་དག་དང། ཆོས་མཉན་པ་ལ་མངོན་པར་མོས་པའི་སའི་ལྷ་དག་དང། སྙིང་རྗེ་ཆེན་པོ་ལ་བརྩོན་པའི་ལུ་མ་དང་
[045-80b7] མཚོ་དང། མཚེའུ་དང། རྫིང་བུ་དང། ཁྲོན་པ་དང། ཆུ་ཀླུང་གི་ལྷ་དག་དང། ཤེས་རབ་ཀྱི་འོད་སྣང་བས་རབ་ཏུ་གསལ་བའི་མེའི་ལྷ་དག་དང། རིན་པོ་ཆེའི་ཅོད་པན་ཐོགས་པའི་རླུང་གི་ལྷ་དག་


[045-81a0] [81A] 
[045-81a1] ༄༅། །དང། ཆོས་ཀྱི་ཕྱོགས་སྣང་བར་ཁོང་དུ་ཆུད་པའི་ཕྱོགས་ཀྱི་ལྷ་དག་དང། མ་རིག་པའི་མུན་པ་བསལ་བ་ལ་བརྩོན་པའི་མཚན་མོའི་ལྷ་དག་དང། དེ་བཞིན་
[045-81a2] གཤེགས་པའི་ཉི་མ་མངོན་པར་བསྒྲུབ་པ་ལ་བརྩོན་པའི་ཉི་མའི་ལྷ་དག་དང། ཆོས་ཀྱི་དབྱིངས་ཐམས་ཅད་ཀྱི་ནམ་མཁའ་བརྒྱན་པ་ལ་བརྩོན་པའི་ནམ་མཁའི་ལྷ་དག་དང། འགྲོ་བ་
[045-81a3] ཐམས་ཅད་སྲིད་པའི་རྒྱ་མཚོ་ལས་བསྒྲལ་བར་བརྩོན་པའི་གངས་ཆེན་མཚོའི་ལྷ་དག་དང། ཐམས་ཅད་མཁྱེན་པ་ཉིད་དུ་ཚོགས་ཡང་དག་པར་བསགས་པ་ལ་བརྩོན་ཞིང། དགེ་བའི་
[045-81a4] རྩ་བའི་སྒོ་མངོན་པར་འཕགས་པའི་སེམས་དང་ལྡན་པའི་རིའི་ལྷ་དག་དང། འགྲོ་བ་ཐམས་ཅད་ཀྱི་ལུས་བརྒྱན་པར་བརྩོན་ཞིང་སངས་རྒྱས་ཐམས་ཅད་ཀྱི་ཁ་དོག་དང། བྱིན་གྱི་
[045-81a5] རླབས་ལ་སྨོན་ཅིང་བརྩོན་པའི་ཆུ་ཀླུང་གི་ལྷ་དག་དང། འགྲོ་བ་ཐམས་ཅད་ཀྱི་སེམས་ཀྱི་གྲོང་རྡལ་ཡོངས་སུ་བསྐྱང་བར་བརྩོན་པའི་གྲོང་གི་ལྷ་དག་དང། ཐམས་ཅད་མཁྱེན་པའི་
[045-81a6] ཆོས་ཀྱི་གྲོང་ཁྱེར་དུ་སྨོན་ཅིང་མོས་པའི་ཀླུའི་དབང་པོ་དག་དང། སེམས་ཅན་ཐམས་ཅད་ཡོངས་སུ་བསྲུང་བ་ལ་ཞུགས་པའི་གནོད་སྦྱིན་གྱི་དབང་པོ་དག་དང། སེམས་ཅན་ཐམས་ཅད་
[045-81a7] ཀྱི་དགའ་བའི་ཤུགས་རྣམ་པར་འཕེལ་བར་བྱ་བ་ལ་བརྩོན་པའི་དྲི་ཟའི་དབང་པོ་དག་དང། ཡི་དྭགས་ཀྱི་རྒྱུད་ཐམས་ཅད་རྣམ་པར་བཟློག་པ་ལ་བརྩོན་པའི་གྲུལ་བུམ་གྱི་དབང་པོ་དག་


[045-81b0] [81B] 
[045-81b1] སེམས་ཅན་ཐམས་ཅད་སྲིད་པའི་རྒྱ་མཚོ་ནས་གདོན་པའི་སྨོན་ལམ་གྱིས་ཞུགས་པའི་ནམ་མཁའ་ལྡིང་གི་དབང་པོ་དག་དང་འཇིག་རྟེན་ཐམས་ཅད་ལས་འཕགས་པའི་དེ་བཞིན་
[045-81b2] གཤེགས་པའི་སྐུ་དང། སྟོབས་ཡོངས་སུ་བསྒྲུབ་པར་སྨོན་ལམ་ཡོངས་སུ་བསྐྱེད་པའི་ལྷ་མ་ཡིན་གྱི་དབང་པོ་དག་དང། དེ་བཞིན་གཤེགས་པ་མཐོང་བས་དགའ་བར་གྱུར་ཅིང། ལུས་རབ་
[045-81b3] ཏུ་འདུད་པའི་ལྟོ་འཕྱེ་ཆེན་པོའི་དབང་པོ་དག་དང། འཁོར་བ་ལས་སྐྱོ་བའི་ཡིད་དང་ལྡན་ཞིང་ངོར་ལྟ་བའི་ལྷའི་དབང་པོ་དག་དང། རིམ་གྲོ་ཆེན་པོ་རབ་ཏུ་བྱེད་ཅིང་ལུས་རབ་ཏུ་འདུད་པའི་
[045-81b4] ཚངས་པའི་དབང་པོ་དག་དང། ལྷན་ཅིག་ཏུ་དེ་དག་གིས་རིམ་གྲོ་ཆེན་པོས་མངོན་པར་བསྟོད་དེ་མཆོད་ཅིང། དེ་ལྟ་བུའི་བྱང་ཆུབ་སེམས་དཔའི་རྣམ་པར་གནོན་པའི་རྒྱན་ཕུན་སུམ་ཚོགས་
[045-81b5] པ་དང་ལྡན་པར་རང་རང་གི་གནས་ནས་བྱུང་སྟེ། བཅོམ་ལྡན་འདས་ལ་གཡས་ཕྱོགས་སུ་བསྐོར་བ་ལན་བརྒྱ་ཕྲག་དུ་མ་ཞིག་ཏུ་བྱས་ནས། མཆོད་པ་རྣམ་པ་དུ་མས་མཆོད་དེ། བཅོམ་
[045-81b6] ལྡན་འདས་ཀྱི་སྤྱན་སྔ་ནས་ཕྱིར་བྱུང་ནས། ལྷོ་ཕྱོགས་ལོགས་སུ་ཡུལ་རྒྱུ་ཞིང་སོང་ངོ།། །།བམ་པོ་བརྒྱད་ཅུ་རྩ་དགུ་པ། དེ་ནས་སངས་རྒྱས་ཀྱི་བྱིན་གྱི་རླབས་ཀྱིས། ཚེ་དང་
[045-81b7] ལྡན་པ་ཤཱ་རད་ཏིའི་བུས། འཇམ་དཔལ་གཞོན་ནུར་གྱུར་པ་བྱང་ཆུབ་སེམས་དཔའི་རྣམ་པར་འཕྲུལ་བའི་རྒྱན་ཕུན་སུམ་ཚོགས་པ་དེ་འདྲ་བས་ཛེ་ཏའི་ཚལ་ནས་བྱུང་སྟེ། ལྷོ་ཕྱོགས་ལོགས་


[045-82a0] [82A] 
[045-82a1] ༄༅། །སུ་འགྲོ་བ་མཐོང་ནས་དེ་འདི་སྙམ་དུ་གྱུར་ཏེ། བདག་ཀྱང་འཇམ་དཔལ་གཞོན་ནུར་གྱུར་བ་དང་ལྷན་ཅིག་ཏུ་ཡུལ་རྒྱུ་ཞིང་འགྲོའོ་སྙམ་ནས། དེ་དགེ་སློང་དྲུག་
[045-82a2] ཅུ་ཙམ་གྱིས་བསྐོར་ཅིང་མདུན་དུ་བྱས་ཏེ། རང་གི་གནས་ནས་བྱུང་ནས། བཅོམ་ལྡན་འདས་གང་ན་བ་དེར་སོང་སྟེ། བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་ཕྱག་འཚལ་ནས་
[045-82a3] བཅོམ་ལྡན་འདས་ལ་ཞུས་ཏེ། བཅོམ་ལྡན་འདས་ཀྱིས་གནང་བ་དང་བཅོམ་ལྡན་འདས་ལ་ལན་གསུམ་བསྐོར་བ་བྱས་ནས། བཅོམ་ལྡན་འདས་ཀྱི་སྤྱན་སྔ་ནས་ཕྱིར་བྱུང་སྟེ། འཇམ་
[045-82a4] དཔལ་གཞོན་ནུར་གྱུར་པ་གང་ན་བ་དེར། དགེ་སློང་ལྷན་ཅིག་ཏུ་སྤྱོད་པ་རབ་ཏུ་བྱུང་ནས་རིང་པོ་མ་ལོན་པ་གསར་དུ་ཞུགས་པ་ཤ་སྟག་སྟེ། འདི་ལྟར་དགེ་སློང་རྒྱ་མཚོའི་བློ་དང། ལེགས་
[045-82a5] པར་བྱིན་པ་ཆེན་པོ་དང། བསོད་ནམས་ཀྱི་འོད་དང། བུ་ཆེན་པོ་དང། ཀུན་ཁྱབ་སྦྱིན་པ་དང། རྣམ་དག་སྤྱོད་པ་དང། ལྷའི་དཔལ་དང། དབང་པོའི་བློ་གྲོས་དང། ཚངས་པའི་
[045-82a6] དམ་པ་དང། དགེ་སློང་ཞི་བའི་བློ་གྲོས་དང། དེ་དག་ལ་སོགས་པའི་དགེ་སློང་དྲུག་ཅུ་ཙམ་ཀུན་ཀྱང། སྔོན་གྱི་རྒྱལ་བ་ལ་བྱ་བ་བྱས་པ། དགེ་བའི་རྩ་བ་སྐྱེད་པ། མོས་པ་ཟབ་མོར་གྱུར་
[045-82a7] པ༑ དད་པའི་མིག་ཡོངས་སུ་དག་པ། སེམས་རྒྱ་ཆེན་པོས་ཡོངས་སུ་སྤྱོད་པ། སངས་རྒྱས་ཀྱི་ཆོས་རྣམ་པར་བལྟ་བ་ལ་མཐུ་ཡོད་པ་ཆོས་ཀྱི་ངོ་བོ་ཉིད་དང་རང་བཞིན་ངེས་པར་རྟོགས་


[045-82b0] [82B] 
[045-82b1] གཞན་ལ་ཕན་པར་གྱུར་པའི་བློ་ཅན་དེ་བཞིན་གཤེགས་པའི་ཡོན་ཏན་ལ་མངོན་པར་མོས་པ། འཇམ་དཔལ་གཞོན་ནུར་གྱུར་པའི་ཆོས་བསྟན་པས་འདུལ་བ་ཤ་
[045-82b2] སྟག་དང་འགྲོགས་ཤིང་མདུན་དུ་བྱས་ཏེ། སྔོན་དུ་བདར་ནས། འཇམ་དཔལ་གཞོན་ནུར་གྱུར་པ་གང་ན་བ་དེར་དོང་ངོ། །དེ་ནས་ཚེ་དང་ལྡན་པ་ཤཱ་རིའི་བུས། དེ་ལྟར་ལམ་དུ་ཞུགས་ཏེ་
[045-82b3] འདོང་བའི་ཚེ། དགེ་སློང་དེ་དག་ཀུན་ལ་བལྟས་ནས། དགེ་སློང་རྒྱ་མཚོའི་བློ་ལ་སྨྲས་པ། རྒྱ་མཚོའི་བློ། བྱང་ཆུབ་སེམས་དཔའ་འཇམ་དཔལ་གྱི་ལུས་མཚན་དང་དཔེ་བྱད་བཟང་པོས་རྣམ་
[045-82b4] པར་བརྒྱན་ཅིང་ཡོངས་སུ་དག་པ། ལྷ་དང་མིར་བཅས་པར་བསམ་གྱིས་མི་ཁྱབ་པ་དང། འོད་ཀྱི་དཀྱིལ་འཁོར་ཡོངས་སུ་དག་ཅིང་སེམས་ཅན་ཚད་མེད་པའི་དགའ་བ་ཡོངས་སུ་སྐྱེད་པ་
[045-82b5] དང། འོད་ཟེར་གྱི་དྲ་བའི་རྒྱན་སེམས་ཅན་དཔག་ཏུ་མེད་པའི་སྡུག་བསྔལ་རབ་ཏུ་ཞི་བར་བྱེད་པ་དང། འཁོར་ཕུན་སུམ་ཚོགས་པ་སྔོན་གྱི་དགེ་བའི་རྩ་བ་ཡོངས་སུ་བཟུང་བ་དང། ལམ་
[045-82b6] གྱི་རྒྱན་མགྲོན་ལམ་མིག་མངས་རིས་སུ་གནས་པ་དང། ལམ་རྣམ་པར་གནོན་པའི་རྒྱན་ཕྱོགས་ཀྱི་དཀྱིལ་འཁོར་ཐམས་ཅད་ལ་མངོན་པར་ལྟ་བར་གནས་པ་དང། བསོད་ནམས་ཕུན་སུམ་
[045-82b7] ཚོགས་པའི་རྒྱན་གཡས་གཡོན་ནས་གཏེར་ཆེན་པོ་མངོན་པར་འཐོན་པ་དང། སྔོན་གྱི་སངས་རྒྱས་ལ་རིམ་གྲོ་བྱས་པའི་དགེ་བའི་རྩ་བ་དང་རྒྱུ་མཐུན་པས་ཤིང་གི་གསེབ་ཐམས་ཅད་ནས་


[045-83a0] [83A] 
[045-83a1] ༄༅། །རྒྱན་མང་པོ་འབྱུང་བ་དང། འཇིག་རྟེན་གྱི་དབང་པོ་ཐམས་ཅད་ལ་མཆོད་པའི་སྤྲིན་གྱི་ཆར་མངོན་པར་འབེབས་ཤིང་བཏུད་དེ་ཕྱག་འཚལ་བ་དང། ཕྱོགས་
[045-83a2] བཅུ་ནས་དེ་བཞིན་གཤེགས་པ་ཐམས་ཅད་ཀྱིས་འོད་ཟེར་གྱི་དྲ་བའི་དཀྱིལ་འཁོར་མང་པོ་བཀྱེ་བ་སངས་རྒྱས་ཀྱི་ཆོས་ཐམས་ཅད་རབ་ཏུ་སྒྲོག་ཅིང་སྤྱི་བོར་འཆར་བ་ལ་ལྟོས་ཤིག་ཅེས་
[045-83a3] དེ་དག་ལ་སོགས་པ་ཚེ་དང་ལྡན་པ་ཤཱ་རིའི་བུས་འཇམ་དཔལ་གཞོན་ནུར་གྱུར་པ་ལམ་དུ་ཞུགས་པའི་ཡོན་ཏན་གྱི་རྒྱན་ཚད་མེད་པ་དག་དགེ་སློང་དེ་དག་ལ་ཡོངས་སུ་བསྟན་ཏོ། །
[045-83a4] བརྗོད་དོ། །བཤད་དོ། །སྨོས་སོ། །བཀྲོལ་ལོ། །རབ་ཏུ་བརྗོད་དོ། །རྣམ་པར་ཕྱེའོ། །གསལ་བར་བྱས་སོ། །དེ་ལྟར་གནས་བརྟན་ཤཱ་རིའི་བུས་འཇམ་དཔལ་གཞོན་ནུར་གྱུར་པའི་
[045-83a5] ཡོན་ཏན་ཇི་ཙམ་དུ་བརྗོད་པ་དེ་ཙམ་དུ་དགེ་སློང་དེ་དག་གི་སེམས་རྣམ་པར་དག་པར་གྱུར་ཏོ། །རབ་ཏུ་དང་བར་གྱུར་ཏོ། །དགའ་བའི་ཤུགས་རྣམ་པར་འཕེལ་བར་གྱུར་ཏོ། །མོས་པ་སྐྱེས་པར་
[045-83a6] གྱུར་ཏོ། །དེ་དག་གི་སེམས་ཀྱི་རྒྱུད་ལས་སུ་རུང་བར་གྱུར་ཏོ་།དབང་པོ་རབ་ཏུ་དང་བར་གྱུར་ཏོ། །ཡིད་བདེ་བ་རྣམ་པར་འཕེལ་བར་གྱུར་ཏོ། །ཡིད་མི་བདེ་བ་རབ་ཏུ་བྱང་བར་གྱུར་
[045-83a7] ཏོ༑ ༑སེམས་ཀྱི་སྐྱོན་དང་བྲལ་བར་གྱུར་ཏོ། །སྒྲིབ་པ་ཐམས་ཅད་ཕྱིར་ལྡོག་པར་གྱུར་ཏོ། །སངས་རྒྱས་བལྟ་བ་ལ་མངོན་པར་མོས་པར་གྱུར་ཏོ། །སངས་རྒྱས་ཀྱི་ཆོས་ལ་སེམས་


[045-83b0] [83B] 
[045-83b1] །བྱང་ཆུབ་སེམས་དཔའི་དབང་པོ་ཡོངས་སུ་དག་པར་གྱུར་ཏོ། །བྱང་ཆུབ་སེམས་དཔའི་དད་པའི་ཤུགས་སྐྱེས་པར་གྱུར་ཏོ། །སྙིང་རྗེ་ཆེན་པོ་འབྱུང་བར་གྱུར་
[045-83b2] ཏོ༑ ༑ཕ་རོལ་ཏུ་ཕྱིན་པའི་དཀྱིལ་འཁོར་གནོན་པར་གྱུར་ཏོ། །སྙིང་རྗེ་ཆེན་པོ་ཡོངས་སུ་སྐྱེས་པར་གྱུར་ཏོ། །ཕྱོགས་བཅུའི་སངས་རྒྱས་རྒྱ་མཚོ་ཡོངས་སུ་སྣང་བར་གྱུར་ཏོ། །དེ་ལྟར་དེ་དག་
[045-83b3] ཐམས་ཅད་མཁྱེན་པ་ཉིད་དུ་མོས་པའི་ཤུགས་ཐོབ་པར་གྱུར་ནས་འདི་སྐད་འཛེར་ཏོ། །མཁན་པོ། བདག་ཅག་ཀྱང་སྐྱེས་བུ་དམ་པ་དེའི་དྲུང་དུ་ཕྱིན་པར་མཛད་དུ་གསོལ་ཞེས་ནས། དེ་ནས་
[045-83b4] ཚེ་དང་ལྡན་པ་ཤཱ་རིའི་བུ་དགེ་སློང་དེ་དག་དང་འགྲོགས་ཏེ་འཇམ་དཔལ་གཞོན་ནུར་གྱུར་པ་གང་ན་བ་དེར་སོང་ནས་འདི་སྐད་ཅེས་སྨྲས་སོ། །འཇམ་དཔལ། དགེ་སློང་འདི་དག་ནི་ཁྱོད་ལ་
[045-83b5] བལྟ་བར་འདོད་པ་དག་གོ་དེ་ནས་འཇམ་དཔལ་གཞོན་ནུར་གྱུར་པས་དགེ་སློང་དེ་དག་དང། འཁོར་གྱི་དཀྱིལ་འཁོར་གྱི་སའི་ཕྱོགས་དེ་ཙམ་དང་བཅས་པ་གླང་པོའི་ལྟ་སྟངས་ཀྱི་ས་གཟི་
[045-83b6] དང་ལྡན་པར་ཁྱབ་པར་བལྟས་པ་དང། དེའི་རྗེས་ལ་དགེ་སློང་དེ་དག་གིས་འཇམ་དཔལ་གཞོན་ནུར་གྱུར་པའི་རྐང་པ་གཉིས་ལ་སྤྱི་བོས་ཕྱག་འཚལ་ནས། ཐལ་མོ་སྦྱར་ཏེ་འདི་སྐད་ཅེས་
[045-83b7] སྨྲས་སོ། །སྐྱེས་བུ་དམ་པ་ཁྱོད་མཐོང་བ་དང། ཁྱོད་ལ་ཕྱག་འཚལ་བའི་དགེ་བའི་རྩ་བ་འདི་དང། བདག་ཅག་གི་དགེ་བའི་རྩ་བ་གཞན་ཁྱོད་ཀྱིས་མཁྱེན་པ་དང། མཁན་པོས་ཐུགས་སུ་ཆུད་པ་


[045-84a0] [84A] 
[045-84a1] ༄༅། །དང། གང་ཡང་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་མངོན་དུ་གཟིགས་པའི་དགེ་བའི་རྩ་བ་དེས་ཁྱོད་ཅི་འདྲ་བར་དེ་འདྲ་བར་གྱུར་ཏེ། རྣམ་པ་
[045-84a2] འདི་འདྲ་བའི་ལུས་ཐོབ་པར་ཤོག་ཅིག་རྣམ་པ་འདི་འདྲ་བའི་དབྱངས་དང། རྣམ་པ་འདི་འདྲ་བའི་མཚན་དང། འདི་ལྟ་བུའི་རྣམ་པར་འཕྲུལ་པ་དག་ཀྱང་ཁྱོད་ཇི་ལྟ་བ་བཞིན་ཐོབ་པར་
[045-84a3] ཤོག་ཅིག་ཅེས། དགེ་སློང་དེ་དག་གིས་དེ་སྐད་དུ་སྨྲས་པ་དང། འཇམ་དཔལ་གཞོན་ནུར་གྱུར་པས། དགེ་སློང་དེ་དག་ལ་འདི་སྐད་ཅེས་སྨྲས་སོ། །དགེ་སློང་དག་ཡོངས་སུ་མི་སྐྱོ་བའི་
[045-84a4] སེམས་བསྐྱེད་པ་བཅུ་དང་ལྡན་པའི་རིགས་ཀྱི་བུའམ། རིགས་ཀྱི་བུ་མོ་ཐེག་པ་ཆེན་པོ་ལ་ཞུགས་པ་ནི། བྱང་ཆུབ་སེམས་དཔའི་ས་ལྟ་སྨོས་ཀྱང་ཅི་སྨོས་ཀྱི། དེ་བཞིན་གཤེགས་པའི་
[045-84a5] ས་ཡང་གནོན་པར་འགྱུར་རོ། །བཅུ་གང་ཞེ་ན། འདི་ལྟ་སྟེ། དེ་བཞིན་གཤེགས་པ་ཐམས་ཅད་བལྟ་བ་དང། བསྙེན་བཀུར་བ་དང་མཆོད་པ་དང། རིམ་གྲོ་བྱ་བ་ལ་ཡོངས་སུ་མི་སྐྱོ་
[045-84a6] བའི་སེམས་བསྐྱེད་པ་དང། དགེ་བའི་རྩ་བ་ཐམས་ཅད་བསགས་པ་ལས་ཕྱིར་མི་ལྡོག་ཅིང། ཡོངས་སུ་མི་སྐྱོ་བའི་སེམས་བསྐྱེད་པ་དང་ཆོས་ཐམས་ཅད་བཙལ་བ་ལ་ཡོངས་སུ་མི་སྐྱོ་
[045-84a7] བའི་སེམས་བསྐྱེད་པ་དང། བྱང་ཆུབ་སེམས་དཔའི་ཕ་རོལ་ཏུ་ཕྱིན་པ་ཐམས་ཅད་སྦྱོར་བ་ལ་ཡོངས་སུ་མི་སྐྱོ་བའི་སེམས་བསྐྱེད་པ་དང། བྱང་ཆུབ་སེམས་དཔའི་ཏིང་ངེ་འཛིན་ཐམས་ཅད་


[045-84b0] [84B] 
[045-84b1] དང། དུས་གཅིག་ནས་གཅིག་ཏུ་བརྒྱུད་པ་ཐམས་ཅད་དུ་འཇུག་པ་ལ་ཡོངས་སུ་མི་སྐྱོ་བའི་སེམས་བསྐྱེད་པ་དང། ཕྱོགས་བཅུའི་སངས་
[045-84b2] རྒྱས་ཀྱི་ཞིང་རྒྱ་མཚོ་རྒྱས་པར་དགང་ཞིང་ཡོངས་སུ་དག་པར་བྱ་བ་ལ་ཡོངས་སུ་མི་སྐྱོ་བའི་སེམས་བསྐྱེད་པ་དང། སེམས་ཅན་གྱི་ཁམས་ཐམས་ཅད་ཡོངས་སུ་སྨིན་པར་བྱ་བ་དང། གདུལ་
[045-84b3] བ་ལ་ཡོངས་སུ་མི་སྐྱོ་བའི་སེམས་བསྐྱེད་པ་དང། ཞིང་དང་བསྐལ་པ་ཐམས་ཅད་དུ་བྱང་ཆུབ་སེམས་དཔའི་སྤྱོད་པ་མངོན་པར་བསྒྲུབ་པ་ལ་ཡོངས་སུ་མི་སྐྱོ་བའི་སེམས་བསྐྱེད་པ་དང་
[045-84b4] སངས་རྒྱས་ཀྱི་ཞིང་ཐམས་ཅད་ཀྱི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་ཏུ་ཕྱིན་པ་སྦྱར་བས། སེམས་ཅན་གཅིག་ཡོངས་སུ་སྨིན་པར་བྱ་བའི་ཚུལ་དུ་སེམས་ཅན་ཐམས་ཅད་ཡོངས་སུ་སྨིན་
[045-84b5] པར་བྱ་བས། དེ་བཞིན་གཤེགས་པའི་སྟོབས་གཅིག་ཡོངས་སུ་བསྒྲུབ་པ་ལ་ཡོངས་སུ་མི་སྐྱོ་བའི་སེམས་བསྐྱེད་པའོ། །དགེ་སློང་དག་ཡོངས་སུ་མི་སྐྱོ་བའི་སེམས་བསྐྱེད་པ་བཅུ་པོ་འདི་
[045-84b6] དག་དང་ལྡན་པའི་རིགས་ཀྱི་བུའམ། རིགས་ཀྱི་བུ་མོ་དད་པ་དང་ལྡན་པ་ནི། དགེ་བའི་རྩ་བ་ཐམས་ཅད་ལ་ཡོངས་སུ་འགྲུབ་པར་འགྱུར་རོ། །འཁོར་བའི་རྒྱུད་ཐམས་ཅད་ལས་ཕྱིར་ལྡོག་
[045-84b7] པར་འགྱུར་རོ། །འཇིག་རྟེན་གྱི་རྒྱུད་ཐམས་ཅད་ལས་གྱེན་དུ་འཕགས་པར་འགྱུར་རོ། །ཉན་ཐོས་དང། རང་སངས་རྒྱས་ཀྱི་ས་ཐམས་ཅད་ལས་ཡོངས་སུ་འདའ་བར་འགྱུར་རོ། །དེ་བཞིན་


[045-85a0] [85A] 
[045-85a1] ༄༅། །གཤེགས་པ་ཐམས་ཅད་ཀྱི་རིགས་དང་རྒྱུད་དུ་འབྱུང་བར་འགྱུར་རོ། །བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་ལ་ཡང་དག་པར་འགྲུབ་པར་
[045-85a2] འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་ཡོན་ཏན་གྱི་ནན་ཏན་ལ་རྣམ་པར་དག་པར་འགྱུར་རོ། །བྱང་ཆུབ་སེམས་དཔའི་སྤྱོད་པ་ཐམས་ཅད་ལ་ཡོངས་སུ་དག་པར་འགྱུར་རོ། །
[045-85a3] དེ་བཞིན་གཤེགས་པ་ཐམས་ཅད་ཀྱི་སྟོབས་ལ་ཡང་དག་པར་འབྱུང་བར་འགྱུར་རོ། །བདུད་དང་ཕས་ཀྱི་རྒོལ་བ་ཐམས་ཅད་རབ་ཏུ་འདུལ་བར་འགྱུར་རོ། །བྱང་ཆུབ་སེམས་དཔའི་
[045-85a4] ས་ཡོངས་སུ་གནོན་པར་འགྱུར་རོ། །དེ་བཞིན་གཤེགས་པའི་ས་དང་ཤིན་ཏུ་ཉེ་བར་འགྱུར་རོ། །དེ་ནས་དགེ་སློང་དེ་དག་གིས་ཆོས་ཀྱི་ཚུལ་འདི་ཐོས་ནས། སངས་རྒྱས་ཐམས་ཅད་
[045-85a5] རྣམ་པར་མཐོང་བ་ལ་ཆགས་པ་མེད་པའི་མིག་གི་ཡུལ་ཞེས་བྱ་བའི་ཏིང་ངེ་འཛིན་ཐོབ་པར་གྱུར་ཏོ། །དེའི་མཐུས་ཕྱོགས་བཅུ་མཐའ་ཡས་མུ་མེད་པའི་འཇིག་རྟེན་གྱི་ཁམས་ན་
[045-85a6] བཞུགས་པའི་དེ་བཞིན་གཤེགས་པའི་འཁོར་གྱི་དཀྱིལ་འཁོར་མཐོང་བར་གྱུར་ཏོ། །འཇིག་རྟེན་གྱི་ཁམས་དེ་དག་གི་འགྲོ་བའི་རྒྱུད་དུ་སྐྱེས་པའི་སེམས་ཅན་དེ་དག་ཀྱང་མ་ལུས་
[045-85a7] པར་མཐོང་བར་གྱུར་ཏོ། །འཇིག་རྟེན་གྱི་ཁམས་དེ་དག་གི་སེམས་ཅན་རྣམས་ཀྱང་མ་ལུས་པར་མཐོང་བར་གྱུར་ཏོ། །འཇིག་རྟེན་གྱི་ཁམས་དེ་དག་ཀྱང་རྣམ་པར་ཕྱེ་བ་སྣ་ཚོགས་


[045-85b0] [85B] 
[045-85b1] །འཇིག་རྟེན་གྱི་ཁམས་དེ་དག་ན་རྡུལ་ཤིན་ཏུ་ཕྲ་བ་ཇི་སྙེད་ཡོད་པ་དེ་དག་ཀྱང་བགྲང་བའི་ཚུལ་གྱིས་རབ་ཏུ་ཤེས་པར་གྱུར་ཏོ། །སེམས་ཅན་དེ་དག་གི་རིན་པོ་ཆེའི་གནས་
[045-85b2] དང་ལོངས་སྤྱོད་དེ་དག་ཀྱང་མཐོང་བར་གྱུར་ཏོ། །དེ་བཞིན་གཤེགས་པ་དེ་དག་གི་དབྱངས་ཀྱི་ཡན་ལག་རྒྱ་མཚོ་ཡང་ཐོས་པར་གྱུར་ཏོ། །ཆོས་བསྟན་པ་དེ་དག་ཀྱང་ཚིག་དང། ཡི་གེ་དང། ངེས་
[045-85b3] པའི་ཚིག་དང། སྐད་དང། མིང་དང། བརྡས་ཡོངས་སུ་ཤེས་པར་གྱུར་ཏོ། །སེམས་ཅན་དེ་དག་གི་སེམས་དང། དབང་པོ་དང། བསམ་པ་ལ་ཡང་རྣམ་པར་ལྟ་བར་གྱུར་ཏོ། །སྔོན་གྱི་མཐའ་
[045-85b4] དང། ཕྱི་མའི་མཐའི་ཚེ་རབས་བཅུ་ཡང་རྗེས་སུ་དྲན་པར་གྱུར་ཏོ། །དེ་བཞིན་གཤེགས་པ་དེ་དག་གི་ཆོས་ཀྱི་འཁོར་ལོ་བཅུའི་ངེས་པའི་ཚིག་མངོན་པར་བསྒྲུབ་པ་ལ་ཡང་རབ་ཏུ་ཞུགས་
[045-85b5] པར་གྱུར་ཏོ། །རྫུ་འཕྲུལ་གྱིས་རྣམ་པར་འཕྲུལ་པ་མངོན་པར་བསྒྲུབ་པ་བཅུ་ལ་ཡང་རབ་ཏུ་ཞུགས་པར་གྱུར་ཏོ། །བསྟན་པའི་ཚུལ་མངོན་པར་བསྒྲུབ་པ་བཅུ་ལ་ཡང་རབ་ཏུ་ཞུགས་པར་གྱུར་
[045-85b6] ཏོ༑ ༑རྗེས་སུ་བསྟན་པའི་ཚིག་མངོན་པར་བསྒྲུབ་པ་བཅུ་ལ་ཡང་རབ་ཏུ་ཞུགས་པར་གྱུར་ཏོ། །དེ་བཞིན་གཤེགས་པ་དེ་དག་གི་ཐ་དད་པ་ཡང་དག་པར་མཁྱེན་པའི་ཚུལ་མངོན་པར་བསྒྲུབ་པ་
[045-85b7] བཅུ་ལ་ཡང་རབ་ཏུ་ཞུགས་པར་གྱུར་ཏོ། །ཏིང་ངེ་འཛིན་དེ་ཐོབ་མ་ཐག་ཏུ་བྱང་ཆུབ་ཀྱི་སེམས་ཀྱི་ཡན་ལག་སྟོང་ཕྲག་བཅུ་ཡང་ཡོངས་སུ་རྫོགས་པར་གྱུར་ཏོ། །ཏིང་ངེ་འཛིན་སྟོང་ཕྲག་བཅུ་


[045-86a0] [86A] 
[045-86a1] ༄༅། །ཡང་ཡོངས་སུ་ནོན་པར་གྱུར་ཏོ། །ཕ་རོལ་ཏུ་ཕྱིན་པའི་ཡན་ལག་སྟོང་ཕྲག་བཅུ་ཡང་རྣམ་པར་དག་པར་གྱུར་ཏེ། སྣང་བ་ཆེན་པོ་རབ་ཏུ་ཐོབ་ཅིང་ཤེས་རབ་ཆེན་
[045-86a2] པོའི་དཀྱིལ་འཁོར་གྱིས་སྣང་བར་གྱུར་པ་དེ་དག་གིས། བྱང་ཆུབ་སེམས་དཔའི་མངོན་པར་ཤེས་པ་བཅུ་རབ་ཏུ་ཐོབ་པར་གྱུར་ཏོ། །དེ་ལྟར་མངོན་པར་ཤེས་པའི་མྱུ་གུ་གཞོན་ཞིང་ཤིན་ཏུ་
[045-86a3] ཕྲ་བ་ཐོབ་སྟེ། བྱང་ཆུབ་ཏུ་སེམས་སྐྱེས་པ་བརྟན་པ་ལ་གནས་པ་དེ་དག་འཇམ་དཔལ་གཞོན་ནུར་གྱུར་པས། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་ལ་ཡང་དག་པར་བསྐུལ་
[045-86a4] ནས་རབ་ཏུ་བཀོད་དོ། །དེ་ལྟར་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་ལ་རབ་ཏུ་གནས་པ་དེ་དག་སྨོན་ལམ་ཆེན་པོ་རྒྱ་མཚོ་ལ་ཞུགས་ཤིང་མངོན་པར་བསྒྲུབ་པར་གྱུར་ཏོ། །
[045-86a5] དེ་ལྟར་སྨོན་ལམ་ཆེན་པོ་རྒྱ་མཚོས་མངོན་པར་བསྒྲུབས་པའི་སེམས་རྣམ་པར་དག་པས་ལུས་ཡོངས་སུ་དག་པ་རབ་ཏུ་ཐོབ་པར་གྱུར་ཏོ་།ལུས་རྣམ་པར་དག་པས་ལུས་ཡང་བ་རབ་ཏུ་ཐོབ་
[045-86a6] པར་གྱུར་ཏོ། །དེ་ལྟར་ལུས་རྣམ་པར་དག་པ་དང། ལུས་ཡང་བས་མངོན་པར་ཤེས་པའི་སྒོ་དེ་དག་ཤིན་ཏུ་ཡངས་པར་བྱེད་པས་མི་ཉམས་ཤིང། རྗེས་སུ་འབྲང་བའི་མངོན་པར་
[045-86a7] ཤེས་པ་རབ་ཏུ་ཐོབ་པར་གྱུར་ཏོ། །མངོན་པར་ཤེས་པ་དེ་དག་ཐོབ་པས། འཇམ་དཔལ་གཞོན་ནུར་གྱུར་པའི་རྐང་པའི་དྲུང་ནས་ཀྱང་མི་གཡོ་ལ། སངས་རྒྱས་ཀྱི་ཆོས་ཐམས་ཅད་ཡོངས་


[045-86b0] [86B] 
[045-86b1] ཐམས་ཅད་ཀྱི་སྐུའི་འཕྲིན་ལས་ཀྱི་སྤྲིན་མངོན་པར་བསྒྲུབ་པར་གྱུར་ཏོ། །དེ་ནས་འཇམ་དཔལ་གཞོན་ནུར་གྱུར་པས། དགེ་སློང་
[045-86b2] དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བཀོད་ནས། མཐར་གྱིས་ཡུལ་རྒྱུ་ཞིང་ལྷོ་ཕྱོགས་ལོགས་སྐྱིད་པའི་འབྱུང་གནས་ཞེས་བྱ་བའི་གྲོང་རྡལ་ཆེན་པོ་གང་ན་བ་དེར་
[045-86b3] ལོགས་སུ་སོང་སྟེ་ཕྱིན་ནས། གྲོང་རྡལ་ཆེན་པོ་སྐྱིད་པའི་འབྱུང་གནས་ཀྱི་ཤར་ཕྱོགས་ལོགས་ན་ནགས་ཚལ་ཆེན་པོ་སཱ་ལ་སྣ་ཚོགས་ཀྱི་རྒྱལ་མཚན་གྱི་རྒྱན་ཅེས་བྱ་བ་སྔོན་གྱི་སངས་རྒྱས་བཞུགས་བཞུགས་
[045-86b4] པའི་མཆོད་རྟེན། སེམས་ཅན་སྨིན་པར་མཛད་པའི་དོན་དུ་དེ་བཞིན་གཤེགས་པས་བྱིན་གྱིས་བརླབས་པ། ཞིང་མཐའ་ཡས་པར་མིང་གི་སྒྲ་རྗེས་སུ་གྲགས་པ། སྔོན་ཆད་བཅོམ་ལྡན་
[045-86b5] འདས་བྱང་ཆུབ་སེམས་དཔའི་སྤྱོད་པ་མཛད་པའི་ཚེ། ཡོངས་སུ་བཏང་བར་དགའ་བ་དུ་མ་ཡོངས་སུ་བཏང་སྟེ། སའི་ཕྱོགས་དེ་ན་ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་
[045-86b6] དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་རྣམས་རྟག་ཏུ་རྒྱུན་མི་འཆད་པར་མཆོད་པ་ལ་བརྩོན་པའི་གནས་ཡོད་པ་དེར། འཁོར་དང་
[045-86b7] བཅས་ཏེ་ཕྱིན་ནས། དེར་འཇམ་དཔལ་གཞོན་ནུར་གྱུར་པས་མདོ་སྡེ་ཆོས་ཀྱི་དབྱིངས་ཀྱི་ཚུལ་རབ་ཏུ་སྣང་བ་ཞེས་བྱ་བ་མདོ་སྡེ་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་འབྱུང་བ་བསྟན་ཏོ། །


[045-87a0] [87A] 
[045-87a1] ༄༅། །དེ་བསྟན་པའི་ཚེ། རྒྱ་མཚོ་ཆེན་པོ་ནས་ཀླུ་བྱེ་བ་ཁྲག་ཁྲིག་བརྒྱ་སྟོང་དུ་མ་ཉེ་བར་ལྷགས་ཏེ། དེ་དག་གིས་ཆོས་ཀྱི་ཚུལ་དེ་ཐོས་ནས། ཀླུའི་རྒྱུད་ལ་རྣམ་པར་སྨོད་
[045-87a2] ཅིང་དེ་བཞིན་གཤེགས་པའི་ཡོན་ཏན་ལ་མོས་པར་གྱུར་ནས་ཀླུའི་རྒྱུད་རྣམ་པར་བཟློག་སྟེ། ལྷ་དང་མིར་སྐྱ་བ་ཡོངས་སུ་འཛིན་པར་གྱུར་ནས། དེར་ཀླུ་སྟོང་ཕྲག་བཅུ་བླ་ན་མེད་པར་
[045-87a3] རྫོགས་པའི་བྱང་ཆུབ་ལས་ཕྱིར་མི་ལྡོག་པར་གྱུར་ཏོ། །ཆོས་དེ་བསྟན་པའི་ཚེ། སེམས་ཅན་གྱི་ཁམས་མཐའ་དང་དབུས་མེད་པ་ཐེག་པ་གསུམ་གྱིས་དུས་གཞན་དང་གཞན་དུ་རྣམ་
[045-87a4] པར་དུལ་བར་གྱུར་ཏོ། །དེ་ནས་སྐྱིད་པའི་འབྱུང་གནས་ཀྱི་མི་རྣམས་ཀྱིས། འཇམ་དཔལ་གཞོན་ནུར་གྱུར་པའི་སྐྱིད་པའི་འབྱུང་གནས་ཀྱི་གྲོང་རྡལ་དུ་ཕྱིན་ཏེ། སཱ་ལ་སྣ་ཚོགས་ཀྱི་
[045-87a5] རྒྱན་གྱི་གཞི་འདི་ཉིད་ན་རྣམ་པར་སྤྱོད་དོ་ཞེས་ཐོས་ནས། དགེ་བསྙེན་ཚོང་དཔོན་ཤེས་རབ་ཆེན་པོ་ལ་སོགས་པ་དགེ་བསྙེན་ཕ་དང། དགེ་བསྙེན་མ་དང། ཁྱེའུ་དང། བུ་མོ་མང་
[045-87a6] པོ་དག་སོ་སོ་ནས་འཁོར་ལྔ་བརྒྱ་ལྔ་བརྒྱ་དང་བཅས་ཏེ། སྐྱིད་པའི་འབྱུང་གནས་ཀྱི་གྲོང་རྡལ་ནས་བྱུང་ནས། འཇམ་དཔལ་གཞོན་ནུར་གྱུར་པ་གང་ན་བ་དར་དོང་ངོ། །དེ་ལ་དགེ་བསྙེན་
[045-87a7] ཤེས་རབ་ཆེན་པོ་ནི། དགེ་བསྙེན་བཟང་པོས་བྱིན་དང། ལྷས་བྱིན་དང། བསོད་ནམས་འོད་དང། གྲགས་པའི་ལྷ་དང། གྲགས་པས་བྱིན་དང། ཟླ་བའི་དཔལ་དང། ཟླ་བ་དགའ་


[045-87b0] [87B] 
[045-87b1] བློ་གྲོས་བཟང་པོ་དང། བློ་གྲོས་ཆེན་པོ་དང། སྒྲ་གཅན་བཟང་པོ་དང། དགེ་བསྙེན་བཟང་པོའི་དཔལ་དང། དེ་དག་ལ་སོགས་པ་དགེ་བསྙེན་ལྔ་བརྒྱས་བ་སྐོར་ཅིང་མདུན་དུ་བྱས་
[045-87b2] ཏེ༑ འཇམ་དཔལ་གཞོན་ནུར་གྱུར་པ་གང་ན་བ་དེར་དོང་ནས། འཇམ་དཔལ་གཞོན་ནུར་གྱུར་པའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། འཇམ་དཔལ་གཞོན་ནུར་གྱུར་པ་ལ་ལན་
[045-87b3] གསུམ་དུ་བསྐོར་བ་བྱས་ནས་ཕྱོགས་གཅིག་ཏུ་འཁོད་དོ། །དེ་ལ་དགེ་བསྙེན་མ་ཤེས་རབ་ཆེན་མོ་ནི། དགེ་བསྙེན་མ་འོད་བཟང་མོ་དང་ལུས་བཟང་མོ་དང། དགེ་བ་ཡོད་པ་དང། དགེ་བའི་
[045-87b4] དཔལ་དང། ཟླ་བའི་འོད་དང། དཔལ་གྱི་འོད་དང། དཔལ་བཟང་མོ་དང། དགེ་བསྙེན་མ་མིག་བཟང་མོ་དང། དེ་དག་ལ་སོགས་པ་དགེ་བསྙེན་མ་ལྔ་བརྒྱས་བསྐོར་ཅིང་མདུན་དུ་བྱས་ཏེ་
[045-87b5] འཇམ་དཔལ་གཞོན་ནུར་གྱུར་པ་གང་ན་བ་དེར་དོང་ནས། འཇམ་དཔལ་གཞོན་ནུར་གྱུར་པའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ་འཇམ་དཔལ་གཞོན་ནུར་གྱུར་པ་ལ་ལན་
[045-87b6] གསུམ་དུ་བསྐོར་བ་བྱས་ནས་ཕྱོགས་གཅིག་ཏུ་འཁོད་དོ། །དེ་ལ་ཚོང་དཔོན་གྱི་བུ་ནོར་བཟང་ནི་ཚོང་དཔོན་གྱི་བུ་བརྟུལ་ཞུགས་བཟང་པོ་དང། ཚུལ་ཁྲིམས་བཟང་པོ་དང། ངང་ཚུལ་
[045-87b7] བཟང་པོ་དང། རྣམ་པར་གནོན་པ་བཟང་པོ་དང། བསམ་པ་བཟང་པོ་དང། བློ་གྲོས་བཟང་པོ་དང། བློ་བཟང་པོ་དང། མིག་བཟང་པོ་དང། ལག་པ་བཟང་པོ་དང། ཚོང་དཔོན་གྱི་བུ་འོད་


[045-88a0] [88A] 
[045-88a1] ༄༅། །བཟང་པོ་དང། དེ་དག་ལ་སོགས་པ་ཚོང་དཔོན་གྱི་བུ་ལྔ་བརྒྱས་བསྐོར་ཅིང་མདུན་དུ་བྱས་ཏེ། འཇམ་དཔལ་གཞོན་ནུར་གྱུར་པ་གང་ན་བ་དེར་དོང་ནས། འཇམ་
[045-88a2] དཔལ་གཞོན་ནུར་གྱུར་པའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། འཇམ་དཔལ་གཞོན་ནུར་གྱུར་པ་ལ་ལན་གསུམ་དུ་བསྐོར་བ་བྱས་ནས་ཕྱོགས་གཅིག་ཏུ་འཁོད་དོ། །དེ་ལ་ཁྱིམ་
[045-88a3] བདག་ཤེས་རབ་ཆེན་པོའི་བུ་མོ་དགེ་བ་བཟང་མོ་ནི། བུ་མོ་བཟང་མོ་དང། ཡིད་དུ་འོང་བའི་བཞིན་དང། བརྟན་པའི་བློ་གྲོས་དང། དཔལ་བཟང་མོ་དང། ཚངས་པས་བྱིན་པ་དང། དཔལ་
[045-88a4] གྱི་འོད་དང། བུ་མོ་འོད་བཟང་མོ་ལ་སོགས་པ་བུ་མོ་ལྔ་བརྒྱས་བསྐོར་ཅིང་མདུན་དུ་བྱས་ཏེ། འཇམ་དཔལ་གཞོན་ནུར་གྱུར་པ་གང་ན་བ་དེར་དོང་ནས། འཇམ་དཔལ་གཞོན་ནུར་གྱུར་པའི་
[045-88a5] རྐང་པ་གཉིས་ལ་སྤྱི་བོས་ཕྱག་འཚལ་ཏེ། འཇམ་དཔལ་གཞོན་ནུར་གྱུར་པ་ལ་ལན་གསུམ་དུ་བསྐོར་བ་བྱས་ནས་ཕྱོགས་གཅིག་ཏུ་འཁོད་དོ་།དེ་ནས་འཇམ་དཔལ་གཞོན་ནུར་གྱུར་
[045-88a6] པས་སྐྱིད་པའི་འབྱུང་གནས་ཀྱི་གྲོང་རྡལ་ནས་སྐྱེས་པ་དང། བུད་མེད་དང། ཁྱེའུ་དང། བུ་མོ་དེ་དག་འདུས་ཏེ་འཁོད་པར་ཤེས་ནས་བསམ་པ་ཇི་ལྟ་བ་བཞིན་དུ་བསྟན་པའི་བྱིན་གྱིས་
[045-88a7] ཟིལ་གྱིས་གནན་ཏེ། བྱམས་པ་ཆེན་པོའི་བྱིན་གྱིས་སིམ་པར་བྱས་ནས་སྙིང་རྗེ་ཆེན་པོའི་བྱིན་གྱིས་ཆོས་བསྟན་པ་མངོན་པར་བསྒྲུབས་ཏེ། ཡེ་ཤེས་ཀྱི་བྱིན་གྱིས་སེམས་དང་བསམ་པ་


[045-88b0] [88B] 
[045-88b1] ཆོས་བསྟན་པར་དགའ་སྟེ། ཚོང་དཔོན་གྱི་བུ་ནོར་བཟང་ལ་བལྟས་སོ་།ཚོང་དཔོན་གྱི་བུ་ནོར་བཟང་ཞེས་བྱ་བ། ཅིའི་ཕྱིར་ནོར་
[045-88b2] བཟང་ཞེས་བྱ་ཞེ་ན། ཚོང་དཔོན་གྱི་བུ་ནོར་བཟང་ཞེས་བྱ་བ་ཐོག་མ་མའི་མངལ་དུ་ཞུགས་མ་ཐག་ཏུ་ཁྱིམ་དེའི་འཁོར་ཀུན་ནས་རྣམ་པར་ཕྱེ་བའི་རིན་པོ་ཆེ་སྣ་བདུན་གྱི་སྡོང་པོ་འཐོན་པར་
[045-88b3] གྱུར་ཏོ། །རིན་པོ་ཆེའི་སྡོང་པོ་དེ་དག་གི་འོག་ན་རིན་པོ་ཆེའི་གཏེར་བདུན་ཡོད་དེ། གསེར་དང། དངུལ་དང། བཻ་ཌཱུརྱ་དང། ཤེལ་དང། མུ་ཏིག་དམར་པོ་དང། ཨསྨ་གར་བྷ་དང། མུ་ས་ར་གལ་
[045-88b4] པ་དང། རིན་པོ་ཆེ་དེ་བདུན་གྱི་རིན་པོ་ཆེའི་སྡོང་པོ་དེ་དག་ཀྱང་གཏེར་དེ་དག་ནས་སྐྱེས་ཏེ། སའི་གཞི་བརྟོལ་ནས་མངོན་པར་འཐོན་པར་གྱུར་ཏོ། །དེ་ཡན་ལག་དང་ཉིང་ལག་ཐམས་ཅད་
[045-88b5] ཡོངས་སུ་རྫོགས་ཏེ། ཟླ་བ་བཅུ་ལོན་ནས་བཙས་པ་དང། དེའི་ཚེ་གཏེར་ཆེན་པོ་བདུན་པོ་དེ་དག་ཀྱང་ཆུ་ཞེང་དང། རྔམས་སུ་ཁྲུ་བདུན་ཙམ་དུ་སའི་སྟེང་ནས་མངོན་པར་འཕགས་ཏེ་སྣང་བར་
[045-88b6] བྱུང་ནས་རྣམ་པར་སྣང་ཞིང་མཛེས་པར་གྱུར་ཏོ། །ཁྱིམ་དེར་རིན་པོ་ཆེ་སྣ་ཚོགས་ཀྱི་སྣོད་ལྔ་བརྒྱ་ཡང་བྱུང་བར་གྱུར་ཏེ། འདི་ལྟར་མར་གྱི་སྣོད་དང། ཏིལ་མར་གྱི་སྣོད་དང། སྦྲང་རྩིའི་སྣོད་
[045-88b7] དང༑ མར་གསར་གྱི་སྣོད་དང། གཞན་དག་ཀྱང་སོ་སོ་ནས་ཡོ་བྱད་སྣ་ཚོགས་ཐམས་ཅད་ཀྱིས་ཡོངས་སུ་གང་བ་དག་སྟེ། འདི་ལྟར་རྡོ་རྗེའི་སྣོད་སྤོས་སྣ་ཚོགས་ཀྱིས་ཡོངས་སུ་གང་བ་དང་


[045-89a0] [89A] 
[045-89a1] ༄༅། །སྤོས་ཀྱི་སྣོད་གོས་སྣ་ཚོགས་ཀྱིས་ཡོངས་སུ་གང་བ་དང་མན་ཤེལ་གྱི་སྣོད་ཁ་ཟས་དང་སྤྱན་གཟིགས་སྣ་ཚོགས་རོ་མཆོག་ཏུ་ཞིམ་པས་ཡོངས་སུ་གང་བ་
[045-89a2] དང༑ ནོར་བུའི་སྣོད་རིན་པོ་ཆེ་སྣ་ཚོགས་ཀྱིས་ཡོངས་སུ་གང་བ་དང། གསེར་གྱི་སྣོད་དངུལ་སིལ་མས་ཡོངས་སུ་གང་བ་དང། དངུལ་གྱི་སྣོད་གསེར་ཕྱེས་ཡོངས་སུ་གང་བ་དང། ཕྲ་མེན་
[045-89a3] གྱི་སྣོད་ནོར་བུ་རིན་པོ་ཆེ་བཻ་ཌཱུརྱས་ཡོངས་སུ་གང་བ་དང་ཤེལ་གྱི་སྣོད་མུ་ས་ར་གལ་པས་ཡོངས་སུ་གང་བ་དང། མུ་སར་གལ་པའི་སྣོད་རིན་པོ་ཆེ་ཤེལ་གྱིས་ཡོངས་སུ་གང་བ་དང་
[045-89a4] ཨསྨ་གར་བཧའི་སྣོད་མུ་ཏིག་དམར་པོས་ཡོངས་སུ་གང་བ་དང། མུ་ཏིག་དམར་པོའི་སྣོད་ཨསྨ་གར་བཧས་ཡོངས་སུ་གང་བ་དང། ནོར་བུ་རིན་པོ་སྐར་མའི་རྒྱལ་མཚན་གྱི་སྣོད་ནོར་བུ་རིན་པོ་
[045-89a5] ཆེ་ཆུ་འདང་གིས་ཡོངས་སུ་གང་བ་དང། ནོར་བུ་རིན་པོ་ཆེ་ཆུ་འདང་གི་སྣོད་ནོར་བུ་རིན་པོ་ཆེ་སྐར་མའི་རྒྱལ་མཚན་གྱིས་ཡོངས་སུ་གང་བ་དང། དེ་དག་ལ་སོགས་པ་རིན་པོ་ཆེའི་སྣོད་ལྔ་
[045-89a6] བརྒྱ་འཐོན་པར་གྱུར་ཏོ། །ཚོང་དཔོན་གྱི་བུ་ནོར་བཟང་དེ་བཙས་མ་ཐག་ཏུ་ཁྱིམ་དང། བང་བ་དང། མཛོད་ཐམས་ཅད་དུ་ནོར་དང་འབྲུ་དང། དབྱིག་དང། གསེར་དང། རིན་
[045-89a7] པོ་ཆེ་སྣ་ཚོགས་ཀྱི་ཆར་མངོན་པར་བབ་པར་གྱུར་ཏོ། །དེ་ལ་བྲམ་ཟེའི་བལྟས་པ་དང། ཕ་དང། མ་དང། གཉེན་གྱི་ཚོགས་ཀྱིས་འདི་བཙས་མ་ཐག་ཏུ་ནོར་མང་པོ་ཕུན་སུམ་ཚོགས་


[045-89b0] [89B] 
[045-89b1] ནོར་བཟང། ནོར་བཟང་ཞེས་དེ་ལྟར་མིང་དུ་བཏགས་ཏེ། ཚོང་དཔོན་གྱི་བུ་ནོར་བུ་བཟང་དེ་ནི། སྔོན་གྱི་རྒྱལ་བ་ལ་བྱ་བ་བྱས་པའོ། །དགེ་བའི་རྩ་བ་བསྐྱེད་པའོ། །
[045-89b2] མོས་པ་རྒྱ་ཆེན་པོ་དང་ལྡན་པའོ། །དགེ་བའི་བཤེས་གཉེན་གྱི་རྗེས་སུ་འབྲང་བའི་བསམ་པ་ཅན་ནོ། །ལུས་དང་ངག་དང་ཡིད་ཀྱི་སྤྱོད་པ་ཁ་ན་མ་ཐོ་བ་མེད་པའོ། །བྱང་ཆུབ་སེམས་དཔའི་
[045-89b3] ལམ་ཡོངས་སུ་སྦྱང་བ་ལ་རབ་ཏུ་བརྩོན་པའོ། །ཐམས་ཅད་མཁྱེན་པ་ལ་མངོན་པར་མོས་པའོ། །སངས་རྒྱས་ཀྱི་ཆོས་ཀྱི་སྣོད་དུ་གྱུར་པའོ། །བསམ་པའི་ནམ་མཁའ་ཡོངས་སུ་དག་པའོ།།
[045-89b4] བྱང་ཆུབ་ཀྱི་སེམས་ཆགས་པ་མེད་པ་ཡོངས་སུ་རྫོགས་པའོ། དེ་ནས་འཇམ་དཔལ་གཞོན་ནུར་གྱུར་པས། ཚོང་དཔོན་གྱི་བུ་ནོར་བཟང་ལ་བལྟས་ཏེ། དགའ་བའི་གཏམ་བྱས་ནས། དེ་
[045-89b5] ལ་འདི་ལྟ་སྟེ། སངས་རྒྱས་ཀྱི་ཆོས་ཐམས་ཅད་ལས་ཀྱང་བརྩམས་སངས་རྒྱས་ཀྱི་ཆོས་ཐམས་ཅད་ཡང་དག་པར་བསྡུ་ཞིང་ཐོབ་པར་བྱ་བ་ལས་ཀྱང་བརྩམས། སངས་རྒྱས་ཐམས་ཅད་
[045-89b6] གཅིག་ནས་གཅིག་ཏུ་བརྒྱུད་པ་ལས་ཀྱང་བརྩམས། སངས་རྒྱས་གཅིག་ནས་གཅིག་ཏུ་བརྒྱུད་པ་ཐམས་ཅད་ཤེས་པར་བྱ་བ་ལས་ཀྱང་བརྩམས། སངས་རྒྱས་ཐམས་ཅད་ཀྱི་འཁོར་གྱི་དཀྱིལ་
[045-89b7] འཁོར་རྣམ་པར་དག་པ་ལས་ཀྱང་བརྩམས། སངས་རྒྱས་ཐམས་ཅད་ཀྱི་ཆོས་ཀྱི་འཁོར་ལོ་དང་སྤྲུལ་པའི་རྒྱན་ལས་ཀྱང་བརྩམས་སངས་རྒྱས་ཐམས་ཅད་ཀྱི་གཟུགས་ཀྱི་སྐུའི་མཚན་


[045-90a0] [90A] 
[045-90a1] ༄༅། །དང་དཔེ་བྱད་བཟང་པོ་རྣམ་པར་དག་པ་ལས་ཀྱང་བརྩམས། སངས་རྒྱས་ཐམས་ཅད་ཀྱི་ཆོས་ཀྱི་སྐུ་ཡོངས་སུ་གྲུབ་པ་ལས་ཀྱང་བརྩམས། སངས་རྒྱས་ཐམས་
[045-90a2] ཅད་ཀྱི་གསུང་རྣམ་པར་ཕྱེ་བ་ལས་ཀྱང་བརྩམས། སངས་རྒྱས་ཐམས་ཅད་ཀྱི་འོད་ཀྱི་དཀྱིལ་འཁོར་གྱི་རྒྱན་རྣམ་པར་དག་པ་ལས་ཀྱང་བརྩམས། སངས་རྒྱས་ཐམས་ཅད་ཀྱི་མཉམ་པ་
[045-90a3] ཉིད་ལས་ཀྱང་བརྩམས་ཏེ། ཆོས་ཀྱང་བསྟན་པར་གྱུར་ཏོ། །དེ་ནས་འཇམ་དཔལ་གཞོན་ནུར་གྱུར་པས་ཚོང་དཔོན་གྱི་བུ་ནོར་བཟང་དང་སྐྱེ་བོའི་ཚོགས་ཆེན་པོ་དེ་དག་ཆོས་དང་མཐུན་
[045-90a4] བའི་གཏམ་གྱིས་བསྟན་ཏེ། ཡང་དག་པར་བསྐུལ་ནས་སྤྲོ་བ་བསྐྱེད་དེ་དགའ་བར་བྱས་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དུ་བཙུད་དེ། སྔོན་གྱི་
[045-90a5] དགེ་བའི་རྩ་བ་ཡོངས་སུ་དྲན་པར་བྱས་ནས། སྐྱིད་པའི་འབྱུང་གནས་ཀྱི་གྲོང་རྡལ་དེའི་སེམས་ཅན་རྣམས་ཀྱི་བསམ་པ་ཇི་ལྟ་བ་བཞིན་དུ་ཆོས་བསྟན་པས་བྱིན་གྱིས་བརླབས་ཏེ། བདེ་བར་
[045-90a6] བྱས་ནས་དེ་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་གིས། འཇམ་དཔལ་གཞོན་ནུར་གྱུར་པ་ལས། རྣམ་པ་དེ་ལྟ་བུའི་སངས་རྒྱས་ཀྱི་ཡོན་ཏན་དང། ཆེ་བ་ཉིད་ཐོས་ནས་བླ་ན་མེད་
[045-90a7] པ་ཡང་དག་པར་རྫོགས་པའི་བྱང་ཆུབ་ཏུ་མོས་ཤིང་བརྩོན་པས་ཕྱི་བཞིན་དུ་འབྲང་སྟེ། འཇམ་དཔལ་གཞོན་ནུར་གྱུར་པ་ལ་ཚིགས་སུ་བཅད་དེ་མངོན་པར་བསྟོད་དོ། །བློ་གྲོས་ཆེན་པོ་


[045-90b0] [90B] 
[045-90b1] །ཁྱོད་ཀྱི་མཐུས་ནི་སེམས་ཅན་སྨན་སླད་དུ། །བདག་ཀྱང་བྱང་ཆུབ་མཆོག་ཏུ་ཞུགས་པར་གྱུར། །དེ་ལ་ངེས་པ་གང་མཆིས་བདག་ལ་གསོན། །དགའ་བའི་ཆུས་བཀང་
[045-90b2] འོབས་ཀྱིས་ཀུན་ནས་བསྐོར། །ང་རྒྱལ་དྲེགས་པའི་ར་བ་མཐོ་བར་བརྩེགས། །སེམས་ཅན་ལམ་རྒྱུད་སྒོ་རྣམས་བཙུད་ཅིང་གདངས། །དེ་འདྲའི་ཁྱིམ་ནི་སྲིད་གསུམ་མིང་ལྡན་ཆེ། །དེ་ནི་གཏི་
[045-90b3] མུག་མ་རིག་གཟིངས་པས་ཁེབས། །འདོད་ཆགས་ཞེ་སྡང་མེ་ལྕེས་རབ་ཏུ་གདུངས། །རྟག་པར་བདུད་ཀྱི་དབང་པོའི་དབང་དུ་གྱུར། །དེ་ལ་བྱིས་པ་མ་རིག་རྟེན་ཀྱང་འཆའ། །སྲེད་པའི་སྒྲོག་
[045-90b4] དང་ཞགས་པས་ཤིན་ཏུ་གླགས། །གཡོ་དང་སྒྱུ་ཡི་སྐྱོན་གྱིས་མཐོ་བརྩམས་ཤིང། །ཐེ་ཚོམ་ཡིད་གཉིས་དག་གིས་མིག་མདོངས་པ། །ལོག་པ་ཕྱིན་ཕྱོགས་ལམ་ལ་རབ་ཏུ་ཞུགས། །ཕྲག་
[045-90b5] དོག་སེར་སྣའི་ཐག་པས་བཏགས་ཤིང་བཅིངས། །ཡི་དྭགས་བྱོལ་སོང་སེམས་དམྱལ་མི་ཁོམ་རྒྱུ། །རྒ་ཤི་ན་དང་སྐྱེ་བས་རབ་ཏུ་མནར་།མགོ་རྨོངས་ལམ་རྒྱུན་འབར་ལོ་ཀུན་ཏུ་འཁོར། །
[045-90b6] དེ་ལ་ཁྱོད་ནི་ཐུགས་རྗེ་རྣམ་དག་པའི། །དཀྱིལ་འཁོར་ཡེ་ཤེས་འོད་ཟེར་སྣང་བ་མཛད། །ཉོན་མོངས་རྒྱ་མཚོ་སྐམ་པར་ཤར་ཏེ་འཕགས། །ཉི་མ་འདྲ་བས་བདག་ལ་སྣང་བ་མཛོད། །བྱམས་པ་
[045-90b7] བསྒོམས་པས་དཀྱིལ་འཁོར་རྫོགས་ཤིང་ཉ། །བསོད་ནམས་ཟླ་འོད་བདེ་བའི་ཟེར་འགྱེད་པ། །སེམས་ཅན་ཀུན་གྱི་གནས་སུ་ཤར་གྱུར་གྱི། །ཟླ་བ་ཉ་བ་ལྟ་བུས་བདག་སྣང་མཛོད། །དཀར་


[045-91a0] [91A] 
[045-91a1] ༄༅། །མཐུས་ཐམས་ཅད་ཡོངས་བསགས་བསྐོར་མངའ་ཞིང། །ཆོས་དབྱིངས་མཁའ་ལ་ཆགས་པ་མི་མངའ་བ། །ཆོས་ཀྱི་འཁོར་ལོ་རིན་ཆེན་སྔོན་འདྲེན་པས། །རྒྱལ་
[045-91a2] པོར་གྱུར་པས་བདག་ལ་བསྟན་དུ་གསོལ། །བྱང་ཆུབ་ཐེག་པའི་སྨོན་ལམ་མཐུ་མངའ་སྟེ། །བསོད་ནམས་ཡེ་ཤེས་ཤིན་ཏུ་ཡངས་བསགས་ཤིང་།སེམས་ཅན་ཀུན་ལ་ཕན་པའི་དོན་
[045-91a3] བཞུགས་པའི། །དེད་དཔོན་ཆེན་པོས་བདག་ཀྱང་བསྐྱང་དུ་གསོལ། །བཟོད་པ་བརྟན་ཞིང་སྲ་བའི་གོ་མནབས་ཏེ། །ཡེ་ཤེས་སྤྱན་མངའ་ཐུགས་རྗེའི་ཕྱག་རིང་བས། །བདུད་ཀྱི་དམག་
[045-91a4] དཔུང་ཚོགས་རྣམས་མངོན་འགྱུར་བར། །དཔའ་བ་ཆེན་པོས་བདག་གི་སེལ་ཡང་མཛོད། །ཆོས་ཀྱི་རི་རབ་སྤོ་ལ་བརྟན་བཞུགས་ཤིང། །ཏིང་འཛིན་མཆོག་གི་ལྷ་མོས་ཀུན་ནས་བསྐོར།།
[045-91a5] ཉོན་མོངས་སྒྲ་གཅན་ལྷ་མིན་འདུལ་མཛད་པ། །བརྒྱ་བྱིན་གྱུར་པས་བདག་ཀྱང་གཟིགས་སུ་གསོལ། །བྱིས་པའི་གནས་གྱུར་ཁམས་གསུམ་ཁང་པ་ན། །ཉོན་མོངས་ལས་རྣམས་རྣམ་
[045-91a6] པར་བསལ་བ་མཁྱེན། །རྒྱུ་ཡི་ས་དང་ལམ་རྒྱུད་འཁོར་རྨོངས་པར་།མེ་མར་འདྲ་བས་བདག་ཀྱང་ཤུལ་བསྟན་གསོལ། །ངན་འགྲོའི་ལམ་རྣམས་རྣམ་པར་ཟློག་མཛད་ཅིང། །བདེ་
[045-91a7] བར་འགྲོ་བའི་ལམ་རྣམས་རྣམ་སྦྱོང་བ། །འཇིག་རྟེན་ཀུན་གྱི་ལམ་གྱི་རྒྱུད་ལས་འདས། །བདག་ལའང་ཐར་པའི་སྒོ་ནི་བསྟན་དུ་གསོལ་།རྟག་དང་བདག་དང་བདེ་བར་འདུ་ཤེས་


[045-91b0] [91B] 
[045-91b1] ༑ལོག་འཛིན་སྒོ་རེའི་སྐྱབས་ཀྱིས་བཅད་གྱུར་གྱི། །བདེན་པའི་ཡེ་ཤེས་སྤྱན་རྣོ་མཆོག་མངའ་བས། །ཐར་སྒོ་བདག་ལའང་མྱུར་དུ་དབྱེ་བར་གསོལ། །ཡང་དག་ལོག་པའི་ལམ་ལ་
[045-91b2] མཁས་གྱུར་ཅིང། །ལམ་གྱི་རྒྱུས་དང་ཚུལ་ལ་བསྙེངས་མི་མངའ་།ལམ་རྣམས་ཀུན་གྱིས་འདུལ་བ་ཐུགས་ཆུད་པ། །བདག་ལ་བྱང་ཆུབ་ཤུལ་ནི་བསྟན་དུ་གསོལ། །ཡང་དག་ལྟ་བའི་
[045-91b3] ས་ཡི་ཐང་ལ་བཞུགས། །སངས་རྒྱས་ཀུན་གྱི་ཡོན་ཏན་ཆབ་ཀྱིས་བསྐྲུན། །སངས་རྒྱས་ཆོས་ལེགས་མེ་ཏོག་ཆར་འབེབས་པ། །བྱང་ཆུབ་ཤུལ་ནི་བདག་ལ་བསྟན་དུ་གསོལ། །རྒྱལ་བ་གང་
[045-91b4] འདས་མ་བྱོན་གང་རྣམས་དང། །ད་ལྟར་བྱུང་བའི་རྒྱལ་བ་སྣང་མཛད་པ། །སེམས་ཅན་གཙོ་བོ་ལེགས་པར་གཤེགས་པའི་ཕྱོགས། །དེ་ཡང་ལམ་སྟོན་མཛད་པས་བདག་བསྟན་གསོལ་
[045-91b5] ལས་ཀྱི་འཁྲུལ་འཁོར་ཚུལ་ལ་མི་བསྙེངས་པ། །ཆོས་ཐེག་ཤིང་རྟའི་འཁྲུལ་འཁོར་མཁྱེན་གྱུར་ཅིང། །ཡེ་ཤེས་ཐེག་པའི་ཚུལ་ལ་རྣམ་ངེས་པ། །བྱང་ཆུབ་ཐེག་པ་བདག་ལ་བཤད་
[045-91b6] དུ་གསོལ། །མོས་ཤིང་སྨོན་པའི་འཁོར་ལོའི་མུ་ཁྱུད་ཅན། །བཟོད་པ་རྡོ་རྗེ་སྙིང་རྗེ་སྲོག་ཤིང་བརྟེན། །དད་པའི་གཉའ་ཤིང་རིན་ཆེན་ལེགས་སྤྲས་པའི། །བྱང་ཆུབ་ཐེག་ལ་བདག་ཀྱང་བསྐྱོན་
[045-91b7] དུ་གསོལ། །གཟུངས་རྣམས་ཀུན་གྱིས་རྣམ་དག་དཀྱིལ་འཁོར་ཅན། །བྱམས་པ་བརྩེགས་པའི་དགའ་བས་རབ་བརྒྱན་པ། །ཐ་དད་ཡང་དག་ཤེས་པའི་དྲིལ་ཕྲེང་ཅན། །ཐེག་མཆོག་


[045-92a0] [92A] 
[045-92a1] ༄༅། །བཟང་པོས་བདག་ལ་བསྟན་དུ་གསོལ། །ཚངས་པའི་སྤྱོད་པའི་ལམ་གྱིས་མངོན་པར་བརྒྱན། །ཏིང་འཛིན་བུད་མེད་ཁྲག་ཁྲིག་ཀུན་ནས་རྒྱུ། །ཆོས་ཀྱི་
[045-92a2] རྔ་ཡི་དབྱངས་ཆེན་རབ་བསྒྲགས་པ། །ཐེག་པའི་དམ་པ་བདག་ལ་བསྟབ་ཏུ་གསོལ། །བསྡུ་བ་བཞི་ཡི་མི་ཟད་མཛོད་ལྡན་པ། །ཡེ་ཤེས་རིན་ཆེན་ཡོན་ཏན་ཕྲེང་གིས་བརྒྱན། །ཁྲེལ་
[045-92a3] ཡོད་དུལ་བའི་འཕྲེང་བས་མཆོག་བསྡམས་པའི། །ཐེག་པའི་དམ་པ་བདག་ལ་བསྟན་དུ་གསོལ། །སྦྱིན་པའི་འོད་ཟེར་དཀྱིལ་འཁོར་བཟང་པོ་ཅན། །ཚུལ་ཁྲིམས་ཙན་དན་སྙིང་རྗེའི་
[045-92a4] བྱུག་ལྡན་ཞིང། །བཟོད་པའི་གཟེར་གྱིས་མཚམས་རྣམས་དམ་སྦྱར་བའི། །ཐེག་པའི་མཆོག་ལ་མྱུར་དུ་བདག་གཞག་གསོལ། །སེམས་ཅན་ཐམས་ཅད་འདུལ་ལས་མི་ལྡོག་པ། །
[045-92a5] བསམ་གཏན་ཏིང་འཛིན་ཁ་ཁྱེར་མཐོར་སྒྲོན་ཅིང། །ཤེས་རབ་ཐབས་གཉིས་འབྱོར་མཐུན་འགྲོ་རྒྱུ་བའི། །ཆོས་ཀྱི་ཐེག་པ་མཆོག་ལ་བདག་གཞག་གསོལ། །སྨོན་ལམ་འཁོར་
[045-92a6] ལོས་ལམ་གྱི་འཁོར་སྦྱོང་བ། །ཆོས་ཀྱི་གཟུགས་དམ་མཐུ་བརྟན་ཆེ་ལྡན་ཞིང། །ཡེ་ཤེས་འཁྲུལ་འཁོར་ལེགས་སྦྱངས་ལེགས་བྱས་པའི་།ཆོས་ཀྱི་ཐེག་པ་དེ་ལ་བདག་བསྐྱོན་
[045-92a7] གསོལ། །ཀུན་ཏུ་བཟང་པོའི་སྤྱོད་པས་རབ་སྦྱངས་ཤིང། །སེམས་ཅན་ལྟ་བས་རྒྱུ་ལ་ཐོགས་མེད་པ། །ཀུན་ཏུ་བཟང་པོའི་སྤྱོད་པས་གནོན་གྱུར་པའི། །ཡེ་ཤེས་ཐེག་པས་བདག་ལ་


[045-92b0] [92B] 
[045-92b1] །དེ་ནི་བརྟན་པས་རྡོ་རྗེ་བཞིན་གནས་པ། །ཡེ་ཤེས་སྒྱུ་མས་ལེགས་སྦྱངས་ལེགས་བྱས་ཤིང། །སྒྲིབ་དང་ཆགས་པ་ཐམས་ཅད་གཅོད་པ་ཡི། །བཟང་པོའི་ཐེག་ལ་བདག་
[045-92b2] ཀྱང་བསྐྱོན་པར་གསོལ། །འགྲོ་མཉམ་དྲི་མེད་ཤིན་ཏུ་ཡངས་གྱུར་པ་།སེམས་ཅན་ཐམས་ཅད་སྐྱོབ་པས་བདེ་སྒྲུབ་ཅིང། །ཆོས་དབྱིངས་ཤིན་ཏུ་རྒྱ་ཆེན་རྣམ་སྣང་བའི། །བྱང་ཆུབ་ཐེག་
[045-92b3] ལ་བདག་ཀྱང་བསྐྱོན་དུ་གསོལ། །སྡུག་བསྔལ་ཕུང་པོ་རབ་བྱུང་གཅོད་བྱེད་པ། །ཉོན་མོངས་ལས་ཀྱི་རྡུལ་མང་སྦྱོང་སེལ་ཅིང་།བདུད་དང་ཕས་ཀྱི་རྒོལ་བ་ཀུན་འཇོམས་པའི། །ཆོས་ཀྱི་ཐེག་
[045-92b4] ལ་བདག་ཀྱང་བསྐྱོན་དུ་གསོལ། །ཕྱོགས་རྣམས་ཀུན་ཏུ་ཡེ་ཤེས་རབ་སྣང་བ། །ཆོས་དབྱིངས་ནམ་མཁའ་རྣམ་པར་ཀླུབས་བྱེད་ཅིང། །སེམས་ཅན་ཀུན་གྱི་བསམ་པ་རྫོགས་བྱེད་པའི། །
[045-92b5] ཆོས་ཀྱི་ཐེག་ལ་བདག་ཀྱང་བསྐྱོན་དུ་གསོལ། །རྣམ་དག་མཁའ་ལྟར་ཚད་མེད་མི་ཟད་པ། །སྲེད་དང་མ་རིག་ལྟ་བའི་སྐྱོན་མེད་ཅིང་།སེམས་ཅན་ཀུན་ལ་ཕན་པར་རབ་གནས་པའི། །ཆོས་
[045-92b6] ཀྱི་ཐེག་ལ་བདག་ཀྱང་བསྐྱོན་དུ་གསོལ། །རླུང་ཆེན་ལངས་པའི་ཤུགས་ཀྱི་ཤུགས་ལྡན་པས། །སྨོན་ལམ་མཐུ་ཡིས་འཇིག་རྟེན་ཀུན་འཛིན་ཅིང། །ཞི་བའི་གནས་རབ་ཀུན་སར་སྐྱེལ་བྱེད་
[045-92b7] པའི༑ ༑ཆོས་ཀྱི་ཐེག་ལ་བདག་ཀྱང་བསྐྱོན་དུ་གསོལ། །ས་ཆེན་བཞི་ཡི་སྟོབས་ཀྱི་སྟོབས་ལྡན་པ། །སྙིང་རྗེའི་མཐུ་དང་ཤུགས་ཀྱིས་ཁུར་ཁྱེར་ཞིང། །ཡེ་ཤེས་ལོ་ཏོག་འགྲོ་བ་ཉེར་འཚོ་


[045-93a0] [93A] 
[045-93a1] ༄༅། །བའི༑ ༑ཐེག་པའི་མཆོག་ལ་བདག་ཀྱང་བསྐྱོན་དུ་གསོལ་།ཉི་མ་ལྟ་བུར་འགྲོ་བ་ཉེར་འཚོ་ཞིང། །བསྡུ་བ་རབ་ཡངས་འཁོར་གྱི་དཀྱིལ་འཁོར་ཅན། །གཟུངས་
[045-93a2] ཀྱི་སྟོབས་མཆོག་དག་པའི་འོད་བཟང་བའི། །ཡེ་ཤེས་ཉི་མ་བདག་ལ་བསྟན་དུ་གསོལ། །བསྐལ་པ་མང་པོ་དུ་མར་རབ་བསླབས་པ། །རྒྱུ་ཡི་ཚུལ་དང་ས་ཀུན་མཁས་གྱུར་པ། །གང་གིས་
[045-93a3] འདུས་བྱས་གྲོང་ཁྱེར་གཞོམ་འགྱུར་བའི། །ཤེས་བརྟན་རྡོ་རྗེ་འཕགས་པས་བདག་ལ་སྩལ་དུ་གསོལ། །སངས་རྒྱས་ལེགས་ཀུན་བསླབ་པ་ཕུན་སུམ་གྱིས། །ཡེ་ཤེས་རྒྱ་མཚོ་ཡངས་པ་
[045-93a4] གང་ཞིག་ལ། །ཚད་མེད་རྒྱ་མཚོའི་བློ་མང་བསླབ་གྱུར་པ། །དེ་ལེགས་ཅི་འདྲ་འཕགས་པས་བཀའ་སྩལ་གསོལ། །གང་ན་ཡང་དག་སྤྱན་མངའ་ཁྱོད་བཞུགས་ཤིང། །ཡེ་ཤེས་རྒྱལ་
[045-93a5] པོའི་ཅོད་པན་ལེགས་བརྒྱན་ཏེ། །ཆོས་ཀྱི་དབུ་ཐོད་དམ་པས་དབུ་བཅིངས་པའི། །ཆོས་ཀྱི་རྒྱལ་པོའི་ཕོ་བྲང་བདག་ཀྱང་སྟོན། །དེ་ནས་འཇམ་དཔལ་གཞོན་ནུར་གྱུར་པས། གླང་པོའི་ལྟ་
[045-93a6] སྟངས་ཀྱིས་བལྟས་ཏེ། །ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། དེ་ལྟར་ཁྱོད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དེ་
[045-93a7] དགེ་བའི་བཤེས་གཉེན་གྱི་རྗེས་སུ་འབྲང་ཞིང། བྱང་ཆུབ་སེམས་དཔའི་ལམ་ཡོངས་སུ་རྫོགས་པར་བྱ་བར་འདོད་དེ། བྱང་ཆུབ་སེམས་དཔའི་སྤྱོད་པ་ཡོངས་སུ་དྲི་བར་བསམ་པ་


[045-93b0] [93B] 
[045-93b1] །ལེགས་སོ། །རིགས་ཀྱི་བུ། འདི་ལྟ་སྟེ། དགེ་བའི་བཤེས་གཉེན་རྣམས་ལ་བསྙེན་ཅིང་བསྟེན་པ་དང། རིམ་གྲོར་བྱ་བ་འདི་ནི་ཐམས་ཅད་མཁྱེན་པ་ཉིད་ཡོངས་སུ་གྲུབ་པར་
[045-93b2] འགྱུར་བའི་གཞི་ཡིན་ཏེ། འདི་ནི་མཐུན་པའི་རྒྱུ་ཡིན་གྱི། རིགས་ཀྱི་བུ། དེ་བས་ན་ཁྱོད་ཀྱིས་དགེ་བའི་བཤེས་གཉེན་བསྙེན་བཀུར་བས་ཡོངས་སུ་མ་སྐྱོ་བར་གྱིས་ཤིག་ནོར་བཟང་གིས་
[045-93b3] སྨྲས་པ། འཕགས་པ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི། ཇི་ལྟར་ནན་ཏན་དུ་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་
[045-93b4] སྤྱོད་པ་བརྩམ་པར་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་སྤྱད་པར་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ཡོངས་སུ་
[045-93b5] རྫོགས་པར་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ཡོངས་སུ་སྦྱང་བར་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་འཇུག་
[045-93b6] པར་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་མངོན་པར་བསྒྲུབ་པར་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པའི་རྗེས་སུ་
[045-93b7] འབྲང་བར་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་ལྷག་པར་དམིགས་པར་བགྱི། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་རྒྱས་


[045-94a0] [94A] 
[045-94a1] ༄༅། །པར་བགྱི། ཇི་ལྟར་བྱང་ཆུབ་སེམས་དཔས་ཀུན་ཏུ་བཟང་པོའི་སྤྱོད་པའི་དཀྱིལ་འཁོར་ཡོངས་སུ་རྫོགས་པར་འགྱུར་བ་རྒྱ་ཆེར་བསྟན་དུ་གསོལ། དེ་ནས་
[045-94a2] འཇམ་དཔལ་གཞོན་ནུར་གྱུར་པས། ཚོང་དཔོན་གྱི་བུ་ནོར་བཟང་ལ་ཚིགས་སུ་བཅད་དེ་སྨྲས་པ། དགེ་བའི་བསོད་ནམས་གངས་ཆེན་མཚོ་།དེ་ལྟར་ཁྱོད་ནི་ང་ཡི་དྲུང་དུ་ཉེར་ཕྱིན་
[045-94a3] ཏེ༑ ༑སྙིང་རྗེའི་སྙིང་བརྩེ་རྒྱ་ཆེན་གྱི། །ཡིད་ལྡན་བྱང་ཆུབ་དམ་པ་ཚོལ་བར་ལེགས། །འགྲོ་བ་ཐམས་ཅད་དགྲོལ་དོན་དུ་།སྤྱོད་པ་མཚུངས་མེད་དོན་དུ་སྨོན་ལམ་རབ་འདེབས་ཤིང། །
[045-94a4] འགྲོ་བ་ཀུན་གྱི་སྐྱབས་འགྱུར་བ། །བྱང་ཆུབ་སེམས་དཔའི་སྤྱོད་པའི་ཚུལ་འདི་ཡིན། །བྱང་ཆུབ་སེམས་དཔའི་བརྟན་པ་རྣམས། །འཁོར་བའི་ནང་ན་སྐྱོ་མེད་ཡིད་ཀྱིས་སྤྱོད་བྱེད་པ། །
[045-94a5] དེ་དག་ཀུན་ཏུ་བཟང་པོ་ཡི། །སྤྱོད་པ་ཐུབ་མེད་ཆགས་མེད་འཐོབ་པར་འགྱུར། །བསོད་ནམས་འོད་ཅན་བསོད་ནམས་དཔལ། །དེ་ལྟར་ཁྱོད་ནི་ཀུན་ཏུ་བཟང་པོའི་སྤྱོད་པ་ལ། །འགྲོ་
[045-94a6] ལ་ཕན་ཕྱིར་སྨོན་བྱེད་པ། །བསོད་ནམས་རྒྱ་མཚོ་དགེ་ཞིང་དག་པའི་མཚན། །མཐའ་དང་དབུས་མེད་ཚད་མེད་པའི། །ཕྱོགས་བཅུའི་འཇིག་རྟེན་སངས་རྒྱས་ཀུན་ཀྱང་མཐོང་བར་
[045-94a7] འགྱུར། །དྲན་པའི་མཐུ་དང་སྟོབས་ཀྱིས་ཀྱང། །དེ་དག་ཆོས་ཀྱི་སྤྲིན་ཀྱང་ཡོངས་སུ་འཛིན་པར་འགྱུར། །དེ་ལྟར་ཁྱོད་ཀྱིས་ཕྱོགས་བཅུ་ཡི། །སངས་རྒྱས་ཞིང་རྣམས་ཀུན་ཏུ་རྒྱལ་


[045-94b0] [94B] 
[045-94b1] །བྱང་ཆུབ་སྤྱོད་པའི་དོན་གྱི་ཕྱིར་།དེ་དག་ཀུན་ལ་སྨོན་ལམ་རྒྱ་མཚོ་དག་བྱེད་འགྱུར། །འཇིག་རྟེན་གཙོ་ལ་སློབ་བྱེད་ཅིང། །གང་རྣམས་སངས་རྒྱས་ས་ལ་གནས་ནི་
[045-94b2] བཅས་བྱས་ཤིང། །འདི་ཚུལ་རྒྱ་མཚོར་ཞུགས་གྱུར་པ། །དེ་དག་ཀུན་ཀྱང་ཐམས་ཅད་གཟིགས་པར་འགྱུར། །ཁྱོད་ནི་འབྱམས་ཀླས་ཞིང་ཀུན་དུ། །བསྐལ་མང་ཞིང་རྡུལ་སྙེད་དུ་ཀུན་ཏུ་བཟང་
[045-94b3] པོ་ཡི༑ ༑སྤྱོད་པའི་དམ་པ་སྤྱོད་བྱས་ཤིང། །བྱང་ཆུབ་དམ་པ་ཞི་བ་འཐོབ་པར་འགྱུར། །ཞིང་རྣམས་མཐའ་དང་དབུས་མེད་པ། །མ་ལུས་ཀུན་ཏུ་བསྐལ་པ་རྒྱ་མཚོར་སྤྱད་པར་གྱིས། །ཀུན་
[045-94b4] ཏུ་བཟང་པོའི་སྤྱོད་མཆོག་ཕྱིར། །སྨོན་ལམ་རྒྱ་ཆེན་ཡོངས་སུ་རྫོགས་པར་བྱོས། །ཁྱོད་ཀྱི་སྨོན་ལམ་ཐོས་གྱུར་ནས། །སེམས་ཅན་ཁྲག་ཁྲིག་དགའ་བ་ཡོངས་སུ་སྐྱེས་གྱུར་ཅིང། །ཀུན་ཏུ་བཟང་
[045-94b5] པོའི་ཡེ་ཤེས་ཀྱིས། །བྱང་ཆུབ་མཆོག་ཏུ་སྨོན་པ་བྱེད་ལ་ལྟོས། །དེ་ནས་འཇམ་དཔལ་གཞོན་ནུར་གྱུར་པས། ཚིགས་སུ་བཅད་པ་དེ་དག་སྨྲས་ནས། ཚོང་དཔོན་གྱི་བུ་ནོར་བུ་བཟང་པོ་ལ་འདི་
[045-94b6] སྐད་ཅེས་བསྒོའོ། །རིགས་ཀྱི་བུ། དེ་ལྟར་ཁྱོད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ཅིང། བྱང་ཆུབ་སེམས་དཔའི་སྤྱོད་པ་ཡོངས་སུ་བཙལ་བར་སེམས་དཔའ་
[045-94b7] ལེགས་སོ། །ལེགས་སོ། །རིགས་ཀྱི་བུ། འདི་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེ་ལྟ་བུའི་སེམས་ཅན་ཡང་རབ་ཏུ་དཀོན་ཏེ། དེ་བས་ཀྱང་གང་གིས་བླ་ན་


[045-95a0] [95A] 
[045-95a1] ༄༅། །མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ནས། བྱང་ཆུབ་སེམས་དཔའི་སྤྱོད་པ་ཡོངས་སུ་ཚོལ་བ་དེ་ལྟ་བུའི་སེམས་ཅན་ནི་ཆེས་དཀོན་
[045-95a2] ནོ༑ ༑རིགས་ཀྱི་བུ། དེ་བས་ན་བྱང་ཆུབ་སེམས་དཔས་ཐམས་ཅད་མཁྱེན་པའི་ཡེ་ཤེས་ཐོབ་པར་བྱ་བའི་ཕྱིར། ཡང་དག་པའི་དགེ་བའི་བཤེས་གཉེན་ལས་གདོན་མི་ཟ་བར་རྟོགས་
[045-95a3] པ་ཐོབ་པར་གྱིས་ཤིག་དགེ་བའི་བཤེས་གཉེན་ཡོངས་སུ་བཙལ་བ་ལ་ཡོངས་སུ་སྐྱོ་བའི་ཡིད་མེད་པར་གྱིས་ཤིག་དགེ་བའི་བཤེས་གཉེན་བལྟ་བ་ལ་ངོམས་པ་མེད་པར་གྱིས་
[045-95a4] ཤིག་དགེ་བའི་བཤེས་གཉེན་གྱིས་བསྟན་པ་ལ་མཐུན་པར་འཛིན་པར་གྱིས་ཤིག་དགེ་བའི་བཤེས་གཉེན་གྱིས་ཐབས་མཁས་པའི་སྤྱོད་པ་ལ་ཁོང་ཁྲོ་བ་མེད་པར་གྱིས་ཤིག་
[045-95a5] རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། ཡུལ་མི་མོ་གྱ་ནོམ་མཆོག་ཅེས་བྱ་བ་ཡོད་དེ། དེ་ན་མགུལ་ལེགས་པ་ཞེས་བྱ་བའི་རི་ཞིག་ཡོད་པ་དེ་ལ། དགེ་སློང་སྤྲིན་གྱི་དཔལ་ཞེས་བྱ་
[045-95a6] བ་འདུག་གི་དེའི་གན་དུ་སོང་ལ་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དང། ཇི་ལྟར་བྱང་ཆུབ་སེམས་
[045-95a7] དཔས། བྱང་ཆུབ་སེམས་དཔའི་སྤྱོད་པ་བརྩམ་པར་བྱ་བ་དང། ཇི་ལྟར་བྱང་ཆུབ་སེམས་དཔའི་སྤྱོད་པ་ལ་སྤྱད་པར་བྱ་བ་དང། ཇི་ལྟར་བྱང་ཆུབ་སེམས་དཔའི་སྤྱོད་པ་ཡོངས་སུ་རྫོགས་


[045-95b0] [95B] 
[045-95b1] ཇི་ལྟར་ཡོངས་སུ་དག་པར་བྱ་བ་དང། ཇི་ལྟར་འཇུག་པར་བྱ་བ་དང། ཇི་ལྟར་མངོན་པར་བསྒྲུབ་པར་བྱ་བ་དང། ཇི་ལྟར་རྗེས་སུ་འབྲང་བར་བྱ་བ་དང། ཇི་ལྟར་ལྷག་པར་དམིགས་
[045-95b2] པར་བྱ་བ་དང། ཇི་ལྟར་རྒྱས་པར་བྱ་བ་དང། ཇི་ལྟར་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པའི་དཀྱིལ་འཁོར་ཡོངས་སུ་རྫོགས་པར་འགྱུར་བ་དྲིས་ཤིག་དང། དགེ་བའི་བཤེས་
[045-95b3] གཉེན་དེ་ཁྱེད་ལ་ཀུན་ཏུ་བཟང་པོའི་སྤྱོད་པའི་དཀྱིལ་འཁོར་སྟོན་ཏོ། །དེ་ནས་ཚོང་དཔོན་གྱི་བུ་ནོར་བཟང་དགའ་རངས་ཏེ། མགུ་ཞིང་ཉམས་བདེ་ལ། ཚིམ་ཞིང་ཡིད་བདེ་བ་སྐྱེས་ནས་
[045-95b4] འཇམ་དཔལ་གཞོན་ནུར་གྱུར་པའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། འཇམ་དཔལ་གཞོན་ནུར་གྱུར་པ་ལ། ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ལན་བརྒྱ་
[045-95b5] བརྒྱ་སྟོང་དུ་མར་ཕྱིར་བལྟས་ཏེ། དགེ་བའི་བཤེས་གཉེན་ཡིད་དུ་འོང་བའི་སེམས་དང་ལྡན་པས་དགེ་བའི་བཤེས་གཉེན་མི་མཐོང་བ་མི་བཟོད་དེ། གདོང་མཆི་མས་གང་བར་དུ་
[045-95b6] ཞིང༑ འཇམ་དཔལ་གཞོན་ནུར་གྱུར་པའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་མཐར་གྱིས་ཡུལ་མི་མོ་གྱ་ནོམ་མཆོག་ཅེས་བྱ་བ་དེར་སོང་སྟེ། ཕྱིན་ནས་ཡུལ་མི་མོ་གྱ་ནོམ་
[045-95b7] མཆོག་ནས་རྣམ་པར་རྒྱུས་ཏེ། སྔོན་གྱི་དགེ་བའི་རྩ་བས་བྱུང་ཞིང་ལས་རྒྱ་ཆེན་བྱིན་གྱིས་བརླབས་པའི་ལོངས་སྤྱོད་ཡིད་དུ་འོང་བ་ལ་ཡོངས་སུ་སྤྱོད་ཅིང། རི་མགུལ་ལེགས་པ་གང་ན་བ་དེར་ཕྱིན་


[045-96a0] [96A] 
[045-96a1] ༄༅། །ནས། མགུལ་ལེགས་པའི་རི་ལ་འཛེགས་ཏེ། དགེ་སློང་སྤྲིན་གྱི་དཔལ་ཚོལ་ཚོལ་ཞིང་ཤར་ཕྱོགས་ལོགས་སུ་བྱུང་ངོ། །དེ་བཞིན་དུ་ལྷོ་དང། ནུབ་དང། བྱང་
[045-96a2] དང། བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་སུའང་བྱུང་སྟེ། བླ་འོག་ཏུའང་ལྟ་ཞིང་
[045-96a3] དགེ་སློང་སྤྲིན་གྱི་དཔལ་ཚོལ་ཚོལ་བ་ལས། དེས་ཞག་བདུན་ལོན་པ་དང། དགེ་སློང་སྤྲིན་གྱི་དཔལ་རི་རྩེ་ཞིག་གི་སྨན་ལྗོངས་ན་འཆག་ཅིང་འདུག་པ་མཐོང་ནས། དགེ་སློང་སྤྲིན་གྱི་
[045-96a4] དཔལ་གང་ན་བ་དེར་སོང་སྟེ། དགེ་སློང་སྤྲིན་གྱི་དཔལ་གྱི་རྐང་པ་གཉིས་ལ་སྤྱི་བོས་ཕྱག་འཚལ་ནས། དགེ་སློང་སྤྲིན་གྱི་དཔལ་ལ་གཡས་ཕྱོགས་སུ་བསྐོར་བ་བྱས་ཏེ། མདུན་དུ་འདུག་
[045-96a5] ནས་ཐལ་མོ་སྦྱར་ཏེ། འདི་སྐད་ཅེས་སྨྲས་སོ། །འཕགས་པ་ཐུགས་སུ་ཆུད་པར་མཛད་དུ་གསོལ། །བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་
[045-96a6] ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་དང། ཇི་ལྟར་བྱང་ཆུབ་སེམས་དཔའི་སྤྱོད་པ་བརྩམ་པ་དང། ཇི་ལྟར་
[045-96a7] བྱང་ཆུབ་སེམས་དཔའི་སྤྱོད་པ་ལ་སྤྱད་པར་བགྱི་བ་དང། ཇི་ལྟར་བྱང་ཆུབ་སེམས་དཔའི་སྤྱོད་པ་ཡོངས་སུ་སྤྱོད་པ་རྫོགས་པར་བགྱི་བ་དང། ཇི་ལྟར་ཡོངས་སུ་དག་པར་བགྱི་བ་དང། ཇི་


[045-96b0] [96B] 
[045-96b1] ཇི་ལྟར་རྗེས་སུ་འབྲང་བར་བགྱི་བ་དང། ཇི་ལྟར་མངོན་པར་བསྒྲུབ་པར་བགྱི་བ་དང། ཇི་ལྟར་ལྷག་པར་དམིགས་པར་བགྱི་བ་དང། ཇི་ལྟར་རྒྱས་པར་བགྱི་བ་
[045-96b2] དང༑ ཇི་ལྟར་བྱང་ཆུབ་སེམས་དཔས་ཀུན་ཏུ་བཟང་པོའི་སྤྱོད་པའི་དཀྱིལ་འཁོར་ཡོངས་སུ་རྫོགས་པར་འགྱུར་བ་མ་འཚལ་ཏེ། འཕགས་པ་ཁྱོད་ནི། བྱང་ཆུབ་སེམས་དཔའ་རྣམས་ལ་གདམས་
[045-96b3] ངག་དང། རྗེས་སུ་སྟོན་པ་མཛད་ཅེས་ཐོས་ན། འཕགས་པ་ཇི་ལྟར་བྱང་ཆུབ་སེམས་དཔའ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འབྱུང་བར་འགྱུར་བ་བདག་ལ་བསྟན་དུ་
[045-96b4] གསོལ། དེ་སྐད་ཅེས་སྨྲས་པ་དང། དགེ་སློང་སྤྲིན་གྱི་དཔལ་གྱིས་ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། དེ་ལྟར་ཁྱོད་ཀྱིས་བླ་ན་མེད་པ་ཡང་དག་པར་རྫོགས་
[045-96b5] པའི་བྱང་ཆུབ་ཏུ་སེམས་བསྐྱེད་ཅིང། བྱང་ཆུབ་སེམས་དཔའི་སྤྱོད་པ་ཡོངས་སུ་དྲི་བ་ལེགས་སོ། །ལེགས་སོ། །རིགས་ཀྱི་བུ། འདི་ལྟ་སྟེ་བྱང་ཆུབ་སེམས་དཔའི་སྤྱོད་པ་ཡོངས་སུ་བཙལ་
[045-96b6] བ་དང། བྱང་ཆུབ་སེམས་དཔའི་སྤྱོད་ཡུལ་ཡོངས་སུ་བཙལ་བ་དང་བྱང་ཆུབ་སེམས་དཔའི་འབྱུང་བ་རྣམ་པར་དག་པ་ཡོངས་སུ་བཙལ་བ་དང། བྱང་ཆུབ་སེམས་དཔའི་ལམ་རྣམ་པར་
[045-96b7] དག་པ་ཡོངས་སུ་བཙལ་བ་དང། བྱང་ཆུབ་སེམས་དཔའི་སྤྱོད་པ་རྒྱ་ཆེན་པོ་རྣམ་པར་དག་པ་ཡོངས་སུ་བཙལ་བ་དང། བྱང་ཆུབ་སེམས་དཔའི་མངོན་པར་ཤེས་པ་བསྒྲུབ་པ་རྣམ་པར་དག་


[045-97a0] [97A] 
[045-97a1] ༄༅། །པ་ཡོངས་སུ་བཙལ་བ་དང། བྱང་ཆུབ་སེམས་དཔའི་རྣམ་པར་ཐར་པ་ཡོངས་སུ་བསྟན་པ་དང། བྱང་ཆུབ་སེམས་དཔའི་སྣང་བའི་སྙིང་རྗེའི་རྒྱུད་ཡོངས་སུ་བསྟན་
[045-97a2] པ་དང། བྱང་ཆུབ་སེམས་དཔའི་འགྲོ་བའི་བསམ་པ་ཇི་ལྟ་བ་བཞིན་དུ་རྗེས་སུ་འབྲང་བ་དང། བྱང་ཆུབ་སེམས་དཔས་འཁོར་བ་དང་མྱ་ངན་ལས་འདས་པའི་སྒོ་ཡོངས་སུ་བསྟན་པ་དང་
[045-97a3] བྱང་ཆུབ་སེམས་དཔའ་རྣམས་ཀྱི་འདུས་བྱས་དང། འདུས་མ་བྱས་ཀྱི་སྐྱོན་དང། འཇིགས་པས་མི་གོས་པའི་རྒྱུད་ཡོངས་སུ་བཙལ་བ་འདི་ནི་དཀའོ། །ཤིན་ཏུ་དཀའོ། །རིགས་ཀྱི་བུ། ཁོ་
[045-97a4] བོ་ནི་མོས་པའི་སྟོབས་ཀྱི་དབང་གིས། མིག་གི་བློ་གྲོས་དང། དད་པའི་མིག་རྣམ་པར་དག་པས། ཀུན་ཏུ་མངོན་པར་བལྟ་བའི་ཡེ་ཤེས་ཀྱི་འོད་སྣང་བ་ཕྱིན་ཕྱོགས་མེད་པ་དང། ཡུལ་ཀུན་
[045-97a5] ལ་ཐོགས་པ་མེད་ཅིང་བསྒྲིབས་པ་ཐམས་ཅད་དང་བྲལ་བའི་ལྷག་མཐོང་ལ་མཁས་པ་དང། མིག་གི་ཡུལ་ཀུན་ནས་ཡོངས་སུ་དག་པའི་ལུས་རྣམ་པར་དག་པ་དང། ཕྱོགས་ཀྱི་རྒྱུད་འབྱམས་
[045-97a6] ཀླས་པ་ཐམས་ཅད་དུ་མངོན་པར་འདུད་པའི་ལུས་ཀྱིས་འདུད་པ་ལ་མཁས་པ་དང། སངས་རྒྱས་ཐམས་ཅད་ཀྱི་ཆོས་ཀྱི་སྤྲིན་ཡོངས་སུ་འཛིན་པའི་གཟུངས་ཀྱི་སྟོབས་ཀྱིས། ཕྱོགས་ཀྱི་རྒྱུད་
[045-97a7] ཐམས་ཅད་ཀུན་ནས་མངོན་དུ་གཟིགས་པའི་དེ་བཞིན་གཤེགས་པ་རྣམས་མཐོང་སྟེ། འདི་ལྟར་ཤར་ཕྱོགས་ཀྱི་དེ་བཞིན་གཤེགས་པ་གཅིག་ཀྱང་མཐོང་ངོ། །སངས་རྒྱས་གཉིས་དང་


[045-97b0] [97B] 
[045-97b1] སངས་རྒྱས་བརྒྱ་དང། སངས་རྒྱས་སྟོང་དང་སངས་རྒྱས་བརྒྱ་ཕྲག་སྟོང་དང། སངས་རྒྱས་བྱེ་བ་དང་སངས་རྒྱས་བྱེ་བ་བརྒྱ་དང། སངས་རྒྱས་བྱེ་བ་སྟོང་དང་སངས་རྒྱས་
[045-97b2] བྱེ་བ་བརྒྱ་ཕྲག་སྟོང་དང། སངས་རྒྱས་བྱེ་བ་ཁྲག་ཁྲིག་བརྒྱ་ཕྲག་སྟོང་ནས། དེ་བཞིན་གཤེགས་པ་ཚད་མེད་པ། དཔག་ཏུ་མེད་པ། གྲངས་མེད་པ། བསམ་གྱིས་མི་ཁྱབ་པ། མཚུངས་
[045-97b3] པ་མེད་པ། ཀུན་ཏུ་མཐའ་ཡས་པ། ས་མཚམས་མེད་པ། གཞལ་དུ་མེད་པ། བརྗོད་དུ་མེད་པའི་ཡང་བརྗོད་དུ་མེད་པ་དག་ཀྱང་མཐོང་ངོ་།དེ་བཞིན་གཤེགས་པ་འཛམ་བུའི་གླིང་གི་རྡུལ་
[045-97b4] ཤིན་ཏུ་ཕྲ་བ་སྙེད་ཀྱང་མཐོང་ངོ། །དེ་བཞིན་གཤེགས་པ་གླིང་བཞི་པའི་འཇིག་རྟེན་གྱི་ཁམས་རྡུལ་ཤིན་ཏུ་ཕྲ་བ་སྙེད་དང་སྟོང་དང། སྟོང་གཉིས་པ་དང། སྟོང་གསུམ་གྱི་སྟོང་ཆེན་པོའི་
[045-97b5] འཇིག་རྟེན་གྱི་ཁམས་ན་སངས་རྒྱས་ཀྱི་ཞིང་གི་རྡུལ་ཤིན་ཏུ་ཕྲ་བ་སྙེད་ཀྱང་མཐོང་ངོ། །དེ་བཞིན་གཤེགས་པ་སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་ཀྱང་མཐོང་ངོ། །དེ་བཞིན་
[045-97b6] གཤེགས་པ་སངས་རྒྱས་ཀྱི་ཞིང་བརྒྱའི་རྡུལ་ཤིན་ཏུ་ཕྲ་བ་སྙེད་དང། སངས་རྒྱས་ཀྱི་ཞིང་སྟོང་གི་རྡུལ་ཤིན་ཏུ་ཕྲ་བ་སྙེད་དང། སངས་རྒྱས་ཀྱི་ཞིང་བརྒྱ་ཕྲག་སྟོང་གི་རྡུལ་ཤིན་ཏུ་ཕྲ་བ་
[045-97b7] སྙེད་དང། སངས་རྒྱས་ཀྱི་ཞིང་བྱེ་བའི་རྡུལ་ཤིན་ཏུ་ཕྲ་བ་སྙེད་དང། སངས་རྒྱས་ཀྱི་ཞིང་བྱེ་བ་ཕྲག་བརྒྱའི་རྡུལ་ཤིན་ཏུ་ཕྲ་བ་སྙེད་དང། སངས་རྒྱས་ཀྱི་ཞིང་བྱེ་བ་ཕྲག་སྟོང་གི་རྡུལ་ཤིན་ཏུ་


[045-98a0] [98A] 
[045-98a1] ༄༅། །ཕྲ་བ་སྙེད་དང། སངས་རྒྱས་ཀྱི་ཞིང་བྱེ་བ་བརྒྱ་ཕྲག་སྟོང་གི་རྡུལ་ཤིན་ཏུ་ཕྲ་བ་སྙེད་དང། སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་ཕྲག་སྟོང་གི་རྡུལ་ཤིན་ཏུ་ཕྲ་བ་
[045-98a2] སྙེད་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དག་ཀྱང་མཐོང་སྟེ། ཤར་ཕྱོགས་ལོགས་སུ་ཇི་ལྟ་བ་དེ་བཞིན་དུ། ལྷོ་ཕྱོགས་དང། ནུབ་
[045-98a3] ཕྱོགས་དང། བྱང་ཕྱོགས་དང། བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་དང། འོག་
[045-98a4] དང། བླའི་ཕྱོགས་ཀྱི་དེ་བཞིན་གཤེགས་པ་གཅིག་ཀྱང་མཐོང་བ་ནས། དེ་བཞིན་གཤེགས་པ་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་
[045-98a5] སྙེད་དག་ཀྱང་མཐོང་བའི་བར་དུ་སྟེ། ཕྱོགས་རེ་རེར་རྣམ་པར་བལྟས་ཀྱང་དེ་བཞིན་གཤེགས་པ་ཁ་དོག་སྣ་ཚོགས་མངའ་བ་དང་དབྱིབས་སྣ་ཚོགས་མངའ་བ་དང། རྣམ་
[045-98a6] པར་འཕྲུལ་པ་སྣ་ཚོགས་མངའ་བ་དང། ཁྱུ་མཆོག་གི་མཐུ་དང་རྣམ་པར་རོལ་པ་སྣ་ཚོགས་མངའ་བ་དང། འཁོར་གྱི་དཀྱིལ་འཁོར་གྱི་རྒྱན་རྣམ་པ་སྣ་ཚོགས་མངའ་བ་
[045-98a7] དང། འོད་ཟེར་གྱི་དྲ་བ་སྣང་བ་ཁ་དོག་དུ་མ་ཅན་དང། ཁ་དོག་མཐའ་ཡས་པ་རབ་ཏུ་འགྱེད་པ་དང། སངས་རྒྱས་ཀྱི་ཞིང་རྣམ་པར་དག་པ་དང། ཕོ་བྲང་དང་རྒྱན་སྣ་ཚོགས་མངའ་བ་


[045-98b0] [98B] 
[045-98b1] སྐུ་ཚེའི་ཚད་རྣམ་པར་དག་པ་སྣ་ཚོགས་མངའ་བ་དང། འགྲོ་བའི་བསམ་པ་ཇི་ལྟ་བ་བཞིན་དུ་རྣམ་པར་དམིགས་པར་མཛད་པ་དང། མངོན་པར་འཚང་རྒྱ་བ་རྣམ་པར་དག་པའི་
[045-98b2] སྒོས་རྣམ་པར་འཕྲུལ་པ་རྣམ་པ་སྣ་ཚོགས་མངའ་བ་དང། སངས་རྒྱས་ཀྱི་ཁྱུ་མཆོག་དང། སེང་གེའི་ང་རོ་རྣམ་པར་སྒྲོག་པ་མང་པོ་མཐོང་ངོ། །དེ་ལྟར་རིགས་ཀྱི་བུ། ཁོ་བོས་ནི་སྒོ་ཀུན་
[045-98b3] ནས་དམིགས་པ་ཐམས་ཅད་རྣམ་པར་རིག་པ་ལ་ཡང་དག་པར་གཞོལ་བའི་སངས་རྒྱས་རྗེས་སུ་དྲན་པ་འདི་ཐོབ་པར་ཟད་ན། བྱང་ཆུབ་སེམས་དཔའ་ཡེ་ཤེས་ཀྱི་དཀྱིལ་འཁོར་རྣམ་
[045-98b4] པར་དག་པ་གང་གིས་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་དང། སངས་རྒྱས་ཀྱི་ཞིང་དང། ཕོ་བྲང་རྣམ་པར་དག་པའི་རྒྱན་མངོན་པར་མཐོང་བས། སངས་རྒྱས་
[045-98b5] རྗེས་སུ་དྲན་པའི་སྒོ་ནས་ཀུན་ནས་སྣང་བའི་དཀྱིལ་འཁོར་རབ་ཏུ་ཐོབ་པ་དང། བསམ་པ་ཇི་ལྟ་བ་བཞིན་དུ་རྣམ་པར་དམིགས་པར། དེ་བཞིན་གཤེགས་པ་མཐོང་བ་རྣམ་པར་དག་
[045-98b6] པས༑ སངས་རྒྱས་རྗེས་སུ་དྲན་པའི་སྒོ་འགྲོ་བ་ཐམས་ཅད་དུ་སྒྲོ་བཏགས་པ་རབ་ཏུ་ཐོབ་པ་དང། གང་གིས་དེ་བཞིན་གཤེགས་པའི་སྟོབས་བཅུ་ཚད་མེད་པའི་རྗེས་སུ་འབྲང་བས་
[045-98b7] སངས་རྒྱས་རྗེས་སུ་དྲན་པའི་སྒོ་སྟོབས་ཀྱིས་སྒྲོ་བཏགས་པ་རབ་ཏུ་ཐོབ་པ་དང། གང་གིས་ཆོས་མཉན་པའི་རྣམ་པས་དེ་བཞིན་གཤེགས་པ་ཐམས་ཅད་ཀྱི་སྒོའི་སྤྲིན་ལ་བལྟ་བས། སངས་


[045-99a0] [99A] 
[045-99a1] ༄༅། །རྒྱས་རྗེས་སུ་དྲན་པའི་སྒོ་ཆོས་ཀྱིས་སྒྲོ་བཏགས་པ་རབ་ཏུ་ཐོབ་པ་དང། གང་གིས་ཕྱོགས་རྒྱ་མཚོ་ཐམས་ཅད་ཀྱི་སངས་རྒྱས་མཚོ་ཐ་མི་དད་པ་ལ་འཇུག་
[045-99a2] པས༑ སངས་རྒྱས་རྗེས་སུ་དྲན་པའི་སྒོ་ཕྱོགས་རྣམ་པར་སྣང་བའི་སྙིང་པོ་རབ་ཏུ་ཐོབ་པ་དང། གང་གིས་དེ་བཞིན་གཤེགས་པའི་རྣམ་པར་འཕྲུལ་པ་དང། ཁྱུ་མཆོག་གི་མཐུ་ཕྱུང་བ་
[045-99a3] ལ་རབ་ཏུ་ཕྲ་བར་དམིགས་ཤིང་འཇུག་པས། སངས་རྒྱས་རྗེས་སུ་དྲན་པའི་སྒོ་ཕྱོགས་ཐམས་ཅད་དུ་འཇུག་པ་རབ་ཏུ་ཐོབ་པ་དང། བསྐལ་པ་ཐམས་ཅད་དུ་དེ་བཞིན་གཤེགས་པ་
[045-99a4] མཐོང་ཞིང་རྣམ་པར་དམིགས་པ་དང་མི་འབྲལ་བས། སངས་རྒྱས་རྗེས་སུ་དྲན་པའི་སྒོ་བསྐལ་པར་སྒྲོ་བཏགས་པ་རབ་ཏུ་ཐོབ་པ་དང། གང་གིས་དུས་ཐམས་ཅད་དུ་དེ་བཞིན་
[045-99a5] གཤེགས་པ་མཐོང་ཞིང་འགྲོགས་པ་དང་མི་འབྲལ་བས། སངས་རྒྱས་རྗེས་སུ་དྲན་པའི་སྒོ་དུས་སུ་སྒྲོ་བཏགས་པ་རབ་ཏུ་ཐོབ་པ་དང་གང་གིས་སངས་རྒྱས་ཀྱི་ཞིང་ཐམས་ཅད་ནས་
[045-99a6] མངོན་པར་འཕགས་ཤིང། ཟིལ་གྱིས་མི་ནོན་པའི་སངས་རྒྱས་ཀྱི་སྐུ་ཡོངས་སུ་མཐོང་ཞིང་རྣམ་པར་རིག་པས་སངས་རྒྱས་རྗེས་སུ་དྲན་པའི་སྒོ་ཞིང་དུ་སྒྲོ་བཏགས་པ་རབ་ཏུ་ཐོབ་པ་
[045-99a7] དང། གང་གིས་དུས་གསུམ་གྱི་དེ་བཞིན་གཤེགས་པའི་དཀྱིལ་འཁོར་རང་གི་སེམས་དང་བསམ་པར་ཡང་དག་པར་གཞོལ་བས། སངས་རྒྱས་རྗེས་སུ་དྲན་པའི་སྒོ་དུས་གསུམ་


[045-99b0] [99B] 
[045-99b1] གང་གིས་དམིགས་པ་ཐམས་ཅད་ལ་དེ་བཞིན་གཤེགས་པ་གཅིག་ནས་གཅིག་ཏུ་བརྒྱུད་པ་ཡང་དག་པར་ཚོགས་པ་མཐོང་ཞིང་དམིགས་པས། སངས་
[045-99b2] རྒྱས་རྗེས་སུ་དྲན་པའི་སྒོ་དམིགས་པར་སྒྲོ་བཏགས་པ་རབ་ཏུ་ཐོབ་པ་དང། གང་གིས་སྐད་ཅིག་གཅིག་ལ་འཇིག་རྟེན་གྱི་ཁམས་ཐམས་ཅད་དུ་དེ་བཞིན་གཤེགས་པ་ཐམས་ཅད་ཡོངས་སུ་མྱ་ངན་ལས་
[045-99b3] འདའ་བ་རྣམ་པར་དམིགས་པས་སངས་རྒྱས་རྗེས་སུ་དྲན་པའི་སྒོ་ཞི་བས་སྒྲོ་བཏགས་པ་རབ་ཏུ་ཐོབ་པ་དང། གང་གིས་ཉིན་གཅིག་ཏུ་གནས་ཐམས་ཅད་དུ་དེ་བཞིན་གཤེགས་པ་ཐམས་ཅད་
[045-99b4] གཤེགས་པར་རྣམ་པར་དམིགས་པས། སངས་རྒྱས་རྗེས་སུ་དྲན་པའི་སྒོ་འབྲལ་བས་སྒྲོ་བཏགས་པ་རབ་ཏུ་ཐོབ་པ་དང། གང་གིས་དེ་བཞིན་གཤེགས་པ་རེ་རེ་སྐྱིལ་མོ་ཀྲུང་དུ་བཞུགས་
[045-99b5] པས་ཀྱང། ཆོས་ཀྱི་དབྱིངས་ཐམས་ཅད་དུ་རྒྱས་པར་ཁྱབ་བའི་སངས་རྒྱས་ཀྱི་སྐུ་རྣམ་པར་དམིགས་པས། སངས་རྒྱས་རྗེས་སུ་དྲན་པའི་སྒོ་ཤིན་ཏུ་ཡངས་པས་སྒྲོ་བཏགས་པ་རབ་ཏུ་ཐོབ་
[045-99b6] པ་དང། གང་གིས་སྐྲའི་རྩེ་མོ་གཅིག་ལ་སངས་རྒྱས་བརྗོད་དུ་མེད་པ་བྱུང་བ་མཉེས་པར་བྱ་བ་ལ་འཇུག་པས། སངས་རྒྱས་རྗེས་སུ་དྲན་པའི་སྒོ་ཤིན་ཏུ་ཕྲ་བས་སྒྲོ་བཏགས་པ་རབ་ཏུ་ཐོབ་པ་
[045-99b7] དང། སྐད་ཅིག་གཅིག་ལ་འཇིག་རྟེན་གྱི་ཁམས་ཐམས་ཅད་དུ་མངོན་པར་འཚང་རྒྱ་ཞིང་རྣམ་པར་འཕྲུལ་པ་སྟོན་པ་རྣམ་པར་དམིགས་པས་གང་གིས་སངས་རྒྱས་རྗེས་སུ་དྲན་པའི་སྒོ་


[045-100a0] [100A] 
[045-100a1] ༄༅། །རྒྱན་དུ་སྒྲོ་བཏགས་པ་རབ་ཏུ་ཐོབ་པ་དང། སངས་རྒྱས་བྱུང་བ་ཐམས་ཅད་ཀྱི་ཆོས་ཀྱི་འཁོར་ལོ་དང། རྣམ་པར་འཕྲུལ་པ་དང། ཡེ་ཤེས་སྣང་བ་རབ་
[045-100a2] ཏུ་ཐོབ་པས། གང་གིས་སངས་རྒྱས་རྗེས་སུ་དྲན་པའི་སྒོ་བགོས་པར་སྒྲོ་བཏགས་པ་རབ་ཏུ་ཐོབ་པ་དང། རང་གིས་སེམས་དང་བསམ་པ་ལ་བལྟས་ནས། དེ་བཞིན་གཤེགས་པ་
[045-100a3] ཐམས་ཅད་རབ་ཏུ་སྣང་བ་ཐོབ་པས། སངས་རྒྱས་རྗེས་སུ་དྲན་པའི་སྒོ་སེམས་ཀྱིས་སྒྲོ་བཏགས་པ་རབ་ཏུ་ཐོབ་པ་དང། འགྲོ་བ་ཐམས་ཅད་ཀྱི་ལས་རྣམ་པ་ཇི་ལྟ་བུར་བསགས་པའི་
[045-100a4] གཟུགས་བརྙན་ཡོངས་སུ་སྟོན་པས་གང་གིས་སངས་རྒྱས་རྗེས་སུ་དྲན་པའི་སྒོ་ལས་ཀྱིས་སྒྲོ་བཏགས་པ་རབ་ཏུ་ཐོབ་པ་དང། ཆོས་ཀྱི་དབྱིངས་མ་ལུས་པ་ཐམས་ཅད་པདྨོའི་ཚལ་གྱིས་
[045-100a5] རྒྱས་པར་སངས་རྒྱས་རྣམ་པར་འཕྲུལ་པ་རྒྱ་ཆེན་པོ་སྟོན་པ་ཕྱོགས་ཀུན་ཏུ་མངོན་སུམ་དུ་དམིགས་པས་གང་གིས་སངས་རྒྱས་རྗེས་སུ་དྲན་པའི་སྒོ་རྣམ་པར་འཕྲུལ་པས་སྒྲོ་བཏགས་
[045-100a6] པ་རབ་ཏུ་ཐོབ་པ་དང། དེ་བཞིན་གཤེགས་པའི་སྐུ་གཟུགས་བརྙན་གྱི་སྤྲིན་དབྱངས་སྒྲོག་པས་ཆོས་ཀྱི་དབྱིངས་དང་ནམ་མཁའ་ཀུན་ནས་སྣང་བ། གང་གིས་སངས་རྒྱས་རྗེས་སུ་
[045-100a7] དྲན་པའི་སྒོ་ནམ་མཁའ་སྒྲོ་བཏགས་པ་རབ་ཏུ་ཐོབ་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་


[045-100b0] [100B] 
[045-100b1] ཕྱོགས་ཀྱི་ལྗོངས་རྒྱ་མཚོའི་སྒོ་ཞེས་བྱ་བ་ཡོད་པ་དེ་ན། དགེ་སློང་རྒྱ་མཚོའི་སྤྲིན་ཅེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་
[045-100b2] སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དང། རིགས་ཀྱི་བུ། དགེ་བའི་བཤེས་གཉེན་དེ་ཁྱོད་ལ། དགེ་བའི་རྩ་བའི་ཚོགས་དང། རྒྱུ་ཡོངས་སུ་སྟོན་པར་འགྱུར་
[045-100b3] རོ༑ ༑ཚོགས་ཀྱིས་རྒྱ་ཆེན་པོ་ཡང་ཁོང་དུ་ཆུད་པར་བྱེད་དོ། །དགེ་བའི་རྩ་བའི་སྟོབས་དང། ཤུགས་རྒྱ་ཆེན་པོ་ཡང་ཡོངས་སུ་སྐྱེད་པར་བྱེད་དོ། །བྱང་ཆུབ་ཀྱི་སེམས་ཀྱི་ཚོགས་དང། རྒྱུ་
[045-100b4] རྒྱ་ཆེན་པོ་ཡང་ཡོངས་སུ་བརྗོད་པར་འགྱུར་རོ། །ཐེག་པ་ཆེན་པོ་རབ་ཏུ་འཐོབ་པ་དང། སྣང་བར་འགྱུར་བའི་རྒྱུ་རྒྱ་ཆེན་པོ་ཡང་སྐྱེད་པར་བྱེད་དོ། །ཕ་རོལ་ཏུ་ཕྱིན་པའི་ཚོགས་ཀྱི་སྟོབས་
[045-100b5] རྒྱ་ཆེན་པོ་ཡང་རབ་ཏུ་སྟོན་པར་བྱེད་དོ། །སྤྱོད་པ་རྒྱ་མཚོ་ལ་འཇུག་པའི་ཚུལ་རྒྱ་ཆེན་པོ་ཡང་རབ་ཏུ་བརྗོད་པར་འགྱུར་རོ། །སྨོན་ལམ་གྱི་དཀྱིལ་འཁོར་རྒྱ་ཆེན་པོ་ཡང་ཡོངས་སུ་སྦྱོང་བར་
[045-100b6] འགྱུར་རོ། །སྒོ་ཀུན་ནས་འབྱུང་བའི་རྒྱན་རྒྱ་ཆེན་པོ་ཡང་རྣམ་པར་སྦྱོང་བར་འགྱུར་རོ། །སྙིང་རྗེ་ཆེན་པོའི་སྟོབས་རྒྱ་ཆེན་པོ་ཡང་ཡོངས་སུ་འཕེལ་བར་བྱེད་དོ། །དེ་ནས་ཚོང་དཔོན་གྱི་
[045-100b7] བུ་ནོར་བཟང་གིས་དགེ་སློང་སྤྲིན་གྱི་དཔལ་གྱི་རྐང་པ་གཉིས་ལ་སྤྱི་བོས་ཕྱག་འཚལ་ནས། དགེ་སློང་སྤྲིན་གྱི་དཔལ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ཏེ། ལན་


[045-101a0] [101A] 
[045-101a1] ༄༅། །བརྒྱ་སྟོང་དུ་མར་ཕྱིར་བལྟས་ནས། དགེ་སློང་སྤྲིན་གྱི་དཔལ་གྱི་དྲུང་ནས་སོང་ངོ།། །།བམ་པོ་དགུ་བཅུ་ཐམ་པ། དེ་ནས་ཚོང་དཔོན་གྱི་བུ་ནོར་བཟང་
[045-101a2] དགེ་བའི་བཤེས་གཉེན་གྱི་གདམས་ངག་དེ་རྗེས་སུ་བསམ་པ་དང། ཡེ་ཤེས་སྣང་བ་དེ་རྗེས་སུ་དྲན་པར་བྱ་བ་དང། བྱང་ཆུབ་སེམས་དཔའི་རྣམ་པར་ཐར་པ་དེ་རྣམ་པར་དཔྱད་
[045-101a3] པ་དང། བྱང་ཆུབ་སེམས་དཔའི་ཏིང་ངེ་འཛིན་གྱི་ཚུལ་དེ་རྗེས་སུ་སྦྱང་བ་དང། བྱང་ཆུབ་སེམས་དཔའ་རྒྱ་མཚོའི་ཚུལ་དེ་བལྟ་བ་དང། སངས་རྒྱས་ཀྱི་དཀྱིལ་འཁོར་དེ་ལ་མངོན་
[045-101a4] པར་མོས་པར་བྱ་བ་དང། སངས་རྒྱས་ཀྱི་བལྟ་བའི་ཕྱོགས་དེ་ལ་མངོན་པར་སྤྲོ་བར་བྱ་བ་དང། སངས་རྒྱས་རྒྱ་མཚོ་དེ་ལ་རྗེས་སུ་བསམ་པ་དང། སངས་རྒྱས་གཅིག་ནས་
[045-101a5] གཅིག་ཏུ་བརྒྱུད་པ་དེ་རྗེས་སུ་དྲན་པར་བྱ་བ་དང། སངས་རྒྱས་ཀྱི་ཚུལ་རྟོགས་པར་བྱ་བ་དེ་ཁོང་དུ་ཆུད་པར་བྱ་བ་དང། སངས་རྒྱས་ཀྱི་ནམ་མཁའ་དེ་ལ་རྗེས་སུ་བལྟ་བར་
[045-101a6] བྱ་བ་བྱེད་ཅིང་མཐར་གྱིས་ཕྱོགས་ཀྱི་ལྗོངས་རྒྱ་མཚོའི་སྒོ་གང་ན་བ་དང། དགེ་སློང་རྒྱ་མཚོའི་སྤྲིན་གང་ན་བ་དེར་ཕྱིན་ནས། དགེ་སློང་རྒྱ་མཚོའི་སྤྲིན་གྱི་རྐང་པ་གཉིས་ལ་སྤྱི་
[045-101a7] བོས་ཕྱག་འཚལ་ཏེ། དགེ་སློང་རྒྱ་མཚོའི་སྤྲིན་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། དགེ་སློང་རྒྱ་མཚོའི་སྤྲིན་གྱི་མདུན་དུ་འདུག་སྟེ། ཐམ་མོ་སྦྱར་


[045-101b0] [101B] 
[045-101b1] །འཕགས་པ། བདག་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་ཞུགས་ཏེ། བླ་ན་མེད་པའི་ཡེ་ཤེས་རྒྱ་མཚོ་ལ་འཇུག་པར་
[045-101b2] འཚལ་ན། ཇི་ལྟར་བྱང་ཆུབ་སེམས་དཔའ་རྣམས་འཇིག་རྟེན་གྱི་རྒྱུད་ལས་ཕྱིར་ལྡོག་ཅིང། དེ་བཞིན་གཤེགས་པའི་རིགས་སུ་འགྲུབ་པར་འགྱུར་བ་དང། འཁོར་བའི་རྒྱ་
[045-101b3] མཚོ་ལས་བརྒལ་ཞིང། ཐམས་ཅད་མཁྱེན་པའི་རྒྱ་མཚོར་འཇུག་པར་འགྱུར་བ་དང། བྱིས་པ་སོ་སོའི་སྐྱེ་བོའི་ས་ལས་གྱེན་དུ་འཕགས་པར་འགྱུར་ཞིང། དེ་བཞིན་
[045-101b4] གཤེགས་པའི་རིགས་སུ་འགྲུབ་པར་འགྱུར་བ་དང། འཁོར་བའི་རྒྱུད་ལས་ལྡོག་པར་འགྱུར་ཞིང། བྱང་ཆུབ་སེམས་དཔའི་སྤྱོད་པའི་རྒྱུད་དུ་འཇུག་པར་འགྱུར་བ་དང་
[045-101b5] འཁོར་བའི་རྒྱ་མཚོའི་རྒྱུད་ཀྱི་འཁོར་ལོ་ལས་ཕྱིར་ལྡོག་ཅིང་བྱང་ཆུབ་སེམས་དཔའི་སྤྱོད་པ་དང། སྨོན་ལམ་གྱི་འཁོར་ལོར་འཇུག་པར་འགྱུར་བ་དང། བདུད་ཀྱི་དཀྱིལ་
[045-101b6] འཁོར་ཐམས་ཅད་རབ་ཏུ་འཇོམས་ཤིང། སངས་རྒྱས་ཀྱི་དཀྱིལ་འཁོར་འབྱུང་བ་ཐམས་ཅད་རབ་ཏུ་སྟོན་པ་དང། སྲིད་པའི་རྒྱ་མཚོ་ཡོངས་སུ་སྐེམས་ཤིན་སྙིང་རྗེ་ཆེན་པོའི་
[045-101b7] མཚོ་རྣམ་པར་འཕེལ་བར་བྱེད་པ་དང། མི་ཁོམ་པ་དང། ངན་སོང་དང། ངན་འགྲོ་དང། ལོག་པར་ལྟུང་བ་ཐམས་ཅད་ཀྱི་སྒོ་གཅོད་ཅིང་མཐོ་རིས་དང་མྱ་ངན་ལས་འདས་པའི་


[045-102a0] [102A] 
[045-102a1] ༄༅། །སྒོ་འབྱེད་པ་དང། ཁམས་གསུམ་གྱི་གྲོང་ཁྱེར་གྱི་སྒོ་རྣམ་པར་གཅོད་ཅིང། ཐམས་ཅད་མཁྱེན་པ་ཉིད་ཀྱི་ཕོ་བྲང་གི་སྒོ་རྣམ་པར་འབྱེད་པ་དང། ཡོ་བྱད་
[045-102a2] ཐམས་ཅད་ཀྱི་སྲེད་པ་རྣམ་པར་སྤོང་ཞིང་འགྲོ་བ་ཐམས་ཅད་བསྡུ་བའི་སྨོན་ལམ་ཡོངས་སུ་བསྐྱེད་པར་འགྱུར་བ་མ་འཚལ་ཏོ། །དེ་སྐད་ཅེས་སྨྲས་པ་དང། དགེ་སློང་རྒྱ་མཚོའི་སྤྲིན་
[045-102a3] གྱིས༑ ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ཁྱོད་ཀྱིས་དེ་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་ལེགས་སོ། །ལེགས་
[045-102a4] སོ༑ ༑རིགས་ཀྱི་བུ། དགེ་བའི་རྩ་བ་མ་བསྐྱེད་པའི་སེམས་ཅན་རྣམས་ནི། བྱང་ཆུབ་ཏུ་སེམས་ཀྱང་མི་སྐྱེའོ། །དགེ་བའི་རྩ་བ་སྒོ་ཀུན་ཏུ་སྣང་བ་རབ་ཏུ་ཐོབ་དང། ཐབས་ཀྱི་སྙིང་པོ་དང་
[045-102a5] ལྡན་པའི་ལམ་གྱི་ཏིང་ངེ་འཛིན་གྱི་ཡེ་ཤེས་སྣང་བས་རབ་ཏུ་སྣང་བར་འགྱུར་བ་དང། བསོད་ནམས་རྒྱ་མཚོའི་ཚོགས་རྒྱ་ཆེན་པོ་བསགས་པ་དང། དཀར་པོའི་ཚོགས་ཐམས་
[045-102a6] ཅད་ཀྱི་རྒྱུན་མི་འཆད་པ་དང། དགེ་བའི་བཤེས་གཉེན་ཐམས་ཅད་བཀུར་བས་ཡོངས་སུ་སྐྱོ་བ་མེད་པ་དང། ལུས་དང་སྲོག་ལ་ཕངས་པར་མི་རྩི་བ་དང། དངོས་པོར་འཛིན་
[045-102a7] པ་ཐམས་ཅད་དང་བྲལ་བ་དང། མཐོན་དམན་མེད་པའི་ས་ལྟར་སེམས་མཉམ་པ་དང། རང་བཞིན་གྱིས་སྙིང་རྗེ་ཆེ་ཞིང་བྱམས་པར་སེམས་པ་དང་ལྡན་པ་དང། སྲིད་པའི་


[045-102b0] [102B] 
[045-102b1] དེ་བཞིན་གཤེགས་པའི་ཡུལ་ལ་མངོན་པར་མོས་པའི་སེམས་ཅན་རྣམས་བྱང་ཆུབ་ཏུ་སེམས་སྐྱེ་སྟེ། འདི་ལྟར་སེམས་
[045-102b2] ཅན་ཐམས་ཅད་ཡོངས་སུ་བསྐྱབ་པའི་ཕྱིར་སྙིང་རྗེ་ཆེན་པོའི་སེམས་དང། འགྲོ་བ་ཐམས་ཅད་ལ་སྙོམས་པར་ནན་ཏན་དུ་བྱ་བའི་ཕྱིར་བྱམས་པ་ཆེན་པོའི་སེམས་དང། འགྲོ་བ་
[045-102b3] ཐམས་ཅད་ཀྱི་སྡུག་བསྔལ་ཀྱི་ཕུང་པོ་ཞི་བར་བྱ་བའི་ཕྱིར་བདེ་བའི་སེམས་དང། མི་དགེ་བའི་ཆོས་ཐམས་ཅད་ལས་རྣམ་པར་བཟློག་པའི་ཕྱིར་ཕན་པའི་སེམས་དང། འཇིགས་
[045-102b4] པ་ཐམས་ཅད་ལས་ཡོངས་སུ་བསྲུང་བའི་ཕྱིར་སྙིང་བརྩེ་བའི་སེམས་དང། སྒྲིབ་པ་ཐམས་ཅད་རྣམ་པར་བཟློག་པའི་ཕྱིར་ཆགས་པ་མེད་པའི་སེམས་དང། ཆོས་ཀྱི་དབྱིངས་ཐམས་
[045-102b5] ཅད་རྒྱས་པར་དགང་བའི་ཕྱིར་རྒྱ་ཆེན་པོའི་སེམས་དང། ནམ་མཁའི་དབྱིངས་ཀུན་ཏུ་གཞོལ་ཞིང་ཀུན་ཏུ་འགྲོ་བར་བྱ་བའི་ཕྱིར་མཐའ་ཡས་པའི་སེམས་དང། དེ་བཞིན་གཤེགས་
[045-102b6] པ་ཐམས་ཅད་མཐོང་ཞིང་རྣམ་པར་དམིགས་པར་བྱ་བའི་ཕྱིར་དྲི་མ་མེད་པའི་སེམས་དང། དུས་གསུམ་གྱི་དམིགས་པ་མ་ལུས་པར་ཡེ་ཤེས་ཀྱིས་རྒྱས་པར་དགང་བའི་ཕྱིར་རྣམ་པར་
[045-102b7] དག་པའི་སེམས་དང། ཐམས་ཅད་མཁྱེན་པའི་ཡེ་ཤེས་རྒྱ་མཚོ་ལ་འཇུག་པར་བྱ་བའི་ཕྱིར་ཡེ་ཤེས་ཀྱི་སེམས་ཀྱང་སྐྱེ་བར་འགྱུར་རོ་།རིགས་ཀྱི་བུ། ཁོ་བོས་ནི་ཕྱོགས་ཀྱི་ལྗོངས་རྒྱ་མཚོའི་


[045-103a0] [103A] 
[045-103a1] ༄༅། །སྒོ་འདིར་ལོ་བཅུ་གཉིས་སུ་རྒྱ་མཚོ་ཆེན་པོ་འདི་ལ་དམིགས་ཏེ། མངོན་དུ་བྱས་ནས་འདི་ལྟར་རྒྱ་མཚོ་རྒྱ་ཆེ་ཞིང་ཚད་མེད་པ་རྗེས་སུ་བསམ་པ་དང། དྲི་མ་མེད་ཅིང་
[045-103a2] དང་བ་དང། ཟབ་ཅིང་གཏིང་དཔག་དཀའ་བ་དང། བགས་ཀྱིས་གཞོལ་ཞིང་ལེགས་པར་གནས་པ་དང། རིན་པོ་ཆེའི་འབྱུང་གནས་དུ་མས་རྣམ་པར་བརྒྱན་པ་དང། ཆུའི་ཕུང་པོ་
[045-103a3] ཚད་མེད་པ་དང། ཁ་དོག་རྣམ་པ་ཐ་དད་པ་མང་ཞིང་བསམ་གྱིས་མི་ཁྱབ་པ་དང། འབྱུང་པོ་མཐའ་ཡས་པའི་གནས་སུ་གྱུར་པ་དང་སྲོག་ཆགས་མང་པོ་སྣ་ཚོགས་ཀྱི་རྟེན་དུ་གྱུར་
[045-103a4] པ་དང། སྤྲིན་ཆེན་པོའི་ཆར་ཡོངས་སུ་འཛིན་པ་དང། གང་ཞིང་འབྲི་བར་འགྱུར་བ་མེད་པ་ལ་རྗེས་སུ་སེམས་པ་བྱེད་ཅིང་གནས་གནས་ཏེ། རིགས་ཀྱི་བུ། དེ་ལ་ཁོ་བོས་འདི་སྙམ་དུ་
[045-103a5] བསམས་སོ། །འཇིག་རྟེན་གྱི་ཁམས་འདི་ན་རྒྱ་མཚོ་ཆེན་པོ་འདི་བས་ཀྱང་འཕགས་པར་རྒྱ་ཆེ་ལ་འདི་བས་ཀྱང་ཡངས་ཤིང། འདི་བས་ཀྱང་ཚད་མེད་ལ་འདི་བས་ཀྱང་ངོ་མཚར་
[045-103a6] དང་ལྡན་པ་ལ་ལ་ཞིག་ཡོད་དམ་སྙམ་སྟེ། དེ་དེ་ལྟར་ཁོ་བོས་ཚུལ་བཞིན་དུ་བསམ་པ་ཡིད་ལ་བྱེད་པ་ལ་བརྩོན་པར་གནས་པའི་ཚེ་རྒྱ་མཚོ་ཆེན་པོའི་འོག་གི་གཞི་ལས་པདྨ་ཆེན་
[045-103a7] པོ་ནོར་བུ་རིན་པོ་ཆེ་ཨིནྡྲ་ནཱི་ལ་ཐུབ་པ་མེད་ཅིང་རྡོ་རྗེ་ལྟ་བུར་སྲ་བའི་ཆུ་བ་ཅན། ནོར་བུ་རིན་པོ་ཆེ་བཻ་ཌཱུརྱ་དམ་པའི་རྒྱན་དང་ལྡན་པ། འཛམ་བུ་ཆུ་ཀླུང་གི་གསེར་ལྟར་དྲི་མ་མེད་པའི་ལོ་མ་


[045-103b0] [103B] 
[045-103b1] དུས་དང་མཐུན་པའི་ཙན་དན་གྱི་སྙིང་པོའི་རྒྱན་གྱིས་བརྒྱན་པ། རིན་པོ་ཆེ་ཨསྨ་གར་བཧའི་ཟེ་བ་ཅན་རྒྱ་མཚོ་ཙམ་དུ་ཡངས་ཤིང་རྒྱ་ཆེ་བ། ལྷ་མ་ཡིན་གྱི་དབང་པོ་བརྒྱ་སྟོང་
[045-103b2] ཕྲག་བཅུས་སྡོང་པོའི་ལྷུན་ནས་བཟུང་བ། རིན་པོ་ཆེ་སྣ་ཚོགས་བརྒྱ་ཕྲག་སྟོང་གི་དྲ་བས་ཀུན་ནས་ཡོག་པ། ཀླུའི་དབང་པོ་བརྒྱ་སྟོང་ཕྲག་བཅུས་སྤོས་ཆུའི་ཆར་མངོན་པར་ཕབ་པ། ནམ་
[045-103b3] མཁའ་ལྡིང་གི་དབང་པོ་བརྒྱ་སྟོང་ཕྲག་བཅུས་དར་དང་རིན་པོ་ཆེའི་ལྡ་ལྡི་དང། སེན་མོ་དོ་མང་པོ་མཆུས་གཟུང་ཞིང་རབ་ཏུ་དབྱངས་པ། མིའམ་ཅིའི་དབང་པོ་བརྒྱ་སྟོང་ཕྲག་བཅུས་ཕན་པའི་
[045-103b4] སེམས་ཀྱིས་ཀུན་ནས་བལྟ་བ། ལྟོ་འཕྱེ་ཆེན་པོའི་དབང་པོ་བརྒྱ་སྟོང་ཕྲག་བཅུས་འཁོར་ནས་མངོན་པར་འདུད་པ། སྲིན་པོའི་དབང་པོ་བརྒྱ་སྟོང་ཕྲག་བཅུས་ལུས་བཏུད་ཅིང་མངོན་
[045-103b5] པར་མཆོད་པ། དྲི་ཟའི་དབང་པོ་བརྒྱ་སྟོང་ཕྲག་བཅུས་རོལ་མོ་དང་གླུ་སྣ་ཚོགས་སྙན་པས་བསྟོད་ཅིང་མཆོད་པ། ལྷའི་དབང་པོ་བརྒྱ་སྟོང་ཕྲག་བཅུས་ལྷ་རྫས་ཀྱི་མེ་ཏོག་དང། སྤོས་དང་
[045-103b6] ཕྲེང་བ་དང། བདུག་སྤོས་དང། བྱུག་པ་དང། ཕྱེ་མ་དང། གོས་དང། གདུགས་དང། རྒྱལ་མཚན་དང། ལྷའི་བ་དན་གྱི་སྤྲིན་གྱི་ཆར་མངོན་པར་ཕབ་པ། ཚངས་པའི་དབང་པོ་བརྒྱ་
[045-103b7] སྟོང་ཕྲག་བཅུས་སྤྱི་བོས་གཏུགས་ཏེ་ཕྱག་འཚལ་ཞིང་མཆོད་པ་གནས་གཙང་མའི་རིས་ཀྱི་ལྷ་བརྒྱ་སྟོང་ཕྲག་བཅུས་ཐལ་མོ་སྦྱར་ཅིང་ཕྱག་བྱ་བ། མིའི་དབང་པོ་འཁོར་ལོས་བསྒྱུར་བ་བརྒྱ་


[045-104a0] [104A] 
[045-104a1] ༄༅། །སྟོང་ཕྲག་བཅུས་རིན་པོ་ཆེ་སྣ་བདུན་གྱིས་བསུ་ཞིང་མངོན་པར་མཆོད་པ། རྒྱ་མཚོའི་ལྷ་བརྒྱ་སྟོང་ཕྲག་བཅུས་མངོན་པར་འཐོན་ཅིང་ཕྱག་བྱ་བ། ནོར་བུ་
[045-104a2] རིན་པོ་ཆེ་སྐར་མའི་ངད་བརྒྱ་སྟོང་ཕྲག་བཅུའི་འོད་ཟེར་གྱི་རྒྱན་གྱིས་རབ་ཏུ་སྣང་བར་བྱས་པ། ནོར་བུ་རིན་པོ་ཆེ་བསོད་ནམས་ཀྱིས་དག་པ་བརྒྱ་སྟོང་ཕྲག་བཅུས་མཁོས་སུ་ཕེབས་པར་
[045-104a3] འཕེལ་བས་རབ་ཏུ་བརྒྱན་པ། ནོར་བུ་རིན་པོ་ཆེ་རྣམ་པར་སྣང་བ་བརྒྱ་སྟོང་ཕྲག་བཅུས་སྙིང་པོ་རབ་ཏུ་གསལ་བར་བྱས་པ། ནོར་བུ་རིན་པོ་ཆེ་དཔལ་གྱི་སྙིང་པོ་བརྒྱ་སྟོང་ཕྲག་
[045-104a4] བཅུས་དཔལ་ཆེན་པོ་ཤིན་ཏུ་འབར་བར་གྱུར་པ། ནོར་བུ་རིན་པོ་ཆེ་མཛོད་སྣ་ཚོགས་བརྒྱ་སྟོང་ཕྲག་བཅུས་མཐའ་ཡས་པར་སྣང་བར་བྱས་པ། ནོར་བུ་རིན་པོ་ཆེ་འཛམ་
[045-104a5] བུའི་ཆུ་ཀླུང་བརྒྱ་སྟོང་ཕྲག་བཅུས་ཡོངས་སུ་སྟོན་པར་གནས་པས་རབ་ཏུ་བརྒྱན་པ། ནོར་བུ་རིན་པོ་ཆེ་རྡོ་རྗེའི་སེང་གེ་བརྒྱ་སྟོང་ཕྲག་བཅུས་ཐུབ་པ་མེད་པར་བརྒྱན་པ། ནོར་
[045-104a6] བུ་རིན་པོ་ཆེ་ཉི་མའི་སྙིང་པོ་བརྒྱ་སྟོང་ཕྲག་བཅུས་རྒྱ་ཆེར་གསལ་བ་བསྒྲུབས་པ། ནོར་བུ་རིན་པོ་ཆེ་འབར་བ་བརྒྱ་སྟོང་ཕྲག་བཅུས་ཁ་དོག་སྣ་ཚོགས་སུ་བརྒྱན་པ། ནོར་བུ་རིན་
[045-104a7] པོ་ཆེ་ཡིད་བཞིན་གྱི་རྒྱལ་པོ་བརྒྱ་སྟོང་ཕྲག་བཅུས་མི་ཟད་པའི་རྒྱན་དང། འོད་འབར་བར་བྱས་པ་བྱུང་སྟེ། པདྨོ་ཆེན་པོ་དེ་ནི་དེ་བཞིན་གཤེགས་པའི་འཇིག་རྟེན་ལས་འདས་


[045-104b0] [104B] 
[045-104b1] །བྱང་ཆུབ་སེམས་དཔའི་བསམ་པས་ཡོངས་སུ་བརྟན་པའོ། །ཕྱོགས་ཐམས་ཅད་དུ་མངོན་པར་དམིགས་སུ་ཡོད་པའོ། །སྒྱུ་མའི་རྣམ་པའི་ཆོས་
[045-104b2] ཀྱིས་བྱུང་བའོ། །རྗེན་པའི་དྲི་མ་མེད་པའི་ལས་ཀྱིས་བྱུང་བའོ་།ཉོན་མོངས་པ་མེད་པའི་ཆོས་ཀྱི་ཚུལ་གྱིས་བརྒྱན་པའོ། །རྨི་ལམ་ལྟ་བུའི་ཆོས་ཉིད་ཀྱིས་ཡོངས་སུ་བྱུང་བའོ། །མངོན་
[045-104b3] པར་འདུ་བྱ་བ་མེད་པའི་ཆོས་ཀྱི་ཚུལ་གྱིས་རྒྱས་བཏབ་པའོ་།ཆགས་པ་མེད་པའི་ཆོས་ཀྱི་ཚུལ་དང་ལྡན་པའོ། །ཕྱོགས་ཀྱི་ཁམས་ཀུན་ཏུ་ཆོས་ཀྱི་དབྱིངས་རྒྱས་པར་འགེངས་པའོ། །
[045-104b4] སངས་རྒྱས་ཀྱི་ཡུལ་བརྗོད་པ་དང་མཐུན་པ་སྟེ། དེའི་རྣམ་པ་དང། ཡོན་ཏན་དང། དབྱིབས་དང། ཁ་དོག་དང། རྒྱན་གྱི་མཐར་ཕྱིན་པར་ནི། བསྐལ་པ་བརྒྱ་སྟོང་གྲངས་མེད་པར་
[045-104b5] ཡང་ཁོང་དུ་ཆུད་པར་མི་ནུས་ཏེ། པདྨོ་ཆེན་པོ་དེ་ཡང་དེ་བཞིན་གཤེགས་པའི་སྐུ་སྐྱིལ་མོ་ཀྲུང་དུ་བཞུགས་པས་ཁྱབ་ཅིང། ཡོངས་སུ་རྒྱས་པར་མཐོང་ངོ། །དེ་བཞིན་གཤེགས་པ་སྐུ་དེ་
[045-104b6] ཡང་འདི་ནས་བཟུང་བ་ནས། སྲིད་པའི་རྩེ་མོའི་བར་གྱི་མཐས་ཀླས་པར་མཐོང་ངོ། །དེ་བཞིན་གཤེགས་པ་དེའི་གདན་གྱི་རྒྱན་བསམ་གྱིས་མི་ཁྱབ་པའང་མཐོང་ངོ། །འཁོར་གྱི་
[045-104b7] དཀྱིལ་འཁོར་གྱི་རྒྱན་བསམ་གྱིས་མི་ཁྱབ་པ་དང། འོད་ཀྱི་དཀྱིལ་འཁོར་གྱི་རྒྱན་བསམ་གྱིས་མི་ཁྱབ་པ་དང། མཚན་ཕུན་སུམ་ཚོགས་པ་བསམ་གྱིས་མི་ཁྱབ་པ་དང། དཔེ་བྱད་བཟང་


[045-105a0] [105A] 
[045-105a1] ༄༅། །བཟང་པོ་སྣ་ཚོགས་བསམ་གྱིས་མི་ཁྱབ་པ་དང། སངས་རྒྱས་ཀྱི་ཁྱུ་མཆོག་གི་མཐུ་དང། སངས་རྒྱས་ཀྱི་རྣམ་པར་འཕྲུལ་བ་བསམ་གྱིས་མི་ཁྱབ་པ་དང་
[045-105a2] དེ་བཞིན་གཤེགས་པའི་སྐུ་མདོག་རྣམ་པར་དག་པ་བསམ་གྱིས་མི་ཁྱབ་པ་དང། སྤྱི་གཙུག་ལྟར་མི་མཐོང་བ་བསམ་གྱིས་མི་ཁྱབ་པ་དང་ལྗགས་ཡངས་པ་བསམ་གྱིས་མི་ཁྱབ་
[045-105a3] པ་ཡང་མཐོང་ངོ། །སངས་རྒྱས་ཀྱི་གསུང་གི་རྒྱན་བསམ་གྱིས་མི་ཁྱབ་པ་དང། དབྱངས་ཀྱི་དཀྱིལ་འཁོར་བསམ་གྱིས་མི་ཁྱབ་པ་ཡང་ཐོས་སོ། །སྟོབས་ཚད་མེད་པ་བསམ་གྱིས་མི་
[045-105a4] ཁྱབ་པ་དང། མི་བསྙེམས་པའི་རྒྱན་རྣམ་པར་དག་པ་བསམ་གྱིས་མི་ཁྱབ་པ་དང། ཐ་དད་པ་ཡང་དག་པར་མཁྱེན་པའི་སྟོབས་མངོན་པར་བསྒྲུབ་པ་བསམ་གྱིས་མི་ཁྱབ་པ་ཡང་རྗེས་
[045-105a5] སུ་ཤེས་སོ། །སྔོན་བྱང་ཆུབ་སེམས་དཔའི་སྤྱོད་པ་ཡང་དག་པར་བསྒྲུབ་པ་བསམ་གྱིས་མི་ཁྱབ་པ་ཡང་རྗེས་སུ་དྲན་ནོ། །མངོན་པར་རྫོགས་པར་བྱང་ཆུབ་པའི་རྣམ་པར་འཕྲུལ་པ་
[045-105a6] བསམ་གྱིས་མི་ཁྱབ་པ་ཡང་མཐོང་ངོ། །ཆོས་ཀྱི་སྤྲིན་གྱི་འབྲུག་སྒྲ་མངོན་པར་བསྒྲགས་པ་བསམ་གྱིས་མི་ཁྱབ་པ་དང། ཡོངས་སུ་བསྟན་པ་རྣམ་པར་དམིགས་པའི་གནས་དང་
[045-105a7] རྒྱན་བསམ་གྱིས་མི་ཁྱབ་པ་ཡང་ཐོས་སོ། །གཡས་གཡོན་གྱི་སྐུའི་རྣམ་པར་ཚད་མེད་པ་བསམ་གྱིས་མི་ཁྱབ་པ་དང། སེམས་ཅན་གྱི་དོན་དང། དགོས་པ་བསམ་གྱིས་མི་ཁྱབ་པ་


[045-105b0] [105B] 
[045-105b1] །དེ་བཞིན་གཤེགས་པ་དེས་ཀྱང་ཕྱག་གཡས་པ་བརྐྱང་ཞིང། ཁོ་བོའི་མགོ་ལ་བྱུགས་ནས། ཆོས་ཀྱི་རྣམ་གྲངས་ཀུན་ནས་མིག་ཅེས་བྱ་བ། དེ་བཞིན་
[045-105b2] གཤེགས་པ་ཐམས་ཅད་ཀྱི་ཡུལ་བྱང་ཆུབ་སེམས་དཔའི་སྤྱོད་པ་རབ་ཏུ་བརྗོད་པ། ཆོས་ཀྱི་དབྱིངས་ཀྱི་གཞི་དང། རྣམ་པ་ཐ་དད་པ་ཐམས་ཅད་རབ་ཏུ་སྣང་བ། ཆོས་ཐམས་ཅད་ཀྱི་དཀྱིལ་
[045-105b3] འཁོར་ལ་ཡང་དག་པར་གཞོལ་ཞིང་སྣང་བར་བྱེད་པ། ཞིང་གི་དཀྱིལ་འཁོར་དང། རྣམ་པ་ཐམས་ཅད་རྣམ་པར་དག་པས་ཡོངས་སུ་སྣང་བ། ཕས་ཀྱི་རྒོལ་བའི་དཀྱིལ་འཁོར་ཐམས་ཅད་
[045-105b4] རྣམ་པར་འཐོར་བ། བདུད་ཀྱི་དཀྲུགས་མའི་དཀྱིལ་འཁོར་ཐམས་ཅད་རབ་ཏུ་འཇོམས་པ། སེམས་ཅན་གྱི་ཁམས་ཐམས་ཅད་ཤིན་ཏུ་ཚིམ་པར་བྱེད་པ། སེམས་ཅན་ཐམས་ཅད་ཀྱི་སེམས་ཀྱི་
[045-105b5] ཐིབས་པོ་རབ་ཏུ་སྣང་བར་བྱེད་པ། སེམས་ཅན་ཐམས་ཅད་ཀྱི་བསམ་པ་ཇི་ལྟ་བ་བཞིན་དུ་རྣམ་པར་དམིགས་པ། སེམས་ཅན་ཐམས་ཅད་ཀྱི་དབང་པོའི་འཁོར་ལོའི་རྒྱུད་དང་མཐུ་སྣང་བར་
[045-105b6] བྱེད་པ་ཡང་དག་པར་བསྟན་ཏེ། ཁོ་བོས་ཀྱང་ཀུན་ནས་མིག་གི་ཆོས་ཀྱི་རྣམ་གྲངས་དེ་བླངས་སོ། །བཟུང་ངོ། །སྤེལ་ཏོ། །བསམས་སོ་།དེ་ལྟར་བཟུང་བ་དེ་ལ་ཡང་བྲི་ན་ནི་སྣག་ཚ་རྒྱ་མཚོ་ཆེན་
[045-105b7] པོའི་ཆུའི་ཕུང་པོ་ཙམ་དང། སྨྱུ་གུའི་ཕུང་པོ་རི་རབ་རིའི་རྒྱལ་པོ་ཙམ་ཟད་པར་གྱུར་ཀྱང་ཆོས་ཀྱི་རྣམ་གྲངས་དེ་ལས་ལེའུ་རེ་རེ་དང། སྒོ་རེ་རེ་དང། ཆོས་ཀྱི་ཚུལ་རེ་རེ་དང། ཆོས་ཀྱི་ཚིག་


[045-106a0] [106A] 
[045-106a1] ༄༅། །རྣམ་པར་ཕྱེ་བ་རེ་རེ་ལས་ཀྱང་ཟད་པའམ། འགྲིབ་པའམ། འབྱང་བའམ། མཐར་ཐུག་པའམ། མཐའ་ཟད་པར་འགྱུར་བ་དམིགས་པར་མི་རུང་ངོ། །
[045-106a2] རིགས་ཀྱི་བུ། དེ་ལྟར་བདག་གིས་ལོ་བཅུ་གཉིས་ཚང་བར་ཆོས་ཀྱི་རྣམ་གྲངས་ཀུན་ནས་མིག་ཅེས་བྱ་བ་འདི་ལ་ཉི་མ་གཅིག་ཅིང་ཡང་ཐོས་པ་འཛིན་པའི་གཟུངས་ཀྱི་འོད་སྣང་བས་ལེའུ་
[045-106a3] གྲངས་མེད་པ་ཞིག་ཁོང་དུ་ཆུད་དོ། །ཞི་བའི་སྒོའི་གཟུངས་ཀྱི་འོད་སྣང་བས་ལེའུ་གྲངས་མེད་པ་ཞིག་ལ་ཞུགས་སོ། །གློང་མཐའ་ཡས་པའི་གཟུངས་ཀྱི་འོད་སྣང་བས་ལེའུ་གྲངས་མེད་པ་
[045-106a4] ཞིག་ལ་ཡང་དག་པར་འཇུག་གོ་ས་ལ་རྣམ་པར་དཔྱོད་ཅིང་རྗེས་སུ་རྟོགས་པར་བྱེད་པའི་གཟུངས་ཀྱི་འོད་སྣང་བས་ལེའུ་གྲངས་མེད་པ་ཞིག་རྣམ་པར་བསྒོམ་སྟེ་རྣམ་པར་དབྱེ་བ་བྱས་
[045-106a5] སོ༑ ༑གཟི་བརྗིད་དང་ལྡན་པའི་གཟུངས་ཀྱི་འོད་སྣང་བས་ལེའུ་གྲངས་མེད་པ་ཞིག་ཡོངས་སུ་བླངས་སོ། །པདྨོའི་རྒྱན་གྱི་གཟུངས་ཀྱི་འོད་སྣང་བས་ལེའུ་གྲངས་མེད་པ་ཞིག་མངོན་
[045-106a6] པར་བསྒྲུབས་སོ། །དབྱངས་ཀྱི་ཚུལ་གྱི་གཟུངས་ཀྱི་སྣང་བས་ལེའུ་གྲངས་མེད་པ་ཞིག་ཡང་དག་པར་བཤད་དོ། །ནམ་མཁའི་སྙིང་པོའི་གཟུངས་ཀྱི་འོད་སྣང་བས་ལེའུ་
[045-106a7] གྲངས་མེད་པ་ཞིག་རབ་ཏུ་ཕྱེའོ། །སྐར་མ་བརྩེགས་པའི་གཟུངས་ཀྱི་འོད་སྣང་བས་ལེའུ་གྲངས་མེད་པ་ཞིག་ཤིན་ཏུ་རྒྱས་པར་བྱས་སོ། །རྒྱ་མཚོའི་སྙིང་པོའི་གཟུངས་ཀྱི་འོད་


[045-106b0] [106B] 
[045-106b1] །ཁོ་བོའི་དྲུང་དུ་ཤར་ཕྱོགས་ལོགས་ནས། ལྷ་དང་ལྷའི་དབང་པོའམ་ཀླུ་དང་ཀླུའི་དབང་པོའམ། གནོད་སྦྱིན་དང་གནོད་
[045-106b2] སྦྱིན་གྱི་དབང་པོའམ། དྲི་ཟ་དང་དྲི་ཟའི་དབང་པོའམ། ལྷ་མ་ཡིན་དང་ལྷ་མ་ཡིན་གྱི་དབང་པོའམ། ནམ་མཁའ་ལྡིང་དང་ནམ་མཁའ་ལྡིང་གི་དབང་པོའམ། མིའམ་ཅི་དང་མིའམ་
[045-106b3] ཅིའི་དབང་པོའམ། ལྟོ་འཕྱེ་ཆེན་པོ་དང་ལྟོ་འཕྱེ་ཆེན་པོའི་དབང་པོའམ། མི་དང་མིའི་དབང་པོའམ། ཚངས་པའམ་ཚངས་པའི་དབང་པོའམ། སེམས་ཅན་གང་སུ་འོངས་ཀྱང་རུང་སྟེ་
[045-106b4] དེ་དག་ཐམས་ཅད་དེ་བཞིན་གཤེགས་པ་དང། བྱང་ཆུབ་སེམས་དཔའི་སྤྱོད་པ་སྣང་བའི་ཆོས་ཀྱི་རྣམ་གྲངས་ཀུན་ནས་མིག་ཅེས་བྱ་བ་འདི་ཉིད་ལ་རབ་ཏུ་བཀོད་ཅིང་བཙུད་དོ། །དེ་དག་
[045-106b5] ཀུན་ཀྱང་ཀུན་ནས་མིག་གི་ཆོས་ཀྱི་རྣམ་གྲངས་འདི་ཉིད་ལ་མོས་པར་བྱས་སོ། །རྟོག་ཏུ་བཙུད་དོ། །ཡོངས་སུ་བསྟན་ཏོ། །ཡང་དག་པར་བརྗོད་དོ། །ཡོངས་སུ་གསལ་བར་བྱས་སོ། །རྣམ་པར་
[045-106b6] ཕྱེའོ༑ ༑རྒྱས་པར་བྱས་སོ། །མངོན་པར་བསྟན་ཏོ། །རྣམ་པར་བཀྲོལ་ལོ། །རབ་ཏུ་ཕྱེའོ། །ཤིན་ཏུ་སྣང་བར་བྱས་སོ། །དེ་ལྟར་ཤར་ཕྱོགས་ལ་ཇི་ལྟ་བ་དེ་བཞིན་དུ་ལྷོ་ཕྱོགས་དང། ནུབ་ཕྱོགས་
[045-106b7] དང། བྱང་ཕྱོགས་དང། བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་དང། འོག་དང། བླའི་


[045-107a0] [107A] 
[045-107a1] ༄༅། །ཕྱོགས་ནས་སེམས་ཅན་གང་སུ་འོངས་ཀྱང་རུང་སྟེ། ཀུན་ལ་ཡང་སྔ་མ་བཞིན་ནོ། །རིགས་ཀྱི་བུ། དེ་ལྟར་ཁོ་བོས་ནི་ཆོས་ཀྱི་རྣམ་གྲངས་གཅིག་ཅིག་ཤེས་
[045-107a2] པར་ཟད་ན། བྱང་ཆུབ་སེམས་དཔའ་སྨོན་ལམ་ཡོངས་སུ་དག་པ་དང་ལྡན་པས། བྱང་ཆུབ་སེམས་དཔའི་སྤྱོད་པ་རྒྱ་མཚོ་ཐམས་ཅད་ལ་ཞུགས་པ་དང། བསྐལ་པ་ཐམས་ཅད་དུ་
[045-107a3] གནས་པ་རྒྱུན་མི་གཅད་པའི་ཕྱིར་སྨོན་ལམ་རྒྱ་མཚོ་ཐམས་ཅད་ལ་ཞུགས་པ་དང། བསམ་པ་ཇི་ལྟ་བ་བཞིན་དུ་རྗེས་སུ་འབྲང་བར་བྱ་བའི་ཕྱིར་སེམས་ཅན་རྒྱ་མཚོ་ཐམས་ཅད་ལ་ཞུགས་
[045-107a4] པ་དང། སྟོབས་བཅུའི་ཡེ་ཤེས་ཆགས་པ་མེད་པའི་སྣང་བ་ཡོངས་སུ་བསྐྱེད་པའི་ཕྱིར་འགྲོ་བ་ཐམས་ཅད་ཀྱི་སེམས་རྒྱ་མཚོ་ལ་ཞུགས་པ་དང། ཡོངས་སུ་སྨིན་པར་བྱ་བ་དང་གདུལ་
[045-107a5] བའི་དུས་ལས་མི་འདའ་བར་བྱ་བའི་ཕྱིར་སེམས་ཅན་ཐམས་ཅད་ཀྱི་དབང་པོ་རྒྱ་མཚོ་ལ་ཞུགས་པ་དང། ཞིང་ཐམས་ཅད་རྣམ་པར་དག་པར་བྱ་བའི་སྨོན་ལམ་མངོན་པར་བསྒྲུབས་
[045-107a6] པས་ཞིང་རྒྱ་མཚོ་ཐམས་ཅད་ལ་ཞུགས་པ་དང། དེ་བཞིན་གཤེགས་པ་ལ་མཆོད་ཅིང་རིམ་གྲོ་བྱེད་པའི་སྟོབས་ཀྱིས་སངས་རྒྱས་རྒྱ་མཚོ་ཐམས་ཅད་ལ་ཞུགས་པ་དང། ཡེ་ཤེས་རྣམ་
[045-107a7] པར་རིག་པས་ཆོས་རྒྱ་མཚོ་ཐམས་ཅད་ལ་ཞུགས་པ་དང། ནན་ཏན་དང་ལྡན་པས་ཡོན་ཏན་རྒྱ་མཚོ་ཐམས་ཅད་ལ་ཞུགས་པ་དང། བརྗོད་པ་ཐམས་ཅད་དུ་ཆོས་ཀྱི་འཁོར་ལོ་བསྐོར་


[045-107b0] [107B] 
[045-107b1] ཐམས་ཅད་ལ་ཞུགས་པ་རྣམས་ཀྱི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། འདི་ནས་དཔག་
[045-107b2] ཚད་དྲུག་ཅུ་འདས་པའི་ལྷོ་ཕྱོགས་ཀྱི་གནས་འདི་ཉིད་ན། ལངྐའི་གནས་རྒྱ་མཚོའི་དོགས་ཞེས་བྱ་བ་ཡོད་དེ། དེ་ན་དགེ་སློང་ཤིན་ཏུ་བརྟན་པ་ཞེས་བྱ་བ་འདུག་གི་དེའི་གན་དུ་སོང་ལ་ཇི་
[045-107b3] ལྟར་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱོད་པ་ཡོངས་སུ་སྦྱང་བར་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། དགེ་སློང་རྒྱ་མཚོའི་སྤྲིན་གྱི་རྐང་པ་གཉིས་
[045-107b4] ལ་སྤྱི་བོས་ཕྱག་འཚལ་ཏེ། དགེ་སློང་རྒྱ་མཚོའི་སྤྲིན་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་ཡང་དང་ཡང་བལྟས་ཏེ། དགེ་སློང་རྒྱ་མཚོའི་སྤྲིན་གྱི་དྲུང་
[045-107b5] ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་དགེ་བའི་བཤེས་གཉེན་གྱི་གདམས་ངག་དེ་དང། ཀུན་ནས་མིག་གི་ཆོས་ཀྱི་རྣམ་གྲངས་དེ་ཡང་རྗེས་སུ་དྲན་པར་བྱེད་ཅིང། དེ་
[045-107b6] བཞིན་གཤེགས་པའི་རྣམ་པར་འཕྲུལ་པ་དེ་ཡང་རྗེས་སུ་བསམ་པ་དང། ཆོས་ཀྱི་ཚིག་དང་ཡི་གེའི་སྤྲིན་དེ་དག་ཀྱང་ཡོངས་སུ་གཟུང་བ་དང། ཆོས་ཀྱི་སྒོ་རྒྱ་མཚོའི་ཚུལ་དེ་དག་
[045-107b7] ལའང་འཇུག་པར་བྱ་བ་དང། ཆོས་ཀྱི་ཚུལ་དེ་ལའང་རྗེས་སུ་རྣམ་པར་བལྟ་བ་དང། ཆོས་ཀྱི་ལེའུ་དང། གློང་གི་ཚུལ་དེ་དག་ལ་འཇུག་པར་བྱ་བ་དང། ཆོས་ཀྱི་ནམ་མཁའ་དེ་ལ་


[045-108a0] [108A] 
[045-108a1] ༄༅། །ཡང་དག་པར་གཞོལ་བར་བྱ་བ་དང། ཆོས་ཀྱི་དཀྱིལ་འཁོར་དེ་ཡང་རྗེས་སུ་སྦྱར་བར་བྱ་བ་དང། ཆོས་རིན་པོ་ཆེའི་གླིང་དེ་ཡང་རྗེས་སུ་སེམས་ཤིང་
[045-108a2] མཐར་གྱིས་ལངྐའི་གནས་རྒྱ་མཚོའི་ངོགས་ཞེས་བྱ་བ་གང་ན་བ་དེར་ཕྱིན་ནས། དགེ་སློང་ཤིན་ཏུ་བརྟན་པ་མཐོང་བར་དགའ་ཞིང་ཤར་ཕྱོགས་སུ་བལྟས་སོ། །དེ་བཞིན་དུ་ལྷོ་ཕྱོགས་
[045-108a3] དང༑ ནུབ་ཕྱོགས་དང། བྱང་ཕྱོགས་དང། བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་
[045-108a4] དང༑ བླ་དང། འོག་ཏུ་ཡང་དགེ་སློང་ཤིན་ཏུ་བརྟན་པ་མཐོང་བར་དགའ་སྟེ་ཀུན་ཏུ་བལྟས་པ་དང། དེས་དགེ་སློང་ཤིན་ཏུ་བརྟན་པ་ནམ་མཁའི་དབྱིངས་ལ་ལྷ་བརྒྱ་སྟོང་གྲངས་མེད་
[045-108a5] པས་ཡོངས་སུ་བསྐོར་ཅིང་ཕན་ཚུན་དུ་འཆག་པ་མཐོང་ངོ། །ནམ་མཁའི་དབྱིངས་དེ་ཡང་ལྷའི་དབང་པོ་རྣམས་ཀྱིས། དགེ་སློང་ཤིན་ཏུ་བརྟན་པ་ལ་མཆོད་པའི་ལས་སུ་བྱ་བའི་
[045-108a6] ཕྱིར་ལྷ་རྫས་ཀྱི་མེ་ཏོག་སིལ་མའི་སྤྲིན་གྱིས་ཡོག་པ་དང། ལྷ་རྫས་ཀྱི་རོལ་མོའི་སྤྲིན་གྱི་སྒྲ་དང། དར་གྱི་བ་དན་གྲངས་མེད་པའི་རྒྱན་གྱིས་བརྒྱན་པར་མཐོང་ངོ། །ཀླུའི་དབང་པོ་
[045-108a7] རྣམས་ཀྱིས་ནམ་མཁའ་དེ་ལ། ཨ་ཀ་རུ་ནག་པོའི་སྤོས་མངོན་པར་འཐུལ་བའི་སྤྲིན་ཤིན་ཏུ་མཐོ་བ་ལས་འབྲུག་སྒྲ་བསམ་གྱིས་མི་ཁྱབ་པ་འབྱུང་བར་བྱས་པ་མཐོང་ངོ། །མིའམ་


[045-108b0] [108B] 
[045-108b1] ངག་སྙན་པའི་རྒྱུད་ཀྱིས་བསྟོད་པའི་རོལ་མོ་བརྡུང་བ་དང་དཀྲོལ་བ་དང། གླུར་བླང་བའི་དབྱངས་ཐམས་ཅད་སྦྱར་ཅིང་བླངས་བ་
[045-108b2] ཐོས་པར་གྱུར་ཏོ། །ལྟོ་འཕྱེ་ཆེན་པོའི་དབང་པོ་རྣམས་ཀྱིས་ནམ་མཁའ་དེ་ལ་གོས་ཤིན་ཏུ་ཕྲ་ཞིང་མདོག་བཟང་པའི་སྤྲིན་བསམ་གྱིས་མི་ཁྱབ་པ་དག་ཡིད་དགའ་བས་བཀྱེ་སྟེ། དགེ་
[045-108b3] སློང་ཤིན་ཏུ་བརྟན་པ་ལ་དད་ཅིང་མོས་པའི་གཟུགས་སུ་ཕྱུང་བ་མཐོང་ངོ། །ལྷ་མ་ཡིན་གྱི་དབང་པོ་རྣམས་ཀྱིས་ཀྱང་ནམ་མཁའ་དེ་ལ། ནོར་བུ་རིན་པོ་ཆེའི་སྤྲིན་བསམ་གྱིས་མི་ཁྱབ་པ་
[045-108b4] བྱིན་གྱིས་བརླབས་ཏེ། ཡོན་ཏན་བསམ་གྱིས་མི་ཁྱབ་པའི་རྒྱན་སྣང་བ་དང་ལྡན་པར་བྱས་པ་མཐོང་ངོ། །ནམ་མཁའ་ལྡིང་གི་དབང་པོ་མང་པོ་ཡང་མིའི་གཟུགས་དང། ཁ་དོག་དང་
[045-108b5] དབྱིབས་སུ་འཁོད་ཅིང། ནམ་མཁའ་ལྡིང་གི་དབང་པོའི་བུ་མོས་ཀུན་ནས་བསྐོར་ཏེ་གསོད་པ་མེད་ལ་དགའ་ཞིང་ཐལ་མོ་སྦྱར་ཏེ་གནས་པ་བསམ་གྱིས་མི་ཁྱབ་པ་མཐོང་ངོ། །གནོད་
[045-108b6] སྦྱིན་གྱི་དབང་པོ་བརྒྱ་སྟོང་འཁོར་དང་བཅས་པ་བསམ་གྱིས་མི་ཁྱབ་པ་དག་ཀྱང་ནམ་མཁའ་དེ་ལ་ཤིན་ཏུ་མི་སྡུག་པའི་གཟུགས་སུ་དགེ་སློང་ཤིན་ཏུ་བརྟན་པ་ལ་བྱམས་པའི་མཐུ་དང་ལྡན་
[045-108b7] པར་འཁོར་བ་མཐོང་ངོ། །སྲིན་པོའི་དབང་པོ་བརྒྱ་སྟོང་འཁོར་དང་བཅས་པ་བསམ་གྱིས་མི་ཁྱབ་པ་དག་ཀྱང། ནམ་མཁའ་དེ་ལ་དགེ་སློང་ཤིན་ཏུ་བརྟན་པ་ཡོངས་སུ་སྲུང་བ་བྱེད་ཅིང་


[045-109a0] [109A] 
[045-109a1] ༄༅། །ཀུན་ཏུ་རྒྱུ་བ་མཐོང་ངོ། །ཚངས་པའི་དབང་པོ་བརྒྱ་སྟོང་བསམ་གྱིས་མི་ཁྱབ་པ་དག་ཀྱང་ནམ་མཁའ་དེ་ལ་ཐལ་མོ་སྦྱར་ཅིང་དགའ་བ་དང་ཡིད་དུ་འོང་
[045-109a2] བའི་ཚིག་གི་རྒྱུད་ཀྱིས་བསྟོད་པ་རབ་ཏུ་བརྗོད་པ་མཐོང་ངོ་།གནས་གཙང་མའི་ལྷ་བརྒྱ་སྟོང་བསམ་གྱིས་མི་ཁྱབ་པ་དག་ཀྱང་ནམ་མཁའ་དེ་ལ་དགེ་སློང་ཤིན་ཏུ་བརྟན་པ་ལ་མཆོད་
[045-109a3] པའི་ལས་སུ་བྱ་བའི་ཕྱིར། ཐལ་མོ་སྦྱར་ཅིང་གཞལ་མེད་ཁང་ན་གནས་པ་མཐོང་ངོ། །དེ་ནས་ཚོང་དཔོན་གྱི་བུ་ནོར་བཟང་གིས་དགེ་སློང་ཤིན་ཏུ་བརྟན་པ་དེ་ལྟར་ནམ་མཁའི་དབྱིངས་
[045-109a4] ལ་འཆག་ཅིང་འདུག་པ་མཐོང་ནས་དགའ་རངས་ཏེ་མགུ་ཞིང་ཉམས་བདེ་ལ་ཚིམ་ཞིང་ཡིད་བདེ་བ་སྐྱེས་ནས། དགེ་སློང་ཤིན་ཏུ་བརྟན་པ་ལ་ཐལ་མོ་སྦྱར་ཏེ། ཕྱག་འཚལ་ནས་འདི་
[045-109a5] སྐད་ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ནས། ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་བཙལ་
[045-109a6] བར་བགྱི་བ་དང། ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་ཡོངས་སུ་བསྒྲུབ་པར་བགྱི་བ་དང། ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་ཡོངས་སུ་བསྡུ་
[045-109a7] བར་བགྱི་བ་དང། ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་བསྟན་པར་བགྱི་བ་དང། ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་བསྒོམ་པར་བགྱི་བ་དང་


[045-109b0] [109B] 
[045-109b1] སུ་འབྲང་བར་བགྱི་བ་དང། ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་ཡོངས་སུ་བརྟུལ་བར་བགྱི་བ་དང། ཇི་ལྟར་བྱང་
[045-109b2] ཆུབ་སེམས་དཔས་སངས་རྒྱས་ཀྱི་ཆོས་ཡོངས་སུ་བསྒོམ་པར་བགྱི་བ་དང། ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་རྣམ་པར་དག་པར་བགྱི་བ་དང། ཇི་ལྟར་བྱང་ཆུབ་
[045-109b3] སེམས་དཔས་སངས་རྒྱས་ཀྱི་ཆོས་ཡོངས་སུ་སྦྱང་བར་བགྱི་བ་དང་ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་ཁོང་དུ་ཆུད་པར་བགྱི་བ་མ་འཚལ་ཏེ། འཕགས་པ་ནི་
[045-109b4] བྱང་ཆུབ་སེམས་དཔའ་རྣམས་ལ་གདམས་ངག་དང། རྗེས་སུ་བསྟན་པ་མཛད་དོ། །ཞེས་བདག་གིས་ཐོས་ན། འཕགས་པ། ཇི་ལྟར་བྱང་ཆུབ་སེམས་དཔས་སངས་རྒྱས་ཀྱི་ཆོས་
[045-109b5] ལ་ནན་ཏན་དུ་བགྱི། ཇི་ལྟར་ནན་ཏན་དུ་བགྱིས་ན་ཡང་དག་པ་ཇི་ལྟ་བ་བཞིན་དང། སྐོལ་བར་མི་འགྱུར་བའི་སླད་དུ་སངས་རྒྱས་མཐོང་བ་དང་མི་འབྲལ་བ་དང། བྱང་ཆུབ་སེམས་
[045-109b6] དཔའ་ཐམས་ཅད་ཀྱི་དགེ་བའི་རྩ་བ་དང་ཚུལ་གཅིག་ཏུ་འགྱུར་བའི་སླད་དུ་བྱང་ཆུབ་སེམས་དཔའ་མཐོང་བ་དང་མི་འབྲལ་བ་དང། ཡེ་ཤེས་རྟོགས་པར་འགྱུར་བའི་སླད་དུ་སངས་
[045-109b7] རྒྱས་ཀྱི་ཆོས་དང་མི་འབྲལ་བ་དང། བྱང་ཆུབ་སེམས་དཔའ་ཐམས་ཅད་ཀྱི་དོན་ཡོངས་སུ་ཐོབ་པར་བགྱི་བའི་སླད་དུ་བྱང་ཆུབ་སེམས་དཔའི་སྨོན་ལམ་ཐམས་ཅད་དང་མི་འབྲལ་བ་


[045-110a0] [110A] 
[045-110a1] ༄༅། །དང༑ བསྐལ་པ་ཐམས་ཅད་དུ་གནས་པས་ཡོངས་སུ་མི་སྐྱོ་བར་བགྱི་བའི་སླད་དུ་བྱང་ཆུབ་སེམས་དཔའི་སྤྱོད་པ་དང་མི་འབྲལ་བ་དང། འཇིག་རྟེན་གྱི་
[045-110a2] ཁམས་ཐམས་ཅད་ཡོངས་སུ་དག་པར་བགྱི་བའི་སླད་དུ་སངས་རྒྱས་ཀྱི་ཞིང་ཐམས་ཅད་རྒྱས་པར་དགང་བ་དང་མི་འབྲལ་བ་དང། དེ་བཞིན་གཤེགས་པ་ཐམས་ཅད་ཀྱི་རྣམ་པར་
[045-110a3] འཕྲུལ་པ་ཐམས་ཅད་རྣམ་པར་དམིགས་པར་བགྱི་བའི་སླད་དུ་སངས་རྒྱས་ཀྱི་རྣམ་པར་འཕྲུལ་པ་མཐོང་བ་དང་མི་འབྲལ་བ་དང་བྱང་ཆུབ་སེམས་དཔའི་སྤྱོད་པ་སྤྲུལ་པ་ལྟ་
[045-110a4] བུས་སྲིད་པའི་རྒྱུད་ཐམས་ཅད་དུ་སྐྱེ་ཞིང་ཤི་འཕོ་བའི་སྐྱེ་མཆེད་རང་གི་ལུས་ཀྱིས་ཉམས་སུ་མྱོང་བར་བགྱི་བའི་སླད་དུ་འདུས་བྱས་ཀྱི་གནས་དང་མི་འབྲལ་བ་དང། དེ་བཞིན་
[045-110a5] གཤེགས་པ་ཐམས་ཅད་ཀྱི་ཆོས་ཀྱི་སྤྲིན་ཡོངས་སུ་གཟུང་བའི་སླད་དུ་ཆོས་མཉན་པ་དང་མི་འབྲལ་བ་དང། དུས་གསུམ་གྱི་ཡེ་ཤེས་ཁོང་དུ་ཆུད་ཅིང་རྗེས་སུ་འབྲང་བར་བགྱི་བའི་
[045-110a6] སླད་དུ་ཡེ་ཤེས་སྣང་བ་དང་མི་འབྲལ་བར་འགྱུར་བ་དེ་བདག་ལ་བསྟན་དུ་གསོལ། དེ་སྐད་ཅེས་སྨྲས་པ་དང། དགེ་སློང་ཤིན་ཏུ་བརྟན་པས། ཚོང་དཔོན་གྱི་བུ་ནོར་བཟང་
[045-110a7] ལ་འདི་སྐད་ཅེས་སྨྲས་སོ། །དེ་ལྟར་ཁྱོད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དེ། སངས་རྒྱས་ཀྱི་ཆོས་དང། ཐམས་ཅད་མཁྱེན་པའི་ཆོས་


[045-110b0] [110B] 
[045-110b1] རང་བྱུང་གི་ཆོས་འདྲི་བ་ལེགས་སོ། །ལེགས་སོ། །རིགས་ཀྱི་བུ། ཁོ་བོས་ནི་བྱང་ཆུབ་སེམས་དཔའི་རྣམ་པར་ཐར་པ་ཐོགས་པ་མེད་པའི་སྒོ་ཐོབ་པ་སྟེ། རིགས་ཀྱི་བུ། བྱང་ཆུབ་
[045-110b2] སེམས་དཔའི་རྣམ་པར་ཐར་པ་ཐོགས་པ་མེད་པའི་སྒོ་དེ་ཁོ་བོས་བླངས་ཏེ། ཡོངས་སུ་བཟུང་ནས་རྗེས་སུ་འབྲང་ཞིང་རྣམ་པར་དབྱེ་བ་དང། རྣམ་པར་དཔྱད་པ་དང། རྣམ་པར་བརྟག་པ་
[045-110b3] དང༑ སྣང་བར་བྱ་བ་དང། རབ་ཏུ་སྣང་བར་བྱས་པས་ཐོགས་པ་མེད་པའི་མཐའ་ཞེས་བྱ་བའི་ཡེ་ཤེས་སྣང་བ་ཐོབ་བོ། །དེ་ཐོབ་པས་ཁོ་བོས་ནི་སེམས་ཅན་ཐམས་ཅད་ཀྱི་སེམས་དང་
[045-110b4] སྤྱོད་པ་ཁོང་དུ་ཆུད་པར་བྱ་བ་ལ་ཐོགས་པ་མེད་དོ། །སེམས་ཅན་ཐམས་ཅད་ཀྱི་སྐྱེ་བ་དང། འཆི་འཕོ་ཡོངས་སུ་ཤེས་པར་བྱ་བ་ལ་ཐོགས་པ་མེད་དོ། །སྔོན་གྱི་གནས་རྗེས་སུ་དྲན་པར་བྱ་
[045-110b5] པའི་སྒོར་འཇུག་པ་ལ་ཐོགས་པ་མེད་དོ། །ཕྱི་མའི་མཐའི་བསྐལ་པར་འགྲོ་བ་ཐམས་ཅད་དང་འགྲོགས་པར་བྱ་བ་ལ་ཐོགས་པ་མེད་དོ། །ད་ལྟར་བྱུང་བའི་དུས་གྱི་འགྲོ་བ་ཐམས་ཅད་
[045-110b6] རྣམ་པར་རིག་པར་བྱ་བ་ལ་ཐོགས་པ་མེད་དོ། །སེམས་ཅན་ཐམས་ཅད་ཀྱི་སྒྲ་སྐད་དང། ཀུན་རྫོབ་ཡོངས་སུ་ཤེས་པར་བྱ་བ་ལ་ཐོགས་པ་མེད་དོ། །སེམས་ཅན་ཐམས་ཅད་ཀྱི་ཐེ་ཚོམ་
[045-110b7] གཅད་པར་བྱ་བ་ལ་ཐོགས་པ་མེད་དོ། །སེམས་ཅན་ཐམས་ཅད་ཀྱི་དབང་པོ་ཐ་དད་པར་ཁོང་དུ་ཆུད་པར་བྱ་བ་ལ་ཐོགས་པ་མེད་དོ། །སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང་


[045-111a0] [111A] 
[045-111a1] ༄༅། །གདུལ་བའི་དུས་སུ་འགྲོ་བར་བྱ་བ་ལ་ཐོགས་པ་མེད་དོ་།ཉིན་མཚན་དང། སྐད་ཅིག་དང། ཡུད་ཙམ་དང། ཐང་ཅིག་དང་དུས་ཀྱི་མིང་དུ་བྱ་བ་ཁོང་དུ་ཆུད་པར་
[045-111a2] བྱ་བ་ལ་ཐོགས་པ་མེད་དོ། །དུས་གསུམ་རྒྱ་མཚོའི་རྒྱུད་དུ་འཇུག་པར་བྱ་བ་ལ་ཐོགས་པ་མེད་དོ། །ཕྱོགས་བཅུའི་སངས་རྒྱས་ཀྱི་ཞིང་རང་གི་ལུས་ཀྱིས་རྒྱས་པར་འགེངས་པར་བྱ་བ་ལ་ཐོགས་
[045-111a3] པ་མེད་དོ། །དེ་ནི་དེ་ལྟར་དངོས་པོ་མེད་པ་ལ་གནས་ཤིང་མངོན་པར་འདུ་བྱ་བ་མེད་པའི་རྫུ་འཕྲུལ་ཐོབ་པའི་ཕྱིར་ཏེ། རིགས་ཀྱི་བུ་དངོས་པོ་མེད་པ་ལ་གནས་ཤིང། མངོན་པར་འདུ་བྱ་བ་
[045-111a4] མེད་པའི་རྫུ་འཕྲུལ་དེའི་བྱིན་གྱིས་ཁོ་བོ་ནམ་མཁའི་དབྱིངས་འདི་ལས་ཕན་ཚུན་དུ་འགྲོ་ཞིང་འདུག་པ་དང། བསྙེས་པ་དང། སྤྱོད་ལམ་སྣ་ཚོགས་སུ་སྤྱོད་དོ། །མི་སྣང་བར་བྱེད་དོ། །སྣང་བར་
[045-111a5] འབྱུང་ངོ། །དུ་བ་འཐུལ་བར་བྱེད་དོ། །མེ་ལྕེ་འབར་བར་བྱེད་དོ་།གཅིག་ཏུ་བྱས་ཤིང་མང་པོར་བསྒྱུར་རོ། །མང་པོར་བྱས་ཤིང་གཅིག་ཏུ་བསྒྱུར་རོ། །སྣང་བ་དང་མི་སྣང་བའང་ཉམས་སུ་
[045-111a6] མྱོང་བར་བྱེད་དོ། །རྩིག་པ་ལའང་ཐག་ཐོགས་མེད་པ་དང། ར་བ་ལའང་ཐག་ཐོགས་མེད་པར་འགྲོ་སྟེ། དཔེར་ན། ནམ་མཁའ་ལ་བྱ་བ་བཞིན་ནོ། །ནམ་མཁའ་ལའང་སྐྱིལ་མོ་ཀྲུང་གིས་
[045-111a7] འགྲོ་སྟེ། དཔེར་ན། འདབ་ཆགས་བྱ་བཞིན་ནོ། །ས་ལ་ཡང་བྱིའུ་ཟུལ་དང་སྟེང་དུ་འབྱུང་བ་བྱེད་དེ། དཔེར་ན། ཆུ་ལ་བྱ་བ་བཞིན་ནོ་།ཆུ་ལ་ཡང་འབྱིང་བ་མེད་པར་འགྲོ་སྟེ། དཔེར་ན་ས་ལ་


[045-111b0] [111B] 
[045-111b1] [*BZHIN?] ནོ། །དུ་བ་འཐུལ་བ་དང། མེ་ལྕེ་འབར་བར་བྱེད་དེ། དཔེར་ན། མེའི་ཕུང་པོ་ཆེན་པོ་བཞིན་ནོ། །ས་ཡང་ཡོངས་སུ་གཡོས་པར་བྱེད་དོ། །ཉི་མ་དང་ཟླ་བ་འདི་གཉིས་དེ་ལྟར་རྫུ་འཕྲུལ་ཆེ་ཞིང་
[045-111b2] དེ་ལྟར་མཐུ་ཆེ་ལ། དེ་ལྟར་གཟི་བརྗིད་ཆེ་ཡང་ལག་པས་ཀུན་ནས་ཡོངས་སུ་ཉུག་གོ་ཚངས་པའི་འཇིག་རྟེན་གྱི་བར་དག་ཏུའང་ལུས་ཀྱིས་དབང་བསྒྱུར་རོ། །འཇིག་རྟེན་སྤོས་ཀྱི་དུད་པ་ན་བུན་དུ་ཆགས་
[045-111b3] པའི་སྤྲིན་གྱིས་ཀུན་ནས་ཁེབས་པར་བྱས་ཤིང་རབ་ཏུ་འབར་བར་བྱེད་དོ། །རིན་པོ་ཆེ་ཐམས་ཅད་ཀྱི་འོད་ཟེར་གྱི་སྤྲིན་གྱི་དྲ་བས་འཇིག་རྟེན་ཀུན་ནས་ཁེབས་པར་བྱས་ཤིང། འགྲོ་བ་ཐམས་
[045-111b4] ཅད་དང་འདྲ་བའི་སྤྲུལ་པའི་སྤྲིན་རབ་ཏུ་འགྱེད་དོ། །ཁ་དོག་མཐའ་ཡས་པའི་འོད་ཀྱི་དྲ་བའི་སྤྲིན་རབ་ཏུ་བཀྱེ་ཞིང། ཕྱོགས་ཀུན་ཏུའང་འགྲོ་སྟེ། འདི་ལྟར་ཤར་ཕྱོགས་སུའང་འགྲོའོ། །ལྷོ་
[045-111b5] ཕྱོགས་དང། ནུབ་ཕྱོགས་དང། བྱང་ཕྱོགས་དང། བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་
[045-111b6] དང༑ འོག་དང། བླའི་ཕྱོགས་སུའང་འགྲོའོ། །སེམས་ཀྱི་སྐད་ཅིག་རེ་རེ་ཡང་ཤར་ཕྱོགས་ལོགས་སུ་འཇིག་རྟེན་གྱི་ཁམས་གཅིག་ཀྱང་འདའོ་།འཇིག་རྟེན་གྱི་ཁམས་གཉིས་དང། བཅུ་ཡང་
[045-111b7] འདའོ༑ །འཇིག་རྟེན་གྱི་ཁམས་བརྒྱ་དང། འཇིག་རྟེན་གྱི་ཁམས་སྟོང་དང། འཇིག་རྟེན་གྱི་ཁམས་བརྒྱ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་དང། འཇིག་རྟེན་གྱི་ཁམས་བྱེ་བ་ཕྲག་བརྒྱ་


[045-112a0] [112A] 
[045-112a1] ༄༅། །དང༑ འཇིག་རྟེན་གྱི་ཁམས་བྱེ་བ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་བརྒྱ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་ཁྲག་ཁྲིག་བརྒྱ་ཕྲག་སྟོང་དང། འཇིག་རྟེན་གྱི་ཁམས་ཚད་མེད་
[045-112a2] པ་དང། འཇིག་རྟེན་གྱི་ཁམས་དཔག་ཏུ་མེད་པ་དང། འཇིག་རྟེན་གྱི་ཁམས་གྲངས་མེད་པ་དང། འཇིག་རྟེན་གྱི་ཁམས་བསམ་གྱིས་མི་ཁྱབ་པ་དང། འཇིག་རྟེན་གྱི་ཁམས་མཚུངས་པ་མེད་པ་དང། འཇིག་
[045-112a3] རྟེན་གྱི་ཁམས་གཞལ་དུ་མེད་པ་དང། འཇིག་རྟེན་གྱི་ཁམས་ཀུན་ཏུ་མཐའ་ཡས་པ་དང། འཇིག་རྟེན་གྱི་ཁམས་མུ་མེད་པ་དང། འཇིག་རྟེན་གྱི་ཁམས་ས་མཚམས་མེད་པ་དང། འཇིག་རྟེན་
[045-112a4] གྱི་ཁམས་བརྗོད་དུ་མེད་པའི་ཡང་བརྗོད་དུ་མེད་པ་དག་ཀྱང་འདའ་བར་བྱེད་དེ། འཇིག་རྟེན་གྱི་ཁམས་དེ་དག་ན། སངས་རྒྱས་བཅོམ་ལྡན་འདས་ཇི་སྙེད་ཅིག་བཞུགས་ཤིང་འཚོ་གཞེས་ལ་
[045-112a5] འཇིག་རྟེན་གྱི་ཁམས་རྒྱ་མཚོ་དེ་དང་དེ་དག་དང། འཇིག་རྟེན་གྱི་ཁམས་འབྱམས་ཀླས་པ་དེ་དང་དེ་དག་དང། འཇིག་རྟེན་གྱི་ཁམས་ཀྱི་ཕྱོགས་དེ་དང་དེ་དག་དང། འཇིག་རྟེན་གྱི་ཁམས་
[045-112a6] ཀྱི་རྒྱུད་དེ་དང་དེ་དག་དང། འཇིག་རྟེན་གྱི་ཁམས་ཡོངས་སུ་འདུ་བ་དེ་དང་དེ་དག་དང། འཇིག་རྟེན་གྱི་ཁམས་འབྱུང་བ་དེ་དང་དེ་དག་དང། འཇིག་རྟེན་གྱི་ཁམས་སུ་བྱ་བ་དེ་དང་དེ་
[045-112a7] དག་དང། འཇིག་རྟེན་གྱི་ཁམས་ཀྱི་སྒོ་དེ་དང་དེ་དག་དང། འཇིག་རྟེན་གྱི་ཁམས་ཀྱི་བསྐལ་པར་བྱ་བ་དེ་དང་དེ་དག་དང། འཇིག་རྟེན་གྱི་ཁམས་སུ་འཇུག་པ་དེ་དང་དེ་དག་དང་


[045-112b0] [112B] 
[045-112b1] པ་དེ་དང་དེ་དག་དང། འཇིག་རྟེན་གྱི་ཁམས་ཀྱི་འཁོར་གྱི་དཀྱིལ་འཁོར་དེ་དང་དེ་དག་དང། སངས་རྒྱས་བཅོམ་ལྡན་འདས་ཇི་སྙེད་ཅིག་
[045-112b2] ཆོས་སྟོན་པའི་དེ་བཞིན་གཤེགས་པ་དེ་དག་ལས། དེ་བཞིན་གཤེགས་པ་རེ་རེ་ཞིང་ཡང་སངས་རྒྱས་ཀྱི་ཞིང་མཐའ་ཡས་པའི་རྡུལ་ཤིན་ཏུ་ཕྲ་བ་སྙེད་ཀྱི་ལུས་སྣ་ཚོགས་དང། ལུས་རེ་རེ་ཞིང་
[045-112b3] ཡང་སངས་རྒྱས་ཀྱི་ཞིང་མཐའ་ཡས་པའི་རྡུལ་ཤིན་ཏུ་ཕྲ་བ་སྙེད་ཀྱི་མཆོད་པའི་སྤྲིན་གྱི་ཆར་འབེབས་ཤིང་སྤྱན་སྔར་འགྲོའོ། །དེ་དག་ཏུ་ཕྱིན་ནས་ཀྱང་མེ་ཏོག་ཐམས་ཅད་དང། སྤོས་ཐམས་
[045-112b4] ཅད་དང། ཕྲེང་བ་ཐམས་ཅད་དང། ཕྱེ་མ་ཐམས་ཅད་དང། བྱུག་པ་ཐམས་ཅད་དང། ན་བཟའ་ཐམས་ཅད་དང། རྒྱལ་མཚན་ཐམས་ཅད་དང། ལྷའི་བ་དན་ཐམས་ཅད་དང། བླ་
[045-112b5] རེ་ཐམས་ཅད་དང། དྲ་བ་ཐམས་ཅད་དང། གཟུགས་ཐམས་ཅད་ཀྱི་མཆོད་པ་རྒྱུན་མ་ཆད་པར་བྱེད་དོ། །སངས་རྒྱས་བཅོམ་ལྡན་འདས་དེ་དག་གིས་གང་ཇི་སྙེད་དུ་གསུངས་པ་དང། བསྟན་
[045-112b6] པ་དང། བརྗོད་པ་དང། ཡང་དག་པར་བཤད་པ་དང། ཡང་དག་པར་སྨོས་པ་དང། ཡོངས་སུ་བརྗོད་པ་དང། མན་ངག་ཏུ་གསུངས་པ་དང་ཤིན་ཏུ་བསྟན་པ་དང། རབ་ཏུ་བརྗོད་པ་དེ་དག་
[045-112b7] ཐམས་ཅད་ཀྱང་ཤེས་ཤིང་འཛིན་ཏོ། །སངས་རྒྱས་བཅོམ་ལྡན་འདས་དེ་དག་གི་སངས་རྒྱས་ཀྱི་ཞིང་ཡོངས་སུ་དག་པ་ཇི་སྙེད་པ་དེ་དག་ཐམས་ཅད་ཀྱང་རྗེས་སུ་དྲན་ནོ། །ཤར་ཕྱོགས་སུ་ཇི་ལྟ་


[045-113a0] [113A] 
[045-113a1] ༄༅། །བ་དེ་བཞིན་དུ་ལྷོ་ཕྱོགས་དང། ནུབ་ཕྱོགས་དང། བྱང་ཕྱོགས་དང། བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་
[045-113a2] དང༑ ནུབ་བྱང་གི་ཕྱོགས་མཚམས་དང། འོག་དང་སྟེང་གི་ཕྱོགས་སུ་ཡང་འཇིག་རྟེན་གྱི་ཁམས་གཅིག་ཀྱང་འདའོ། །འཇིག་རྟེན་གྱི་ཁམས་གཉིས་དང། བཅུ་ཡང་འདའོ། །འཇིག་རྟེན་གྱི་
[045-113a3] ཁམས་བརྒྱ་ནས་འཇིག་རྟེན་གྱི་ཁམས་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དག་ཀྱང་འདའོ། །འཇིག་རྟེན་གྱི་ཁམས་དེ་དག་ན། སངས་རྒྱས་བཅོམ་ལྡན་འདས་ཇི་སྙེད་
[045-113a4] ཅིག་བཞུགས་ཤིང་འཚོ་སྐྱོང་ལ། འཇིག་རྟེན་གྱི་ཁམས་མཚོ་དེ་དང་དེ་དག་དང། འཇིག་རྟེན་གྱི་ཁམས་རྣམ་པར་དག་པ་དེ་དང་དེ་དག་ནས། འཇིག་རྟེན་གྱི་ཁམས་ཀྱི་འཁོར་གྱི་
[045-113a5] དཀྱིལ་འཁོར་དེ་དང་དེ་དག་ན་ཆོས་སྟོན་པ་དེ་དག་ཀུན་ཀྱང་མཐོང་ངོ༑ ༑དེ་བཞིན་གཤེགས་པ་དེ་དག་ལའང་མེ་ཏོག་ཐམས་ཅད་ནས། གཟུགས་ཐམས་ཅད་ཀྱི་བར་གྱིས་མཆོད་པ་བྱེད་དོ། །
[045-113a6] སངས་རྒྱས་བཅོམ་ལྡན་འདས་དེ་དག་གིས་གང་ཇི་སྙེད་དུ་གསུངས་པ་ནས། རབ་ཏུ་བརྗོད་པའི་བར་དེ་དག་ཐམས་ཅད་ཀྱང་ཡོངས་སུ་ཤེས་ཤིང་འཛིན་ཏོ། །སངས་རྒྱས་བཅོམ་ལྡན་འདས་དེ་དག་གི་སངས་
[045-113a7] རྒྱས་ཀྱི་ཞིང་ཡོངས་སུ་དག་པ་གང་ཇི་སྙེད་པ་དེ་དག་ཐམས་ཅད་ཀྱང་རྗེས་སུ་དྲན་ནོ། །སེམས་ཅན་གང་གིས་ཁོ་བོ་མཐོང་བར་གྱུར་པ་དག། གང་དང་འགྲོགས་པར་གྱུར་པ་དེ་དག་ཀུན་ཀྱང། བླ་ན་མེད་པ་


[045-113b0] [113B] 
[045-113b1] །སེམས་ཅན་ཕྲ་མོའམ། རགས་པའམ། ངན་པའམ། བཟང་བའམ། བདེ་བའམ། མི་བདེ་བ་གང་ཇི་སྙེད་ཅིག་ཁོ་བོས་མཐོང་བར་གྱུར་པ་དེ་
[045-113b2] དག་ཀུན་ལ་ཡང་ཡོངས་སུ་སྨིན་པར་བྱ་བ་དང། འདུལ་བའི་དུས་ལས་མི་འདའ་བར་བྱ་བའི་ཕྱིར། ཁོང་ཏ་དེ་དག་གི་ལུས་ཀྱི་ཚད་དང་མཉམ་པར་ལུས་བྱིན་གྱིས་རློབ་བོ། །སེམས་ཅན་ཇི་སྙེད་ཅིག་ཁོ་བོའི་
[045-113b3] དྲུང་དུ་འོངས་པ་དེ་དག་ཐམས་ཅད་ཀྱང། བྱང་ཆུབ་སེམས་དཔའི་རྣམ་པར་ཐར་པ་ཀུན་ཏུ་འགྲོ་བ་འདི་དང། བྱང་ཆུབ་སེམས་དཔའི་རྣམ་པར་ཐར་པ་རྣམ་པར་གནོན་པ་དོན་ཡོད་པ་ལ་རབ་ཏུ་གཞོག་གོ་
[045-113b4] རིགས་ཀྱི་བུ། ཁོ་བོས་ནི་བྱང་ཆུབ་སེམས་དཔའི་རྣམ་པར་ཐར་པ་ཐོགས་པ་མེད་པའི་སྒོ་ཀུན་ཏུ་འགྲོ་བ། དེ་བཞིན་གཤེགས་པའི་མཆོད་པ་དང། རིམ་གྲོ་རབ་ཏུ་སྦྱོར་བ། སེམས་ཅན་ཐམས་ཅད་ཡོངས་སུ་སྨིན་
[045-113b5] པར་བྱ་བ་དང་མཐུན་པ་འདི་ཤེས་པར་ཟད་ན་ཁོ་བོས་བྱང་ཆུབ་སེམས་དཔའ་སྙིང་རྗེ་ཆེན་པོའི་ངང་ཚུལ་ཅན། ཐེག་པ་ཆེན་པོའི་ངང་ཚུལ་ཅན། བྱང་ཆུབ་སེམས་དཔའི་ལམ་དང་མི་འབྲལ་
[045-113b6] བའི་ངང་ཚུལ་ཅན། ཐོགས་པ་མེད་པའི་ངང་ཚུལ་ཅན། བྱང་ཆུབ་སེམས་དཔའི་བསམ་པའི་སྙིང་པོ་ཆུད་མི་གསོན་པའི་ངང་ཚུལ་ཅན་བྱང་ཆུབ་ཀྱི་སེམས་ཡོངས་སུ་མི་གཏོང་བའི་ངང་ཚུལ་
[045-113b7] ཅན༑ སངས་རྒྱས་ཀྱི་ཆོས་ལ་ལྷག་པར་དམིགས་པའི་ངང་ཚུལ་ཅན་ཐམས་ཅད་མཁྱེན་པ་ཡིད་ལ་བྱ་བ་དང་མི་འབྲལ་བའི་ངང་ཚུལ་ཅན། ནམ་མཁའ་དང་མཉམ་པའི་ངང་ཚུལ་ཅན་


[045-114a0] [114A] 
[045-114a1] ༄༅། །འཇིག་རྟེན་ཐམས་ཅད་ལ་མི་གནས་པའི་ངང་ཚུལ་ཅན་ཆུད་མི་གསོན་པའི་ངང་ཚུལ་ཅན། མཉམ་པའི་ངང་ཚུལ་ཅན། མ་གོད་པའི་ངང་
[045-114a2] ཚུལ་ཅན། གླགས་མེད་པའི་ངང་ཚུལ་ཅན། མ་འདྲེས་པའི་ངང་ཚུལ་ཅན། རྙོག་པ་མེད་པའི་ངང་ཚུལ་ཅན། འགྱོད་པ་མེད་པའི་ངང་ཚུལ་ཅན། རྣམ་པར་དག་པའི་ངང་ཚུལ་
[045-114a3] ཅན༑ བྱང་ཆུབ་སེམས་དཔའ་རྡུལ་དང་བྲལ་བ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། དྲ་བྱི་
[045-114a4] ལའི་གྲོང་རྡལ་རྡོ་རྗེའི་གྲོང་ཁྱེར་ཅེས་བྱ་བ་ཡོད་དེ། དེ་ན་དྲ་བྱི་ལ་སྤྲིན་ཅེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་
[045-114a5] པ་ལ་བསླབ་པར་བྱ་བ་དང། ཇི་ལྟར་ནན་ཏན་ཏུ་བྱ་བ་དྲིས་ཤིག་།དེ་ནས་ཚོང་དཔོན་གྱི་བུ་ནོར་བཟང་གིས་དགེ་སློང་ཤིན་ཏུ་བརྟན་པའི་རྐང་པ་གཉིས་ལ་སྤྱི་བོས་ཕྱག་འཚལ་ནས་
[045-114a6] ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ཏེ། ཡང་དང་ཡང་དུ་བལྟས་ནས། དགེ་སློང་ཤིན་ཏུ་བརྟན་པའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་
[045-114a7] ཆོས་ཀྱི་དད་པའི་ཤུགས་དང་བྱིན་གྱིས་ནོན་པ་སངས་རྒྱས་ཡིད་ལ་བྱ་བའི་འདུ་ཤེས་དང་ལྡན་པ། དཀོན་མཆོག་གསུམ་གྱི་གདུང་མི་གཅད་པ་ལ་རབ་ཏུ་བརྩོན་པ། དུས་


[045-114b0] [114B] 
[045-114b1] ལ་བྱེད་པ་དང་ལྡན་པ། སེམས་ཅན་གྱི་ཁམས་ཐམས་ཅད་ཡོངས་སུ་བསྐྱབ་པའི་ཐབས་ལ་ཞུགས་པ། འདུས་
[045-114b2] བྱས་ཀྱི་དགའ་བ་ཐམས་ཅད་ལ་མི་གནས་པའི་སེམས་དང་ལྡན་པ་ཆོས་ཐམས་ཅད་ཀྱི་རང་བཞིན་ངེས་པར་རྟོགས་པར་བྱ་བ་ལ་བརྩོན་པ། འཇིག་རྟེན་གྱི་ཁམས་ཐམས་ཅད་ཡོངས་
[045-114b3] སུ་སྦྱང་བའི་སྨོན་ལམ་ལས་མི་གཡོ་བ། སངས་རྒྱས་ཐམས་ཅད་ཀྱི་འཁོར་གྱི་དཀྱིལ་འཁོར་ན་གནས་པ་མེད་པར་གནས་པ། ཆོས་ཀྱི་སྣང་བ་རྗེས་སུ་དྲན་པར་བྱ་བ་དང། དགེ་བའི་
[045-114b4] གཤེགས་གཉེན་རྗེས་སུ་དྲན་པར་བྱ་བ་དང། འདོད་ཆགས་དང་བྲལ་བའི་རིགས་ཡོངས་སུ་རྗོད་པར་བྱེད་ཅིང། མཐར་གྱིས་དྲ་བྱི་ལའི་གྲོང་རྡལ་རྡོ་རྗེའི་གྲོང་ཁྱེར་དུ་ཕྱིན་ནས། དྲ་བྱི་ལ་སྤྲིན་
[045-114b5] ཡོངས་སུ་ཚོལ་ཚོལ་བ་ལས། གྲོང་ཁྱེར་གྱི་ཁམས་ཤིག་ན་ཆོས་བསྟན་པའི་དོན་དུ། སེང་གེའི་ཁྲི་ལ་འདུག་ཅིང། སྲོག་ཆགས་སྟོང་ཕྲག་བཅུ་ཙམ་ཞིག་ལ། ཆོས་ཀྱི་རྣམ་གྲངས་ཡི་
[045-114b6] གེའི་འཁོར་ལོའི་རྒྱུད་ཀྱི་རྒྱན་ཅེས་བྱ་བ་ཡོངས་སུ་སྟོན་ཅིང་འདུག་པ་མཐོང་ངོ། །དེ་ནས་ཚོང་དཔོན་གྱི་བུ་ནོར་བཟང་གིས། དྲ་བྱི་ལ་སྤྲིན་གྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། དྲ་བྱི་
[045-114b7] ལ་སྤྲིན་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་མདུན་དུ་འདུག་སྟེ། ཐལ་མོ་སྦྱར་ནས་འདི་སྐད་ཅེས་སྨྲས་སོ་།འཕགས་པ། བདག་གིས་བླ་ན་མེད་པ་ཡང་དག་


[045-115a0] [115A] 
[045-115a1] ༄༅། །པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་
[045-115a2] ནན་ཏན་བགྱི་བ་དང། ཇི་ལྟར་བྱང་ཆུབ་སེམས་དཔའི་བྱང་ཆུབ་ཀྱི་སེམས་སྲིད་པའི་ལམ་རྒྱུད་ཐམས་ཅད་དུ་ཆབ་མི་འཚལ་བ་དང་ཇི་ལྟར་ཡོངས་སུ་སྐྱོ་བ་མ་མཆིས་ཤིང་
[045-115a3] བསམ་པ་བརྟན་པར་འགྱུར་བ་དང། ཇི་ལྟར་ཐུབ་པ་མ་མཆིས་ཤིང་ལྷག་པའི་བསམ་པ་ཡོངས་སུ་དག་པར་འགྱུར་བ་དང། ཇི་ལྟར་ཡོངས་སུ་སྐྱོ་བ་མ་མཆིས་ཤིང། སྙིང་
[045-115a4] རྗེ་ཆེན་པོའི་སྟོབས་ཡང་དག་པར་སྐྱེ་བར་འགྱུར་བ་དང། ཇི་ལྟར་སྒོ་ཀུན་ནས་རྣམ་པར་དག་ཅིང་གཟུངས་ཀྱི་སྟོབས་གནོན་པར་འགྱུར་བ་དང། ཇི་ལྟར་མ་རིག་པའི་རབ་རིབ་
[045-115a5] དང་སྒྲིབ་པ་རྣམ་པར་འཐོར་ཞིང། ཤེས་རབ་ཀྱི་འོད་ཆོས་ཐམས་ཅད་ལ་རབ་རིབ་མ་མཆིས་པའི་སྣང་བ་སྐྱེ་བར་འགྱུར་བ་དང། ཇི་ལྟར་དོན་དང། ཆོས་དང། ངེས་པའི་
[045-115a6] ཚིག་དང། སྤོབས་པ་ལ་མཁས་པའི་དབྱངས་ཀྱི་དཀྱིལ་འཁོར་ཡོངས་སུ་རྫོགས་ཤིང། ཐ་དད་པ་ཡང་དག་པར་ཤེས་པའི་སྟོབས་གནོན་པར་འགྱུར་བ་དང། ཇི་ལྟར་སངས་
[045-115a7] རྒྱས་ཐམས་ཅད་ཀྱི་འཁོར་ལོ་ཐ་མི་དད་པ་ཡང་དག་པར་འཛིན་ཅིང་དྲན་པའི་སྟོབས་ཡོངས་སུ་གནོན་པར་འགྱུར་བ་དང། ཇི་ལྟར་ཆོས་ཐམས་ཅད་ཀྱི་ཕྱོགས་རིག་པའི་


[045-115b0] [115B] 
[045-115b1] པར་འགྱུར་བ་དང། ཇི་ལྟར་བྱང་ཆུབ་སེམས་དཔའི་ཏིང་ངེ་འཛིན་གྱི་སྟོབས་ཆོས་ཐམས་ཅད་ཀྱི་དོན་རྣམ་པར་
[045-115b2] གདོན་མི་ཟ་བར་རབ་ཏུ་དབྱེ་བ་ལ་བརྩོན་པས་འགྲུབ་པར་འགྱུར་བ་མ་འཚལ་ཏོ། །དེ་ནས་དྲ་བྱི་ལ་སྤྲིན་གྱིས་བྱང་ཆུབ་སེམས་དཔའ་ལ་རིམ་གྲོར་བྱ་བའི་ཕྱིར་སེང་གེའི་ཁྲི་དེ་
[045-115b3] ལས་ལངས་ཏེ། བབས་ནས། ཚོང་དཔོན་གྱི་བུ་ནོར་བཟང་ལ་ལུས་ཐམས་ཅད་ཀྱིས་ཕྱག་བྱས་ནས། ཚོང་དཔོན་གྱི་བུ་ནོར་བཟང་ལ་གསེར་གྱི་མེ་ཏོག་གི་ཕུང་པོས་མངོན་པར་
[045-115b4] གཏོར་ཏོ། །ནོར་བུ་རིན་པོ་ཆེ་རིན་ཐང་མེད་པ་མང་པོ་དང། ཙན་དན་གྱི་ཕྱེ་མ་དམ་པས་ཀྱང་མངོན་པར་གཏོར་ཏོ། །གོས་ཚོན་སྣ་ཚོགས་རྣམ་པ་ཐ་དད་པས་ཁ་དོག་བསྒྱུར་བ། བརྒྱ་སྟོང་
[045-115b5] ཕྲག་དུ་མས་ཀྱང་མངོན་པར་བཀབ་བོ། སྤོས་ཀྱི་མེ་ཏོག་ཁ་དོག་རྣམ་པ་ཐ་དད་ཅིང་ཡིད་དུ་འོང་ལ་བལྟ་ན་སྡུག་པ་མང་པོས་ཀྱང་མངོན་པར་གཏོར་ནས། མཆོད་པ་རྣམ་པ་སྣ་ཚོགས་
[045-115b6] གཞན་དག་གིས་ཀྱང་མཆོད་པ་དང། རིམ་གྲོ་དང། བཀུར་སྟི་དང་བསྟི་སྟང་ཆེར་བྱས་ཏེ། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ་ཁྱོད་ཀྱིས་དེ་ལྟར་
[045-115b7] བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་ལེགས་སོ། །ལེགས་སོ། །རིགས་ཀྱི་བུ། གང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་


[045-116a0] [116A] 
[045-116a1] ༄༅། །བསྐྱེད་པ་དེ་ནི། སངས་རྒྱས་ཐམས་ཅད་ཀྱི་གདུང་མི་གཅད་པའི་ཕྱིར་ཞུགས་པ་ཡིན། འདོད་ཆགས་དང་བྲལ་བའི་རིགས་ཡང་དག་པ་ཇི་ལྟ་བ་
[045-116a2] བཞིན་དུ་རྣམ་པར་རིགས་པར་བྱ་བ་ལ་བརྩོན་པ་ཡིན། ཞིང་གི་རྒྱུད་ཐམས་ཅད་ཡོངས་སུ་དག་པར་བྱ་བ་ལ་ཞུགས་པ་ཡིན། སེམས་ཅན་གྱི་རིགས་ཐམས་ཅད་ཡོངས་སུ་སྨིན་
[045-116a3] པར་བྱ་བ་དང། གདུལ་བ་ལ་སྟ་གོན་དུ་གནས་པ་ཡིན། ཆོས་ཀྱི་རིགས་ཐམས་ཅད་ཡང་དག་པར་ཇི་ལྟ་བ་བཞིན་དུ་བརྟག་པ་ལ་བརྩོན་པ་ཡིན། ལས་ཀྱི་རིགས་ཐམས་ཅད་
[045-116a4] དང་མི་འགལ་བར་གནས་པ་ཡིན། བྱང་ཆུབ་སེམས་དཔའི་སྤྱོད་པའི་རིགས་ཐམས་ཅད་ཡོངས་སུ་རྫོགས་པར་བྱ་བ་ལ་རབ་ཏུ་བརྩོན་པ་ཡིན། སྨོན་ལམ་གྱི་རིགས་ཐམས་ཅད་
[045-116a5] རྒྱུན་མི་གཅད་པའི་ཕྱིར་ཡང་དག་པར་ཞུགས་པ་ཡིན། དུས་གསུམ་གྱི་རྒྱུད་ཐམས་ཅད་ཡེ་ཤེས་ཀྱིས་ཁོང་དུ་ཆུད་པར་བྱ་བ་ལ་ཞུགས་པ་ཡིན། མོས་པའི་རིགས་ཤིན་
[045-116a6] ཏུ་བརྟན་པར་བྱ་བའི་ཕྱིར་བརྩོན་པ་ཡིན། དེ་ནི་དེ་བཞིན་གཤེགས་པ་མང་པོ་ཐམས་ཅད་ཀྱིས་བྱིན་གྱིས་བརླབས་པ་ཡིན། སངས་རྒྱས་ཐམས་ཅད་ཀྱིས་ཡང་དག་པར་
[045-116a7] དགོངས་པ་ཡིན། བྱང་ཆུབ་སེམས་དཔའ་ཐམས་ཅད་དང་མཉམ་པ་ཉིད་དུ་གྱུར་པ་ཡིན་འཕགས་པ་ཐམས་ཅད་ཀྱིས་རྗེས་སུ་དགྱེས་པར་བྱ་བ་ཡིན། ཚངས་པའི་དབང་


[045-116b0] [116B] 
[045-116b1] ལྷའི་དབང་པོ་ཐམས་ཅད་ཀྱིས་ཡང་དག་པར་མཆོད་པ་ཡིན། གནོད་སྦྱིན་གྱི་དབང་པོ་ཐམས་ཅད་ཀྱིས་ཡོངས་སུ་
[045-116b2] བསྲུང་བ་ཡིན། སྲིན་པོའི་དབང་པོ་ཐམས་ཅད་ཀྱིས་རིམ་གྲོར་བྱས་པ་ཡིན། ཀླུའི་དབང་པོ་ཐམས་ཅད་ཀྱིས་བསུ་བ་ཡིན། མིའམ་ཅིའི་དབང་པོ་ཐམས་ཅད་ཀྱིས་མངོན་པར་བསྟོད་
[045-116b3] པ་ཡིན། འཇིག་རྟེན་གྱི་དབང་པོ་ཐམས་ཅད་ཀྱིས་ཡང་དག་པར་བསྔགས་པ་ཡིན། དེས་ནི་སེམས་ཅན་གྱི་ཁམས་ཐམས་ཅད་ཀྱང་ངན་སོང་གི་ལམ་རྒྱུད་གསུམ་པོ་ཡོངས་སུ་བཅད་
[045-116b4] པ་དང། མི་ཁོམ་པ་དང། ངན་འགྲོའི་ལམ་ཐམས་ཅད་བཟློག་པ་དང། དབུལ་བའི་ལམ་ཐམས་ཅད་ལས་ཡང་དག་པར་བཟླ་བ་དང། ལྷ་དང་མིའི་ཕུན་སུམ་ཚོགས་པ་ཐོབ་པར་བྱ་
[045-116b5] བ་དང། དགེ་བའི་བཤེས་གཉེན་མཐོང་བ་དང་མི་འབྲལ་བ་དང་སངས་རྒྱས་ཀྱི་ཆོས་རྒྱ་ཆེན་པོ་མཉན་པ་དང་འབྲལ་བར་མི་འགྱུར་བ་དང། བྱང་ཆུབ་ཀྱི་སེམས་ཀྱི་ཡན་ལག་ཡོངས་
[045-116b6] སུ་དག་པར་བྱ་བ་དང། བྱང་ཆུབ་ཀྱི་སེམས་ཀྱི་འབྱུང་བའི་རྒྱུ་ཡོངས་སུ་བསྒྲུབ་པ་དང། བྱང་ཆུབ་སེམས་དཔའི་ལམ་སྣང་བ་ཐོབ་པར་བྱ་བ་དང། བྱང་ཆུབ་སེམས་དཔའི་ཡེ་ཤེས་ཁོང་དུ་
[045-116b7] ཆུད་པར་བྱ་བ་དང། བྱང་ཆུབ་སེམས་དཔའི་ས་ལ་གནས་པར་བྱ་བས་དབུགས་ཕྱིན་པར་བྱ་བ་ཡིན། རིགས་ཀྱི་བུ་དེ་ལ་བདག་འདི་སྙམ་དུ་སེམས་ཏེ། བྱང་ཆུབ་སེམས་དཔའ་རྣམས་


[045-117a0] [117A] 
[045-117a1] ༄༅། །ནི་དཀའ་བ་བྱེད་པ་སྟེ། འབྱུང་བར་དཀའ་ཞིང་མཐོང་བར་དཀའ་བའོ། །བྱང་ཆུབ་སེམས་དཔའ་རྣམས་ནི་སེམས་ཅན་རྣམས་ལ་བག་དྲོ་བར་བྱེད་པས་
[045-117a2] ཕ་དང་མ་ལྟ་བུའོ། །བྱང་ཆུབ་སེམས་དཔའ་རྣམས་ནི་ལྷ་དང་བཅས་པའི་འཇིག་རྟེན་གྱི་རྒྱན་དུ་གྱུར་པའོ། །བྱང་ཆུབ་སེམས་དཔའ་རྣམས་ནི་སྡུག་བསྔལ་གྱིས་མནར་བ་རྣམས་
[045-117a3] ལ་སྐྱབས་སུ་གྱུར་པའོ། །བྱང་ཆུབ་སེམས་དཔའ་རྣམས་ནི་འགྲོ་བ་ཐམས་ཅད་ཡོངས་སུ་བསྲུང་བའི་ཕྱིར་གནས་སུ་གྱུར་པའོ། །བྱང་ཆུབ་སེམས་དཔའ་ནི་འཇིགས་པ་སྣ་
[045-117a4] ཚོགས་ཀྱིས་གཙེས་པ་རྣམས་ལ་དཔུང་གཉེན་དུ་གྱུར་པའོ། །བྱང་ཆུབ་སེམས་དཔའ་རྣམས་ནི་འགྲོ་བ་ཐམས་ཅད་ངན་སོང་གསུམ་དུ་ལྟུང་བ་ལས་ཡོངས་སུ་རྟོན་པའི་ཕྱིར་
[045-117a5] རླུང་གི་འཁོར་ལོ་ལྟ་བུའོ། །བྱང་ཆུབ་སེམས་དཔའ་རྣམས་ནི་སེམས་ཅན་ཐམས་ཅད་ཀྱི་དགེ་བའི་རྩ་བ་རྣམ་པར་འཕེལ་བར་བྱེད་པས་ལྟ་བུའོ། །བྱང་ཆུབ་སེམས་དཔའ་
[045-117a6] རྣམས་ནི་བསོད་ནམས་རིན་པོ་ཆེའི་མཛོད་མི་ཟད་པའི་གཏོས་དང་ལྡན་པས་རྒྱ་མཚོ་ལྟ་བུའོ། །བྱང་ཆུབ་སེམས་དཔའ་རྣམས་ནི་ཡེ་ཤེས་ཀྱི་འོད་ཀྱིས་སྣང་བར་བྱེད་པའི་ཕྱིར་
[045-117a7] ཉི་མ་ལྟ་བུའོ། །བྱང་ཆུབ་སེམས་དཔའ་རྣམས་ནི་དགེ་བའི་རྩ་བ་ཤིན་ཏུ་མཐོ་བས་རི་རབ་ལྟ་བུའོ། །བྱང་ཆུབ་སེམས་དཔའ་རྣམས་ནི་སྙིང་པོ་བྱང་ཆུབ་ཏུ་ཡེ་ཤེས་ཀྱི་ཟླ་བ་འཆར་


[045-117b0] [117B] 
[045-117b1] །བྱང་ཆུབ་སེམས་དཔའ་རྣམས་ནི་བདུད་ཀྱི་སྡེ་ཐམས་ཅད་རབ་ཏུ་འཇོམས་པས་དཔའ་བོར་གྱུར་པའོ། །བྱང་ཆུབ་སེམས་དཔའ་རྣམས་ནི་རང་བྱུང་
[045-117b2] གི་ཆོས་ཀྱི་གྲོང་ཁྱེར་དུ་ཕྱིན་པར་བྱེད་པས་རྟུལ་ཕོད་པ་ལྟ་བུའོ། །བྱང་ཆུབ་སེམས་དཔའ་རྣམས་ནི་སེམས་ཅན་ཐམས་ཅད་ཀྱི་བདག་ལ་བྱ་མས་བའི་རླན་ཡོངས་སུ་སྐེམ་པས་མེ་ལྟ་
[045-117b3] བུའོ༑ ༑བྱང་ཆུབ་སེམས་དཔའ་རྣམས་ནི་ཆོས་སྤྲིན་རྒྱ་ཆེན་པོའི་ཆར་མངོན་པར་འབེབས་པས་སྤྲིན་ལྟ་བུའོ། །བྱང་ཆུབ་སེམས་དཔའ་རྣམས་ནི་སེམས་ཅན་གྱི་དབང་པོ་དད་པ་ལ་སོགས་
[045-117b4] པའི་མྱུ་གུ་རྣམ་པར་འཕེལ་བར་བྱེད་པས་ཆར་པ་ལྟ་བུའོ། །བྱང་ཆུབ་སེམས་དཔའ་རྣམས་ནི་ཆོས་རྒྱ་མཚོའི་འགྲམ་ཡོངས་སུ་སྟོན་པས་མཉན་པ་ལྟ་བུའོ། །བྱང་ཆུབ་སེམས་དཔའ་
[045-117b5] རྣམས་ནི་སེམས་ཅན་ཐམས་ཅད་འཁོར་བའི་རྒྱ་མཚོ་ལས་ཡང་དག་པར་སྒྲོལ་བའི་ཕྱིར་ཟབ་པ་ལྟ་བུའོ། །བྱང་ཆུབ་སེམས་དཔའ་ནི་སེམས་ཅན་ཐམས་ཅད་ཀྱིས་མངོན་པར་བགྲོད་
[045-117b6] པར་བྱ་བའི་ཕྱིར་མུ་སྟེགས་ལྟ་བུའོ། །དེ་ལྟར་དྲ་བྱི་ལ་སྤྲིན་གྱིས་ཚོང་དཔོན་གྱི་བུ་ནོར་བཟང་གི་མདུན་དུ་འདུག་སྟེ། ཚིག་གི་རྒྱུད་དེ་དག་གིས་བྱང་ཆུབ་སེམས་དཔའ་རྣམས་ལ་ཡོངས་
[045-117b7] སུ་བསྔགས་པ་བྱས་ནས། ཚོང་དཔོན་གྱི་བུ་ནོར་བཟང་ལ་ལེགས་སོ་།ཞེས་བསྔགས་སོ། །དེ་ལྟར་དེས་བྱང་ཆུབ་སེམས་དཔའ་ཡང་དག་པར་དགའ་བར་བྱ་བའི་ཕྱིར་ཚིག་བརྗོད་པའི་


[045-118a0] [118A] 
[045-118a1] ༄༅། །ཚེ༑ ཁོའི་སྒོ་ནས་འོད་འཕྲོ་བའི་ཕུང་པོ་རྣམ་པ་འདི་ལྟ་བུ་བྱུང་སྟེ། འོད་འཕྲོ་བའི་ཕུང་པོ་དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རྒྱས་
[045-118a2] པར་གང་བར་གྱུར་ནས། ལྷ་དང། ལྷ་རྫུ་འཕྲུལ་ཆེན་པོའམ། ཀླུ་དང། ཀླུ་རྫུ་འཕྲུལ་ཆེན་པོའམ། གནོད་སྦྱིན་དང། གནོད་སྦྱིན་རྫུ་འཕྲུལ་ཆེན་པོའམ། དྲི་ཟ་དང། དྲི་ཟ་རྫུ་
[045-118a3] འཕྲུལ་ཆེན་པོའམ། ལྷ་མ་ཡིན་དང། ལྷ་མ་ཡིན་རྫུ་འཕྲུལ་ཆེན་པོའམ། ནམ་མཁའ་ལྡིང་དང། ནམ་མཁའ་ལྡིང་རྫུ་འཕྲུལ་ཆེན་པོའམ། མིའམ་ཅི་དང། མི་འམ་ཅི་རྫུ་འཕྲུལ་
[045-118a4] ཆེན་པོའམ། ལྟོ་འཕྱེ་ཆེན་པོ་དང། ལྟོ་འཕྱེ་ཆེན་པོ་རྫུ་འཕྲུལ་ཆེན་པོའམ། མི་དང། མི་རྫུ་འཕྲུལ་ཆེན་པོའམ། མི་མ་ཡིན་པ་དང། མི་མ་ཡིན་པ་རྫུ་འཕྲུལ་ཆེན་པོའམ། ཚངས་པ་
[045-118a5] པ་དང། ཚངས་པ་རྫུ་འཕྲུལ་ཆེན་པོའམ། སེམས་ཅན་གང་སུས་མཐོང་ཡང་རུང་སྟེ། སྣང་བ་དེས་ཡོངས་སུ་སྣང་བར་བྱས་པ་དེ་དག་དྲ་བྱི་ལ་སྤྲིན་གྱི་དྲུང་དུ་འོངས་སོ། །དེ་ནས་དེ་
[045-118a6] ལྟར་དྲ་བྱི་ལ་སྤྲིན་གྱིས་བསམ་པ་བྱིན་གྱིས་བརླབས་ཤིང་ཐལ་མོ་སྦྱར་ཏེ་གནས་པ། ལུས་དང་སེམས་སིམ་པར་གྱུར་པ། དགའ་བ་རྒྱ་ཆེན་པོ་སྐྱེས་པ། སྲི་ཞུ་ཆེན་པོ་ལ་གནས་པ། ང་
[045-118a7] རྒྱལ་གྱི་རྒྱལ་མཚན་བཅོམ་པ། གཡོ་སྒྱུ་དང་བྲལ་བ། དབང་པོ་རྣམ་པར་དང་བར་གྱུར་པ་དེ་དག་ལ། དྲ་བྱི་ལ་སྤྲིན་གྱིས་ཆོས་ཀྱི་རྣམ་གྲངས་ཡི་གེའི་འཁོར་ལོའི་རྒྱུད་ཀྱི་རྒྱན་ཅེས་བྱ་བ་


[045-118b0] [118B] 
[045-118b1] ཁོང་དུ་ཆུད་པ་དང། རྟོགས་པ་དང། ཤེས་པ་དང། རིག་པར་བྱས་སོ། །དེ་ཐོས་ནས་ཀྱང་དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་
[045-118b2] པའི་བྱང་ཆུབ་ལས་ཕྱིར་མི་ལྡོག་པར་གྱུར་ཏོ། །དེ་ནས་དེའི་ཕྱིར་ཆོས་ཀྱི་སྟན་ལ་འདུག་ནས་ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ཁོ་བོ་ནི་དབྱངས་དང་
[045-118b3] ལྡན་པའི་གཟུངས་ཐོབ་པ་སྟེ། དེའི་མཐུས་ཁོ་བོ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདིའི་ལྷ་རྣམས་ཀྱི་ལྷའི་སྐད་ཀྱང་ཤེས་སོ། །དེ་བཞིན་དུ་ཀླུ་དང། གནོད་སྦྱིན་
[045-118b4] དང༑ དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་དང་ཚངས་པ་རྣམས་ཀྱི་ཚངས་པའི་སྐད་ཀྱང་ཤེས་སོ། །ལྷ་
[045-118b5] རྣམས་ཀྱི་ལྷའི་སྐད་སྣ་ཚོགས་ཀྱང་ཤེས་སོ། །དེ་བཞིན་དུ་ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་དང། མི་དང་
[045-118b6] མི་མ་ཡིན་པ་དང། ཚངས་པ་རྣམས་ཀྱི་ཚངས་པའི་སྐད་སྣ་ཚོགས་ཀྱང་ཤེས་སོ། །ལྷ་རྣམས་ཀྱི་ལྷའི་སྐད་གཅིག་པ་ཡང་ཤེས་སོ་།དེ་བཞིན་དུ་ཀླུ་དང། གནོད་སྦྱིན་དང། དྲི་ཟ་དང་
[045-118b7] ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་དང། ཚངས་པ་རྣམས་ཀྱི་ཚངས་པའི་སྐད་གཅིག་པ་ཡང་ཤེས་སོ། །ལྷ་རྣམས་


[045-119a0] [119A] 
[045-119a1] ༄༅། །ཀྱི་ལྷའི་སྐད་ཐ་དད་པ་ཡང་ཤེས་སོ། །དེ་བཞིན་དུ་ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང་
[045-119a2] ལྟོ་འཕྱེ་ཆེན་པོ་དང། མི་དང། མི་མ་ཡིན་པ་དང། ཚངས་པ་རྣམས་ཀྱི་ཚངས་པའི་སྐད་ཐ་དད་པ་ཡང་ཤེས་སོ། །བྱོལ་སོང་གི་སྐྱེ་གནས་སུ་སྐྱེས་པའི་སེམས་ཅན་རྣམས་ཀྱི་བརྡ་
[045-119a3] དང༑ སྐད་དང། མིང་ཐ་དད་པ་ཡང་ཤེས་སོ། །སེམས་ཅན་དམྱལ་བ་པའི་སེམས་ཅན་རྣམས་ཀྱི་སྐད་དང་མིང་རྣམས་ཀྱང་ཤེས་སོ་།གཤིན་རྗེའི་འཇིག་རྟེན་པའི་སེམས་
[045-119a4] ཅན་རྣམས་ཀྱི་སྐད་དང་མིང་རྣམས་ཀྱང་ཤེས་སོ། །འཕགས་པའི་སྐད་དང་མིང་རྣམས་ཀྱང་ཤེས་སོ། །འཕགས་པ་མ་ཡིན་པའི་སྐད་དང་མིང་རྣམས་ཀྱང་ཤེས་སོ། །བྱང་
[045-119a5] ཆུབ་སེམས་དཔའ་རྣམས་ཀྱི་ཚིག་དང། བརྡ་དང། ངེས་པའི་ངག་སེམས་ཅན་གྱི་བསམ་པ་བཞིན་དུ་འབྱུང་བ་ཡང་ཤེས་སོ། །སེམས་ཀྱི་སྐད་ཅིག་རེ་རེ་ལ་ཡང་དུས་གསུམ་
[045-119a6] དུ་གཤེགས་པའི་དེ་བཞིན་གཤེགས་པ་རྣམས་ཀྱི་དབྱངས་ཀྱི་ཡན་ལག་དང། གསུང་རྒྱ་མཚོ་སེམས་ཅན་ཐམས་ཅད་ཀྱི་མིང་དང། གཏམ་གྱི་སྒྲ་དང། ཚིག་ཏུ་ལྡན་པ་ཡང་རྟོགས་
[045-119a7] ཤིང་ཁོང་དུ་ཆུད་དོ། །ཇི་ལྟར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདིའི་སེམས་ཅན་རྣམས་ཀྱི་བརྡ་དང། ངེས་པའི་ཚིག་དང། སྐད་དང། མིང་རྒྱ་མཚོ་ལ་


[045-119b0] [119B] 
[045-119b1] ཁམས་བྱེ་བ་ཁྲག་ཁྲིག་བརྒྱ་སྟོང་ཚད་མེད་པ། གྲངས་མེད་པ་བསམ་གྱིས་མི་ཁྱབ་པ། མཚུངས་པ་མེད་པ། ཀུན་ཏུ་མཐའ་
[045-119b2] ཡས་པ། མུ་མེད་པ། ས་མཚམས་མེད་པ། གཞལ་དུ་མེད་པ། བརྗོད་དུ་མེད་པའི་ཡང་བརྗོད་དུ་མེད་པ་དང། དེ་བཞིན་དུ་ལྷོ་ཕྱོགས་དང་ནུབ་ཕྱོགས་དང། བྱང་ཕྱོགས་དང། བྱང་ཤར་
[045-119b3] གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་དང། འོག་དང། སྟེང་གི་ཕྱོགས་ཀྱི་འཇིག་རྟེན་གྱི་ཁམས་
[045-119b4] བྱེ་བ་ཁྲག་ཁྲིག་བརྒྱ་སྟོང་ཚད་མེད་པ་ནས། བརྗོད་དུ་མེད་པའི་ཡང་བརྗོད་དུ་མེད་པའི་བར་གྱི་སེམས་ཅན་རྣམས་ཀྱི་བརྡ་དང། ངེས་པའི་ཚིག་དང། སྐད་དང། མིང་རྒྱ་མཚོ་ཐམས་
[045-119b5] ཅད་ལ་ཡང་འཇུག་ཅིང་ཤེས་ཏེ། འདི་ལྟར་ལྷ་རྣམས་ཀྱི་ལྷའི་སྐད་ཀྱང་ཤེས་སོ། །ཚངས་པ་རྣམས་ཀྱི་ཚངས་པའི་སྐད་ཀྱི་བར་དུའང་ཤེས་སོ། །རིགས་ཀྱི་བུ། ཁོ་བོས་ནི་བྱང་ཆུབ་
[045-119b6] སེམས་དཔའ་རྣམས་ཀྱི་གཟུངས་སྣང་བ་དབྱངས་དང་ལྡན་པ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་དཔའ་འགྲོ་བ་སྣ་ཚོགས་ཀྱི་བརྡའི་རྣམ་པ་རྒྱ་མཚོ་ལ་ཞུགས་པ་དེ་
[045-119b7] དག་དང། འགྲོ་བ་སྣ་ཚོགས་ཀྱི་སྐད་དང་མིང་རྒྱ་མཚོ་ལ་ཞུགས་པ་དེ་དག་དང། འགྲོ་བ་སྣ་ཚོགས་ཀྱི་མིང་ཤིན་ཏུ་བསྟན་པ་རྒྱ་མཚོ་ལ་ཞུགས་པ་དེ་དག་དང། འགྲོ་བ་སྣ་ཚོགས་


[045-120a0] [120A] 
[045-120a1] ༄༅། །ཀྱི་བརྗོད་པ་རབ་ཏུ་བཀོད་པ་དང། རྣམ་པར་སྤྱོད་པ་རྒྱ་མཚོ་ལ་ཞུགས་པ་དེ་དག་དང། ཚིག་ཐམས་ཅད་ཀྱི་མཚམས་སྦྱར་བ་རྒྱ་མཚོ་ལ་ཞུགས་པ་དེ་
[045-120a2] དག་དང། ཚིག་ལྷུར་བླངས་ཏེ་བསྟན་པ་རྒྱ་མཚོ་ལ་ཞུགས་པ་དེ་དག་དང། དུས་གསུམ་གྱི་དམིགས་པ་ཐམས་ཅད་དམིགས་པ་གཅིག་ཏུ་རྣམ་པར་སྤྱོད་པ་རྒྱ་མཚོ་གངས་ཆེན་
[045-120a3] མཚོ་ལ་ཞུགས་པ་དེ་དག་དང། ཚིག་གིས་བརྩེགས་ཏེ་བསྟན་པ་རྒྱ་མཚོ་ལ་ཞུགས་པ་དེ་དག་དང། ཚིག་གཉིས་ནས་བརྩེགས་ཏེ་བསྟན་པ་རྒྱ་མཚོ་ལ་ཞུགས་པ་དེ་དག་དང་
[045-120a4] ཚིག་རབ་ཏུ་ཕྱེ་སྟེ་བསྟན་པ་རྒྱ་མཚོ་ལ་ཞུགས་པ་དེ་དག་དང་ཆོས་ཐམས་ཅད་རབ་ཏུ་དབྱེ་བས་འདུལ་བའི་ཚུལ་བསྟན་པ་རྒྱ་མཚོ་ལ་ཞུགས་པ་དེ་དག་དང། འགྲོ་བ་ཐམས་
[045-120a5] ཅད་ཀྱི་སྐད་རྒྱ་མཚོ་ལ་ཞུགས་པ་དེ་དག་དང། དབྱངས་ཀྱི་དཀྱིལ་འཁོར་རྣམ་པར་དག་པའི་རྒྱན་ཐམས་ཅད་ལ་ཞུགས་པ་དེ་དག་དང་ཡི་གེའི་འཁོར་ལོའི་མཐར་ཕྱིན་པར་
[045-120a6] བྱ་བས་རབ་ཏུ་དབྱེ་བ་ལས་བྱུང་བ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ་ལྷོ་ཕྱོགས་ཀྱི་རྒྱུད་འདི་ཉིད་ན་ཡུལ་ནགས་ཚལ་ན་
[045-120a7] གནས་པ་ཞེས་བྱ་བ་ཡོད་དེ། དེ་ན་ཚོང་དཔོན་བཏང་བརྗོད་ཅེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བརྩོན་


[045-120b0] [120B] 
[045-120b1] ཇི་ལྟར་འབྱུང་བར་བྱ་བ་དང། ཇི་ལྟར་སེམས་ངེས་པར་གཞག་པར་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། དྲ་བྱི་ལ་སྤྲིན་གྱི་རྐང་པ་གཉིས་
[045-120b2] ལ་སྤྱི་བོས་ཕྱག་འཚལ་ཏེ། ཆོས་ཀྱི་རིམ་གྲོ་བྱས་ནས། དད་པའི་མཚན་ཉིད་རྩ་བ་ཚུགས་པ་ལ་རབ་ཏུ་བརྟག་པ་དང། དགེ་བའི་བཤེས་གཉེན་ལས་འོངས་པའི་ཐམས་ཅད་
[045-120b3] མཁྱེན་པ་ཉིད་ལ་ཡང་དག་པར་ལྟ་ཞིང་གདོང་མཆི་མས་གང་བར་ངུས་ཏེ། དྲ་བྱི་ལ་སྤྲིན་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་དུ་བལྟས་
[045-120b4] ཏེ་ཕྱག་འཚལ་ཞིང་དྲ་བྱི་ལ་སྤྲིན་གྱི་དྲུང་ནས་སོང་ངོ།།།།བམ་པོ་དགུ་བཅུ་རྩ་གཅིག་པ། དེ་ནས་ཚོང་དཔོན་གྱི་བུ་ནོར་བཟང་བྱང་ཆུབ་སེམས་དཔའི་གཟུངས་
[045-120b5] སྣང་བ་དབྱངས་དང་ལྡན་པའི་རྒྱན་དེ་ཉིད་ལ་རྗེས་སུ་བསམ་པ་དང། བྱང་ཆུབ་སེམས་དཔའི་སྐད་ཀྱི་ཚུལ་རྒྱ་མཚོ་དེ་ཉིད་ལ་འཇུག་པར་བྱ་བ་དང། བྱང་ཆུབ་སེམས་དཔའི་ཚུལ་ཕྲ་
[045-120b6] མོ་ལ་འཇུག་པ་དེ་ཉིད་རྗེས་སུ་དྲན་པར་བྱ་བ་དང། བྱང་ཆུབ་སེམས་དཔའི་སེམས་རྣམ་པར་བྱང་བས་རྣམ་པར་དག་པ་དེ་ཉིད་ཀྱི་རྗེས་སུ་འབྲང་བར་བྱ་བ་དང། བྱང་ཆུབ་སེམས་
[045-120b7] དཔའ་དགེ་བའི་རྩ་བའི་བག་ཆགས་བསྡུ་ཞིང་བསྒྲུབ་པ་མངོན་པར་བསྒྲུབ་པ་དང། བྱང་ཆུབ་སེམས་དཔའི་ཡོངས་སུ་སྨིན་པར་བྱ་བའི་སྒོ་དེ་ཉིད་རྣམ་པར་སྦྱང་བ་དང་


[045-121a0] [121A] 
[045-121a1] ༄༅། །བྱང་ཆུབ་སེམས་དཔའ་རྣམས་ཀྱི་སེམས་ཅན་བསྡུ་བའི་ཡེ་ཤེས་དེ་ཉིད་ཤིན་ཏུ་བྱང་བར་བྱ་བ་དང། བྱང་ཆུབ་སེམས་དཔའི་བསམ་པའི་སྟོབས་རྣམ་
[045-121a2] པར་དག་པར་བྱ་བ་དེ་ཉིད་བརྟན་པར་བྱ་བ་དང། བྱང་ཆུབ་སེམས་དཔའི་ལྷག་པའི་བསམ་པའི་སྟོབས་དེ་ཉིད་ཉེ་བར་བརྟན་པར་བྱ་བ་དང། བྱང་ཆུབ་སེམས་དཔའི་མོས་པའི་རྒྱུད་
[045-121a3] དེ་ཡང་ཡོངས་སུ་སྦྱང་བ་དང། བྱང་ཆུབ་སེམས་དཔའི་སེམས་དེ་ཉིད་གདོན་མི་ཟ་བར་དགེ་བར་བསམ་པ་དང། བྱང་ཆུབ་སེམས་དཔའི་ཡི་དམ་ཆེན་པོ་དེ་ཉིད་མཐར་ཕྱིན་པར་
[045-121a4] བྱེད་ཅིང། ཚོང་དཔོན་གྱི་བུ་ནོར་བཟང་ཡི་དམ་ལ་བརྟན་ཞིང་སྨོན་ལམ་གྱི་སེམས་ཀྱིས་ཡོངས་སུ་སྐྱོ་བ་མེད་པའི་རྒྱུད་ཀྱི་རྒྱན་དང་ལྡན་པ་ཕྱིར་མི་ལྡོག་པས་རྣམ་པར་གནོན་པའི་
[045-121a5] བརྩོན་འགྲུས་ཅན། ཡིད་ཀྱིས་བརྟུལ་བ་ལས་མི་ཟློག་པ། དད་པ་མི་འཕྲོགས་པའི་སྟོབས་དང་ལྡན་པ། རྡོ་རྗེའི་མཐུ་བོ་ཆེས་མི་ཕྱེད་པའི་སེམས་དང་ལྡན་པ། དགེ་བའི་བཤེས་
[045-121a6] གཉེན་ཐམས་ཅད་ཀྱི་གདམས་ངག་མཐུན་པར་ལེན་པ། ཤེས་རབ་ཁ་མ་བབ་པའི་ཡུལ་དང་ལྡན་པ། སྒོ་ཀུན་ནས་རྣམ་པར་དག་པ་ལ་མངོན་དུ་གྱུར་པ། ཡེ་ཤེས་རྣམ་པར་དག་པའི་སྤྱོད་
[045-121a7] ཡུལ་ཐོགས་པ་མེད་པ། ཀུན་ཏུ་ལྟ་བའི་ཡེ་ཤེས་ཀྱི་ཚུལ་སྣང་བ་དང་ལྡན་པ། སའི་གཟུངས་ཀུན་ནས་སྣང་བ་རབ་ཏུ་ཐོབ་པ། ཆོས་ཀྱི་དབྱིངས་ཀྱི་གཞིའི་བྱེ་བྲག་ལ་མངོན་སུམ་དུ་


[045-121b0] [121B] 
[045-121b1] གཞི་ཀུན་ལ་རྟེན་པའི་རྒྱན་རྣམ་པར་དག་པའི་རང་བཞིན་རྣམ་པར་དམིགས་པ་གནས་པ་མེད་པ་དང། བདག་གི་མེད་པ་དང། གཉིས་སུ་མེད་པའི་སྤྱོད་
[045-121b2] ཡུལ་ལ་རབ་ཏུ་བརྩོན་པ། འདུ་ཤེས་ཐམས་ཅད་ལས་འདའ་བར་བྱེད་པའི་ཡེ་ཤེས་ཀྱི་སྒོ་རྣམ་པར་དག་པ། ཆོས་ཀྱི་ཕྱོགས་དང་གཞི་ཐ་དད་པའི་ཕྱོགས་ལ་སོ་སོར་རྟོག་པ་མེད་པ་
[045-121b3] འཇིག་རྟེན་གྱི་གཞི་དང་ཕྱོགས་ཀྱི་བྱེ་བྲག་ལས་ཕྱིར་མི་ལྡོག་པ་ཆོས་ཀྱི་གཞི་དང་ཕྱོགས་ཀྱི་བྱེ་བྲག་ལས་ཕྱིར་མི་ལྡོག་པ་སངས་རྒྱས་ཀྱི་ཕྱོགས་དང་གཞི་ཐ་དད་པ་མཐོང་བ་
[045-121b4] དང། རྣམ་པར་རིག་པར་བྱ་བ་ལ་གཞོལ་བ། དུས་ཀྱི་ཕྱོགས་དང་གཞིའི་བྱེ་བྲག་ཁོང་དུ་ཆུད་པའི་ཡེ་ཤེས་ཅན། ཆོས་ཀྱི་འཁོར་ལོ་ཡིད་དུ་འོང་བས་ཡང་དག་པར་བསྒྲུབས་པའི་
[045-121b5] བློ་དང་ལྡན་པ། ཡེ་ཤེས་ཀུན་ནས་སྣང་བའི་ཏིང་ངེ་འཛིན་གྱི་རྣམ་པ་སྣང་བས་སེམས་གསལ་བར་བྱས་པ། ཡིད་ཀྱི་ལུས་ཡུལ་ཀུན་དང་ལྡན་པའི་ས་ལ་ཞུགས་པ། དེ་བཞིན་
[045-121b6] གཤེགས་པའི་ཡེ་ཤེས་སྣང་བས་རྒྱུད་ཤིན་ཏུ་སྣང་བར་བྱས་པ་ཐམས་ཅད་མཁྱེན་པ་ཉིད་དུ་དད་པའི་དབའ་རླབས་ཀྱི་ཤུགས་ཀྱིས་རབ་ཏུ་སློབ་པ། སངས་རྒྱས་ཀྱི་ཆོས་ལ་
[045-121b7] མོས་པའི་ཤུགས་དང་འབྲལ་བ་མེད་པ། དེ་བཞིན་གཤེགས་པའི་བྱིན་གྱི་རླབས་ཀྱིས་བྱིན་དུ་བརླབས་པ། སངས་རྒྱས་ཐམས་ཅད་རང་གི་སེམས་ཀྱི་རྒྱུད་དུ་ཁོང་དུ་ཆུད་པའི་


[045-122a0] [122A] 
[045-122a1] ༄༅། །འོད་ཀྱིས་སྣང་བར་གྱུར་པ། འཇིག་རྟེན་གྱི་ཁམས་ཀྱི་དྲ་བ་ཐམས་ཅད་རང་གི་ལུས་ཀྱིས་རྒྱས་པར་དགང་བའི་སྨོན་ལམ་དང་ཆོས་ཀྱི་དབྱིངས་ཐམས་
[045-122a2] ཅད་རང་གི་ལུས་སུ་ཡང་དག་པར་བསྡུ་བ་དང་མངོན་པར་བསྒྲུབས་པ་ལ་བརྩོན་པ་དེ། མཐར་གྱིས་སོང་སོང་སྟེ། ལོ་བཅུ་གཉིས་ཀྱིས་ཡུལ་ནགས་ཚལ་ན་གནས་པར་ཕྱིན་ནས་
[045-122a3] དེས་ཚོང་དཔོན་བཏང་བརྗོད་དེ་བཙལ་བཙལ་ཏེ་མཐོང་ངོ། །མཐོང་ནས་ཀྱང་ལུས་ཐམས་ཅད་ཀྱིས་ཕབ་སྟེ། ཕྱག་འཚལ་ནས་མདུན་དུ་འདུག་སྟེ། ཐལ་མོ་སྦྱར་ནས་འདི་སྐད་ཅེས་
[045-122a4] སྨྲས་སོ། །འཕགས་པ། བདག་དེ་རིང་དགེ་བའི་བཤེས་གཉེན་དང་མཇལ་བར་གྱུར་པ་ནི། བདག་གིས་འཐོབ་པར་བགྱི་བ་ལེགས་པར་ཐོབ་བོ། །དེ་ཅིའི་སླད་དུ་ཞེ་ན། དགེ་བའི་
[045-122a5] བཤེས་གཉེན་རྣམས་ནི་མཐོང་བར་དཀའ་བའོ། །འབྱུང་བར་དཀའ་བའོ་།མཇལ་བར་དཀའ་བའོ། །བགྲོད་པར་དཀའ་བའོ། །བསྙེན་བཀུར་བགྱི་བར་དཀའ་བའོ། །མཉེས་
[045-122a6] པར་བགྱི་བ་དཀའ་བའོ། །འགྲོགས་པར་དཀའ་བའོ། །རིམ་གྲོར་བགྱི་བ་དཀའ་བའོ། །དགེ་བའི་བཤེས་གཉེན་རྣམས་ནི་རྗེས་སུ་འབྲང་བར་དཀའ་བ་ལགས་ན། དེ་ལྟ་བུའི་དགེ་
[045-122a7] བའི་བཤེས་གཉེན་དང་འགྲོགས་པ་དེ་རིང་བདག་གིས་ཐོབ་པར་གྱུར་ཏོ། །འཕགས་པ། བདག་གིས་འདི་ལྟ་སྟེ། སངས་རྒྱས་ཐམས་ཅད་ལ་བསྙེན་བཀུར་བ་དང། སངས་རྒྱས་


[045-122b0] [122B] 
[045-122b1] སངས་རྒྱས་ཐམས་ཅད་ཀྱི་ཞལ་བལྟ་བ་དང། སངས་རྒྱས་ཐམས་ཅད་རྣམ་པར་དམིགས་པར་བགྱི་བ་དང། སངས་རྒྱས་ཐམས་ཅད་དང་མཉམ་
[045-122b2] པ་ཉིད་ཐོབ་པར་བགྱི་བ་དང། སངས་རྒྱས་ཐམས་ཅད་ཀྱི་སྨོན་ལམ་ཁོང་དུ་ཆུད་པར་བགྱི་བ་དང། སངས་རྒྱས་ཐམས་ཅད་ཀྱི་སྨོན་ལམ་ཡོངས་སུ་རྫོགས་པར་བགྱི་བ་དང། སངས་རྒྱས་ཐམས་
[045-122b3] ཅད་ཀྱིས་ཡང་དག་པར་བསྒྲུབ་པའི་ཡེ་ཤེས་སྣང་བར་བགྱི་བ་དང་སངས་རྒྱས་ཐམས་ཅད་རང་གི་ལུས་སུ་མངོན་པར་བསྒྲུབ་པ་དང་སངས་རྒྱས་ཐམས་ཅད་ཀྱིས་ཡང་དག་པར་བསྒྲུབས་
[045-122b4] པ་རང་གི་སྤྱོད་པར་མངོན་པར་བསྒྲུབ་པར་བགྱི་བ་དང། སངས་རྒྱས་ཐམས་ཅད་ཀྱི་རྣམ་པར་འཕྲུལ་བ་མངོན་སུམ་དུ་རྟོགས་པར་བགྱི་བ་དང། སངས་རྒྱས་ཐམས་ཅད་ཀྱི་སྟོབས་དང་མི་
[045-122b5] བསྙེངས་པ་ཡོངས་སུ་དག་པར་བགྱི་བ་དང། སངས་རྒྱས་ཐམས་ཅད་ཀྱི་ཆོས་བསྟན་པ་མཉན་པས་མི་ངོམས་པར་བགྱི་བ་དང། སངས་རྒྱས་ཐམས་ཅད་ཀྱི་ཆོས་བརྟན་པ་མཉན་ཅིང་
[045-122b6] བླང་བར་བགྱི་བ་དང། སངས་རྒྱས་ཐམས་ཅད་ཀྱི་ཆོས་བསྟན་པ་ཡང་དག་པར་གཟུང་བར་བགྱི་བ་དང། སངས་རྒྱས་ཐམས་ཅད་ཀྱི་ཆོས་བསྟན་པ་རྣམ་པར་དབྱེ་བར་བགྱི་བ་དང། སངས་
[045-122b7] རྒྱས་ཐམས་ཅད་ཀྱི་ཆོས་བསྟན་པ་ཡོངས་སུ་གཟུང་བ་དང། བྱང་ཆུབ་སེམས་དཔའ་ཐམས་ཅད་དང་ཚུལ་གཅིག་ཏུ་འགྱུར་བར་བགྱི་བ་དང། བྱང་ཆུབ་སེམས་དཔའ་ཐམས་ཅད་དང་


[045-123a0] [123A] 
[045-123a1] ༄༅། །སྐལ་པ་མཉམ་པར་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་ཡོངས་སུ་དག་པར་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་
[045-123a2] ཕ་རོལ་ཏུ་ཕྱིན་པ་ཡོངས་སུ་རྫོགས་པར་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་མངོན་པར་བསྒྲུབ་པ་རྣམ་པར་དག་པར་བགྱི་བ་དང། བྱང་ཆུབ་སེམས་
[045-123a3] དཔའ་ཐམས་ཅད་ཀྱི་སངས་རྒྱས་ཀྱི་བྱིན་གྱི་རླབས་ཀྱི་མཛོད་རབ་ཏུ་ཐོབ་པར་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་ཆོས་ཀྱི་གཏེར་དང་མཛོད་མི་ཟད་པའི་ཡེ་
[045-123a4] ཤེས་སྣང་བ་ཐོབ་པར་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་ཏིང་འཛིན་གྱི་གཏེར་དང་མཛོད་ཁོང་དུ་ཆུད་པར་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་མཛོད་
[045-123a5] ཚད་མེད་པ་མངོན་པར་བསྒྲུབ་པ་དང། བྱང་ཆུབ་སེམས་དཔའ་ཐམས་ཅད་ཀྱི་སྙིང་རྗེ་ཆེན་པོའི་གཏེར་དང་མཛོད་སེམས་ཅན་འདུལ་བའི་མཐར་ཕྱིན་པར་བགྱི་བ་དང། བྱང་ཆུབ་
[045-123a6] སེམས་དཔའ་ཐམས་ཅད་ཀྱི་རྣམ་པར་འཕྲུལ་བའི་གཏེར་དང་མཛོད་རྣམ་པར་དམིགས་པར་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་དབང་གི་གཏེར་དང་མཛོད་རང་
[045-123a7] གི་སེམས་ཀྱི་དབང་དུ་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་རྣམ་པར་དག་པའི་གཏེར་དང་མཛོད་རྣམ་པ་ཐམས་ཅད་དུ་བརྒྱན་པར་བགྱི་བའི་སླད་དུ། བླ་ན་མེད་པ་ཡང་


[045-123b0] [123B] 
[045-123b1] འཕགས་པ། དེ་ལྟ་བུའི་སེམས་ཀྱིས་བདག་འདིར་མཆིས་སོ། །བསམ་པ་དེ་ལྟ་བུ་དང། ཡིད་ལ་སྨོན་པ་དེ་ལྟ་བུ་དང། མངོན་
[045-123b2] པར་དགའ་བ་དེ་ལྟ་བུ་དང། སེམས་པ་དེ་ལྟ་བུ་དང། གདོན་མི་འཚལ་བར་བསྒྲུབ་པར་བསམ་པ་དེ་ལྟ་བུ་དང། སྤྱོད་ཡུལ་མངོན་དུ་བགྱི་བ་དེ་ལྟ་བུ་དང། ཚུལ་ཁོང་དུ་ཆུད་པར་བགྱི་
[045-123b3] བ་ལ་མོས་པ་དེ་ལྟ་བུ་དང། རྣམ་པར་དག་པ་ལ་གཞོལ་བ་དེ་ལྟ་བུ་དང། རྣམ་པར་དཔྱོད་པའི་བསམ་པ་དེ་ལྟ་བུ་དང། རབ་ཏུ་གཞོལ་བའི་སེམས་དེ་ལྟ་བུ་དང། དགེ་བའི་སྦྱོར་བ་དེ་
[045-123b4] ལྟ་བུ་དང། མངོན་དུ་གྱུར་པའི་དབང་པོ་དེ་ལྟ་བུས་བདག་འདིར་མཆིས་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང་རྗེས་སུ་སྟོན་པ་མཛད་ཅིང་
[045-123b5] ཚུལ་ནི་ཉེ་བར་སྟོན་པ་མཛད། རྟོགས་པར་བགྱི་བ་ནི་སྣང་བར་མཛད། ལམ་ནི་བསྟན་པར་མཛད། མུ་སྟེགས་ལ་ནི་འཇོག་པར་མཛད་ཆོས་ཀྱི་སྒོ་ནི་རྣམ་པར་འབྱེད་པ་མཛད་
[045-123b6] ཐེ་ཚོམ་ནི་ཡོངས་སུ་གཅོད་པར་མཛད། ནེམ་ནུར་ནི་སེལ་བར་མཛད་ཡིད་གཉིས་ཀྱི་ཟུག་རྔུ་ནི་འབྱིན་པར་མཛད། དོགས་པའི་དྲི་མ་ནི་སྦྱོང་བར་མཛད། སེམས་ཀྱི་ཐིབས་པོ་ནི་སྣང་བར་
[045-123b7] མཛད༑ སེམས་ཀྱི་དྲི་མ་ནི་ཡོངས་སུ་སེལ་བར་མཛད། སེམས་ཀྱི་རྒྱུད་ནི་རབ་ཏུ་དང་བར་མཛད། སེམས་ཀྱི་གཡོ་སྒྱུ་ནི་ཡོངས་སུ་སེལ་བར་མཛད། སེམས་ཀྱི་གདུང་བ་ནི་ཡོངས་སུ་


[045-124a0] [124A] 
[045-124a1] ༄༅། །སིམ་པར་མཛད། འཁོར་བ་ལས་ནི་སེམས་རྣམ་པར་བཟློག་པར་མཛད། མི་དགེ་བའི་ལས་ནི་ཕྱིར་བཟློག་པར་མཛད། སེམས་ཅན་དམྱལ་
[045-124a2] བ་ལས་ནི་ལྡོག་པར་མཛད། གནས་དང་ནི་དབྲལ་བར་མཛད། མངོན་པར་ཞེན་པ་ལས་ནི་གྱེན་དུ་བསྐྱོད་པ་མཛད། ཆགས་པ་ཐམས་ཅད་ལས་ནི་ཡོངས་སུ་འགྲེལ་བ་མཛད་
[045-124a3] ཐམས་ཅད་མཁྱེན་པ་ཉིད་དུ་ནི་བསྒྲུབ་པ་མཛད། ཆོས་ཀྱི་གྲོང་ཁྱེར་དུ་འཇུག་པར་བགྱི་བའི་སླད་དུ་ནི་མངོན་དུ་གྱུར་པར་མཛད་སྙིང་རྗེ་ཆེན་པོ་ལ་ནི་རབ་ཏུ་བསྒྲུབ་པ་མཛད་
[045-124a4] བྱམས་པ་ཆེན་པོ་ལ་ནི་རབ་ཏུ་གཞོག་པ་མཛད། བྱང་ཆུབ་སེམས་དཔའི་སྤྱོད་པ་ལ་ནི་རབ་ཏུ་སྦྱོར་བ་མཛད། ཏིང་ངེ་འཛིན་གྱི་སྒོ་བསྒོམ་པ་ལ་ནི་འཛུད་པ་མཛད། རྟོགས་པར་
[045-124a5] འགྱུར་བའི་སྒོ་ལ་ནི་གནས་པར་མཛད། རང་བཞིན་ངེས་པར་རྟོགས་པ་ལ་ནི་གཞོག་པར་མཛད། སྟོབས་དང་ལྡན་པས་ནི་ཁྱབ་པར་མཛད་འགྲོ་བ་ཐམས་ཅད་མཉམ་པ་ཉིད་
[045-124a6] དུ་ནི་སེམས་རྣམ་པར་དབྱེ་བ་མཛད་དོ་ཞེས་ཐོས་ན། འཕགས་པ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བརྩོན་པར་བགྱི། ཇི་ལྟར་སྦྱར་བར་བགྱི། ཇི་
[045-124a7] ལྟར་བརྩོན་པར་བགྱིས་ན་བྱང་ཆུབ་སེམས་དཔའི་སྤྱོད་པའི་དཀྱིལ་འཁོར་རྣམ་པར་དག་པར་འགྱུར་བ་བདག་ལ་བསྟན་དུ་གསོལ། དེ་ནས་ཚོང་དཔོན་བཏང་བརྗོད་ཀྱིས་དེའི་ཚེ་བྱང་


[045-124b0] [124B] 
[045-124b1] ཞིང་ཐམས་ཅད་ཡང་དག་པར་འདུ་བ་ཞེས་བྱ་བ་གཟུངས་ཀྱི་སྒོ་ཀློང་མཐའ་ཡས་པ་སྔོན་དུ་འགྲོ་བ་ལ་སྔོན་གྱི་དགེ་བའི་རྩ་བའི་
[045-124b2] ཤུགས་དང། དེ་བཞིན་གཤེགས་པའི་བྱིན་གྱི་རླབས་དང། འཇམ་དཔལ་གཞོན་ནུར་གྱུར་པས་ཡང་དག་པར་བསམས་ཤིང། ཡེ་ཤེས་སྣང་བ་ཉེ་བར་བསྒྲུབས་པས་སྙོམས་པར་
[045-124b3] ཞུགས་སོ། །ཚོང་དཔོན་བཏང་བརྗོད་དེ་ལྟར་སྙོམས་པར་ཞུགས་མ་ཐག་ཏུ་གཟུགས་ཀྱི་ལུས་ཡོངས་སུ་དག་པ་རྣམ་པ་འདི་ལྟ་བུར་གནས་པར་གྱུར་ཏེ། ལུས་ཡོངས་སུ་དག་པ་དེའི་མཐུས་
[045-124b4] ཕྱོགས་བཅུའི་སངས་རྒྱས་བཅོམ་ལྡན་འདས། སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་སངས་རྒྱས་ཀྱི་ཞིང་ཡོངས་སུ་དག་པ་དང་བཅས། འཁོར་གྱི་དཀྱིལ་འཁོར་དང་བཅས་
[045-124b5] འོད་རྣམ་པར་དག་པ་དང་བཅས། སྔོན་སྤྱོད་པ་ལ་ཞུགས་པ་དང་བཅས། སངས་རྒྱས་ཀྱི་རྣམ་པར་འཕྲུལ་པ་དང་བཅས། སྨོན་ལམ་གྱི་ཚོགས་དང་བཅས། སྤྱོད་པ་དང་འབྱུང་བའི་རྒྱན་རྣམ་
[045-124b6] པར་དག་པ་དང་བཅས། མངོན་པར་རྫོགས་པར་འཚང་རྒྱ་བ་ཡོངས་སུ་སྟོན་པ་དང་བཅས། ཆོས་ཀྱི་འཁོར་ལོ་ཤིན་ཏུ་སྟོན་པ་དང་བཅས། སེམས་ཅན་ཡོངས་སུ་སྨིན་པར་མཛད་པ་དང་བཅས་
[045-124b7] ཆོས་ཀྱི་མུའི་མཐར་ཐུག་པ་དང་བཅས་པར་ཀུན་ཀྱང་ལུས་ཀྱི་ཁོང་དུ་ཆུད་ཅིང་འདུས་པར་སྣང་སྟེ། དེ་དག་ཀྱང་ཕན་ཚུན་མ་འདྲེས་པ་དང། ཕན་ཚུན་མཆོད་པ་དང། ཕན་ཚུན་ཤིན་ཏུ་རྣམ་པར་


[045-125a0] [125A] 
[045-125a1] ༄༅། །ཕྱེ་བ་དང། ཕན་ཚུན་ཤིན་ཏུ་རྣམ་པར་གནས་པ་དང་ཚུལ་སྣ་ཚོགས་སུ་བཞུགས་པ་དང། ཡང་དག་པ་ཇི་ལྟ་བ་བཞིན་དུ་རྣམ་པར་དམིགས་པ་དང་
[045-125a2] སངས་རྒྱས་ཀྱི་ཞིང་རྒྱན་སྣ་ཚོགས་ཅན་མངའ་བ་དང། བྱང་ཆུབ་སེམས་དཔའི་འཁོར་གྱི་དཀྱིལ་འཁོར་སྣ་ཚོགས་ཀྱི་རྒྱན་དང་ལྡན་པ་དང། སངས་རྒྱས་ཀྱི་རྣམ་པར་འཕྲུལ་པ་
[045-125a3] སྣ་ཚོགས་སུ་ཡོངས་སུ་སྟོན་པར་སྣང་ངོ། །ཐེག་པ་སྣ་ཚོགས་རྣམ་པར་དགོད་པ་མཛད་པ་དང། སྨོན་ལམ་གྱི་སྒོ་སྣ་ཚོགས་ཡོངས་སུ་བརྗོད་པ་དང། འཇིག་རྟེན་གྱི་ཁམས་ལ་ལ་ན་
[045-125a4] ནི་དགའ་ལྡན་གྱི་ཕོ་བྲང་དུ་སྐྱེས་ཤིང། སངས་རྒྱས་ཀྱི་འཕྲིན་ལས་ཐམས་ཅད་མཛད་པར་སྣང་ངོ། །ལ་ལ་ན་ནི་དགའ་ལྡན་གྱི་ཕོ་བྲང་ནས་འཕོ་བ་དང། ལ་ལ་ན་ནི་ཡུམ་གྱི་
[045-125a5] སྐུ་ན་བཞུགས་ཤིང་རྣམ་པར་འཕྲུལ་པ་སྣ་ཚོགས་ཡོངས་སུ་སྟོན་པ་དང། ལ་ལ་ན་ནི་སྐྱེ་བ་དང། ལ་ལ་ན་ནི་བྱིས་པའི་རྩེད་མོ་སྟོན་པ་མཛད་པ་དང། ལ་ལ་ན་ནི་བཙུན་མོའི་འཁོར་
[045-125a6] གྱི་ནང་ན་བཞུགས་པ་དང། ལ་ལ་ན་ནི་མངོན་པར་འབྱུང་བ་དང་ལ་ལ་ན་ནི་སྙིང་པོ་བྱང་ཆུབ་ཏུ་གཤེགས་ཏེ་རྣམ་པར་འཕྲུལ་བའི་རྒྱན་ཆེན་པོས་བདུད་ཀྱི་སྡེ་ཕམ་པར་མཛད་པ་
[045-125a7] དང། ལ་ལ་ན་ནི་ལྷ་དང། ཀླུ་དང། གནོད་སྦྱིན་དང། དྲི་ཟས་ཡོངས་སུ་བསྐོར་ཅིང་ཚངས་པའི་དབང་པོས་ཆོས་ཀྱི་འཁོར་ལོ་བསྐོར་བར་གསོལ་བ་གདབ་པ་དང། ལ་ལ་ན་ནི་


[045-125b0] [125B] 
[045-125b1] ལ་ལ་ན་ནི་སེམས་ཅན་ཐམས་ཅད་ཀྱི་གནས་ན་བཞུགས་པ་དང། ལ་ལ་ན་ནི་ཡོངས་སུ་མྱ་ངན་ལས་འདའ་བར་སྣང་ངོ། །འཇིག་
[045-125b2] རྟེན་གྱི་ཁམས་ལ་ལ་ན་ནི་དེ་བཞིན་གཤེགས་པ་མྱ་ངན་ལས་འདས་པ་རྣམས་ཀྱི་རིང་བསྲེལ་རྣམ་པར་འགོད་པར་སྣང་ངོ། །སངས་རྒྱས་ཀྱི་ཞིང་ལ་ལ་ན་ནི་ལྷ་དང་མི་རྣམས་དེ་
[045-125b3] བཞིན་གཤེགས་པའི་མཆོད་རྟེན་ལ་རྒྱན་གྱིས་ཀླུབས་པ་བྱེད་པར་སྣང་སྟེ། སངས་རྒྱས་བཅོམ་ལྡན་འདས་དེ་དག་གིས་སེམས་ཅན་གྱི་རིས་རྣམ་པ་ཐ་དད་པ་དང། སེམས་ཅན་གྱི་
[045-125b4] འཇིག་རྟེན་གྱི་རྣམ་པ་ཐ་དད་པ་དང། སེམས་ཅན་གྱི་ལམ་རྣམ་པ་ཐ་དད་པ་དང། སེམས་ཅན་གྱི་སྐྱེ་གནས་རྣམ་པ་ཐ་དད་པ་དང་སེམས་ཅན་གྱི་ཚོགས་རྣམ་པ་ཐ་དད་པ་དང་
[045-125b5] སེམས་ཅན་གྱི་དགེ་བའི་རྩ་བའི་རྒྱུད་རྣམ་པ་ཐ་དད་པ་དང་སེམས་ཅན་གྱི་ལམ་གྱི་རྒྱུད་རྣམ་པ་ཐ་དད་པ་དང། སེམས་ཅན་གྱི་བསམ་པའི་རྒྱུད་རྣམ་པ་ཐ་དད་པ་དང། སེམས་
[045-125b6] ཅན་གྱི་མོས་པའི་རྒྱུད་རྣམ་པ་ཐ་དད་པ་དང། སེམས་ཅན་གྱི་དབང་པོའི་རྒྱུད་རྣམ་པ་ཐ་དད་པ་དང། དུས་ཀྱི་རྒྱུད་རྣམ་པ་ཐ་དད་པ་དང། སེམས་ཅན་གྱི་ལས་ཀྱི་བྱེ་བྲག་རྣམ་པ་ཐ་དད་
[045-125b7] པ་དང། སེམས་ཅན་གྱི་ལས་མི་མཐུན་པ་རྣམ་པ་ཐ་དད་པ་དང་སེམས་ཅན་གྱི་འཇིག་རྟེན་རྣམ་པར་དབྱེ་བ་རྣམ་པ་ཐ་དད་པ་དང་སེམས་ཅན་གྱི་ཚུལ་ལམ་དང། སྤྱོད་པ་རྣམ་པ་


[045-126a0] [126A] 
[045-126a1] ༄༅། །ཐ་དད་པ་ལ་རྣམ་པར་སྤྱོད་པ་དང། སེམས་ཅན་རྒྱ་མཚོ་བསམ་པ་དང། སྦྱོར་བའི་རྣམ་པ་ཐ་དད་པ་དང། དབང་པོ་མི་མཐུན་པ་སྣ་ཚོགས་རྣམ་པར་དག་
[045-126a2] པ་དང། ཉོན་མོངས་པ་དང། བག་ཆགས་སྣ་ཚོགས་བག་ལ་ཉལ་བར་གྱུར་པའི་སེམས་ཅན་འབྱམས་ཀླས་པ་རྣམས་ལ། སངས་རྒྱས་ཀྱི་རྣམ་པར་འཕྲུལ་པ་རྣམ་པ་སྣ་ཚོགས་ཡོངས་
[045-126a3] སུ་བསྟན་པ་དང། ཡུལ་སྣ་ཚོགས་ཀྱི་ངེས་པའི་ཚིག་དང། དབྱངས་ཀྱི་ཡན་ལག་དང། གསུང་རྣམ་པ་སྣ་ཚོགས་སུ་བསྒྲུབ་པ་དང། མདོ་སྡེ་སྣ་ཚོགས་ཀྱི་ཚུལ་རབ་ཏུ་བརྗོད་པ་
[045-126a4] དང། གཟུངས་ཀྱི་སྒོ་རྣམ་པ་ཐ་དད་པའི་རྒྱུད་དང། ཐ་དད་པ་ཡང་དག་པར་མཁྱེན་པའི་ཚུལ་གྱི་གཞུང་སྣ་ཚོགས་དང། འཕགས་པའི་བདེན་པའི་མིང་རྒྱ་མཚོའི་རྒྱུད་རྣམ་པ་སྣ་
[045-126a5] ཚོགས་དང། སངས་རྒྱས་ཀྱི་ཁྱུ་མཆོག་དང། སེང་གེའི་ང་རོ་རབ་ཏུ་བསྒྲགས་པ་དང། སེམས་ཅན་གྱི་དགེ་བའི་རྩ་བ་སྣ་ཚོགས་བསྟན་པའི་ཆོ་འཕྲུལ་ཡོངས་སུ་བསྟན་པ་དང་
[045-126a6] དྲན་པའི་སྒོ་སྣ་ཚོགས་ཅན་ཤིན་ཏུ་བསྟན་པའི་རྣམ་པར་འཕྲུལ་པ་དང། བྱང་ཆུབ་སེམས་དཔའ་ལུང་བསྟན་པའི་སེང་གེའི་ང་རོ་སྣ་ཚོགས་དང། དེ་བཞིན་གཤེགས་པའི་
[045-126a7] ཆོས་ཀྱི་འཁོར་ལོའི་མཐུ་ཕྱུང་བ་རྣམ་པ་སྣ་ཚོགས་ཀྱིས་འཁོར་གྱི་དཀྱིལ་འཁོར་མཐའ་དང། དབུས་མེད་པ་མཐའ་ཡས་པར་རྣམ་པ་ཐ་དད་པ་ཕན་ཚུན་མཆོད་པ་དང། རྣམ་པར་


[045-126b0] [126B] 
[045-126b1] འཁོར་གྱི་དཀྱིལ་འཁོར་ཤིན་ཏུ་ཕྲ་བར་འདུས་པ་དང། དཔག་ཚད་གཅིག་གི་ཚད་ཙམ་དང། དཔག་ཚད་བཅུའི་ཚད་
[045-126b2] ཙམ་དང། དཔག་ཚད་བརྒྱའི་ཚད་ཙམ་ནས། འཁོར་གྱི་དཀྱིལ་འཁོར་འཇིག་རྟེན་གྱི་ཁམས་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་
[045-126b3] ཚད་ཙམ་དུ་སངས་རྒྱས་བཅོམ་ལྡན་འདས་དེ་དག་གིས། དེ་བཞིན་གཤེགས་པའི་གསུངས་དབྱངས་ཀྱི་ཡན་ལག་དང། སྒྲ་སྐད་ཐམས་ཅད་ཀྱི་རྗེས་སུ་འགྲོ་བས་ཆོས་ཇི་སྙེད་དུ་
[045-126b4] བསྟན་པ་དེ་དག་ཐམས་ཅད་ཀྱང་ཚོང་དཔོན་གྱི་བུ་ནོར་བཟང་གིས་ཐོས་སོ། །བླངས་སོ། །ཡང་དག་པར་བཟུང་ངོ། །བསམས་སོ། །སངས་རྒྱས་ཀྱི་ས་རྣམ་པར་འཕྲུལ་པ་དེ་དག་
[045-126b5] ཀྱང་མཐོང་ངོ། །བྱང་ཆུབ་སེམས་དཔའི་ཏིང་ངེ་འཛིན་གྱི་ཁྱུ་མཆོག་གི་མཐུ་ཕྱུང་བ་དེ་དག་ཀྱང་མཐོང་ངོ། །དེ་ནས་ཚོང་དཔོན་བཏང་བརྗོད་དྲན་ཞིང་ཤེས་བཞིན་དུ་ཏིང་ངེ་འཛིན་
[045-126b6] དེ་ལས་ལངས་ནས། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ཁོ་བོ་ནི་དེ་བཞིན་གཤེགས་པའི་རྣམ་པར་ཐར་པ། ཐོགས་པ་མེད་པའི་རྒྱན་ཅེས་བྱ་བ་
[045-126b7] ཡོངས་སུ་བླངས་ཤིང་འཛིན་པ་སྟེ། རིགས་ཀྱི་བུ། དེ་ལྟར་ཁོ་བོ་དེ་བཞིན་གཤེགས་པའི་རྣམ་པར་ཐར་པ་ཐོགས་པ་མེད་པའི་རྒྱན་དེ་ལ་རྟོག་ཅིང་དཔྱོད་པའི་ཚེ། ཤར་ཕྱོགས་ཀྱི་འཇིག་རྟེན་


[045-127a0] [127A] 
[045-127a1] ༄༅། །གྱི་ཁམས་འཛམ་བུ་ཆུ་ཀླུང་གི་མདོག་དང་ལྡན་པ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྐར་མའི་དབང་
[045-127a2] ཕྱུག་རྒྱལ་པོ་ཞེས་བྱ་བ། བྱང་ཆུབ་སེམས་དཔའ་རྣམ་པར་སྣང་བའི་སྙིང་པོ་ལ་སོགས་པ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་དང་ཐབས་གཅིག་ཏུ་བཞུགས་
[045-127a3] པའང་མིག་ལམ་དུ་སྣང་ངོ། །ལྷོ་ཕྱོགས་ཀྱི་འཇིག་རྟེན་གྱི་ཁམས་སྟོབས་ཐམས་ཅད་ཀྱི་ཤུགས་དང་ལྡན་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
[045-127a4] སངས་རྒྱས་སྤོས་ཀུན་ཏུ་རྣམ་པར་ཡངས་པ་ཞེས་བྱ་བ། བྱང་ཆུབ་སེམས་དཔའ་བསམ་པའི་རྒྱལ་པོ་ལ་སོགས་པ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་
[045-127a5] དང་ཐབས་གཅིག་ཏུ་བཞུགས་པ་ཡང་མིག་ལམ་དུ་སྣང་ངོ། །ནུབ་ཕྱོགས་ཀྱི་འཇིག་རྟེན་གྱི་ཁམས་སྤོས་ཐམས་ཅད་ཀྱི་འོད་དང་ལྡན་པ་ན། དེ་བཞིན་གཤེགས་པ་དགྲ་བཅོམ་
[045-127a6] པ་ཡང་དག་པར་རྫོགས་པའི་སངས་རྒྱས་རི་རབ་མར་མེའི་རྒྱལ་པོ་ཞེས་བྱ་བ། བྱང་ཆུབ་སེམས་དཔའ་ཆགས་པ་མེད་པའི་སེམས་ལ་སོགས་པ་བྱང་ཆུབ་སེམས་དཔའི་འཁོར་
[045-127a7] གྱི་དཀྱིལ་འཁོར་ཐམས་ཅད་དང་ཐབས་གཅིག་ཏུ་བཞུགས་པ་ཡང་མིག་ལམ་དུ་སྣང་ངོ། །བྱང་ཕྱོགས་ཀྱི་འཇིག་རྟེན་གྱི་ཁམས་ངུར་སྨྲིག་རྒྱལ་མཚན་ན། དེ་བཞིན་གཤེགས་པ་


[045-127b0] [127B] 
[045-127b1] རབ་ཏུ་འདུལ་བ་ཞེས་བྱ་བ། བྱང་ཆུབ་སེམས་དཔའ་རྡོ་རྗེའི་གོམ་པས་རྣམ་པར་གནོན་པ་ལ་སོགས་པ་བྱང་ཆུབ་སེམས་དཔའི་
[045-127b2] འཁོར་གྱི་དཀྱིལ་འཁོར་ཐམས་ཅད་དང་ཐབས་གཅིག་ཏུ་བཞུགས་པ་ཡང་མིག་ལམ་དུ་སྣང་ངོ། །བྱང་ཤར་གྱི་ཕྱོགས་མཚམས་ཀྱི་འཇིག་རྟེན་གྱི་ཁམས་རིན་པོ་ཆེ་ཐམས་ཅད་རབ་ཏུ་
[045-127b3] འབར་བ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མི་དམིགས་པའི་སྤྱན་རྣམ་པར་དམིགས་པ་ཞེས་བྱ་བ། བྱང་ཆུབ་སེམས་དཔའ་དམིགས་པ་མེད་
[045-127b4] པར་ཤིན་ཏུ་སྤྲུལ་པ་ལ་སོགས་པ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་དང་ཐབས་གཅིག་ཏུ་བཞུགས་པ་ཡང་མིག་ལམ་དུ་སྣང་ངོ། །ཤར་ལྷོའི་ཕྱོགས་མཚམས་
[045-127b5] ཀྱི་འཇིག་རྟེན་གྱི་ཁམས་སྤོས་ཀྱི་འོད་ཟེར་རབ་ཏུ་སྣང་བ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྤོས་ཀྱི་མར་མེ་ཞེས་བྱ་བ། བྱང་ཆུབ་སེམས་
[045-127b6] དཔའ་ཆོས་ཀྱི་དབྱིངས་ཀྱི་གཞི་ཐ་དད་པའི་དཔལ་གྱི་རྒྱལ་པོ་ལ་སོགས་པ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་དང་ཐབས་གཅིག་ཏུ་བཞུགས་པ་ཡང་མིག་ལམ་
[045-127b7] དུ་སྣང་ངོ། །ལྷོ་ནུབ་ཀྱི་ཕྱོགས་མཚམས་ཀྱི་འཇིག་རྟེན་གྱི་ཁམས་ཉི་མའི་འོད་ཟེར་ལྟར་སྣང་བ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྒོ་ཀུན་


[045-128a0] [128A] 
[045-128a1] ༄༅། །ནས་ཡེ་ཤེས་རྣམ་པར་སྣང་བའི་དབྱངས་ཞེས་བྱ་བ་བྱང་ཆུབ་སེམས་དཔའ་མེ་ཏོག་གི་འོད་ཀུན་ནས་འཕྲོ་བར་གཙུག་ཕུད་རབ་ཏུ་འཕྱང་བ་ལ་
[045-128a2] སོགས་པ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་དང་ཐབས་གཅིག་ཏུ་བཞུགས་པ་ཡང་མིག་ལམ་དུ་སྣང་ངོ། །ནུབ་བྱང་གི་ཕྱོགས་མཚམས་ཀྱི་འཇིག་རྟེན་གྱི་
[045-128a3] ཁམས་སྤོས་ཀྱི་རྒྱན་ཡིད་དུ་འོང་བ་དགེ་བའི་སྙིང་པོ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་རྒྱ་མཚོ་ཚད་མེད་པའི་འོད་ཅེས་བྱ་བ་
[045-128a4] བྱང་ཆུབ་སེམས་དཔའ་ལུས་ཀྱི་འོད་ཟེར་ཐོགས་པ་མེད་པའི་གཟི་བརྗིད་རྒྱལ་པོ་བློ་གྲོས་ལ་སོགས་པ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་དང་ཐབས་གཅིག་
[045-128a5] ཏུ་བཞུགས་པ་ཡང་མིག་ལམ་དུ་སྣང་ངོ། །འོག་གི་ཕྱོགས་ཀྱི་འཇིག་རྟེན་གྱི་ཁམས་རིན་པོ་ཆེའི་སེང་གེ་སྣང་ཞིང་འཕར་བ་ན། དེ་བཞིན་གཤེགས་པ་དགྲ་བཅོམ་པ་ཡང་དག་
[045-128a6] པར་རྫོགས་པའི་སངས་རྒྱས་འོད་ཟེར་ཆོས་ཀྱི་དབྱིངས་སུ་སྣང་བ་ཞེས་བྱ་བ། བྱང་ཆུབ་སེམས་དཔའ་ཆོས་ཀྱི་དབྱིངས་འོད་འཕྲོ་ཞིང་རྣམ་པར་སྣང་བར་བྱུང་བའི་བློ་གྲོས་ལ་སོགས་
[045-128a7] པ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་དང་ཐབས་གཅིག་ཏུ་བཞུགས་པ་ཡང་མིག་ལམ་དུ་སྣང་ངོ། །སྟེང་གི་ཕྱོགས་ཀྱི་འཇིག་རྟེན་གྱི་ཁམས་མཚན་གྱི་འོད་


[045-128b0] [128B] 
[045-128b1] དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་གྲགས་པ་ཐོགས་པ་མེད་པའི་རྣམ་པར་ཐར་པའི་འོད་ཀྱི་རྒྱལ་པོ་ཞེས་བྱ་བ་
[045-128b2] བྱང་ཆུབ་སེམས་དཔའ་སྟོབས་དང་བརྩོན་འགྲུས་ཐོགས་པ་མེད་པའི་བློ་གྲོས་ལ་སོགས་པ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་དང་ཐབས་གཅིག་ཏུ་བཞུགས་པ་ཡང་
[045-128b3] མིག་ལམ་དུ་སྣང་ངོ། །རིགས་ཀྱི་བུ། དེ་ལྟར་དེ་བཞིན་གཤེགས་པ་འདི་དག་ལ་སོགས་པ་ཕྱོགས་བཅུའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
[045-128b4] སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་མཐོང་ཡང་དེ་བཞིན་གཤེགས་པ་དེ་དག་ཀྱང་འདིར་མི་བྱོན། ཁོ་བོ་ཡང་དེར་འགྲོ་བ་མེད་དེ། ནམ་འདོད་པ་དེ་ན། བདེ་བ་ཡོད་པའི་
[045-128b5] འཇིག་རྟེན་གྱི་ཁམས་ན་དེ་བཞིན་གཤེགས་པ་འོད་སྣང་མཐའ་ཡས་བཞུགས་པ་ཡང་མཐོང་ངོ། །ཙན་དན་ཡོད་པའི་འཇིག་རྟེན་གྱི་ཁམས་ན། དེ་བཞིན་གཤེགས་པ་འོད་སྣང་རྡོ་རྗེ་
[045-128b6] བཞུགས་པ་ཡང་མཐོང་ངོ། །སྤོས་དྲི་ཡོད་པའི་འཇིག་རྟེན་གྱི་ཁམས་ན། དེ་བཞིན་གཤེགས་པ་འོད་སྣང་རིན་ཆེན་བཞུགས་པ་ཡང་མཐོང་ངོ། །པདྨོ་ཡོད་པའི་འཇིག་རྟེན་གྱི་ཁམས་
[045-128b7] ན༑ དེ་བཞིན་གཤེགས་པ་འོད་སྣང་རིན་ཆེན་པདྨོ་བཞུགས་པ་ཡང་མཐོང་ངོ། །གསེར་ཡོད་པའི་འཇིག་རྟེན་གྱི་ཁམས་ན། དེ་བཞིན་གཤེགས་པ་འོད་སྣང་ཞི་བ་བཞུགས་པ་ཡང་


[045-129a0] [129A] 
[045-129a1] ༄༅། །མཐོང་ངོ། །མངོན་པར་དགའ་བའི་འཇིག་རྟེན་གྱི་ཁམས་ན། དེ་བཞིན་གཤེགས་པ་མི་སྒུལ་བ་བཞུགས་པ་ཡང་མཐོང་ངོ་།ཤིན་ཏུ་བརྟན་པའི་
[045-129a2] འཇིག་རྟེན་གྱི་ཁམས་ན། དེ་བཞིན་གཤེགས་པ་སེང་གེ་བཞུགས་པ་ཡང་མཐོང་ངོ། །མེ་ལོང་གི་དཀྱིལ་འཁོར་ལྟར་སྣང་བའི་འཇིག་རྟེན་གྱི་ཁམས་ན། དེ་བཞིན་གཤེགས་
[045-129a3] པ་བློ་གྲོས་ཟླ་བ་བཞུགས་པ་ཡང་མཐོང་ངོ། །རིན་ཆེན་དཔལ་གྱི་དད་པས་བརྒྱན་པའི་འཇིག་རྟེན་གྱི་ཁམས་ན། དེ་བཞིན་གཤེགས་པ་རྣམ་པར་སྣང་མཛད་བཞུགས་པ་
[045-129a4] ཡང་མཐོང་ངོ། །རིགས་ཀྱི་བུ། དེ་ལྟར་ཁོ་བོས་ནི་ཕྱོགས་གང་དང་གང་ན། འཇིག་རྟེན་གྱི་ཁམས་གང་དང་གང་གི་དེ་བཞིན་གཤེགས་པ་གང་དང་གང་མཐོང་བར་འདོད་
[045-129a5] པའི་དེ་བཞིན་གཤེགས་པ་དེ་དང་དེ་དག་ཀྱང་མཐོང་ངོ། །དུས་གང་དང་གང་དུ་དམིགས་པ་གང་དང་གང་ལ་སྔོན་གྱི་སྤྱོད་པ་གང་དང་གང་གིས་དེ་བཞིན་གཤེགས་པ་མཐོང་
[045-129a6] བར་འདོད་པ་དང། རྣམ་པར་འཕྲུལ་པ་གང་དང་གང་གི་དོན་དང་སེམས་ཅན་འདུལ་བ་གང་དང་གང་གི་དོན་དུ་དེ་བཞིན་གཤེགས་པ་གང་དང་གང་མཐོང་བར་འདོད་པའི་དེ་
[045-129a7] བཞིན་གཤེགས་པ་དེ་དང་དེ་དག་ཀྱང་མཐོང་སྟེ། དེ་བཞིན་གཤེགས་པ་དེ་དག་ཀྱང་འདིར་གཤེགས་པ་མ་ཡིན། བདག་ཀྱང་དེར་ཕྱིན་པ་མ་ཡིན་ནོ། །རིགས་ཀྱི་བུ། དེ་ལྟར་


[045-129b0] [129B] 
[045-129b1] པར་ཤེས་ལ། རང་གི་ལུས་ཀྱང་གར་ཡང་འགྲོ་བ་མེད་པར་ཤེས་པ་དང། དེ་བཞིན་གཤེགས་པ་རྣམས་རྣམ་
[045-129b2] པར་དམིགས་པ་ཡང་རྨི་ལམ་ལྟ་བུར་ཤེས་ལ། རང་གི་སེམས་རྣམ་པར་དམིགས་པ་ཡང་རྨི་ལམ་དང་འདྲ་བར་རྒྱུ་བར་ཤེས་པ་དང། དེ་བཞིན་གཤེགས་པ་རྣམས་རྣམ་པར་
[045-129b3] དམིགས་པ་ཡང་གཟུགས་བརྙན་ལྟ་བུར་ཤེས་ལ། རང་གི་སེམས་རྣམ་པར་དམིགས་པ་ཡང་ཆུའི་སྣོད་གསལ་བ་ལྟ་བུར་ཤེས་པ་དང། དེ་བཞིན་གཤེགས་པ་རྣམས་རྣམ་
[045-129b4] པར་དམིགས་པ་ཡང་སྒྱུ་མས་བྱས་པའི་གཟུགས་བརྙན་ལྟ་བུར་ཤེས་ལ། རང་གི་སེམས་རྣམ་པར་དམིགས་པ་ཡང་སྒྱུ་མ་ལྟ་བུར་ཤེས་པ་དང། དེ་བཞིན་གཤེགས་པའི་གསུང་
[045-129b5] ཡང་སྒྲ་བརྙན་རིའི་བྲག་ཅ་ལྟ་བུར་བརྗོད་པར་ཤེས་ལ། རང་གི་སེམས་རྣམ་པར་དམིགས་པ་ཡང་སྒྲ་བརྙན་ལྟ་བུར་ཤེས་པས། བྱང་ཆུབ་སེམས་དཔའ་རྣམས་ཀྱི་སངས་རྒྱས་ཀྱི་ཆོས་
[045-129b6] ཐམས་ཅད་ནི། རང་གི་སེམས་ཀྱི་བྱིན་གྱི་རླབས་ལས་འབྱུང་ངོ་ཞེས་བྱ་བར་རྗེས་སུ་རྟོགས་ཤིང་ཁོང་དུ་ཆུད་དོ། །སངས་རྒྱས་ཀྱི་ཞིང་ཡོངས་སུ་དག་པ་ཐམས་ཅད་ཀྱང་རང་གི་སེམས་
[045-129b7] ཀྱི་བྱིན་གྱི་རླབས་སོ། །བྱང་ཆུབ་སེམས་དཔའི་སྤྱོད་པ་ཡང་རང་གི་སེམས་ཀྱི་བྱིན་གྱི་རླབས་སོ། །སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། གདུལ་བ་ཡང་རང་གི་སེམས་ཀྱི་


[045-130a0] [130A] 
[045-130a1] ༄༅། །བྱིན་གྱི་རླབས་སོ། །བྱང་ཆུབ་སེམས་དཔའི་སྨོན་ལམ་མངོན་པར་བསྒྲུབས་པ་ཡང་རང་གི་སེམས་ཀྱི་བྱིན་གྱི་རླབས་སོ་།ཐམས་ཅད་མཁྱེན་པ་ཉིད་
[045-130a2] ཀྱི་གྲོང་ཁྱེར་དུ་ཕྱིན་པར་བྱ་བ་ཡང་རང་གི་སེམས་ཀྱི་བྱིན་གྱི་རླབས་སོ། །རྣམ་པར་ཐར་པ་བསམ་གྱིས་མི་ཁྱབ་པས་རྣམ་པར་རྩེ་བ་ཡང་རང་གི་སེམས་ཀྱི་བྱིན་གྱི་རླབས་སོ། །
[045-130a3] སངས་རྒྱས་ཀྱི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བ་ཡང་རང་གི་སེམས་ཀྱི་བྱིན་གྱི་རླབས་སོ། །ཆོས་ཀྱི་དབྱིངས་ཀུན་ནས་འདུས་པར་ཁྱུ་མཆོག་གི་མཐུ་འབྱུང་ཞིང་
[045-130a4] རྣམ་པར་འཕྲུལ་པ་ཡང་རང་གི་སེམས་ཀྱི་བྱིན་གྱི་རླབས་སོ་།བསྐལ་པ་ཐམས་ཅད་ཤིན་ཏུ་ཕྲ་བར་བསྡུ་བའི་ཡེ་ཤེས་ཀྱང་རང་གི་སེམས་ཀྱི་བྱིན་གྱི་རླབས་སོ། །ཞེས་བྱ་བར་
[045-130a5] ཁོང་དུ་ཆུད་ཅིང་རྗེས་སུ་རྟོགས་སོ། །རིགས་ཀྱི་བུ། དེ་ལ་ཁོ་བོ་འདི་སྙམ་དུ་སེམས་ཏེ། དགེ་བའི་རྩ་བ་ཐམས་ཅད་ཀྱིས་ནི་རང་གི་སེམས་ཉིད་ཉེ་བར་བརྟན་པར་བྱའོ།།
[045-130a6] ཆོས་ཀྱི་སྤྲིན་གྱིས་ནི་རང་གི་སེམས་ཉིད་ཡོངས་སུ་བརླན་པར་བྱའོ། །སྒྲིབ་པའི་ཆོས་རྣམས་ལས་ནི་རང་གི་སེམས་ཉིད་ཡོངས་སུ་སྦྱང་བར་བྱའོ། །བརྩོན་འགྲུས་ཀྱིས་ནི་རང་གི་
[045-130a7] སེམས་ཉིད་བརྟན་པར་བྱའོ། །བཟོད་པས་ནི་རང་གི་སེམས་ཉིད་མཉམ་པར་བྱའོ། །ཡེ་ཤེས་ཁོང་དུ་ཆུད་པར་བྱ་བ་ལ་ནི་རང་གི་སེམས་ཉིད་གཞོལ་བར་བྱའོ། །ཤེས་རབ་ཀྱིས་


[045-130b0] [130B] 
[045-130b1] །དབང་རྣམས་ལ་ནི་རང་གི་སེམས་ཉིད་མངོན་པར་བསྒྲུབ་པར་བྱའོ། །སངས་རྒྱས་དང་མཉམ་པ་ཉིད་ལ་ནི་རང་གི་སེམས་ཉིད་རྒྱས་
[045-130b2] པར་བྱའོ། །དེ་བཞིན་གཤེགས་པའི་སྟོབས་བཅུས་ནི་རང་གི་སེམས་ཉིད་སྣང་བར་བྱའོ་སྙམ་མོ། །རིགས་ཀྱི་བུ། ཁོ་བོ་ནི་དེ་བཞིན་གཤེགས་པའི་རྣམ་པར་ཐར་པ་ཐོགས་པ་མེད་
[045-130b3] པའི་རྒྱན་འདི་ཤེས་ཏེ། བླངས་ཤིང་ཡོངས་སུ་འཛིན་པར་ཟད་ན་ཁོ་བོས་བྱང་ཆུབ་སེམས་དཔའི་ཆགས་པ་མེད་པའི་སེམས་དང་ལྡན་པ། ཆགས་པ་མེད་པ་རྣམ་པར་སྤྱོད་པའི་
[045-130b4] སྤྱོད་ཡུལ་དང་ལྡན་པ། ད་ལྟར་བྱུང་བའི་སངས་རྒྱས་ཐམས་ཅད་མངོན་སུམ་དུ་བཞུགས་པའི་ཏིང་ངེ་འཛིན་རབ་ཏུ་ཐོབ་པ། མྱ་ངན་ལས་འདའ་བ་མེད་པའི་མཐའ་ལ་གནས་པའི་རྫོགས་
[045-130b5] པའི་བྱང་ཆུབ་ཀྱི་སྒོའི་ཏིང་ངེ་འཛིན་རབ་ཏུ་ཐོབ་པ། དུས་གསུམ་མཉམ་པ་ཉིད་དུ་གྱུར་པ། གཞི་ཀུན་ནས་ཕྱེད་པའི་ཏིང་ངེ་འཛིན་གྱི་སྤྱོད་ཡུལ་གྱི་ཚུལ་ཤེས་པ། སངས་རྒྱས་ཀྱི་ཞིང་ཐམས་
[045-130b6] ཅད་དུ་ལུས་རྣམ་པར་བཀྲམ་པ། སངས་རྒྱས་ཀྱི་ཡུལ་ཐ་མི་དད་པ་ལ་རྣམ་པར་སྤྱོད་པ། ཕྱོགས་ཐམས་ཅད་དུ་མངོན་པར་ཕྱོགས་པའི་སྤྱོད་ཡུལ་དང་ལྡན་པ། ཕྱིན་ཕྱོགས་མེད་པའི་ཡེ་ཤེས་
[045-130b7] ཀྱི་དཀྱིལ་འཁོར་གྱིས་རྣམ་པར་ལྟ་བ་དེ་དག་གི་ལུས་ལ་འཇིག་རྟེན་གྱི་ཁམས་ཐམས་ཅད་འཇིག་ཅིང་འདུ་བར་སྣང་ཡང། དེ་དག་ལ་བདག་དང་འཇིག་རྟེན་གྱི་ཁམས་སུ་གཉིས་ཀྱི་འདུ་ཤེས་


[045-131a0] [131A] 
[045-131a1] ༄༅། །མེད་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ཀྱི་འཛམ་བུའི་གླིང་
[045-131a2] གི་མགོ་འགེབས་པས་རྒྱས་པར་འགེངས་པ་ཞེས་བྱ་བ་ཡོད་དེ། དེ་ན་དགེ་སློང་རྒྱ་མཚོའི་རྒྱལ་མཚན་ཞེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་
[045-131a3] དཔས་བྱང་ཆུབ་སེམས་དཔའ་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས་ཚོང་དཔོན་བཏང་བརྗོད་ཀྱི་རྐང་
[045-131a4] པ་གཉིས་ལ་སྤྱི་བོས་ཕྱག་འཚལ་ཏེ། ཚོང་དཔོན་བཏང་བརྗོད་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། ཚོང་དཔོན་
[045-131a5] བཏང་བརྗོད་ཀྱི་ཡོན་ཏན་གྲངས་མེད་པ་ལ་སྙན་པར་བརྗོད་དེ་བརྟག་པ་དང། མོས་པར་བྱ་བ་དང། མི་བཏང་བར་བྱ་བ་སེམས་ཤིང་དུ་སྟེ། སྨྲེ་སྔགས་བཏོན་ནས། དགེ་བའི་
[045-131a6] བཤེས་གཉེན་སྡུག་པར་སེམས་ཤིང་དགེ་བའི་བཤེས་གཉེན་གྱི་རྗེས་སུ་འབྲང་བ་དང། དགེ་བའི་བཤེས་གཉེན་ལ་བསྙེན་བཀུར་བར་མོས་པ་དང། དགེ་བའི་བཤེས་
[045-131a7] གཉེན་གྱིས་བསྒོ་བ་དང་མི་འགལ་བར་བྱེད་པ་དང། ཐམས་ཅད་མཁྱེན་པ་ཉིད་དགེ་བའི་བཤེས་གཉེན་ལ་རག་ལུས་པར་རྗེས་སུ་ལྟ་བ་དང། དགེ་བའི་བཤེས་གཉེན་


[045-131b0] [131B] 
[045-131b1] དགེ་བའི་བཤེས་གཉེན་ལ་གཡོ་སྒྱུ་མེད་པར་སྤྱོད་པ་དང། དགེ་བའི་བཤེས་གཉེན་གྱི་སེམས་ཀྱི་དབང་དུ་འགྲོ་བར་བྱ་བ་དང་ལྡན་པས་དགེ་བའི་བཤེས་
[045-131b2] གཉེན་རྣམས་གནོད་པ་ཐམས་ཅད་ཡོངས་སུ་སྤོང་བར་བྱེད་པས་མ་ཙམ་དུ་སེམས། དགེ་བའི་རྩ་བ་ཐམས་ཅད་ཡོངས་སུ་བསྐྱེད་པས་ཕ་ཙམ་དུ་སེམས་ཤིང། ཚོང་དཔོན་བཏང་བརྗོད་
[045-131b3] ཀྱི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་ཚོང་དཔོན་བཏང་བརྗོད་ཀྱིས་བསྟན་པ་དེ་ལ་རྗེས་སུ་སེམས་ཤིང་ཚོང་དཔོན་བཏང་བརྗོད་ཀྱི་གདམས་ངག་ལ་ནན་ཏན་དུ་
[045-131b4] བྱ་བ་དང། བྱང་ཆུབ་སེམས་དཔའི་རྣམ་པར་ཐར་པ་བསམ་གྱིས་མི་ཁྱབ་པའི་རྗེས་སུ་འབྲང་བར་བྱ་བ་དང། བྱང་ཆུབ་སེམས་དཔའི་ཡེ་ཤེས་སྣང་བ་བསམ་གྱིས་མི་ཁྱབ་པ་རྗེས་
[045-131b5] སུ་དྲན་པར་བྱ་བ་དང། ཆོས་ཀྱི་དབྱིངས་ལ་འཇུག་ཅིང་འབབ་པ་བསམ་གྱིས་མི་ཁྱབ་པ་ཁོང་དུ་ཆུད་པར་བྱ་བ་དང། བྱང་ཆུབ་སེམས་དཔའ་རྣམས་ཀྱི་ཡོངས་སུ་འདུ་བར་བྱ་བའི་
[045-131b6] ཚུལ་བསམ་གྱིས་མི་ཁྱབ་པ་ལ་འཇུག་པར་བྱ་བ་དང། དེ་བཞིན་གཤེགས་པའི་རྣམ་པར་འཕྲུལ་པ་བསམ་གྱིས་མི་ཁྱབ་པ་རྗེས་སུ་བལྟ་བར་བྱ་བ་དང། སངས་རྒྱས་ཀྱི་ཞིང་ཡོངས་སུ་
[045-131b7] བསྡུ་བ་བསམ་གྱིས་མི་ཁྱབ་པ་ལ་མོས་པར་བྱ་བ་དང། སངས་རྒྱས་ཀྱི་བྱིན་གྱི་རླབས་ཀྱི་རྒྱན་རྗེས་སུ་སྦྱང་བ་དང། བྱང་ཆུབ་སེམས་དཔའི་ཏིང་ངེ་འཛིན་དང། རྣམ་པར་ཐར་པའི་རྣམ་པར་


[045-132a0] [132A] 
[045-132a1] ༄༅། །དགོད་པ་དང། ཁྱུ་མཆོག་གི་མཐུ་ཕྱུང་བ་བསམ་གྱིས་མི་ཁྱབ་པ་ལ་ཡོངས་སུ་བརྟག་པ་དང། འཇིག་རྟེན་གྱི་ཁམས་ཐ་དད་པ་ལ་བསྒྲིབས་པ་མེད་པ་
[045-132a2] བསམ་གྱིས་མི་ཁྱབ་པ་ལ་འཇུག་པ་དང། བྱང་ཆུབ་སེམས་དཔའི་ལས་ལ་བསམ་པ་ཤིན་ཏུ་བརྟན་པ་དེ་ལ་ནན་ཏན་དུ་བྱ་བ་དང། བྱང་ཆུབ་སེམས་དཔའི་ལས་དང་སྨོན་ལམ་
[045-132a3] གྱི་རྒྱུད་བསམ་གྱིས་མི་ཁྱབ་པ་དེའི་རྗེས་སུ་སྤྱོད་ཅིང། མཐར་གྱིས་འཛམ་བུ་གླིང་གི་མགོ་འགེབས་པས་རྒྱས་པར་འགེངས་པ་ཞེས་བྱ་བ་གང་ན་བ་དེར་ཕྱིན་ནས། དགེ་སློང་རྒྱ་
[045-132a4] མཚོའི་རྒྱལ་མཚན་ཚོལ་ཚོལ་བ་ལས། འཆག་པའི་གནས་ཤིག་གི་འཆག་སའི་མཐར་འདུག་སྟེ། ཏིང་ངེ་འཛིན་ལ་སྙོམས་པར་བཞག་ནས། དབུགས་ཕྱི་ནང་དུ་རྒྱུ་བ་མེད་
[045-132a5] ཅིང་མི་གཡོ་ལ། བྱེད་པ་མེད་ཅིང་ལུས་དྲང་པོར་བསྲང་སྟེ། དྲན་པ་མངོན་དུ་བྱས་ནས། ཏིང་ངེ་འཛིན་གྱི་རྣམ་པར་འཕྲུལ་པ་བསམ་གྱིས་མི་ཁྱབ་པས་རྣམ་པར་འཕྲུལ་ཞིང་
[045-132a6] གཡས་གཡོན་དང། སྟེང་ལོགས་སུ་ལུས་མཐའ་ཡས་ལ། ཚད་མེད་ཅིང་བསམ་གྱིས་མི་ཁྱབ་པ། སྤྱི་གཙུག་བལྟར་མི་མཐོང་བ། ཁ་དོག་དུ་མའི་ལུས་དང་ལྡན་པ་སེམས་ཀྱི་སྐད་
[045-132a7] ཅིག་རེ་རེ་ལ་ཁ་དོག་རྣམ་པ་ཐ་དད་པ་ཚད་མེད་པ་ཡོངས་སུ་སྟོན་པ་དེ། དེ་དེ་ལྟར་མཉམ་པར་བཞག་ཅིང་ཟབ་ལ་ཞི་བ་སྟེ། གཡོ་བ་མེད་ཅིང་དམིགས་པ་མེད་ལ། དགའ་བས་ལུས་


[045-132b0] [132B] 
[045-132b1] བྱང་ཆུབ་སེམས་དཔའི་རྣམ་པར་ཐར་པས་རྣམ་པར་འཕྲུལ་པ་བསམ་གྱིས་མི་ཁྱབ་པ་རབ་ཏུ་འགྱེད་པར་བྱེད་ཅིང་འདུག་པ་མཐོང་ངོ། །
[045-132b2] རྣམ་པར་ཐར་པས་རྣམ་པར་འཕྲུལ་པ་དེའི་མཐུས། སེམས་ཀྱི་སྐད་ཅིག་རེ་རེ་ལ་སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། དེ་བཞིན་གཤེགས་པ་ཐམས་ཅད་ཀྱི་མཆོད་པ་སྦྱང་
[045-132b3] བ་དང། སངས་རྒྱས་ཀྱི་ཞིང་ཐམས་ཅད་ཡོངས་སུ་དག་པར་བྱ་བ་དང། སེམས་ཅན་ཐམས་ཅད་ཀྱི་སྡུག་བསྔལ་གྱི་ཕུང་པོ་རྣམ་པར་བཟློག་པ་དང། ངན་སོང་གི་ལམ་ཐམས་ཅད་ཡོངས་སུ་
[045-132b4] བཅད་པ་དང། སེམས་ཅན་ཐམས་ཅད་ཀྱི་བདེ་བའི་ལམ་གྱི་སྒོ་དབྱེ་བ་དང། སེམས་ཅན་ཐམས་ཅད་ཀྱི་ཉོན་མོངས་པའི་གདུང་བ་རབ་ཏུ་ཞི་བར་བྱ་བ་དང། སེམས་ཅན་ཐམས་ཅད་ཀྱི་མི་
[045-132b5] ཤེས་པའི་སྒྲིབ་པ་རྣམ་པར་གཏོར་བ་དང། སེམས་ཅན་ཐམས་ཅད་མཁྱེན་པ་ཉིད་ལ་དགོད་པའི་ཕྱིར། རྣམ་པར་འཕྲུལ་པའི་བྱེ་བྲག་རྣམ་པ་སྣ་ཚོགས་མཐའ་ཡས་པས་ཆོས་ཀྱི་དབྱིངས་
[045-132b6] ཐམས་ཅད་རྒྱས་པར་འགེངས་ཤིང། དེའི་རྐང་པའི་མཐིལ་གཉིས་ནས། ཚོང་དཔོན་གྱི་ཚོགས་བཀུར་སྟི་དང། རིམ་གྲོ་སྣ་ཚོགས་བྱེད་པ། འཇིག་རྟེན་གྱི་ཁམས་ཐམས་ཅད་དུ་གཏོགས་
[045-132b7] པའི་ཚོང་དཔོན་དང་འདྲ་བའི་གཟུགས་དང་ལྡན་པ། ལྷག་པའི་ཡུལ་ལ་སྤྱོད་པ། རྒྱན་སྣ་ཚོགས་ཀྱིས་ལུས་ཤིན་ཏུ་ཀླུབས་པ། ཐོར་ཚུགས་དང། གཙུག་གི་རིན་པོ་ཆེ་དང། ཅོད་པན་སྣ་ཚོགས་


[045-133a0] [133A] 
[045-133a1] ༄༅། །ཐོགས་པ། སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད། བྱིས་པ་བྱེ་བ་འཕྱེས་པའི་འཁོར་དང་ལྡན་པར་འབྱུང་བ་མཐོང་ངོ། །བྲམ་ཟེ་
[045-133a2] དང༑ ཁྱིམ་བདག་མང་པོ་བཟའ་བཏུང་རྣམ་པ་མང་པོ་དང། རོའི་ཡན་ལག་སྣ་ཚོགས་སུ་སྦྱར་བ་ཐམས་ཅད་དང། རྒྱན་ཐམས་ཅད་དང། གོས་ཐམས་ཅད་དང། མེ་ཏོག་ཐམས་
[045-133a3] ཅད་དང། ཕྲེང་བ་ཐམས་ཅད་དང། སྤོས་ཐམས་ཅད་དང། བྱུག་པ་ཐམས་ཅད་དང། འདོད་པའི་ཡོ་བྱད་ཐམས་ཅད་དང། རིན་པོ་ཆེ་ཐམས་ཅད་དང། གནས་ཐམས་ཅད་
[045-133a4] དང༑ སྣོད་རྣམ་པ་སྣ་ཚོགས་ཐམས་ཅད་དང། ཡོ་བྱད་རྣམ་པ་སྣ་ཚོགས་ཐམས་ཅད་ཀྱིས་སེམས་ཅན་དབུལ་པོ་རྣམས་ཡོངས་སུ་སྡུད་ཅིང་འགྲོ་བ་སྡུག་བསྔལ་བ་རྣམས་
[045-133a5] དབུགས་དབྱུང་བ་དང། སེམས་ཅན་གྱི་སེམས་ཚིམ་པར་བྱ་བ་དང་སེམས་ཅན་གྱི་བསམ་པ་རྣམ་པར་དག་པར་བྱ་བ་དང། སེམས་ཅན་རྣམས་བྱང་ཆུབ་ཏུ་ཡོངས་སུ་སྨིན་
[045-133a6] པར་བྱེད་ཅིང། ཕྱོགས་བཅུ་བཀང་སྟེ་འདོང་བ་མཐོང་ངོ། །པུས་མོའི་ལྷ་ང་གཉིས་ནས་རྒྱལ་རིགས་མཁས་པའི་གཟུགས་དང། བྲམ་ཟེ་མཁས་པའི་གཟུགས་དང། འཇིག་
[045-133a7] རྟེན་ན་མཁས་པའི་གཟུགས་དང། བཟོ་སྣ་ཚོགས་ལ་མཁས་པའི་གཟུགས་དང། མིའི་འགྲོ་བའི་རྒྱུད་ན་མཁས་པའི་གཟུགས་དང། འཇིག་རྟེན་པ་དང། འཇིག་རྟེན་


[045-133b0] [133B] 
[045-133b1] རྒྱུས་ལ་གསལ་ཞིང་མཁས་པའི་གཟུགས་དང། འཇིག་རྟེན་གྱི་སློབ་དཔོན་དུ་བྱ་བར་མཁས་པའི་གཟུགས་ཆ་བྱད་རྣམ་པ་དུ་མ་དང་ལྡན་པ་
[045-133b2] དབྱིབས་དང་རྒྱན་རྣམ་པ་དུ་མ་དང་ལྡན་པ། ཡིད་དུ་འོང་བའི་ཚིག་མང་པོ་བརྗོད་པས་ཡི་མི་བདེ་བའི་སེམས་ཅན་རབ་ཏུ་དགའ་བར་བྱེད་ཅིང། ཆོས་ཀྱི་ནོར་གྱིས་དབུལ་བའི་སེམས་
[045-133b3] ཅན་རྣམས་ལ་ཕན་གདགས་པ་དང། སྡུག་བསྔལ་བའི་སེམས་ཅན་རྣམས་བདེ་བར་བྱ་བ་དང། ལོག་པར་ལྷུང་བའི་སེམས་ཅན་རྣམས་མངོན་པར་གདོན་པ་དང། ཐེག་པའི་གྲུ་
[045-133b4] ལ་ཉམ་ཉེས་སུ་གྱུར་པའི་སེམས་ཅན་རྣམས་དབུགས་དབྱུང་བ་དང་འཇིགས་པའི་སེམས་ཅན་རྣམས་ཡོངས་སུ་བསྐྱབ་པ་དང། དགེ་བའི་རྩ་བའི་སྒྲ་ཀུན་ཏུ་གྲག་པར་བྱ་བ་དང་
[045-133b5] སྡིག་པ་ལས་བཟློག་པའི་སྒྲ་ཡོངས་སུ་བསྒྲགས་པ་དང། དགེ་བའི་ཆོས་ཡང་དག་པར་བླངས་པ་ལ་སེམས་ཅན་གཟུད་པ་དང། དོན་སྤྱད་པ་ལ་སེམས་ཅན་དགོད་པ་དང། དགའ་
[045-133b6] བའི་ཤུགས་ཡོངས་སུ་བསྐྱེད་པ་དང། སྙན་པར་སྨྲ་བའི་བསྡུ་བའི་དངོས་པོ་ཡོངས་སུ་བརྗོད་པ་དང། འཇིག་རྟེན་ལ་དོན་མཐུན་པར་བསྒྲུབ་པ་སྟོན་པར་བྱེད་ཅིང། ཕྱོགས་བཅུ་རྒྱས་པར་
[045-133b7] བཀང་སྟེ་འདོང་བ་མཐོང་ངོ། །ལྟེ་བའི་དཀྱིལ་འཁོར་ནས་དྲང་སྲོང་མང་པོ་འགྲོ་བ་ཐམས་ཅད་ཀྱི་ལུས་དབྱིབས་སུ་འཁོད་པ། པགས་པ་དང། ཤུན་པའི་གོས་གྱོན་པ། རིལ་བ་ཐོགས་


[045-134a0] [134A] 
[045-134a1] ༄༅། །པ༑ གཟུགས་དང། ཆ་བྱད་དང། དབྱིབས་སྣ་ཚོགས་ཅན་སྤྱོད་ལམ་རབ་ཏུ་ཞི་བ་དག་བྱུང་ནས། སྟེང་གི་བར་སྣང་ལས་སངས་རྒྱས་ཀྱི་ཡོན་ཏན་
[045-134a2] རྗོད་པར་བྱེད་ཅིང། ཆོས་ཀྱི་སྒྲ་ཡོངས་སུ་བསྒྲག་པ་དང། སངས་རྒྱས་ཀྱི་སྒྲ་བརྗོད་པ་དང། བྱང་ཆུབ་སེམས་དཔའི་དགེ་འདུན་ཡོངས་སུ་བསྟན་པ་དང། ཚངས་པའི་སྤྱོད་པ་ཡོངས་
[045-134a3] སུ་བརྗོད་པ་དང། དབང་པོ་དབེན་པ་ལ་སེམས་ཅན་དགོད་པ་དང། རང་བཞིན་མེད་པའི་དོན་རབ་ཏུ་བརྟག་པ་དང། ཡེ་ཤེས་ཀྱི་དོན་ལ་འཇིག་རྟེན་རབ་ཏུ་དགོད་པ་དང། འཇིག་
[045-134a4] རྟེན་གྱི་གཙུག་ལག་གི་རྣམ་པ་ཡོངས་སུ་བརྗོད་པ་དང། ཐམས་ཅད་མཁྱེན་པའི་ཡེ་ཤེས་ཀྱིས་འབྱུང་བའི་ལམ་གྱི་ཚུལ་རབ་ཏུ་བསྟན་པ་དང། མཐར་གྱིས་བྱ་བའི་ལས་ལ་
[045-134a5] སེམས་ཅན་རབ་ཏུ་དགོད་པ་བྱེད་ཅིང། ཕྱོགས་བཅུ་བཀང་སྟེ་འདོང་བ་མཐོང་ངོ། །རྩིབ་ལོགས་གཉིས་ནས་ཀླུའི་བུ་མོ་འཇིག་རྟེན་རྒྱུ་བ་ཐམས་ཅད་ཀྱི་གྲངས་དང་མཉམ་པ་
[045-134a6] ལུས་ཀྱི་དབྱིབས་བསམ་གྱི་མི་ཁྱབ་པ་དུ་མ་དང་ལྡན་པ་བྱུང་སྟེ་ཀླུའི་རྣམ་པར་འཕྲུལ་པ་བསམ་གྱིས་མི་ཁྱབ་པ་ཡོངས་སུ་བསྟན་པ་དང། སྤོས་ཀྱི་སྤྲིན་གྱི་རྒྱན་བསམ་གྱིས་མི་
[045-134a7] ཁྱབ་པ་ནམ་མཁའི་དབྱིངས་ལ་བྱིན་གྱིས་བརླབ་པ་དང། མེ་ཏོག་གི་སྤྲིན་གྱི་རྒྱན་བསམ་གྱིས་མི་ཁྱབ་པས་ནམ་མཁའི་དབྱིངས་ཐམས་ཅད་བརྒྱན་པ་དང། ཕྲེང་བའི་སྤྲིན་


[045-134b0] [134B] 
[045-134b1] ཅད་རྣམ་པར་ཀླུབས་པ་དང། རིན་པོ་ཆེའི་གདུགས་ཀྱི་སྤྲིན་བསམ་གྱིས་མི་ཁྱབ་པའི་རྒྱན་གྱིས་ཆོས་ཀྱི་དབྱིངས་ཐམས་ཅད་
[045-134b2] ཡོངས་སུ་ཁེབས་པར་བྱ་བ་དང། རིན་པོ་ཆེའི་རྒྱལ་མཚན་གྱི་སྤྲིན་བསམ་གྱིས་མི་ཁྱབ་པའི་རྒྱན་དང། རིན་པོ་ཆེའི་ལྷའི་བ་དན་གྱི་སྤྲིན་བསམ་གྱིས་མི་ཁྱབ་པའི་རྒྱན་དང། རིན་པོ་ཆེའི་
[045-134b3] ཕྱང་ཕྲུལ་སྣ་ཚོགས་ཀྱི་སྤྲིན་དང། ཆར་བསམ་གྱིས་མི་ཁྱབ་པའི་རྒྱན་དང། ནོར་བུ་རིན་པོ་ཆེ་དམ་པའི་སྤྲིན་གྱི་ཆར་འབབ་པ་བསམ་གྱིས་མི་ཁྱབ་པའི་རྒྱན་དང། རིན་པོ་ཆེའི་སེ་མོ་དོ་སྣ་ཚོགས་
[045-134b4] དང། མེ་ཏོག་གི་སྤྲིན་གྱི་ཆར་བསམ་གྱིས་མི་ཁྱབ་པའི་རྒྱན་དང། རིན་པོ་ཆེའི་ཁྲི་ལ་སྐྱིལ་མོ་ཀྲུང་དུ་འཁོད་པའི་བྱང་ཆུབ་སེམས་དཔའ་སངས་རྒྱས་ཀྱི་ཆོས་ཀྱི་སྤྲིན་གྱི་ཆར་བསམ་གྱིས་
[045-134b5] མི་ཁྱབ་པ་འབེབས་པའི་རྒྱན་དང། ལྷ་རྫས་ཀྱི་རིན་པོ་ཆེའི་རྒྱན་སྣ་ཚོགས་དང་ལྡན་པའི་ལྷའི་བུ་མོ་མང་པོ་ཆོས་ཀྱི་གླུ་སྙན་པའི་སྒྲ་དབྱངས་ཀྱི་སྤྲིན་གྱི་ཆར་འབེབས་པ་བསམ་གྱིས་མི་
[045-134b6] ཁྱབ་པ་དང། རིན་པོ་ཆེའི་པདྨོ་ཟེ་བ་མཐོ་བ། མུ་ཏིག་གི་དྲ་བས་བརྒྱན་པ། རིན་པོ་ཆེའི་རྒྱལ་པོ་ཐམས་ཅད་ཀྱི་འབྲུའི་སྤྲིན་གྱི་ཆར་རྣམ་པར་འཐོར་བ་བསམ་གྱིས་མི་ཁྱབ་པའི་རྒྱན་
[045-134b7] དང། རིན་པོ་ཆེའི་ཅོད་པན་གྱི་སྤྲིན་ནོར་བུ་རིན་པོ་ཆེ་ཐམས་ཅད་ཀྱིས་རབ་ཏུ་བརྒྱན་པ། འོད་ཟེར་གྱི་སྤྲིན་མཐའ་ཡས་པའི་ཆར་འབེབས་པ་བསམ་གྱིས་མི་ཁྱབ་པའི་རྒྱན་དང། ལྷའི་


[045-135a0] [135A] 
[045-135a1] ༄༅། །ལུས་ཀྱི་སྤྲིན་གྱི་མེ་ཏོག་དང། ཕྲེང་བ་དང། གདུགས་དང། རྒྱལ་མཚན་དང། ལྷའི་བ་དན་བསམ་གྱིས་མི་ཁྱབ་པའི་རྒྱན་དང། ལྷའི་བུ་མོ་མང་པོའི་
[045-135a2] ལུས་ཀྱི་སྤྲིན་ཐལ་མོ་སྦྱར་ཏེ། གསེར་གྱི་མེ་ཏོག་སྙིམ་པས་འཐོར་བ། དེ་བཞིན་གཤེགས་པ་ལ་ཡོན་ཏན་དང་ལེགས་པ་ཐམས་ཅད་དུ་བསྟོད་པའི་སྤྲིན་གྱི་འབྲུག་སྒྲ་འབྱིན་
[045-135a3] ཅིང་ཆར་འབེབས་པ་བསམ་གྱིས་མི་ཁྱབ་པའི་རྒྱན། ནམ་མཁའི་དབྱིངས་ལ་བྱིན་གྱིས་རློབ་ཅིང། སྤོས་ཀྱི་ཕུང་པོའི་སྤྲིན་རིན་པོ་ཆེ་ཐམས་ཅད་ཀྱི་ཁ་དོག་ཏུ་འདུག་པ་དང། བདུག་
[045-135a4] སྤོས་ཀྱི་ན་བུན་དང། སྤྲིན་ཤིན་ཏུ་རྒྱ་ཆེ་བས་དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་མངོན་པར་ཁེབས་པར་བྱ་བ་དང། འཇིག་རྟེན་གྱི་ཁམས་འབྱམས་ཀླས་
[045-135a5] པ་ཐམས་ཅད་རབ་ཏུ་བརྒྱན་པ་དང། སེམས་ཅན་ཐམས་ཅད་རབ་ཏུ་དགའ་བར་བྱ་བ་དང། སངས་རྒྱས་ཐམས་ཅད་མཆོད་པས་སྐད་ཅིག་སྐད་ཅིག་ཏུ་ཆོས་ཀྱི་དབྱིངས་ཐམས་ཅད་
[045-135a6] རྒྱས་པར་འགེངས་པ་ཚོང་དཔོན་གྱི་བུ་ནོར་བཟང་གིས་མཐོང་ངོ་།མཐོངས་ཀའི་དཔལ་གྱི་བེའུ་ནས་ལྷ་མ་ཡིན་གྱི་དབང་པོ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་
[045-135a7] བྱུང་སྟེ། ལྷ་མ་ཡིན་གྱི་སྒྱུས་རྣམ་པར་འཕྲུལ་པ་བསམ་གྱིས་མི་ཁྱབ་པ་རབ་ཏུ་སྟོན་ཅིང། ཆུ་འཛིན་ཆེན་པོ་ཡོངས་སུ་བསྐྱབ་པ་དང། འཇིག་རྟེན་གྱི་ཁམས་བརྒྱ་སྟོང་རབ་ཏུ་བསྐྱོད་


[045-135b0] [135B] 
[045-135b1] རིའི་རྒྱལ་པོ་ཆེན་པོ་ཐམས་ཅད་འཐབ་པར་བྱ་བ་དང། ལྷའི་གནས་ཐམས་ཅད་ཡོངས་སུ་བསྐྱོད་པ་དང། བདུད་ཀྱི་དཀྱིལ་འཁོར་ཐམས་ཅད་ཟིལ་གྱིས་མནན་པ་དང། བདུད་
[045-135b2] ཀྱི་སྡེ་ཐམས་ཅད་རབ་ཏུ་གདུལ་བ་དང། ང་རྒྱལ་དང། རློམ་པ་དང། དྲེགས་པ་ཐམས་ཅད་རབ་ཏུ་གཞོམ་པ་དང། གནོད་པར་སེམས་པའི་སེམས་བཟློག་ཅིང་དགའ་བར་བྱ་བ་
[045-135b3] དང། མཐོ་འཚམ་པའི་སེམས་ཕྱིར་བཟློག་པར་བྱ་བ་དང། སེམས་ཅན་རྣམས་ཀྱི་མི་དགེ་བའི་ཆོས་རབ་ཏུ་ཞི་བར་བྱ་བ་དང། ཉོན་མོངས་པའི་རི་རྣམ་པར་གཏོར་བར་བྱ་བ་དང་
[045-135b4] ཉོན་མོངས་པའི་འཐབ་མོ་ཤིན་ཏུ་ཞི་བར་བྱ་བ་དང། ལྷ་མ་ཡིན་གྱི་སྒྱུས་རྣམ་པར་འཕྲུལ་པ་དང། རྣམ་པར་རྩེ་བ་སྣ་ཚོགས་ཀྱིས་སེམས་ཅན་རྣམས་སྐྱོ་བར་བྱ་བ་དང། སྡིག་པ་
[045-135b5] ལས་གྱེན་དུ་བསྐྱོད་པ་དང། འཁོར་པས་འཇིགས་པར་བྱ་བ་དང། སྲིད་པའི་ལམ་གྱི་རྒྱུད་ཐམས་ཅད་ནས་གྱེན་དུ་བསྐྱོད་དེ། གནས་མེད་པ་ལ་རབ་ཏུ་གནས་པར་བྱ་བ་དང། བྱང་
[045-135b6] ཆུབ་ཀྱི་སེམས་ལ་སེམས་ཅན་རྣམས་རབ་ཏུ་དགོད་པ་དང། བྱང་ཆུབ་སེམས་དཔའ་རྣམས་ཀྱི་བྱང་ཆུབ་སེམས་དཔའི་སྤྱོད་པ་རྣམ་པར་དག་པར་བྱ་བ་དང། བྱང་ཆུབ་སེམས་
[045-135b7] དཔའ་རྣམས་ཕ་རོལ་ཏུ་ཕྱིན་པ་ལ་རབ་ཏུ་དགོད་པར་བྱ་བ་དང་བྱང་ཆུབ་སེམས་དཔའི་ས་ལ་རབ་ཏུ་གཟུད་པ་དང། བྱང་ཆུབ་སེམས་དཔའ་རྣམས་ཀྱི་སངས་རྒྱས་ཀྱི་ཆོས་ཀྱི་


[045-136a0] [136A] 
[045-136a1] ༄༅། །ཚུལ་སྣང་བ་ཡོངས་སུ་བསྐྱེད་པ་དང། ཆོས་ཀྱི་ཚུལ་རྣམ་པར་དགོད་པ་སྣ་ཚོགས་ཀྱིས་སེམས་ཀྱི་སྐད་ཅིག་རེ་རེ་ཞིང་ཆོས་ཀྱི་དབྱིངས་རྒྱས་པར་
[045-136a2] འགེངས་པར་བྱེད་པ། ཚོང་དཔོན་གྱི་བུ་ནོར་བཟང་གིས་མཐོང་ངོ་།རྒྱབ་ཀྱི་གཞུང་ནས་ཉན་ཐོས་དང། རང་སངས་རྒྱས་མང་པོ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་
[045-136a3] བ་སྙེད་བྱུང་ནས། ཉན་ཐོས་དང། རང་སངས་རྒྱས་ཀྱིས་འདུལ་བའི་སེམས་ཅན་བདག་ཏུ་མངོན་པར་ཞེན་པ་རྣམས་ལ་བདག་མེད་པ་དང། སེམས་ཅན་མེད་པ་ཡོངས་སུ་རྗོད་
[045-136a4] པར་བྱེད་ཅིང། རྟག་པར་མངོན་པར་ཞེན་པ་རྣམས་ལ་འདུ་བྱེད་ཐམས་ཅད་མི་རྟག་པར་ཡོངས་སུ་བསྟན་པ་དང། འདོད་ཆགས་ཀྱི་སྤྱོད་པ་ཅན་རྣམས་ལ་མི་སྡུག་པ་དང། ཞེ་སྡང་
[045-136a5] གི་སྤྱོད་པ་ཅན་རྣམས་ལ་བྱམས་པ་དང། གཏི་མུག་གི་སྤྱོད་པ་ཅན་རྣམས་ལ་རྐྱེན་ལས་འབྱུང་བའི་རྟེན་ཅིང་འབྲེལ་པར་འབྱུང་བ་བརྗོད་པ་དང། ཆ་མཉམ་པའི་སྤྱོད་པ་ཅན་རྣམས་ལ་
[045-136a6] ཡེ་ཤེས་ཀྱི་ཡུལ་དང་ལྡན་པའི་ཆོས་ཀྱི་ཚུལ་མངོན་པར་བསྟན་པ་དང། ཡུལ་ལ་མངོན་པར་དགའ་བ་རྣམས་ལ་གནས་མེད་པ་རབ་ཏུ་བརྗོད་པ་དང། ཞི་བ་ལ་གནས་སུ་སེམས་པ་
[045-136a7] རྣམས་ལ་སྨོན་ལམ་གྱི་ཁྱད་པར་གྱིས་སྤྲོ་བ་བསྐྱེད་པ་དང་ཕྱོགས་ཀྱི་རྒྱུད་དང་སྒོ་ཐམས་ཅད་དུ་ཆོས་ཀྱི་ཚུལ་རྒྱ་མཚོའི་རྒྱུད་དང་སྒོ་ཐམས་ཅད་སེམས་ཅན་ཐམས་ཅད་ཀྱི་དོན་དུ་


[045-136b0] [136B] 
[045-136b1] ཚོང་དཔོན་གྱི་བུ་ནོར་བཟང་གིས་མཐོང་ངོ། །ཕྲག་པའི་ལྷུན་གཉིས་ལས་གནོད་སྦྱིན་དང། སྲིན་པོའི་དབང་པོའི་དབྱིབས་
[045-136b2] སྣ་ཚོགས་དང་ལྡན་ཞིང། ལུས་མི་སྡུག་པ་དང། ཁ་དོག་དང་ཆུ་ཞེང་སྣ་ཚོགས་ཅན། སྤྱོད་ལམ་གྱི་རྣམ་པ་སྣ་ཚོགས་དང་ལྡན་པ། བཞོན་པ་སྣ་ཚོགས་ལ་ཞོན་པ། འཁོར་སྣ་ཚོགས་
[045-136b3] ཀྱིས་ཡོངས་སུ་བསྐོར་བ་སེམས་ཅན་གྱི་ཁམས་ཡོངས་སུ་བསྐྱང་བ་ལ་བརྩོན་པ། འོད་སྣ་ཚོགས་ཀྱིས་སྣང་བར་བྱ་བ་ལ་བརྩོན་པ་དབྱངས་སྣ་ཚོགས་རབ་ཏུ་སྒྲོག་པ། སངས་རྒྱས་ཀྱི་
[045-136b4] ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་ནས་ཐབས་མངོན་པར་བསྒྲུབ་པ་སྣ་ཚོགས་མ་འདྲེས་པས། ཕྱོགས་དང་ཕྱོགས་མཚམས་ཀུན་གྱི་ནམ་མཁའ་རྒྱས་པར་འགེངས་ཤིང་
[045-136b5] དགེ་བའི་སྤྱོད་པ་ཐམས་ཅད་ཡོངས་སུ་བསྲུང་བ་དང། འཕགས་པའི་དཀྱིལ་འཁོར་ཐམས་ཅད་ཡོངས་སུ་བསྲུང་བ་དང། བྱང་ཆུབ་སེམས་དཔའ་ཐམས་ཅད་ཡོངས་སུ་གཟུང་བ་
[045-136b6] དང། ལག་ན་རྡོ་རྗེའི་ལས་ཀྱིས་ཡང་དག་པར་སོང་བ་དང། ཡང་དག་པར་ཞུགས་པ་ཐམས་ཅད་ཡོངས་སུ་བསྲུང་བ་དང། སངས་རྒྱས་ཐམས་ཅད་ལ་མཆོད་པ་དང། རིམ་གྲོ་བྱ་བ་
[045-136b7] དང། སེམས་ཅན་ལོག་པར་ལྷུང་བ་རྣམས་ཀྱི་ངན་སོང་གི་ལམ་གྱི་རྒྱུད་ཐམས་ཅད་རྣམ་པར་བཟློག་པ་དང། འཇིག་རྟེན་ཐམས་ཅད་ཀྱི་ནད་དང། གནོད་པ་དང། འཇིགས་པ་


[045-137a0] [137A] 
[045-137a1] ༄༅། །ཐམས་ཅད་ཞི་བར་བྱ་བའི་དོན་དུ་བརྩོན་པ། སེམས་ཅན་གྱི་དོན་བྱ་བས་འཇིག་རྟེན་ཡོངས་སུ་བསྐྱང་བ་ལ་བརྩོན་པ་རྣམས་བསོད་ནམས་དང་ཡེ་ཤེས་
[045-137a2] ཀྱི་འཁོར་ལོ་ཡོངས་སུ་རྫོགས་པར་བྱ་བ་དང། ཆོས་ཀྱི་འཁོར་ལོའི་རྗེས་སུ་འབྲང་བར་བྱ་བ་དང། ཕས་ཀྱི་རྒོལ་བའི་འཁོར་ཚར་གཅོད་པར་བྱེད་ཅིང། ཆོས་ཀྱི་དབྱིངས་ཐམས་
[045-137a3] ཅད་རྒྱས་པར་འགེངས་པར་བྱེད་པ། ཚོང་དཔོན་གྱི་བུ་ནོར་བཟང་གིས་མཐོང་ངོ། །མདུན་གྱི་ལྟོ་ནས་མིའམ་ཅིའི་དབང་པོ། སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་
[045-137a4] ཕྲ་བ་སྙེད། མིའམ་ཅིའི་དབང་པོའི་བུ་མོའི་འཁོར་བརྒྱ་སྟོང་གྲངས་མེད་པ་ཅན་དང། དྲི་ཟའི་དབང་པོ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་དྲི་ཟའི་དབང་
[045-137a5] པོའི་བུ་མོའི་འཁོར་བརྒྱ་སྟོང་གྲངས་མེད་པ་ཅན་དག་བྱུང་ནས་ལྷའི་རོལ་མོ་བརྒྱ་སྟོང་གྲངས་མེད་པའི་སྒྲ་སྙན་པ་དང་གླུའི་དབྱངས་ཀྱིས་ཆོས་ཀྱི་རང་བཞིན་དང་ལྡན་པའི་སངས་
[045-137a6] རྒྱས་ཀྱི་བསྟོད་པ་རྗོད་པ་བྱེད་ཅིང། བྱང་ཆུབ་ཀྱི་སེམས་ཡོངས་སུ་བསྔགས་པ་དང། བྱང་ཆུབ་སེམས་དཔའི་སྤྱོད་པ་ཡོངས་སུ་བརྗོད་པ་དང། མངོན་པར་རྫོགས་པར་འཚང་
[045-137a7] རྒྱ་བའི་སྒོ་ཐམས་ཅད་ལ་མངོན་པར་བསྟོད་པ་དང། ཆོས་ཀྱི་འཁོར་ལོའི་སྒོ་ཐམས་ཅད་དུ་འཇུག་པ་དང། རྣམ་པར་འཕྲུལ་པའི་སྒོ་ཐམས་ཅད་ལ་མངོན་པར་སྤྲོ་བར་བྱ་བ་དང་


[045-137b0] [137B] 
[045-137b1] བརྗོད་པ་དང། སངས་རྒྱས་ཀྱི་བསྟན་པའི་སྒོ་ཐམས་ཅད་ཡོངས་སུ་གཟུང་བ་དང། སེམས་ཅན་གྱི་སྒོ་ཐམས་ཅད་རབ་ཏུ་
[045-137b2] དགའ་བར་བྱ་བ་དང། སངས་རྒྱས་ཀྱི་ཞིང་གི་སྒོ་ཐམས་ཅད་ཡོངས་སུ་དག་པར་བྱ་བ་དང། ཆོས་ཀྱི་སྒོ་ཐམས་ཅད་མངོན་པར་བསྟན་པར་བྱ་བ་དང། སྒྲིབ་པའི་སྒོ་ཐམས་ཅད་རྣམ་པར་
[045-137b3] བཟློག་པར་བྱ་བ་དང། དགེ་བའི་རྩ་བའི་སྒོ་ཐམས་ཅད་ཡོངས་སུ་སྐྱེད་པ་བྱེད་ཅིང་ཆོས་ཀྱི་དབྱིངས་རྒྱས་པར་འགེངས་པ། ཚོང་དཔོན་གྱི་བུ་ནོར་བཟང་གིས་མཐོང་ངོ། །ཁའི་སྒོ་
[045-137b4] ནས་འཁོར་ལོས་བསྒྱུར་བའི་རྒྱལ་པོ། རིན་པོ་ཆེ་བདུན་དང་ལྡན་ཞིང། སྟོབས་ཀྱི་ཡན་ལག་བཞིའི་ཚོགས་ཀྱི་འཁོར་དང་ལྡན་པ་བྱུང་ནས། སྦྱིན་པ་ཆེན་པོའི་འོད་ཟེར་གྱི་རྒྱན་རབ་
[045-137b5] ཏུ་འགྱེད་ཅིང་རིན་པོ་ཆེའི་འབྱུང་གནས་ཐམས་ཅད་ཡོངས་སུ་གཏང་བ་དང། ནོར་བུ་རིན་པོ་ཆེའི་ཚོགས་ཐམས་ཅད་སྤྱིན་པ་དང། དབུལ་པོ་རྣམས་ནོར་དང་ལྡན་པར་བྱ་བ་དང། སྲོག་
[045-137b6] གཅོད་པ་ལས་འཇིག་རྟེན་རྣམ་པར་བཟློག་པ་དང། བྱམས་པའི་སེམས་ལ་སེམས་ཅན་རབ་ཏུ་དགོད་པ་དང། མ་བྱིན་པར་ལེན་པ་དང་རབ་ཏུ་དབྲལ་བ་དང། རྒྱན་གྱིས་ཤིན་ཏུ་བརྒྱན་
[045-137b7] པའི་བུ་མོ་བྱེ་བ་ཁྲག་ཁྲིག་བརྒྱ་སྟོང་ཡོངས་སུ་གཏང་བ་དང་འདོད་པས་ལོག་པར་གཡེམ་པ་ལས་རྣམ་པར་བཟློག་པ་དང། ཚངས་པའི་སྤྱོད་པ་ལ་རབ་ཏུ་དགོད་པ་དང། བརྫུན་དུ་སྨྲ་


[045-138a0] [138A] 
[045-138a1] ༄༅། །བ་ལས་རྣམ་པར་བཟློག་པ་དང། བསླུ་བ་མེད་པ་ལ་གཞོལ་བར་རབ་ཏུ་དགོད་པ་དང། ཕྲ་མའི་ཚིག་ལས་རྣམ་པར་བཟློག་པ་དང། གཞན་འདུམ་པར་
[045-138a2] བརྩོན་པའི་ཚིག་རབ་ཏུ་བརྗོད་པ་དང། ཞེ་གཅོད་པའི་ཚིག་ལས་འཇིག་རྟེན་རྣམ་པར་བཟློག་པ་དང། འཇམ་ཞིང་ཡིད་དུ་འོང་བའི་ཚིག་རབ་ཏུ་བརྗོད་པ་དང། གནོད་པའི་ཆོས་
[045-138a3] དང་ལྡན་པའི་བྱུང་རྒྱལ་དུ་སྨྲ་བ་ལས་སེམས་ཅན་རྣམ་པར་བཟློག་པ་དང། དོན་ཟབ་མོའི་ཚིག་རབ་ཏུ་དབྱེ་བ་གདོན་མི་ཟ་བ་ལས་ཡང་དག་པར་དགོད་པ་དང། ངག་གི་ཉེས་
[045-138a4] པ་ཐམས་ཅད་ལས་འཇིག་རྟེན་རྣམ་པར་བཟློག་པ་དང། སྙིང་རྗེ་དང་ལྡན་པའི་ཚིག་རབ་ཏུ་བརྗོད་པར་བྱ་བ་དང། འཇིག་རྟེན་གྱི་སྙིང་གི་དྲི་མ་ཡོངས་སུ་སེལ་ཅིང། འདོད་པ་ཆུང་
[045-138a5] བ་དང། ཆོག་ཤེས་པ་ལ་བརྩོན་པར་སེམས་ཅན་རབ་ཏུ་དགོད་པ་དང་ཆགས་སེམས་ལས་འཇིག་རྟེན་རྣམ་པར་བཟློག་པ་དང། གཞན་གྱི་སེམས་ཀྱི་རྒྱུད་དགའ་བར་བྱེད་པ་
[045-138a6] ལ་རབ་ཏུ་དགོད་པ་དང། ལྟ་བའི་དྲ་བ་ཐམས་ཅད་ལས་འཇིག་རྟེན་རབ་ཏུ་གདོན་པ་དང། ཡིད་གཉིས་ཀྱི་ར་བ་ཐམས་ཅད་རྣམ་པར་གཏོར་བ་དང། ཐེ་ཚོམ་གྱི་སྤོ་ཐམས་ཅད་
[045-138a7] རབ་ཏུ་གཞོམ་པ་དང། ནེམ་ནུར་དང་སོམ་ཉིའི་རབ་རིབ་ཡོངས་སུ་བསལ་བ་དང། ཆོས་རྣམ་པར་དབྱེ་བ་འཇིག་རྟེན་དུ་རབ་ཏུ་དབྱེ་བ་དང། རྐྱེན་ལས་བྱུང་བ་རབ་ཏུ་བརྗོད་པ་དང་


[045-138b0] [138B] 
[045-138b1] དང། སྒྲིབ་པ་ཐམས་ཅད་རྣམ་པར་བཟློག་པ་དང། སྒྲིབ་པ་མེད་པའི་ཚུལ་ལ་གཟུད་པ་དང། སངས་རྒྱས་ཀྱི་དོན་གྱི་
[045-138b2] ཚུལ་སྣ་ཚོགས་བརྗོད་པ་བྱེད་ཅིང། ཕྱོགས་བཅུའི་ཆོས་ཀྱི་དབྱིངས་རྒྱས་པར་འགེངས་པ་ཚོང་དཔོན་གྱི་བུ་ནོར་བཟང་གིས་མཐོང་ངོ་།མིག་གཉིས་ནས་ཉི་མའི་དཀྱིལ་འཁོར་བརྒྱ་སྟོང་
[045-138b3] སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་སྟེ་སེམས་ཅན་དམྱལ་བ་ཆེན་པོ་ཐམས་ཅད་ཡོངས་སུ་སྣང་བར་བྱེད་ཅིང། འཇིག་རྟེན་གྱི་མུན་པ་ཆེན་པོ་སེལ་བ་དང་
[045-138b4] སེམས་ཅན་རྣམས་ཀྱི་གཏི་མུག་གི་རབ་རིབ་སེལ་བ་དང། གྲང་བའི་སེམས་ཅན་དམྱལ་བ་ན་འཁོད་པའི་སེམས་ཅན་རྣམས་ཀྱི་གྲང་བའི་སྡུག་བསྔལ་རབ་ཏུ་ཞི་བར་བྱེད་པ་དང། སའི་རང་
[045-138b5] བཞིན་གྱི་ཞིང་རྣམས་སུ་འོད་ཁ་དོག་དཀར་བོ་ཅན་རབ་ཏུ་འགྱེད་པ་དང། གསེར་གྱི་རང་བཞིན་གྱི་ཞིང་རྣམས་སུ་འོད་བཻ་ཌཱུརྱའི་ཁ་དོག་ཅན་རབ་ཏུ་འགྱེད་པ་དང། བཻ་ཌཱུརྱའི་རང་བཞིན་གྱི་
[045-138b6] ཞིང་རྣམས་སུ་འོད་དངུལ་གྱི་ཁ་དོག་ཅན་རབ་ཏུ་འགྱེད་པ་དང་དངུལ་གྱི་རང་བཞིན་གྱི་ཞིང་རྣམས་སུ་འོད་གསེར་གྱི་ཁ་དོག་ཅན་རབ་ཏུ་འགྱེད་པ་དང། གསེར་གྱི་རང་བཞིན་གྱི་ཞིང་
[045-138b7] རྣམས་སུ་འོད་ཤེལ་གྱི་ཁ་དོག་ཅན་རབ་ཏུ་འགྱེད་པ་དང། གསེར་གྱི་རང་བཞིན་གྱི་ཞིང་རྣམས་སུ་འོད་མུ་ཏིག་དམར་པོའི་ཁ་དོག་ཅན་རབ་ཏུ་འགྱེད་པ་དང། ཨསྨ་གར་བཧའི་རང་བཞིན་གྱི་


[045-139a0] [139A] 
[045-139a1] ༄༅། །ཞིང་རྣམས་སུ་འོད་གསེར་གྱི་ཁ་དོག་ཅན་རབ་ཏུ་འགྱེད་པ་དང། གསེར་གྱི་རང་བཞིན་གྱི་ཞིང་རྣམས་སུ་འོད་ཨསྨ་གར་བཧའི་ཁ་དོག་ཅན་རབ་ཏུ་འགྱེད་
[045-139a2] པ་དང། ཨིནྡྲ་ནཱི་ལའི་རང་བཞིན་གྱི་ཞིང་རྣམས་སུ་འོད་རིན་པོ་ཆེའི་རྒྱལ་པོ་ཉི་མའི་སྙིང་པོའི་ཁ་དོག་ཅན་རབ་ཏུ་འགྱེད་པ་དང། རིན་པོ་ཆེའི་རྒྱལ་པོ་ཉི་མའི་སྙིང་པོའི་རང་བཞིན་གྱི་
[045-139a3] ཞིང་རྣམས་སུ་འོད་རིན་པོ་ཆེའི་ཨིནྡྲ་ནཱི་ལའི་ཁ་དོག་ཅན་རབ་ཏུ་འགྱེད་པ་དང། མུ་ཏིག་དམར་པོའི་རང་བཞིན་གྱི་ཞིང་རྣམས་སུ་འོད་རིན་པོ་ཆེའི་རྒྱལ་པོ་ཟླ་བའི་འོད་ཟེར་གྱི་དྲ་བ་དང་
[045-139a4] དཀྱིལ་འཁོར་གྱི་སྙིང་པོའི་ཁ་དོག་ཅན་རབ་ཏུ་འགྱེད་པ་དང། རིན་པོ་ཆེའི་རྒྱལ་པོ་ཟླ་བའི་འོད་ཟེར་གྱི་དྲ་བ་དང། དཀྱིལ་འཁོར་གྱི་སྙིང་པོའི་རང་བཞིན་གྱི་ཞིང་རྣམས་སུ་འོད་མུ་
[045-139a5] ཏིག་དམར་པོ་ཁ་དོག་ཅན་རབ་ཏུ་འགྱེད་པ་དང། རིན་པོ་ཆེ་གཅིག་གི་རང་བཞིན་གྱི་ཞིང་རྣམས་སུ་འོད་རིན་པོ་ཆེ་སྣ་ཚོགས་ཀྱི་ཁ་དོག་ཅན་རབ་ཏུ་འགྱེད་པ་དང། རིན་པོ་ཆེ་སྣ་ཚོགས་
[045-139a6] ཀྱི་རང་བཞིན་གྱི་ཞིང་རྣམས་སུ་འོད་རིན་པོ་ཆེ་གཅིག་གི་ཁ་དོག་ཅན་རབ་ཏུ་འགྱེད་པ་དང། དེ་བཞིན་དུ་བྱང་ཆུབ་སེམས་དཔའི་འཁོར་གྱི་དཀྱིལ་འཁོར་ཐམས་ཅད་དུ་སེམས་ཅན་གྱི་
[045-139a7] དོན་ཚད་མེད་པ་ལ་བརྩོན་ཞིང་ཆོས་ཀྱི་དབྱིངས་རྒྱས་པར་འགེངས་པ་ཚོང་དཔོན་གྱི་བུ་ནོར་བཟང་གིས་མཐོང་ངོ། །སྨིན་མཚམས་ཀྱི་མཛོད་སྤུ་ནས་ཟླ་བ་མང་པོ་སངས་རྒྱས་ཀྱི་ཞིང་


[045-139b0] [139B] 
[045-139b1] ལྷའི་དབང་པོ་ཐམས་ཅད་ཟིལ་གྱིས་གནོན་ཅིང། འཇིག་རྟེན་ཐམས་ཅད་ཀྱི་འདོད་པའི་དགའ་བ་རྣམ་པར་བཟློག་པ་དང། སངས་རྒྱས་
[045-139b2] བལྟ་བར་དགའ་བ་ལ་རྗེས་སུ་བསྔགས་པར་བྱེད་ཅིང། སེམས་ཅན་ཚད་མེད་པ་གདུལ་བ་ལ་བརྩོན་པར་ཕྱོགས་བཅུའི་ཆོས་ཀྱི་དབྱིངས་རྒྱས་པར་འགེངས་པ་མཐོང་ངོ། །དཔྲལ་བ་ནས་
[045-139b3] ཚངས་པ་ཆེན་པོ་སྤྱོད་ལམ་རབ་ཏུ་ཞི་བ། སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་ནས་ཚངས་པའི་དབྱངས་སུ་བརྗོད་དེ་སངས་རྒྱས་ཐམས་ཅད་ལ་གསོལ་བ་གདབ་པ་
[045-139b4] དང༑ བྱང་ཆུབ་སེམས་དཔའ་ཐམས་ཅད་རབ་ཏུ་དགའ་བར་བྱ་བ་བྱེད་ཅིང་སེམས་ཅན་གྱི་དོན་ཚད་མེད་པ་ལ་བརྩོན་པར་ཕྱོགས་བཅུའི་ཆོས་ཀྱི་དབྱིངས་རྒྱས་པར་འགེངས་པ་ཚོང་དཔོན་
[045-139b5] གྱི་བུ་ནོར་བཟང་གིས་མཐོང་ངོ། །མགོ་ནས་བྱང་ཆུབ་སེམས་དཔའ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་ནས། ཁ་དོག་དང་དབྱིངས་སྣ་ཚོགས་ཀྱིས་བརྒྱན་
[045-139b6] པའི་ལུས་ཡོངས་སུ་སྟོན་ཅིང། དཔེ་བྱད་བཟང་པོས་རྣམ་པར་བྲིས་པའི་ལུས་རབ་ཏུ་བསྟན་པ་དང། འོད་ཀྱི་དཀྱིལ་འཁོར་གྱི་སྤྲིན་མཐའ་དང་དབུས་མེད་པ་རབ་ཏུ་དགྱེ་བ་དང། བ་སྤུའི་
[045-139b7] བུ་ག་ཐམས་ཅད་ནས་སངས་རྒྱས་ཐམས་ཅད་ཀྱི་སྔོན་གྱི་བྱང་ཆུབ་སེམས་དཔའི་སྤྱོད་པ་ནས་བཟུང་སྟེ། གཏོང་བ་དང། ལེན་པ་དང། དངོས་པོ་ཡོངས་སུ་གཏོང་བའི་རྣམ་པའི་སྤྲིན་


[045-140a0] [140A] 
[045-140a1] ༄༅། །མང་པོ་རབ་ཏུ་དགྱེ་བ་དང། ཕ་རོལ་ཏུ་ཕྱིན་པ་སྣ་ཚོགས་དང་ལྡན་པའི་སྔོན་གྱི་སྤྱོར་བ་རྒྱ་མཚོ་ཡོངས་སུ་བསྟན་པ་དང། སྦྱིན་པའི་སྤྱོད་པ་འཇིག་རྟེན་
[045-140a2] དུ་ཡོངས་སུ་བརྗོད་པ་དང། སེར་སྣའི་དྲི་མ་རྣམ་པར་བཟློག་པ་དང། ཆགས་པ་ཐམས་ཅད་སྤང་བ་ལ་སེམས་ཅན་རབ་ཏུ་དགོད་པ་དང། འཇིག་རྟེན་རིན་པོ་ཆེ་སྣ་ཚོགས་ཐམས་
[045-140a3] ཅད་ཀྱི་རྒྱན་གྱིས་བརྒྱན་པར་བྱིན་གྱིས་བརླབ་པ་དང། སྦྱིན་པའི་ཕ་རོལ་ཏུ་ཕྱིན་པ་ལ་སེམས་ཅན་རབ་ཏུ་དགོད་པ་དང། མཚན་ཐམས་ཅད་ཀྱི་ཡོན་ཏན་ཡང་དག་པར་བརྗོད་
[045-140a4] པ་དང། སངས་རྒྱས་ཀྱི་མཚན་འབྱུང་བའི་རྒྱུ་སྟོན་པ་བྱེད་པ་མཐོང་ངོ། །ཡང་བྱང་ཆུབ་སེམས་དཔའ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་ནས་
[045-140a5] ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་བརྗོད་ཅིང། བ་སྤུའི་བུ་ག་ཐམས་ཅད་ནས་སངས་རྒྱས་ཐམས་ཅད་ཀྱི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་ལྡན་པའི་སྔོན་གྱི་སྦྱོར་
[045-140a6] བ་རྒྱ་མཚོ་ཡོངས་སུ་བསྟན་པ་དང། སེམས་ཅན་ཐམས་ཅད་ལམ་གྱི་རྒྱུད་དང་ཡུལ་ལས་ཕྱིར་ཕྱོགས་པར་བྱས་ཏེ། དེ་བཞིན་གཤེགས་པའི་ཡུལ་ལ་མངོན་དུ་ཕྱོགས་པར་
[045-140a7] བྱ་བ་དང། འཇིག་རྟེན་གྱི་འདོད་པ་ལ་རྣམ་པར་སྨད་པ་དང། འཇིག་རྟེན་གྱི་ཕྱིན་ཅི་ལོག་གི་ལིང་ཏོག་རྣམ་པར་བསལ་བ་དང། ལོག་པའི་རྣམ་པར་རྟོག་པ་རབ་ཏུ་ཞི་བར་


[045-140b0] [140B] 
[045-140b1] བྱང་ཆུབ་སེམས་དཔའི་ཚུལ་ཁྲིམས་ལ་ཡང་དག་པར་དགོད་པ་དང། སྙིང་རྗེ་ཆེན་པོའི་ཚུལ་ཁྲིམས་ཡོངས་སུ་བརྗོད་ཅིང། དེ་བཞིན་གཤེགས་པའི་ཚུལ་ཁྲིམས་རབ་ཏུ་
[045-140b2] ཐོབ་པར་བྱ་བའི་ཕྱིར། སངས་རྒྱས་ཀྱི་ལམ་ནན་ཏན་དུ་བྱ་བའི་ཚུལ་ཁྲིམས་ལ་སེམས་ཅན་རབ་ཏུ་དགོད་པ་དང། སྲིད་པའི་ལམ་གྱི་རྒྱུད་རྨི་ལམ་ལྟ་བུར་སེམས་ཅན་རྣམས་ལ་རབ་ཏུ་བརྗོད་
[045-140b3] ཅིང༑ རྨི་ལམ་གྱི་ཚུལ་དང་མཉམ་པར་ཡོངས་སུ་གཞོལ་བར་བྱ་བའི་ཕྱིར། ཡུལ་ཡོངས་སུ་འཛིན་པ་དང། ཉོན་མོངས་པ་ལ་དབང་བསྒྱུར་བ་སེམས་ཅན་རྣམས་རབ་ཏུ་དགོད་པ་བྱེད་པ་
[045-140b4] མཐོང་ངོ། །ཡང་བྱང་ཆུབ་སེམས་དཔའ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་ནས། འཇིག་རྟེན་རྣམས་ལ་མདོག་གསེར་གྱི་ཁ་དོག་ལྟ་བུར་མངོན་པར་སྟོན་
[045-140b5] ཅིང༑ ཁྲོ་བ་མེད་པ་དང། འཁྲུག་པ་མེད་པ་དང། ཤར་གཉེར་བ་མེད་པ་དང། ཞེ་སྡང་བ་མེད་པ་དང། ཆུད་གསོན་པ་མེད་པ་དང་ཁོང་ཁྲོ་བ་མེད་པའི་སེམས་ལ་སེམས་ཅན་རབ་
[045-140b6] ཏུ་དགོད་པ་དང། བྱོལ་སོང་གི་སྐྱེ་གནས་ཀྱི་ལམ་གྱི་རྒྱུད་ཐམས་ཅད་ཡོངས་སུ་གཅད་པའི་ཕྱིར། བ་སྤུའི་སྒོ་ཐམས་ཅད་ནས་བཟོད་པའི་ཕ་རོལ་ཏུ་ཕྱིན་པ་དང་ལྡན་པའི་དེ་བཞིན་
[045-140b7] གཤེགས་པའི་སྔོན་གྱི་སྦྱོར་བའི་སྲིད་རབ་ཏུ་འགྱེད་ཅིང། བཟོད་པའི་སྟོབས་ལ་སེམས་ཅན་རབ་ཏུ་དགོད་པ་དང། ཆོས་ལ་དབང་བསྒྱུར་བ་ལ་སེམས་ཅན་རབ་ཏུ་སྣང་བར་བྱེད་


[045-141a0] [141A] 
[045-141a1] ༄༅། །པ་མཐོང་ངོ། །ཡང་བྱང་ཆུབ་སེམས་དཔའ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་སྟེ་བྱང་ཆུབ་སེམས་དཔའི་བརྩོན་འགྲུས་
[045-141a2] ཀྱི་སྟོབས་མཐའ་ཡས་པ་ཤིན་ཏུ་སྟོན་ཅིང། ཐམས་ཅད་མཁྱེན་པ་ཉིད་དུ་བརྩམས་པ་ལས་ཕྱིར་མི་ལྡོག་པའི་སྟོབས་ཀྱིས་ཐོས་པ་རྒྱ་མཚོ་ཡོངས་སུ་བཙལ་བས་མི་སྐྱོ་བར་བྱ་
[045-141a3] བར་ཡོངས་སུ་བརྗོད་པ་དང། དེ་བཞིན་གཤེགས་པ་ཐམས་ཅད་མཆོད་ཅིང་རིམ་གྲོ་བྱ་བ་ལ་སེམས་ཅན་རབ་ཏུ་གཟུད་པ། སྡུག་བསྔལ་གྱི་ཕུང་པོ་ཐམས་ཅད་རྣམ་པར་བཟློག་
[045-141a4] པའི་བརྩོན་འགྲུས་ཆེན་པོ་ལ་སེམས་ཅན་རབ་ཏུ་དགོད་པ་དང། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་ལྡན་པའི་སྔོན་གྱི་སྦྱོར་བ་མང་པོའི་སྤྲིན་ལུས་ཐམས་ཅད་ལས་རབ་
[045-141a5] ཏུ་འགྱེད་ཅིང། བྱང་ཆུབ་སེམས་དཔའི་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་སྤྱོད་པ་ཡོངས་སུ་བསྟན་པ་དང། སེམས་ཅན་རྣམས་ཀྱི་ལེ་ལོའི་རི་རྣམ་པར་གཏོར་བ་དང་
[045-141a6] བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་སེམས་ཅན་རབ་ཏུ་དགོད་པ་དང། ལས་ལ་དབང་བསྒྱུར་བ་ལ་འཇིག་རྟེན་རབ་ཏུ་གཟུད་པ་དང་རྒྱུན་མ་འཆད་པར་བརྩོན་པར་བྱེད་
[045-141a7] པ་མཐོང་ངོ། །ཡང་བྱང་ཆུབ་སེམས་དཔའ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་ནས་བྱང་ཆུབ་སེམས་དཔའ་རྣམས་ཀྱི་རྗེས་སུ་དྲན་པའི་ལམ་ལ་


[045-141b0] [141B] 
[045-141b1] སྒྲིབ་པ་དང། བར་དུ་གཅོད་པ་དང། རབ་རིབ་ཐམས་ཅད་རྣམ་པར་བསལ་བ་དང། རློམ་པ་དང་བག་མེད་པ་ཐམས་ཅད་ལས་སེམས་ཅན་
[045-141b2] རྣམ་པར་བཟློག་པ་དང། བག་ཡོད་པའི་ཆོས་ལ་རབ་ཏུ་དགོད་པ་དང་ཁེངས་པ་འགྱིང་བ་དང། ང་རྒྱལ་གྱི་རྒྱལ་མཚན་རབ་ཏུ་སྙོལ་བ་དང། སངས་རྒྱས་ཀྱི་བསམ་གཏན་གྱི་ཡན་ལག་
[045-141b3] རྒྱ་མཚོ་བརྗོད་པ་དང། འཇིག་རྟེན་རྣམས་ལ་བསམ་གཏན་གྱི་ཕ་རོལ་ཏུ་ཕྱིན་པ་ཡོངས་སུ་བསྔགས་པ་དང། བ་སྤུའི་བུ་ག་ཐམས་ཅད་ནས་བསམ་གཏན་གྱི་ཕ་རོལ་ཏུ་ཕྱིན་པ་དང་ལྡན་
[045-141b4] པའི་སྔོན་གྱི་ཚུལ་མང་པོའི་སྤྲིན་རབ་ཏུ་དགྱེ་བ་དང། སེམས་ཅན་ལ་དབང་བསྒྱུར་བ་ལ་སེམས་ཅན་རབ་ཏུ་དགོད་པ་བྱེད་ཅིང། སྐད་ཅིག་རེ་རེ་ལ་ཆོས་ཀྱི་དབྱིངས་རྒྱས་པར་འགེངས་
[045-141b5] པ་མཐོང་ངོ། །ཡང་བྱང་ཆུབ་སེམས་དཔའ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་སྟེ། བ་སྤུའི་བུ་ག་ཐམས་ཅད་ནས་སངས་རྒྱས་ཀྱི་ཆོས་ཡོངས་སུ་ཚོལ་བ་
[045-141b6] དང་ལྡན་པའི་སྔོན་གྱི་སྦྱོར་བ་མང་པོའི་སྤྲིན་རབ་ཏུ་དགྱེ་བ་དང། དབྱངས་ཀྱི་ཡན་ལག་རྒྱ་མཚོའི་སྐད་ཐམས་ཅད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་སྤྲིན་གྱི་འབྲུག་སྒྲ་སྒྲོག་པ་དང་
[045-141b7] ཡང་དག་པར་ལྟ་བའི་གློག་རབ་ཏུ་འགྱེད་པ་དང། ཆོས་ཀྱི་རང་བཞིན་གྱི་སྒྲ་དབྱངས་རབ་ཏུ་བསྒྲག་པ་དང། སེམས་ཅན་རྣམས་ཀྱི་བདག་ཏུ་ལྟ་བའི་རིའི་ལྷུན་རབ་ཏུ་གཞིག་པ་དང། ལྟ་བ་


[045-142a0] [142A] 
[045-142a1] ༄༅། །ཐམས་ཅད་ཀྱི་ཟུག་རྔུ་དབྱུང་བ་དང། ཐེ་ཚོམ་དང་ཡིད་གཉིས་དང་ནེམ་ནུར་གྱི་རབ་རིབ་རྣམ་པར་བསལ་བ་དང། ཡེ་ཤེས་ཀྱི་དབང་ཡང་དག་པར་
[045-142a2] བསྔགས་པ་བྱེད་ཅིང་སེམས་ཀྱི་སྐད་ཅིག་རེ་རེ་ལ་ཆོས་ཀྱི་དབྱིངས་རྒྱས་པར་འགེངས་པ་མཐོང་ངོ། །ཡང་བྱང་ཆུབ་སེམས་དཔའ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་
[045-142a3] ཕྲ་བ་སྙེད་བྱུང་ནས། སངས་རྒྱས་ཐམས་ཅད་ཀྱི་ཐབས་མཁས་པའི་ཚུལ་གྱི་དཀྱིལ་འཁོར་རབ་ཏུ་རྗོད་པར་བྱེད་ཅིང། བ་སྤུའི་བུ་ག་ཐམས་ཅད་ནས་ཐབས་མཁས་པ་དང་ལྡན་པའི་
[045-142a4] སྔོན་གྱི་སྦྱོར་བ་མང་པོའི་སྤྲིན་རབ་ཏུ་དགྱེ་བ་དང། འཇིག་རྟེན་རྣམས་ལ་ཐབས་མཁས་པའི་སྤྱོད་པ་རབ་ཏུ་བརྗོད་པ་དང། ཐེག་པ་ཆེན་པོའི་འབྱུང་བ་མངོན་པར་བསྟན་པ་དང་
[045-142a5] སངས་རྒྱས་ཐམས་ཅད་ཀྱི་དཀྱིལ་འཁོར་ཡང་དག་པར་བསྔགས་པ་དང། འཁོར་བ་དང། མྱ་ངན་ལས་འདས་པ་ཐ་མི་དད་པའི་བྱང་ཆུབ་སེམས་དཔའི་སྤྱོད་པ་ཡོངས་སུ་བསྟན་
[045-142a6] པ་དང། བྱང་ཆུབ་སེམས་དཔའ་རྣམས་ཀྱི་ཐབས་མཁས་པའི་ཕ་རོལ་ཏུ་ཕྱིན་པ་ལ་སེམས་ཅན་རབ་ཏུ་དགོད་པ་དང། འཇིག་རྟེན་རྣམས་ལ་བྱང་ཆུབ་སེམས་དཔའི་དབང་གི་
[045-142a7] དཀྱིལ་འཁོར་རབ་ཏུ་བསྟན་པ་བྱེད་ཅིང། སེམས་བསྐྱེད་པ་རེ་རེ་ལ་ཆོས་ཀྱི་དབྱིངས་རྒྱས་པར་འགེངས་པ་མཐོང་ངོ། ཡང་བྱང་ཆུབ་སེམས་དཔའ་སངས་རྒྱས་ཀྱི་ཞིང་གྲངས་


[045-142b0] [142B] 
[045-142b1] བ་སྤུའི་བུ་ག་ཐམས་ཅད་ནས་དེ་བཞིན་གཤེགས་པ་ཐམས་ཅད་ཀྱི་མཚན་རྒྱ་མཚོའི་སྤྲིན་གྱི་འབྲུག་སྒྲ་སྒྲོག་ཅིང། བ་སྤུའི་བུ་ག་ཐམས་ཅད་
[045-142b2] ནས་བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་གྱི་ཕ་རོལ་ཏུ་ཕྱིན་པ་ཡོངས་སུ་དག་པ་དང་ལྡན་པའི་སྔོན་གྱི་སྦྱོར་བ་མང་པོའི་སྤྲིན་རབ་ཏུ་དགྱེ་བ་དང། སྨོན་ལམ་གྱི་ཕ་རོལ་ཏུ་
[045-142b3] ཕྱིན་པ་ཡང་དག་པར་བསྔགས་པ་དང། བྱང་ཆུབ་སེམས་དཔའི་དབང་ཐམས་ཅད་ལ་སེམས་ཅན་རབ་ཏུ་དགོད་པ་དང། སྨོན་ལམ་ཆེན་པོའི་ཤིང་རྟའི་འཁོར་ལོ་ཕྱི་མའི་མཐའི་མུར་ཐུག་
[045-142b4] པར་འདྲིལ་བ། ཆོས་ཐམས་ཅད་ཀྱི་རྗེས་སུ་འབྲང་བ། ཉོན་མོངས་པ་ཐམས་ཅད་རྣམ་པར་བཟློག་པ། མི་ཤེས་པའི་རི་རྣམ་པར་འཐོར་བ་འཇིག་རྟེན་དུ་རབ་ཏུ་རྗོད་པ་བྱེད་ཅིང་སྨོན་ལམ་
[045-142b5] སྣ་ཚོགས་ཀྱི་རྣམ་པར་འཕྲུལ་བས། སེམས་ཀྱི་སྐད་ཅིག་རེ་རེ་ལ་ཆོས་ཀྱི་དབྱིངས་རྒྱས་པར་འགེངས་པ་མཐོང་ངོ། །ཡང་བྱང་ཆུབ་སེམས་དཔའི་སངས་རྒྱས་ཀྱི་ཞིང་གྲངས་མེད་པའི་
[045-142b6] རྡུལ་ཤིན་ཏུ་ཕྲ་བ་སྙེད་བྱུང་སྟེ། བྱང་ཆུབ་སེམས་དཔའི་སྟོབས་རབ་ཏུ་སྣང་བར་བྱ་བ་དང། བྱང་ཆུབ་སེམས་དཔའི་སྟོབས་ཡོངས་སུ་བསྒྲུབ་པའི་སྒྲ་རབ་ཏུ་དབྱུང་བ་དང། བ་སྤུ་བུ་ག་ཐམས་
[045-142b7] ཅད་ནས་སྟོབས་ཀྱི་ཕ་རོལ་ཏུ་ཕྱིན་པ་སྒྲུབ་ཅིང་འབྱིན་པའི་སྔོན་གྱི་སྦྱོར་བ་མང་པོའི་སྤྲིན་རབ་ཏུ་དགྱེ་བ་དང། བདུད་དང་ཕས་ཀྱི་རྒོལ་བ་ཐམས་ཅད་ཀྱིས་མི་ཐུབ་པའི་སྟོབས་ཡོངས་སྟོབས་ཡོངས་སུ་བསྟན་


[045-143a0] [143A] 
[045-143a1] ༄༅། །པ་དང། ཁོར་ཡུག་དང་རྡོ་རྗེའི་རི་ཐམས་ཅད་ལུས་ཀྱི་སྟེང་དུ་རྡིབ་ཀྱང་མི་ཉམས་པའི་སྟོབས་རབ་ཏུ་བརྗོད་པ་དང་བསྐལ་པས་འཚིག་པ་ཐམས་
[045-143a2] ཅད་ཀྱི་མེ་རྒྱ་མཚོའི་ནང་ན་གནས་ཀྱང་ལུས་ལ་གནོད་པ་མེད་པའི་སྟོབས་ཡོངས་སུ་བསྟན་པ་དང། འཇིག་རྟེན་གྱི་ཁམས་འབྱམས་ཀླས་པ་ཐམས་ཅད་ལག་པའི་མཐིལ་གྱིས་
[045-143a3] ནམ་མཁའི་དབྱིངས་སུ་སྟོན་པའི་སྟོབས་ཡོངས་སུ་སྟོན་པ་བྱེད་ཅིང་སེམས་ཀྱི་སྐད་ཅིག་རེ་རེ་ལ་ཆོས་ཀྱི་དབྱིངས་འགེངས་པ་རྒྱུན་མི་གཅོད་པ་མཐོང་ངོ། །ཡང་བྱང་ཆུབ་
[045-143a4] སེམས་དཔའ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་ནས་སེམས་ཅན་རྣམས་ལ་ཡེ་ཤེས་ཀྱི་དཀྱིལ་འཁོར་སྟོན་ཅིང། བ་སྤུའི་བུ་ག་ཐམས་ཅད་
[045-143a5] ནས་ཡེ་ཤེས་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་དང་ལྡན་པའི་སྔོན་གྱི་སྦྱོར་བ་མང་པོའི་སྤྲིན་རབ་ཏུ་འགྱེད་པ་དང་འཇིག་རྟེན་རྣམས་ལ་སངས་རྒྱས་ཐམས་ཅད་ཀྱི་ཡོན་
[045-143a6] ཏན་དང་ཡེ་ཤེས་མངོན་པར་ཤེས་པ་དང་ལྡན་པའི་ཡེ་ཤེས་ཀྱི་ས་རབ་ཏུ་བརྗོད་པ་དང། སངས་རྒྱས་ཐམས་ཅད་ཀྱི་མཚན་མངོན་པར་ཤེས་པ་དང་ལྡན་པའི་ཡེ་ཤེས་ཀྱིས་
[045-143a7] མངོན་པར་བསྟན་པ་དང། སྨོན་ལམ་ཐམས་ཅད་མངོན་པར་བསྒྲུབ་པའི་ཡེ་ཤེས་མངོན་པར་ཤེས་པ་དང་ལྡན་པའི་ཡེ་ཤེས་ཀྱིས་ཡོངས་སུ་བརྗོད་པ་དང། སེམས་ཅན་


[045-143b0] [143B] 
[045-143b1] ཡེ་ཤེས་མངོན་པར་ཤེས་པ་དང་ལྡན་པའི་ཡེ་ཤེས་ཀྱིས་ཤིན་ཏུ་ཡངས་པར་བྱ་བ་དང། སེམས་ཅན་ཐམས་
[045-143b2] ཅད་བདག་མེད་པའི་རང་བཞིན་ལ་གཟུད་པ་མངོན་པར་ཤེས་པ་དང་ལྡན་པའི་ཡེ་ཤེས་ཀྱིས་རྣམ་པར་བསྟན་པ་དང། སེམས་ཅན་ཐམས་ཅད་ཀྱི་སེམས་རྒྱ་མཚོ་རྣམ་པར་བལྟ་བ་
[045-143b3] མངོན་པར་ཤེས་པ་དང་ལྡན་པའི་ཡེ་ཤེས་ཀྱིས་རབ་ཏུ་བརྗོད་པ་དང། སེམས་ཅན་ཐམས་ཅད་ཀྱི་དབང་པོ་རྣམ་པར་དབྱེ་བའི་ཡེ་ཤེས་མངོན་པར་ཤེས་པ་དང་ལྡན་པའི་ཡེ་ཤེས་
[045-143b4] ཀྱི་ས་རབ་ཏུ་དབྱེ་བ་དང། སེམས་ཅན་ཐམས་ཅད་ཀྱི་བསམ་པ་དང་མོས་པ་རྣམ་པར་བལྟ་བའི་ཡེ་ཤེས་མངོན་པར་ཤེས་པ་དང་ལྡན་པའི་ཡེ་ཤེས་ཀྱིས་ཡང་དག་པར་བརྗོད་པ་
[045-143b5] དང༑ སེམས་ཅན་ཐམས་ཅད་ཀྱི་ལས་རྒྱ་མཚོ་ལ་འཇུག་པའི་ཡེ་ཤེས་མངོན་པར་ཤེས་པ་དང་ལྡན་པའི་ཡེ་ཤེས་ཀྱི་ས་རྣམ་པར་དགྲོལ་བ་དང། སེམས་ཅན་ཐམས་ཅད་
[045-143b6] ཀྱི་སྨོན་ལམ་རྒྱ་མཚོ་ལ་འཇུག་པའི་ཡེ་ཤེས་མངོན་པར་ཤེས་པ་དང་ལྡན་པའི་ཡེ་ཤེས་ཀྱི་ས་ཡོངས་སུ་སྟོན་པ་བྱེད་ཅིང་སེམས་ཀྱི་སྐད་ཅིག་རེ་རེ་ལ་ཆོས་ཀྱི་དབྱིངས་རྒྱས་
[045-143b7] པར་འགེངས་པ་ཚོང་དཔོན་གྱི་བུ་ནོར་བཟང་གིས་མཐོང་ངོ། །སྤྱི་བོའི་གཙུག་ཏོར་གྱི་གསེབ་ནས། དེ་བཞིན་གཤེགས་པའི་སྐུ་སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་


[045-144a0] [144A] 
[045-144a1] ༄༅། །བ་སྙེད་མཚན་དམ་པ་དང། དཔེ་བྱད་བཟང་པོ་རྣམ་པར་དག་པས་བརྒྱན་པ། འཛམ་བུ་ཆུ་ཀླུང་གི་གསེར་གྱི་རི་བོ་ཤིན་ཏུ་འབར་བ་ལྟར་སྣང་བ་
[045-144a2] འོད་ཀྱི་དཀྱིལ་འཁོར་ཕྱོགས་བཅུར་སྤ་ཞིང་ཚད་མེད་པར་འབར་བ་དང། ཆོས་ཀྱི་དབྱིངས་ཚུལ་གྱིས་རྒྱས་པར་འགེངས་པའི་དབྱངས་མངའ་བ། སངས་རྒྱས་ཀྱི་རྣམ་པར་
[045-144a3] འཕྲུལ་པ་མཐའ་དང་དབུས་མེད་པ་ཡོངས་སུ་སྟོན་པ་འགྲོ་བ་ཐམས་ཅད་ལ་ཐ་མི་དད་པར་ཆོས་ཀྱི་སྤྲིན་གྱི་ཆར་མངོན་པར་འབེབས་པ་སྟེ། འདི་ལྟར་སྙིང་པོ་བྱང་ཆུབ་མཆོག་ཏུ་
[045-144a4] ཕྱིན་པའི་བྱང་ཆུབ་སེམས་དཔའ་རྣམས་ལ་ཆོས་ཀྱི་དབྱིངས་ཀྱི་གཞིའི་བྱེ་བྲག་མངོན་སུམ་དུ་ཤེས་པའི་སྤྲིན་ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། བྱང་ཆུབ་སེམས་
[045-144a5] དཔའ་དབང་བསྐུར་བ་ཐོབ་པ་རྣམས་ལ་གཞི་ཀུན་ཏུ་རྟེན་པའི་སྤྲིན་ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང་བྱང་ཆུབ་སེམས་དཔའ་ཆོས་ཆེན་པོའི་རྒྱལ་ཚབ་ཏུ་དབང་
[045-144a6] བསྐུར་བ་རྣམས་ལ་སྒོ་ཀུན་ནས་འཇུག་པ་ཞེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། བྱང་ཆུབ་སེམས་དཔའ་གཞོན་ནུར་གྱུར་པ་རྣམས་ལ་ཀུན་ནས་བརྒྱན་པ་ཞེས་
[045-144a7] བྱ་བའི་ཆོས་ཀྱི་ཆར་མངོན་པར་དབབ་པ་དང། བྱང་ཆུབ་སེམས་དཔའ་ཕྱིར་མི་ལྡོག་པ་རྣམས་ལ་སྙིང་རྗེ་ཆེན་པོའི་ཚོགས་ཤིན་ཏུ་བརྟན་པ་ཞེས་བྱ་བའི་ཆོས་ཀྱི་སྤྲིན་གྱི་ཆར་


[045-144b0] [144B] 
[045-144b1] བྱང་ཆུབ་སེམས་དཔའ་ལྷག་པའི་བསམ་བདག་པ་རྣམས་ལ་ཆོས་ཐམས་ཅད་ཀྱི་རང་བཞིན་གྱི་བྱེ་བྲག་ཤེས་པའི་རྡོ་རྗེ་ཞེས་བྱ་བའི་ཆོས་ཀྱི་སྤྲིན་གྱི་ཆར་
[045-144b2] མངོན་པར་དབབ་པ་དང། བྱང་ཆུབ་སེམས་དཔའ་སྔོན་གྱི་སྦྱོར་བ་དང་ལྡན་པ་རྣམས་ལ་འགྲོ་བ་ཡོངས་སུ་སྡུད་པས་ཀུན་ནས་བརྒྱན་པ་ཞེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་
[045-144b3] དབབ་པ་དང། བྱང་ཆུབ་སེམས་དཔའ་ཆེར་སྐྱེས་པ་རྣམས་ལ་དུས་གསུམ་གྱི་དེ་བཞིན་གཤེགས་པའི་དཀྱིལ་འཁོར་མངོན་སུམ་དུ་དམིགས་པའི་སྤྲིན་ཅེས་བྱ་བའི་ཆོས་ཀྱི་སྤྲིན་གྱི་
[045-144b4] ཆར་མངོན་པར་དབབ་པ་དང། བྱང་ཆུབ་སེམས་དཔའ་རྣལ་འབྱོར་ལ་སྤྱོད་པ་རྣམས་ལ་ཆོས་ཐམས་ཅད་ཀྱི་རང་བཞིན་དང། གཞི་རབ་ཏུ་སྒྲོག་པ་ཞེས་བྱ་བའི་ཆོས་ཀྱི་སྤྲིན་གྱི་
[045-144b5] ཆར་མངོན་པར་དབབ་པ་དང། བྱང་ཆུབ་སེམས་དཔའ་ལས་དང་པོ་པ་རྣམས་ལ་སྙིང་རྗེ་ཆེན་པོའི་ཚུལ་དང། ཐབས་ཀྱི་སྙིང་པོའི་སྤྲིན་ཀུན་ཏུ་འབྱུང་བ་ཞེས་བྱ་བའི་ཆོས་ཀྱི་སྤྲིན་གྱི་
[045-144b6] ཆར་མངོན་པར་དབབ་པ་དང། བྱང་ཆུབ་སེམས་དཔའ་སེམས་དང་པོ་བསྐྱེད་པ་རྣམས་ལ་དགའ་བར་བྱ་བའི་མཛོད་ཤིན་ཏུ་བསགས་པའི་སྙིང་པོ་ཞེས་བྱ་བའི་ཆོས་ཀྱི་སྤྲིན་གྱི་
[045-144b7] ཆར་མངོན་པར་དབབ་པ་དང། བྱང་ཆུབ་སེམས་དཔའ་ཡངས་པ་ལ་མོས་པ་རྣམས་ལ་རྣམ་པར་ཐར་པ་ལ་རྣམ་པར་ཐར་པ་མི་ཟད་པ་དང་དེ་བཞིན་གཤེགས་པའི་སྨོན་ལམ་གྱིས་


[045-145a0] [145A] 
[045-145a1] ༄༅། །དགའ་བར་བྱེད་པའི་མཛོད་ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། གཟུགས་ལ་སྤྱོད་པའི་སེམས་ཅན་རྣམས་ལ་གཞི་ཀུན་ཏུ་
[045-145a2] མི་ཟད་པའི་མཛོད་ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། ཚངས་པའི་རིས་ཀྱི་ལྷ་རྣམས་ལ་ཚུལ་རྒྱ་མཚོ་ཚད་མེད་པའི་འབྲུག་སྒྲའི་དབྱངས་ཞེས་བྱ་བའི་
[045-145a3] ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། དབང་སྒྱུར་གྱི་ལྷ་རྣམས་ལ་སྟོབས་འབྱུང་བའི་ཆོས་ཀྱི་ཡོ་བྱད་མི་ཟད་པའི་མཛོད་ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་
[045-145a4] པར་དབབ་པ་དང། བདུད་ཀྱི་རིས་ཀྱི་ལྷ་རྣམས་ལ་ཐམས་ཅད་མཁྱེན་པ་ཉིད་ཀྱི་ཚོགས་རྒྱལ་མཚན་སྣ་ཚོགས་ཅན་ཡང་དག་པར་བསྒྲུབ་པའི་དབྱངས་ཞེས་བྱ་བའི་ཆོས་ཀྱི་
[045-145a5] སྤྲིན་གྱི་ཆར་མངོན་པར་དབབ་པ་དང། འཕྲུལ་དགའི་ལྷ་རྣམས་ལ་ཡེ་ཤེས་རིན་པོ་ཆེ་སྣ་ཚོགས་ལ་བརྩོན་པ་ཞེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང་
[045-145a6] དགའ་ལྡན་གྱི་ལྷ་རྣམས་ལ་བྱང་ཆུབ་སེམས་དཔའི་སྨོན་ལམ་རིན་པོ་ཆེ་སྣ་ཚོགས་ཀྱི་རྒྱལ་མཚན་ཞེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། མཚེ་མའི་ལྷ་
[045-145a7] རྣམས་ལ་དེ་བཞིན་གཤེགས་པ་ཐམས་ཅད་རྗེས་སུ་དྲན་པའི་མཛོད་ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། ལྷའི་དབང་པོ་བརྒྱ་བྱིན་གྱི་གནས་སུ་དེ་


[045-145b0] [145B] 
[045-145b1] བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། གནོད་སྦྱིན་གྱི་དབང་པོའི་གནས་སུ་ཆོས་ཀྱི་དབྱིངས་ཀྱི་
[045-145b2] ནམ་མཁའ་ལ་དེ་བཞིན་གཤེགས་པའི་གནས་རྣམ་པར་འཕྲུལ་པས་རྒྱས་པར་འགེངས་པ་ཞེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། དྲི་ཟའི་དབང་པོའི་གནས་
[045-145b3] སུ་དེ་བཞིན་གཤེགས་པ་ཐམས་ཅད་ཀྱི་ཆོས་ཡང་དག་པར་བགྲོ་བ་ཞེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། ལྷ་མ་ཡིན་གྱི་གནས་སུ་ཡེ་ཤེས་ཀྱི་ཚུལ་རྡོ་རྗེའི་
[045-145b4] དཀྱིལ་འཁོར་ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། ནམ་མཁའ་ལྡིང་གི་དབང་པོའི་གནས་སུ་དེ་བཞིན་གཤེགས་པ་ཐམས་ཅད་འབྱུང་བའི་ཐབས་ཀྱི་སྤྲིན་
[045-145b5] ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང་མིའམ་ཅིའི་དབང་པོའི་གནས་སུ་ཆོས་ཀྱི་སྤྲིན་ཡང་དག་པར་འགྲོ་བ་ཐམས་ཅད་ཀྱི་དབྱངས་ཞེས་བྱ་བའི་ཆོས་
[045-145b6] ཀྱི་སྤྲིན་གྱི་ཆར་མངོན་པར་དབབ་པ་དང། ཀླུའི་དབང་པོའི་གནས་སུ་བྱང་ཆུབ་སེམས་དཔའི་རྣམ་པར་འཕྲུལ་བ་སྒྲོག་ཅིང་སྲིད་པའི་ལམ་གྱི་རྒྱུད་ལས་སྐྱོ་བ་སྐྱེད་པ་ཞེས་བྱ་
[045-145b7] བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། ལྟོ་འཕྱེ་ཆེན་པོའི་དབང་པོའི་གནས་སུ་དགའ་བ་རྒྱ་མཚོ་རྣམ་པར་འཕེལ་བར་བྱེད་པའི་ཤུགས་ཞེས་བྱ་བའི་ཆོས་ཀྱི་


[045-146a0] [146A] 
[045-146a1] ༄༅། །སྤྲིན་གྱི་ཆར་མངོན་པར་དབབ་པ་དང། མིའི་གནས་སུ་འགྲོ་བ་ཐམས་ཅད་ལས་ཁྱད་པར་དུ་འཕགས་པའི་ཡེ་ཤེས་རྣམ་པར་འབྱེད་པ་ཞེས་བྱ་
[045-146a2] བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། སེམས་ཅན་དམྱལ་བའི་འཇིག་རྟེན་དུ་འཁོར་བའི་སྡུག་བསྔལ་ཐམས་ཅད་རབ་ཏུ་ཞི་བའི་དབྱངས་དང། འཕགས་
[045-146a3] པའི་ལམ་གྱི་ཚིག་གི་རྒྱུད་ཀྱིས་བརྒྱན་པ་ཞེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། བྱོལ་སོང་གི་སྐྱེ་གནས་སུ་ལས་ཀྱི་ལམ་ཁ་ན་མ་ཐོ་བ་མེད་པ་ལ་
[045-146a4] ནན་ཏན་དུ་བྱ་བའི་དབྱངས་དང། དེ་བཞིན་གཤེགས་པ་རྗེས་སུ་དྲན་པའི་སྤྲིན་གྱི་དཀྱིལ་འཁོར་གྱི་ལྷུན་ཅེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང་
[045-146a5] གཤིན་རྗེའི་འཇིག་རྟེན་དུ་དེ་བཞིན་གཤེགས་པ་ཐམས་ཅད་ཀྱི་ཕ་རོལ་ཏུ་ཕྱིན་པ་བསྒྲགས་པས། སེམས་ཅན་ཐམས་ཅད་ཀྱི་གཏོང་བའི་སེམས་འབྱུང་བ་ཞེས་
[045-146a6] བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་དང། སེམས་ཅན་ལོག་པར་ལྷུང་བ་རྣམས་ལ་སྡུག་བསྔལ་ཐམས་ཅད་ཞི་བ་རབ་ཏུ་འཐོབ་པས་དབུགས་དབྱུང་བའི་
[045-146a7] དབྱངས་ཀྱི་ང་རོ་ཞེས་བྱ་བའི་ཆོས་ཀྱི་སྤྲིན་གྱི་ཆར་མངོན་པར་དབབ་པ་མཛད་ཅིང། ཆོས་ཀྱི་དབྱིངས་རྒྱས་པར་འགེངས་པ་ཚོང་དཔོན་གྱི་བུ་ནོར་བཟང་གིས་མཐོང་ངོ། །བ་སྤུའི་བུ་


[045-146b0] [146B] 
[045-146b1] དྲ་བ་དང། དཀྱིལ་འཁོར་གྱི་ཁ་དོག་དང། གཟུགས་ཀྱི་གློང་དང་རྒྱན་གྲངས་མེད་པ་ཅན། དགོས་པ་སྣ་ཚོགས་གྲངས་མེད་པ་
[045-146b2] ལ་སྟ་གོན་དུ་གནས་པ། སངས་རྒྱས་ཀྱི་ཞིང་གྲངས་མེད་པའི་རྡུལ་ཤིན་ཏུ་ཕྲ་བ་སྙེད་བྱུང་ནས་ཕྱོགས་བཅུའི་ཆོས་ཀྱི་དབྱིངས་རྒྱས་པར་འགེངས་པ་མཐོང་སྟེ། འདི་ལྟར་བ་སྤུའི་སྒོའི་འོད་
[045-146b3] ཟེར་གྱི་དྲ་བ་དང། དཀྱིལ་འཁོར་ལ་ལ་ལས་ནི། སྦྱིན་པའི་སྤྱོད་པ་སྐྱོན་མེད་པས་བདོག་པ་ཐམས་ཅད་ཡོངས་སུ་གཏོང་བར་རྣམ་པར་འཕྲུལ་བ་མཐོང་ངོ། །བ་སྤུའི་སྒོའི་དྲ་བ་དང། དཀྱིལ་
[045-146b4] འཁོར་ལ་ལ་ལས་ནི། དུས་གསུམ་གྱི་བྱང་ཆུབ་སེམས་དཔའ་ཐམས་ཅད་ཀྱི་ཚུལ་ཁྲིམས་དང། བརྟུལ་ཞུགས་དང། ཡིད་དམ་དང། ཚུལ་གྱི་དཀྱིལ་འཁོར་དུ་རྣམ་པར་འཕྲུལ་པ་མཐོང་
[045-146b5] ངོ༑ ༑བ་སྤུའི་སྒོའི་འོད་ཟེར་གྱི་དྲ་བ་དང། དཀྱིལ་འཁོར་ལ་ལ་ལས་ནི། བྱང་ཆུབ་སེམས་དཔའ་ཐམས་ཅད་བཟོད་པའི་སྤྱོད་པའི་རྣམ་པ་དུས་གསུམ་དུ་བྱུང་བའི་བྱང་ཆུབ་སེམས་
[045-146b6] དཔའ་རྣམས་རྐང་ལག་དང། ཡན་ལག་གི་དམ་པ་གཅད་ཀྱང། ཉམས་སུ་བཟོད་པ་བྱེད་པའི་རྣམ་པར་འཕྲུལ་བ་དང། ཁུ་ཚུར་དང་དབྱིག་པས་བསྣུན་ཏེ། མཚོན་གྱིས་ལུས་ལ་བཏབ་
[045-146b7] ཀྱང༑ ཉམས་སུ་བཟོད་པར་བྱེད་པའི་རྣམ་པར་འཕྲུལ་པ་དང། ལུས་ཐམས་ཅད་གཤེགས་སམ་སྙིང་དང་མིག་ཕྱུང་ཡང། ཉམས་སུ་བཟོད་པ་བྱེད་པའི་རྣམ་པར་འཕྲུལ་པ་མཐོང་


[045-147a0] [147A] 
[045-147a1] ༄༅། །ངོ༑ ༑བྱང་ཆུབ་སེམས་དཔའ་དུས་གསུམ་དུ་བྱུང་བ། རྣམ་པར་བརྟགས་པའི་ལུས་དང་ལྡན་པ་གཞན་དག་གིས་ཐམས་ཅད་མཁྱེན་པའི་ཆོས་
[045-147a2] ཉིད་ཡོངས་སུ་བཙལ་བའི་ཆེད་དུ་ལུས་དང་སེམས་ལ་གནོད་པ་ཐམས་ཅད་དང། ཡན་ལག་དང། ཉིང་ལག་གཅད་པ་ཐམས་ཅད་ཀྱང་སྙིང་རྗེ་ཆེན་པོས་དབང་དུ་བྱས་པའི་ཕྱིར་
[045-147a3] ཉམས་སུ་བཟོད་པར་བྱས་པ་དང། བག་ལ་ཞ་བར་བྱས་པ་དང་གཏང་སྙོམས་སུ་བཞག་པའི་བྱང་ཆུབ་སེམས་དཔའི་བཟོད་པའི་སྤྱོད་པ་རྣམ་པར་འཕྲུལ་བའི་གཟུགས་
[045-147a4] བརྙན་གྱི་གཟུགས་དེ་ལྟ་བུ་དག་ཀྱང་མཐོང་ངོ། །བ་སྤུའི་སྒོའི་འོད་ཟེར་གྱི་དྲ་བ་དང། དཀྱིལ་འཁོར་ལ་ལ་ལས་ནི། བྱང་ཆུབ་སེམས་དཔའ་ཐམས་ཅད་ཀྱི་བརྩོན་འགྲུས་
[045-147a5] ཀྱི་སྤྱོད་པ་རྣམ་པ་ཐ་དད་པ་རྣམ་པར་ཕྱེ་བའི་གཟུགས་དང་བྱང་ཆུབ་སེམས་དཔའ་འདས་པ་དང། མ་འོངས་པ་དང། ད་ལྟར་བྱུང་བའི་བརྩོན་འགྲུས་ཀྱི་རྣམ་པར་འཕྲུལ་
[045-147a6] བ་འཇིག་རྟེན་ཡོངས་སུ་བསྐྱོད་པ་དང། རྒྱ་མཚོ་ཡོངས་སུ་སྐེམ་པ་དང། སེམས་ཅན་ཡོངས་སུ་སྐྱོ་བར་བྱ་བ་དང། མུ་སྟེགས་ཅན་ཐམས་ཅད་ཡོངས་སུ་ཚར་གཅད་པ་དང་
[045-147a7] བདུད་ཐམས་ཅད་སྤ་བཀོང་བ་དང། ཆོས་ཀྱི་ཕྱོགས་སྣང་བར་བྱ་བའི་བྱང་ཆུབ་སེམས་དཔའི་མཐུ་ཆེན་པོ་རྣམ་པར་འཕྲུལ་བ་མཐོང་ངོ། །པ་སྤུའི་སྒོའི་འོད་ཟེར་གྱི་དྲ་བ་དང་


[045-147b0] [147B] 
[045-147b1] བྱང་ཆུབ་སེམས་དཔའ་ཐམས་ཅད་ཀྱི་སྤྱོད་པ་རྣམ་པར་རྒྱུ་བའི་རྣམ་གྲངས་ཇི་སྙེད་པ་དང། ལུས་ཉེ་བར་ལེན་པ་ཇི་སྙེད་པ་དང། རིགས་སུ་སྐྱེ་བ་ཡོངས་སུ་གཟུང་
[045-147b2] བ་ཇི་སྙེད་པ་དང། གཟུགས་ཀྱི་ལུས་ཡོངས་སུ་གྲུབ་པ་ཇི་སྙེད་པ་དང། དགེ་བའི་བཤེས་གཉེན་གྱིས་རྗེས་སུ་བསྟན་པ་ཡོངས་སུ་གཟུང་བ་ཇི་སྙེད་པ་དང། དགེ་བའི་བཤེས་གཉེན་
[045-147b3] གྱི་མན་ངག་ལ་ནན་ཏན་དུ་བྱ་བའི་གནས་ཇི་སྙེད་པ་དང། དེ་བཞིན་གཤེགས་པའི་བསམ་གཏན་གྱི་ཡན་ལག་ཡོངས་སུ་བསྒྲུབ་པ་དང་མཐུན་པའི་གཙུག་ལག་ཁང་དང། གནས་
[045-147b4] དང༑ གཞལ་མེད་ཁང་དང། ཡུལ་དང། རིའི་སུལ་ཇི་སྙེད་པ་དང་བསམ་གཏན་གྱི་ཡན་ལག་དེ་དག་སུས་ཡོངས་སུ་བསྒྲུབ་པའི་དྲང་སྲོང་གི་ལུས་ཇི་སྙེད་པ་དང། རྒྱལ་པོའི་ཐབས་
[045-147b5] ཇི་སྙེད་པ་དང། འབྱུང་བ་ལ་མངོན་པར་མོས་པ་ཇི་སྙེད་པ་དང་བརྟུལ་ཞུགས་དང། ཡི་དམ་དང། ཚུལ་དང། སྤྱོད་ལམ་ཇི་སྙེད་པ་དེ་དག་ཐམས་ཅད་ཀྱང་ཚོང་དཔོན་གྱི་བུ་ནོར་
[045-147b6] བཟང་གིས་མཐོང་ངོ། །བ་སྤུའི་སྒོའི་འོད་ཟེར་གྱི་དྲ་བ་དང་དཀྱིལ་འཁོར་ལ་ལ་ལས་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་སྤྱོད་པ་ལ་རྣམ་པར་སྤྱོད་ཅིང། ཆོས་ཐམས་ཅད་
[045-147b7] ཡོངས་སུ་ཚོལ་བ་དང་ལྡན་པའི་ལུས་ཡོངས་སུ་བཟུང་བ་མཐོང་སྟེ་ལུས་གང་གིས་ཆོས་ཀྱི་ཚིག་གཅིག་གི་དོན་དུ་ཡང་བདོག་པ་ཐམས་ཅད་ཡོངས་སུ་བཏང་སྟེ། སེམས་ཅན་ཐམས་


[045-148a0] [148A] 
[045-148a1] ༄༅། །ཅད་ལས་ཡོངས་སུ་བཙལ་བ་དང། རིམ་གྲོ་དང། བཀུར་སྟི་ཐམས་ཅད་ཀྱིས་དགེ་བའི་བཤེས་གཉེན་ཐམས་ཅད་ལས་ཡོངས་སུ་བཙལ་བ་
[045-148a2] དང༑ དད་པ་དང། སྲི་ཞུས་ལུས་རབ་ཏུ་བཏུད་དེ། དེ་བཞིན་གཤེགས་པ་རྣམས་ལས་ཡོངས་སུ་བཙལ་བ་དང། ཆོས་ཀྱི་ཚིག་གཅིག་ལ་ཇི་ལྟ་བ་དེ་བཞིན་དུ་ཤེས་རབ་ཀྱི་ཕ་རོལ་
[045-148a3] ཏུ་ཕྱིན་པ་དང་ལྡན་པའི་ཆོས་ཀྱི་ཚིག་ཐམས་ཅད་ལའང་དེ་བཞིན་ཏེ། འགྲོ་བ་ཐམས་ཅད་དུ་གཟུགས་བརྙན་བྱུང་བའི་ལུས་ཐམས་ཅད་ཀྱིས་ཡོངས་སུ་བཙལ་བ་དེ་དག་ཐམས་
[045-148a4] ཅད་ཀྱང་ཚོང་དཔོན་གྱི་བུ་ནོར་བཟང་གིས། བ་སྤུའི་སྒོ་གཅིག་གི་འོད་ཟེར་གྱི་དྲ་བ་དང། དཀྱིལ་འཁོར་ལས་མཐོང་ངོ། །བ་སྤུའི་སྒོའི་འོད་ཟེར་གྱི་དྲ་བ་དང། དཀྱིལ་
[045-148a5] འཁོར་ལ་ལ་ལས་ནི། བྱང་ཆུབ་སེམས་དཔའ་ཐམས་ཅད་ཀྱི་སེམས་ཅན་ཡོངས་སུ་སྨིན་པར་བྱ་བའི་ཐབས་འགྲོ་བའི་རྒྱུད་རྒྱ་མཚོ་ཐམས་ཅད་དུ་འབྱམས་ཀླས་པ་སེམས་
[045-148a6] ཅན་ཐམས་ཅད་ཡོངས་སུ་བསྡུ་བའི་སྦྱོར་བ་མཐོང་ངོ། །སེམས་ཅན་རེ་རེ་ལ་ཡང་ལུས་དང་སྤྱོད་པའི་ཚུལ་གྱི་སྒོ་སྔོན་གྱི་ལུས་ཉེ་བར་བླངས་པ། ཐབས་མཁས་པའི་སྤྱོད་
[045-148a7] པ་ལ་བརྩོན་པ། སེམས་ཅན་ཐམས་ཅད་ཀྱི་ལུས་དང་འདྲ་བས་ཡོངས་སུ་སྡུད་པ་ཡང་བ་སྤུའི་སྒོའི་འོད་ཟེར་གྱི་དྲ་བའི་དཀྱིལ་འཁོར་གཅིག་ལས་མཐོང་ངོ། །བ་


[045-148b0] [148B] 
[045-148b1] སྔོན་གྱི་བཅོམ་ལྡན་འདས་ཀྱིས་བསྐལ་པ་ཐམས་ཅད་དུ་སྨོན་ལམ་མངོན་པར་བསྒྲུབས་པའི་སྤྱོད་པ་དང། སེམས་
[045-148b2] ཅན་ཐམས་ཅད་ཡོངས་སུ་སྨིན་པར་བྱ་བའི་སྨོན་ལམ་མངོན་པར་བསྒྲུབས་པའི་སྤྱོད་པ་དང། ཞིང་ཐམས་ཅད་ཡོངས་སུ་དག་པར་བྱ་བའི་སྨོན་ལམ་མངོན་པར་བསྒྲུབ་པ་མཛད་
[045-148b3] པ་ཇི་སྙེད་པ་དང། སྨོན་ལམ་ཐམས་ཅད་མངོན་པར་བསྒྲུབས་པའི་དཀྱིལ་འཁོར་ཇི་སྙེད་ཅིག་དེ་བཞིན་གཤེགས་པ་དེ་དང་དེ་དག་གི་ཞབས་ཀྱི་དྲུང་དུ་འཁོར་བའི་སྐྱོན་ཐམས་
[045-148b4] ཅད་ལས་འཁོར་བའི་སྐྱོན་སོ་སོ་རེ་རེའི་གཉེན་པོར་མངོན་པར་བསྒྲུབས་པ་མཛད་པ་དེ་དག་ཐམས་ཅད་ཀྱང། ཚོང་དཔོན་གྱི་བུ་ནོར་བཟང་གིས། བ་སྤུའི་སྒོའི་འོད་ཟེར་གྱི་དྲ་
[045-148b5] བའི་དཀྱིལ་འཁོར་གཅིག་ལས་མཐོང་ངོ། །བ་སྤུའི་སྒོའི་འོད་ཟེར་གྱི་དྲ་བའི་དཀྱིལ་འཁོར་ལ་ལ་ལས་ནི། སྟོབས་ཀྱི་ཕ་རོལ་ཏུ་ཕྱིན་པའི་སྤྱོད་པ་ཐམས་ཅད་དང་ལྡན་པའི་
[045-148b6] སྔོན་གྱི་སྦྱོར་བ་རྒྱ་མཚོ་མཐོང་ངོ། །བ་སྤུའི་སྒོའི་འོད་ཟེར་གྱི་དྲ་བའི་དཀྱིལ་འཁོར་ལ་ལ་ལས་ནི། ཡེ་ཤེས་ཀྱི་སྤྱོད་པ་རྣམ་པར་རྒྱུ་བ་ཐམས་ཅད་དང་ལྡན་པ་མི་ཤེས་པའི་
[045-148b7] གཉིད་ཀྱིས་ལོག་པའི་སེམས་ཅན་སད་པར་བྱེད་པའི་རང་བཞིན་དང་ལྡན་པའི་སྔོན་གྱི་སྦྱོར་བ་རྒྱ་མཚོ་མཐོང་བར་གྱུར་ཏོ། །དེ་ནས་ཚོང་དཔོན་གྱི་བུ་ནོར་བཟང་དགེ་སློང་རྒྱ་


[045-149a0] [149A] 
[045-149a1] ༄༅། །མཚོའི་རྒྱལ་མཚན་དེ་ལྟར་མཉམ་པར་བཞག་པ་ལ་སེམས་ཤིང་རྟོག་པ་དང། ཏིང་ངེ་འཛིན་གྱི་རྣམ་པར་ཐར་པའི་དཀྱིལ་འཁོར་དེ་རྗེས་སུ་དྲན་པར་
[045-149a2] བྱ་བ་དང། བྱང་ཆུབ་སེམས་དཔའི་ཏིང་ངེ་འཛིན་གྱི་ཁྱུ་མཆོག་གི་མཐུ་ཕྱུང་བ་དེ་ལ་རྗེས་སུ་རྣམ་པར་བསམ་པ་དང། སེམས་ཅན་གྱི་དོན་གྱི་ཚུལ་རྒྱ་མཚོ་དེ་ལ་འཇུག་པར་བྱ་བ་དང་
[045-149a3] མངོན་པར་འདུ་བྱ་བའི་སྒོ་རྒྱུད་ཀུན་ལ་མངོན་དུ་གནས་པའི་རྒྱན་དེའི་རྗེས་སུ་འབྲང་ཞིང་ཁོང་དུ་ཆུད་པར་བྱ་བ་དང། ཆོས་ཀྱི་དབྱིངས་ཀྱི་རྒྱན་རྣམ་པར་དག་པའི་ཡེ་ཤེས་ཀྱི་སྒོ་དེ་
[045-149a4] ལ་འཇུག་པར་བྱ་བ་དང། སངས་རྒྱས་ཀྱི་བྱིན་གྱི་རླབས་ཡང་དག་པར་མནོད་པའི་ཡེ་ཤེས་དེ་ལ་རབ་ཏུ་བརྟག་པ་དང། བྱང་ཆུབ་སེམས་དཔའི་དབང་གི་སྟོབས་དེ་ཡོངས་སུ་བསྐྱེད་
[045-149a5] པ་དང། བྱང་ཆུབ་སེམས་དཔའི་སྨོན་ལམ་གྱི་སྟོབས་དེ་བརྟན་པར་བྱ་བ་དང། བྱང་ཆུབ་སེམས་དཔའི་སྤྱོད་པའི་སྟོབས་དེ་ཤིན་ཏུ་རྒྱས་པར་བྱ་བ་བྱེད་ཅིང། དགེ་སློང་རྒྱ་མཚོའི་རྒྱལ་
[045-149a6] མཚན་གྱི་མདུན་དུ་ཉིན་ཞག་གཅིག་ཀྱང་ལོན་ནོ། །ཉིན་ཞག་གཉིས་དང། བདུན་ཡང་ལོན་ནོ། །ཟླ་བ་ཕྱེད་དང། ཟླ་བ་གཅིག་དང། ཟླ་བ་གཉིས་དང། ཟླ་བ་དྲུག་གི་བར་དང། ཉིན་ཞག་
[045-149a7] ཀྱང་དྲུག་ཏུ་དགེ་སློང་རྒྱ་མཚོའི་རྒྱལ་མཚན་གྱི་མདུན་དུ་ལོན་ཏེ། དེ་ལྟར་ཟླ་བ་དྲུག་དང། ཉིན་ཞག་དྲུག་འདས་ནས། དགེ་སློང་རྒྱ་མཚོའི་རྒྱལ་མཚན་ཏིང་ངེ་འཛིན་དེ་ལས་


[045-149b0] [149B] 
[045-149b1] །དེ་ནས་ནོར་བཟང་གིས་སྨྲས་པ། འཕགས་པ། ཏིང་ངེ་འཛིན་འདི་དེ་ལྟར་ཟབ་ལ། དེ་ལྟར་རྒྱ་ཆེ་ཞིང། དེ་ལྟར་ཚད་མ་མཆིས་པའི་ཡུལ་དང་ལྡན་པ་དང། དེ་ལྟར་བསམ་
[045-149b2] གྱིས་མི་ཁྱབ་པའི་རྒྱན་དང་ལྡན་པ་དང། དེ་ལྟར་སྣང་བ་མཚུངས་པ་མ་མཆིས་པ་དང། དེ་ལྟར་གྲངས་མ་མཆིས་པའི་རྒྱན་དང་ལྡན་པ་དང། དེ་ལྟར་མི་འཕྲོག་པའི་སྤྱོད་ཡུལ་དང་ལྡན་པ་
[045-149b3] དང༑ དེ་ལྟར་མ་འདྲེས་པའི་ཡུལ་དང་ལྡན་པ་དང། དེ་ལྟར་ཕྱོགས་ཀུན་ཏུ་རྣམ་པར་སྣང་བ་དང། ཏིང་ངེ་འཛིན་འདི་དེ་ལྟར་སེམས་ཅན་གྱི་དོན་ཚད་མ་མཆིས་པ་རབ་ཏུ་སྒྲུབ་པར་
[045-149b4] གྱུར་པ་ནི་ངོ་མཚར་ཏེ། དེ་ནས་སེམས་ཅན་ཐམས་ཅད་ཀྱི་སྡུག་བསྔལ་གྱི་ཕུང་པོ་ཚད་མ་མཆིས་པ་རྣམ་པར་ཞི་བར་བགྱི་བ་ལ་སྟ་གོན་དུ་གནས་པ་སྟེ། འདི་ལྟར་དབུལ་བའི་སྡུག་
[045-149b5] བསྔལ་ཞི་བར་བགྱི་བ་ལ་སྟ་གོན་དུ་གནས་སོ། །སེམས་ཅན་དམྱལ་བའི་ལམ་གྱི་རྒྱུད་རྒྱུན་གཅད་པ་དང། བྱོལ་སོང་གི་སྐྱེ་གནས་ཀྱི་ལམ་གྱི་རྒྱུད་ལས་ཡོངས་སུ་བསྐྱབ་པ་དང། མི་
[045-149b6] ཁོམ་པའི་ལམ་གྱི་རྒྱུད་ཀྱི་སྒོ་ཐམས་ཅད་གཅད་པ་དང། མཐོ་རིས་ཀྱི་ལམ་གྱི་རྒྱུད་དུ་ཕྱིན་པར་བགྱི་བ་དང། ལྷ་དང་མིའི་དགའ་བ་དང་བདེ་བ་འབྱུང་བར་བགྱི་བ་དང། བསམ་གཏན་
[045-149b7] གྱི་ཡུལ་གྱི་དགའ་བ་ཉམས་སུ་མྱོང་བར་བགྱི་བ་དང། འདུས་བྱས་ལ་སྤྱོད་པའི་བདེ་བ་ཡོངས་སུ་འཕེལ་བར་བགྱི་བ་དང། ཁམས་གསུམ་པ་ལས་འབྱུང་བའི་སྒོ་ཡོངས་སུ་བསྟན་


[045-150a0] [150A] 
[045-150a1] ༄༅། །པ་ལ་སྟ་གོན་དུ་གནས་པའོ། །བྱང་ཆུབ་ཀྱི་སེམས་ཡང་དག་པར་སྐྱེ་བའི་རྒྱུ་ཡོངས་སུ་བརྗོད་པ་ལ་སྟ་གོན་དུ་གནས་པའོ་།བསོད་ནམས་དང་ཡེ་
[045-150a2] ཤེས་ཀྱི་ཚོགས་ཡང་དག་པར་སྐྱེ་བའི་རྒྱུ་རྣམ་པར་འཕེལ་བར་བགྱི་བ་དང། སྙིང་རྗེ་ཆེན་པོའི་ཤུགས་རྒྱ་ཆེན་པོ་རྣམ་པར་འཕེལ་བར་བགྱི་བ་དང། སྨོན་ལམ་ཆེན་པོའི་
[045-150a3] སྟོབས་ཡོངས་སུ་བསྐྱེད་པར་བགྱི་བ་དང། བྱང་ཆུབ་སེམས་དཔའི་ལམ་སྣང་བ་རབ་ཏུ་འཐོབ་པར་བགྱི་བ་དང། ཕ་རོལ་ཏུ་ཕྱིན་པ་ཆེན་པོའི་ཐེག་པ་རྣམ་པར་དགོད་པ་དང། ཐེག་
[045-150a4] པ་ཆེན་པོའི་ཁྱད་པར་ལ་འཇུག་པ་མངོན་པར་བསྒྲུབ་པ་དང། ཀུན་ཏུ་བཟང་པོའི་སྤྱོད་པ་ཤེས་ཤིང་སྣང་བར་བགྱི་བ་དང། བྱང་ཆུབ་སེམས་དཔའི་ས་ཤེས་ཤིང་སྣང་བ་ཐོབ་
[045-150a5] པར་བགྱི་བ་དང། བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་དང། སྤྱོད་པ་དང། འབྱུང་བའི་རྒྱན་རྣམ་པར་དག་པ་ཡོངས་སུ་བསྒྲུབ་པ་དང། ཐམས་ཅད་མཁྱེན་པའི་
[045-150a6] ས་གནན་པ་ལ་ཐོགས་པ་མ་མཆིས་པར་བགྱི་བ་སྟ་གོན་དུ་གནས་པའོ་།འཕགས་པ། ཏིང་འཛིན་དེའི་མིང་ཅི་ཞེས་བགྱི། སྨྲས་པ། རིགས་ཀྱི་བུ། ཤེས་རབ་ཀྱི་ཕ་རོལ་
[045-150a7] ཏུ་ཕྱིན་པ་ཀུན་ནས་ལྟ་བའི་བཏང་སྙོམས་ཡོངས་སུ་ཐོབ་པ་ཞེས་བྱ་བ་ཡོད་དེ། ཏིང་འཛིན་འདི་ནི་དེའི་སྣང་བ་སྟེ། སྒོ་ཀུན་ནས་རྣམ་པར་དག་པའི་རྒྱན་ཅེས་བྱ་བའོ། །རིགས་


[045-150b0] [150B] 
[045-150b1] ཤེས་རབ་ཀྱི་ཕ་རོལ་ཏུ་ཕྱིན་པ་ཀུན་ནས་ལྟ་བའི་བཏང་སྙོམས་རབ་ཏུ་ཐོབ་པའི་སྣང་བ་ལས་སྐྱེས་པའི་ཏིང་ངེ་འཛིན་སྒོ་ཀུན་ནས་རྣམ་པར་དག་པའི་རྒྱན་ཅེས་བྱ་བ་འདི་ཤིན་ཏུ་
[045-150b2] བསྒོམས་ན། སྒོ་ཀུན་ནས་རྣམ་པར་དག་པའི་རྒྱན་ལ་སོགས་པ་ཏིང་ངེ་འཛིན་བརྒྱ་སྟོང་གྲངས་མེད་པ་ཕྲག་བཅུ་ཚང་བ་ཡོངས་སུ་འགྲུབ་པར་འགྱུར་རོ། །སྨྲས་པ། འཕགས་པ། ཏིང་ངེ་
[045-150b3] འཛིན་འདིའི་ཡུལ་དེར་བས་སམ་མ་བས། སྨྲས་པ། རིགས་ཀྱི་བུ། ཏིང་ངེ་འཛིན་འདི་ལ་སྙོམས་པར་ཞུགས་པ་ལ་ནི་འཇིག་རྟེན་གྱི་ཁམས་རྣམ་པར་དམིགས་པ་ལ་ཐོགས་པ་མེད་དོ། །
[045-150b4] འཇིག་རྟེན་གྱི་ཁམས་སུ་འཇུག་པར་བྱ་བ་ལ་ཐོགས་པ་མེད་དོ། །འཇིག་རྟེན་གྱི་ཁམས་རྣམ་པར་གནོན་པ་ལ་ཐོགས་པ་མེད་དོ། །འཇིག་རྟེན་གྱི་ཁམས་ཡོངས་སུ་བརྒྱན་པ་ལ་
[045-150b5] ཐོགས་པ་མེད་དོ། །འཇིག་རྟེན་གྱི་ཁམས་ཡོངས་སུ་སྦྱང་བ་ལ་ཐོགས་པ་མེད་དོ། །འཇིག་རྟེན་གྱི་ཁམས་ཡོངས་སུ་དག་པར་བྱ་བ་ལ་ཐོགས་པ་མེད་དོ། །སངས་རྒྱས་བལྟ་ཞིང་
[045-150b6] རྣམ་པར་དམིགས་པར་བྱ་བ་ལ་ཐོགས་པ་མེད་དོ། །སངས་རྒྱས་ཀྱི་བདག་ཉིད་ཆེ་བ་བརྟག་པ་ལ་ཐོགས་པ་མེད་དོ། །སངས་རྒྱས་ཀྱི་རྣམ་པར་འཕྲུལ་པ་ཡོངས་སུ་ཤེས་པར་བྱ་
[045-150b7] བ་ལ་ཐོགས་པ་མེད་དོ། །སངས་རྒྱས་ཀྱི་སྟོབས་ལ་འཇུག་ཅིང་ཁོང་དུ་ཆུད་པར་བྱ་བ་ལ་ཐོགས་པ་མེད་དོ། །སངས་རྒྱས་ཀྱི་ཡོན་ཏན་རྒྱ་མཚོར་འཇུག་པ་ལ་ཐོགས་པ་མེད་དོ། །སངས་


[045-151a0] [151A] 
[045-151a1] ༄༅། །རྒྱས་ཀྱི་ཆོས་ཀྱི་སྤྲིན་གྱི་ཆར་ཡོངས་སུ་གཟུང་བ་ལ་ཐོགས་པ་མེད་དོ། །སངས་རྒྱས་ཀྱི་ཆོས་ཀྱི་འཁོར་ལོ་འཁོར་མ་འདྲེས་པ་ཤེས་ཤིང་ཁོང་དུ་
[045-151a2] ཆུད་པར་བྱ་བ་ལ་ཐོགས་པ་མེད་དོ། །སངས་རྒྱས་ཀྱི་འཁོར་གྱི་དཀྱིལ་འཁོར་གྱི་རྒྱ་མཚོ་ལ་འཇུག་ཅིང་ཁོང་དུ་ཆུད་པར་བྱ་བ་ལ་ཐོགས་པ་མེད་དོ། །ཕྱོགས་བཅུར་འཇུག་
[045-151a3] ཅིང་རྗེས་སུ་བགྲང་བར་བྱ་བ་ལ་ཐོགས་པ་མེད་དོ། །སངས་རྒྱས་ཀྱི་ཆོས་བསྟན་པ་རྗེས་སུ་བརྟག་པར་བྱ་བ་ལ་ཐོགས་པ་མེད་དོ་།སངས་རྒྱས་ཀྱི་ཕྱོགས་རྗེས་སུ་བརྟག་
[045-151a4] པར་བྱ་བ་ལ་ཐོགས་པ་མེད་དོ། །སྙིང་རྗེ་ཆེན་པོའི་ཕྱོགས་རྣམ་པར་མི་སྤང་པ་ལ་ཐོགས་པ་མེད་དོ། །བྱམས་པས་ཕྱོགས་རྒྱས་པར་དགང་བ་ལ་ཐོགས་པ་མེད་དོ། །སངས་
[045-151a5] རྒྱས་བལྟ་བའི་ཕྱོགས་ལ་འཇུག་པས་མི་ངོམས་པར་བྱ་བ་ལ་ཐོགས་པ་མེད་དོ། །སེམས་ཅན་རྒྱ་མཚོ་ཐམས་ཅད་དུ་འཇུག་ཅིང་ཁོང་དུ་ཆུད་པར་བྱ་བ་ལ་ཐོགས་པ་མེད་
[045-151a6] དོ༑ ༑སེམས་ཅན་གྱི་དབང་པོ་རྒྱ་མཚོ་ཐམས་ཅད་ཤེས་ཤིང་ཁོང་དུ་ཆུད་པར་བྱ་བ་ལ་ཐོགས་པ་མེད་དོ། །སེམས་ཅན་གྱི་དབང་པོ་ཐམས་ཅད་ཤེས་པར་བྱ་བ་ལ་ཐོགས་
[045-151a7] པ་མེད་དོ། །རིགས་ཀྱི་བུ་ཁོ་བོས་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྣམ་པར་སྤྱོད་པ་འདི་ཤེས་སུ་ཟད་ན། བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་


[045-151b0] [151B] 
[045-151b1] ཆོས་ཀྱི་དབྱིངས་ཀྱི་ཡུལ་ལ་བློ་གྲོས་རྣམ་པར་དག་པ། ཆོས་ཐམས་ཅད་ལ་རིག་པ་རྗེས་སུ་འབྲང་བའི་ཡེ་ཤེས་ཅན། བློ་ཤིན་ཏུ་ཡངས་
[045-151b2] པས་ཚད་མེད་པའི་ཡུལ་རྒྱས་པར་འགེངས་པ། གཟུངས་ཆེན་པོའི་སྣང་བ་ལ་དབང་བསྒྱུར་བ། ཏིང་ངེ་འཛིན་གྱི་དཀྱིལ་འཁོར་སྣང་བ་ཐམས་ཅད་ཤིན་ཏུ་དག་པ་མངོན་པར་
[045-151b3] ཤེས་པས་རྣམ་པར་འཕྲུལ་པ་དང། ཁྱུ་མཆོག་གི་མཐུ་འབྱིན་པ་ལ་ཤིན་ཏུ་འབྱུང་བ། ཐ་དད་པ་ཡང་དག་པར་ཤེས་པ་མི་ཟད་པའི་རྒྱ་མཚོ་ལ་ཞུགས་པ། ངག་སྙན་པ་སའི་
[045-151b4] སྙིང་པོ་དང་ལྡན་པ་བརྗོད་པ། འགྲོ་བ་ཐམས་ཅད་ཀྱི་རྟེན་དུ་གྱུར་པ་རྣམས་ཀྱི་སྤྱོད་པ་ཤེས་པའམ། ཡོན་ཏན་བརྗོད་པའམ། སྤྱོད་ཡུལ་བསྟན་པའམ། ཡུལ་རབ་ཏུ་བརྗོད་
[045-151b5] པའམ། སྨོན་ལམ་ཆེན་པོའི་སྟོབས་ཡང་དག་པར་བསྔགས་པའམ་འབྱུང་བའི་སྒོ་ཡོངས་སུ་སྣང་བར་བྱ་བའམ། ཡང་དག་པར་བསྒྲུབ་པ་མངོན་པར་བརྗོད་པའམ། ལམ་
[045-151b6] ཡོངས་སུ་བསྟན་པའམ། ཏིང་ངེ་འཛིན་གྱི་རྒྱུན་གྱི་རྗེས་སུ་འབྲང་བར་བྱ་བའམ། སེམས་ཀྱི་ཡུལ་ཤེས་པར་བྱ་བའམ། ཡེ་ཤེས་མཉམ་པ་ཉིད་ཁོང་དུ་ཆུད་པར་བྱ་བར་ནུས་རེ་
[045-151b7] སྐན༑ སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། ཕྱོགས་ཀྱི་གནས་རྒྱ་མཚོ་རྣམ་པར་རློབ་པ་ཞེས་བྱ་བ་ཡོད་དེ། དེ་ན་བཟའ་ཤིང་གི་ར་བ་ཀུན་ནས་རྣམ་པར་བརྒྱན་


[045-152a0] [152A] 
[045-152a1] ༄༅། །པ་ཞེས་བྱ་བ་ཞིག་གྲོང་ཁྱེར་འོད་ཆེན་པོ་ཞེས་བྱ་བའི་ཤར་ཕྱོགས་ལོགས་ན་ཡོད་དེ། དེ་ན་ཤེས་ལས་སྐྱེས་པའི་རྒྱལ་པོ་འོད་བཟང་གི་
[045-152a2] ཆུང་མ། དགེ་བསྙེན་མ་ཡིད་བཞིན་ཞེས་བྱ་བ་ཡོད་ཀྱི། དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང་
[045-152a3] ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་དགའ་རངས་ཏེ། མགུ་ཞིང་ཉམས་བདེ་ལ། ཚིམ་ཞིང་ཡིད་བདེ་བ་སྐྱེས་ནས། དགེ་སློང་རྒྱ་
[045-152a4] མཚོའི་རྒྱལ་མཚན་ལས་སྙིང་པོ་ཡོངས་སུ་བླངས་ཏེ། ཆོས་ཀྱིས་ཉེ་བར་འཚོ་བར་བྱས་པ། ཏིང་ངེ་འཛིན་གྱི་ཡུལ་ལ་ཞུགས་པ་སྣང་བ་ཐོབ་པ་ཡེ་ཤེས་སྣང་བར་
[045-152a5] གྱུར་པ། ཏིང་ངེ་འཛིན་གྱི་སྣང་བ་རབ་ཏུ་ཐོབ་པ། མོས་པ་རྣམ་པར་དག་པ་ཁོང་དུ་ཆུད་པ། སེམས་ཅན་ཆོས་ཀྱི་ཚུལ་གྱི་སྣང་བའི་རྗེས་སུ་སོང་བ། རྣམ་
[045-152a6] པར་དག་པའི་སྒོས་སྣང་བ་དང་ལྡན་པར་གྱུར་པ། ཕྱོགས་སུ་ཡེ་ཤེས་ཀྱི་སྣང་བ་རབ་ཏུ་འདལ་བ་དེས། དགེ་སློང་རྒྱ་མཚོའི་རྒྱལ་མཚན་གྱི་རྐང་པ་གཉིས་ལ་སྤྱི་
[045-152a7] བོས་ཕྱག་འཚལ་ཏེ། ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། དགེ་སློང་རྒྱ་མཚོའི་རྒྱལ་མཚན་ལ་བཏུད་དེ་ཕྱག་འཚལ་ནས། ཡང་དང་


[045-152b0] [152B] 
[045-152b1] ཡང་དང་ཡང་མངོན་པར་བལྟ་བ་དང་ཕྱག་བྱ་བ་དང། རབ་ཏུ་གདུད་པ་དང། གུས་བར་བྱ་བ་དང། རིམ་གྲོར་བྱ་བ་དང། ཡིད་ལ་བྱ་བ་དང། བསམ་
[045-152b2] པ་དང། བསྒོམ་པ་དང། ཡོངས་སུ་བསྒོམ་པ་དང། ལེགས་པར་བརྗོད་པ་དང། ངོ་མཚར་དུ་བྱ་བ་དང། ཡོན་ཏན་མངོན་དུ་བྱ་བ་དང་རྗེས་སུ་བསྔགས་པ་དང། རྗེས་སུ་
[045-152b3] འབྲང་བར་བྱ་བ་དང། རྗེས་སུ་དྲན་པར་བྱ་བ་དང། བརྟན་པར་བྱ་བ་དང། མི་བཏང་བ་དང། ཡིད་ལ་བསམ་པ་དང། རྗེས་སུ་འབྲང་བར་བྱ་བ་དང། སྨོན་ལམ་གྱི་རྗེས་སུ་འཇུག་
[045-152b4] པར་བྱ་བ་དང། མཐོང་བར་དགའ་བ་དང། དབྱངས་ཀྱི་མཚན་མ་གཟུང་བ་དང། གཟུངས་ཀྱི་རྗེས་སུ་བསམ་པ་དང། མིང་ཡོངས་སུ་གཟུང་བའི་རྗེས་སུ་སོང་བའི་སེམས་དང་
[045-152b5] ལྡན་པར་བྱ་བ་དང། ཁ་དོག་དང་དབྱིབས་རྗེས་སུ་དྲན་པར་བྱ་བ་དང། ཡེ་ཤེས་ཀྱི་ཡུལ་རྗེས་སུ་བསམ་པ་དང། ཏིང་ངེ་འཛིན་གྱི་ཡུལ་ལ་རྗེས་སུ་འཇུག་པར་བྱ་བ་དང། སྨོན་
[045-152b6] ལམ་གྱི་ཡུལ་ལ་རྗེས་སུ་འབྲང་བར་བྱ་བ་དང། སྤྱོད་ཡུལ་གྱི་ཡུལ་རྣམ་པར་དཔྱད་པར་བྱ་བ་དང། ཡེ་ཤེས་ཀྱི་སྣང་བ་ཡོངས་སུ་གཟུང་བ་བྱེད་ཅིང་དགེ་སློང་རྒྱ་མཚོའི་རྒྱལ་མཚན་གྱི་
[045-152b7] དྲུང་ནས་སོང་ངོ།། །།བམ་པོ་དགུ་བཅུ་གཉིས་པ། དེ་ནས་ཚོང་དཔོན་གྱི་བུ་ནོར་བཟང་དགེ་བའི་བ་ཤེས་གཉེན་གྱི་ཡོན་ཏན་གྱིས་ནི་མགུ་དགེ་བའི་བཤེས་


[045-153a0] [153A] 
[045-153a1] ༄༅། །གཉེན་གྱིས་ནི་ཡང་དག་པར་བསྔགས་ཏེ་བཏང། དགེ་བའི་བཤེས་གཉེན་མཐོང་བའི་བྱིན་གྱིས་ནི་བྱིན་དུ་བརླབས། དགེ་བའི་བཤེས་
[045-153a2] གཉེན་གྱི་གདམས་ངག་ལ་ནི་ནན་ཏན་དུ་བྱེད། དགེ་བའི་བཤེས་གཉེན་ཡིད་དུ་འོང་བ་ནི་རྗེས་སུ་སེམས། དགེ་བའི་བཤེས་གཉེན་ལ་ནི་སངས་རྒྱས་ཀྱི་ཆོས་ཀྱི་འབྱུང་
[045-153a3] གནས་ཙམ་དུ་ལྟ། དགེ་བའི་བཤེས་གཉེན་ནི་སངས་རྒྱས་ཀྱི་ཆོས་སྟོན་པ་ཡིན་པར་ཡང་དག་པར་ལྟ། དགེ་བའི་བཤེས་གཉེན་ནི་ཐམས་ཅད་མཁྱེན་པ་ཉིད་ཀྱི་ཆོས་
[045-153a4] རྗེས་སུ་ལྟ། དགེ་བའི་བཤེས་གཉེན་ནི་སངས་རྒྱས་ནམ་མཁའ་བལྟ་བ་ལ་མིག་ཙམ་དུ་ལྟ་ཞིང་མཐར་གྱིས་ཕྱོགས་ཀྱི་གནས། རྒྱ་མཚོ་རྣམ་པར་རློབ་པའི་བཟའ་
[045-153a5] ཤིང་གི་རབ་ཀུན་ནས་རྣམ་པར་བརྒྱན་པ་གང་ན་བ་དེར་ཕྱིན་ནས་དེས་མཐོང་མཐོང་བ། བཟའ་ཤིང་གི་ར་བ་ཀུན་ནས་རྣམ་པར་བརྒྱན་པ་རིན་པོ་ཆེ་ཐམས་ཅད་ཀྱི་ར་བས་
[045-153a6] ཀུན་ནས་བསྐོར་བ། རིན་པོ་ཆེའི་ཤིང་གི་ཕྲེང་བ་སྤེལ་ལེགས་པས་ཡོངས་སུ་བརྒྱན་པ། རིན་པོ་ཆེ་ཐམས་ཅད་ཀྱི་ཤིང་གི་ཕྲེང་བའི་མེ་ཏོག་སྲད་བུ་ཡིད་དུ་འོང་བའི་སྤྲིན་
[045-153a7] རབ་ཏུ་འཕྲུལ་བས་གཞི་རྒྱས་པ། རིན་པོ་ཆེ་ཐམས་ཅད་ཀྱི་ཤིང་གིས་ཡང་དག་པར་བརྒྱན་པ། ཤིང་ཐམས་ཅད་ཀྱི་མེ་ཏོག་ཤིན་ཏུ་རྒྱས་པ་སྣ་ཚོགས་ཀྱིས་ཡོངས་སུ་


[045-153b0] [153B] 
[045-153b1] སྤོས་སྣ་ཚོགས་ཀྱི་ཤིང་གི་ཕྲེང་བ་ལས་ཕྱོགས་ཀུན་ཏུ་སྤོས་ཀྱི་ངད་ཞིམ་པ། རིན་པོ་ཆེའི་ཕྲེང་བའི་ཤིང་སྣ་ཚོགས་ཀྱི་ལྷུན་ལས། རིན་པོ་ཆེ་སྣ་ཚོགས་ཀྱི་ཕྲེང་བ་འཕྱང་
[045-153b2] བ་རབ་ཏུ་འབྱུང་ཞིང་ཆར་ལྟར་མངོན་པར་འབབ་པ། རིན་པོ་ཆེའི་རྒྱལ་པོ་ཐམས་ཅད་ཀྱི་ཤིང་དང། ནོར་བུ་རིན་པོ་ཆེ་སྣ་ཚོགས་ཀྱིས་མཛེས་ཤིང་སྤ་ལ་རྒྱ་ཆེར་བརྒྱན་པའི་
[045-153b3] གཞི་ཅན། ཡིད་བཞིན་གྱི་གོས་ཀྱི་ཤིང་ཐམས་ཅད་ལས་ཁ་དོག་སྣ་ཚོགས་ཀྱི་གོས་འབྱུང་བས་གམ་ཡོ་ཁེབས་ཤིང་མཛེས་པར་བརྒྱན་པ་སིལ་སྙན་གྱི་ཤིང་ཐམས་ཅད་
[045-153b4] ལས༑ ལྷ་རྫས་ལས་ཀྱང་འཕགས་པའི་སིལ་སྙན་རླུང་གིས་བསྐྱོད་ཅིང་སྒྲ་འབྱིན་པའི་དབྱངས་སྙན་པ་འབྱུང་བ། སའི་གཞི་མཐོན་དམན་མེད་པར་གནས་པ། རྒྱན་གྱི་
[045-153b5] ཤིང་སྣ་ཚོགས་ཀྱི་གསེབ་ནས་རྒྱན་སྣ་ཚོགས་རྣམ་པ་ཐ་དད་པར་རྒྱུན་དུ་འབྱུང་ཞིང་འཕྱང་བས་རབ་ཏུ་བརྒྱན་པའི་རྒྱན་དང་ལྡན་པ་མཐོང་སྟེ། བཟའ་ཤིང་གི་ར་བ་ཆེན་
[045-153b6] པོ་ཀུན་ནས་རྣམ་པར་བརྒྱན་པ་དེའི་ནང་ན་ཁང་པ་བྱེ་བ་བརྒྱ་སྟོང་ཕྲག་བཅུ་ཀུན་ཀྱང། ནོར་བུ་རིན་པོ་ཆེ་དམ་པ་སྣ་ཚོགས་ཀྱི་བ་གམ་གྱིས་རྣམ་པར་བརྒྱན་པ་དང། ཁང་པ་
[045-153b7] བརྩེགས་པ་བརྒྱ་སྟོང་ཕྲག་བཅུ་འཛམ་བུ་ཆུ་ཀླུང་གི་གསེར་ལས་བརྩེགས་པའི་བདེ་དང་ལྡན་པ་དང། གཞལ་མེད་ཁང་བརྒྱ་སྟོང་ཕྲག་བཅུག་གདུང་རིན་པོ་ཆེ་རྣམ་པར་སྣང་


[045-154a0] [154A] 
[045-154a1] ༄༅། །པ་ལས་བྲེས་པ་དང། རྫིང་བུ་བརྒྱ་སྟོང་ཕྲག་བཅུ་རིན་པོ་ཆེ་ཐམས་ཅད་ལས་གཞི་བླངས་ཏེ། རིན་པོ་ཆེ་སྣ་ཚོགས་ཀྱི་ཕ་གུས་མུ་ཁྱུད་བྱས་པ། རིན་
[045-154a2] པོ་ཆེ་ཐམས་ཅད་ཀྱི་ཐེམ་སྐས་བཏགས་པ། རིན་པོ་ཆེ་སྣ་ཚོགས་ཀྱི་སྟེགས་བུས་བསྐོར་བ། ལྷ་རྫས་ཀྱི་ཙན་དན་གྱི་དྲི་དང་ལྡན་པའི་ཆུས་གང་བ། གསེར་གྱི་བྱེ་མས་ཀུན་ཏུ་གྲམ་
[045-154a3] པ༑ གཞི་ནོར་བུ་རིན་པོ་ཆེ་ཆུ་འདང་ཀུན་ཏུ་བཀྲམ་པ། ཕྱོགས་བཞི་ནས་ཐེམ་སྐས་རྣམ་པར་བྲེས་པ། ཡན་ལག་བརྒྱད་དང་ལྡན་པའི་ཆུས་གང་བ་དང། ངང་དུར་དང། རྨ་བྱ་དང་
[045-154a4] ཁུ་བྱུག་དང། ཁྲུང་ཁྲུང་དང། ཀ་ལ་པིངྐ་དང། ཀུ་ན་ལའི་སྒྲ་སྐད་སྙན་པའི་དབྱངས་དང་ལྡན་པ། རིན་པོ་ཆེའི་ཏ་ལའི་ཕྲེང་བས་ཀུན་ནས་བརྒྱན་པ། གསེར་གྱི་དྲིལ་བུའི་དྲ་བས་
[045-154a5] ཀུན་ནས་ཡོག་པ། རླུང་གིས་བསྐྱོད་པའི་སྒྲ་ཡིད་དུ་འོང་བ་འབྱུང་བ། སྟེང་ནས་རིན་པོ་ཆེའི་བླ་རེ་ཆེན་པོ་བྲེས་པ། རིན་པོ་ཆེ་སྣ་ཚོགས་ཀྱི་ཤིང་གི་ར་བས་ཡོངས་སུ་བསྐོར་
[045-154a6] བ༑ རིན་པོ་ཆེའི་དྲ་བས་བརྒྱན་པའི་གདུགས་དང། རྒྱལ་མཚན་ལེགས་པར་བསྒྲེང་བ། ལུ་མ་བརྒྱ་སྟོང་ཕྲག་བཅུ་དུས་དང་མཐུན་པའི་ཙན་དན་གྱི་འདམ་གྱིས་མཐའ་
[045-154a7] འཁོར་བ། རིན་པོ་ཆེ་སྣ་ཚོགས་ཀྱི་ཁ་དོག་ཏུ་འདུག་པའི་པདྨོས་ཡོངས་སུ་ཁྱབ་པ། རིན་པོ་ཆེའི་པདྨོའི་འོད་ཆེན་པོས་སྣང་བར་གྱུར་པའི་ཆུ་དྲི་མ་མེད་པ་དང་ལྡན་པ་ཡོད་པ་


[045-154b0] [154B] 
[045-154b1] བཟའ་ཤིང་གི་ར་བ་དེའི་དབུས་ན་གཞལ་མེད་ཁང་ཆེན་པོ་རྒྱལ་མཚན་སྣ་ཚོགས་ཞེས་བྱ་བ་སའི་གཞི་རིན་པོ་ཆེ་རྒྱ་མཚོའི་སྙིང་པོ་ལས་བླངས་པ། ནོར་བུ་རིན་པོ་ཆེའི་
[045-154b2] ཀ་བ་བཀྱེ་བ། འཛམ་བུ་ཆུ་ཀླུང་གི་གསེར་གྱི་ལྷུན་མངོན་པར་འཕགས་པ་ནོར་བུ་རིན་པོ་ཆེ་འགྲོ་བར་རྣམ་པར་སྣང་བའི་སྤང་ལེབ་བཀྱེ་བས་བརྒྱན་པ། གཞི་ནོར་བུ་རིན་པོ་ཆེ་འབར་
[045-154b3] བ་གྲངས་མེད་པའི་ར་བས་བྲེས་པ། རིན་པོ་ཆེའི་རྒྱལ་པོ་མི་ཕམ་པའི་སྤོས་ཀྱི་དྲིས་གམ་ཡོ་ཀུན་ནས་བདུགས་པ། རིན་པོ་ཆེའི་རྒྱལ་པོ་སྒྲ་སྙན་པ་འབྱིན་པའི་དྲིའི་ངད་ཀུན་ཏུ་ལྡང་
[045-154b4] བ༑ རིན་པོ་ཆེའི་རྒྱལ་པོ་དྲི་རྣམ་པར་གསལ་བར་བྱེད་པས། དབང་པོ་རྣོ་བའི་བག་ཆགས་རྣམ་པར་བསྒྲུབས་པ་དང་ལྡན་ཞིང་གཞལ་མེད་ཁང་ཆེན་པོ་རྒྱལ་མཚན་སྣ་ཚོགས་
[045-154b5] དེར་སྟན་གྲངས་མེད་ཅིང་ཚད་མེད་པ་བཏིང་བར་གྱུར་པ་འདི་ལྟ་སྟེ། པདྨོའི་སྙིང་པོ་ཅན་དང། ནོར་བུ་རིན་པོ་ཆེ་ཕྱོགས་སྣང་བར་བྱེད་པའི་པདྨོའི་སྙིང་པོ་ཅན་དང། ནོར་བུ་རིན་
[045-154b6] པོ་ཆེ་རྣམ་པར་སྣང་བའི་པདྨོའི་སྙིང་པོ་ཅན་དང། ནོར་བུ་རིན་པོ་ཆེ་འགྲོ་བ་ཡིད་དུ་འོང་བའི་པདྨོའི་སྙིང་པོ་ཅན་དང། ནོར་བུ་རིན་པོ་ཆེ་མཛོད་སྣ་ཚོགས་ཀྱི་པདྨོའི་སྙིང་པོ་ཅན་དང་
[045-154b7] ནོར་བུ་རིན་པོ་ཆེ་སེང་གེའི་ཤིང་ཐགས་པདྨོའི་སྙིང་པོ་ཅན་དང། ནོར་བུ་རིན་པོ་ཆེ་དྲི་མ་མེད་པའི་པདྨོའི་སྙིང་པོ་ཅན་དང། ནོར་བུ་རིན་པོ་ཆེས་བརྒྱན་པའི་པདྨོའི་སྙིང་པོ་ཅན་


[045-155a0] [155A] 
[045-155a1] ༄༅། །དང༑ ནོར་བུ་རིན་པོ་ཆེ་སྒོ་ཀུན་ནས་བརྒྱན་པའི་པདྨོའི་སྙིང་པོ་ཅན་དང། ནོར་བུ་རིན་པོ་ཆེ་འོད་ཀྱི་རྒྱན་གྱི་པདྨོའི་སྙིང་པོ་ཅན་དང། ནོར་བུ་རིན་
[045-155a2] པོ་ཆེ་རྒྱ་མཚོའི་གནས་རྣམ་པར་དག་པའི་རིན་པོ་ཆེས་རྣམ་པར་བརྒྱན་པའི་འོད་ཟེར་ཀུན་ཏུ་འབྱུང་བའི་པདྨོའི་སྙིང་པོ་ཅན་དང། ནོར་བུ་རིན་པོ་ཆེ་རྡོ་རྗེའི་སེང་གེས་གནོན་
[045-155a3] པའི་པདྨོའི་སྙིང་པོ་ཅན་དག་བཤམས་ཤིང་བཏིང་བ་སྟེ། གཞལ་མེད་ཁང་ཆེན་པོ་རྒྱལ་མཚན་སྣ་ཚོགས་དེའི་བ་གམ་མང་པོ་ཡང་རིན་པོ་ཆེ་བསམ་གྱིས་མི་ཁྱབ་པ་
[045-155a4] ལས་བྱས་པ། རིན་པོ་ཆེ་སྣ་ཚོགས་ཀྱིས་རྣམ་པར་བརྒྱན་པ། ཁ་དོག་བསམ་གྱིས་མི་ཁྱབ་པར་མཛེས་ཤིང་གཟུགས་ཡོད་དུ་འོང་བ་དག་གོ་བཟའ་ཤིང་གི་ར་བ་ཀུན་
[045-155a5] ནས་བརྒྱན་པ་དེ་སྟེང་ནས་བླ་རེ་ཆེན་པོ་བརྒྱ་སྟོང་ཕྲག་བཅུས་ཀུན་ནས་ཁེབས་པ་སྟེ། འདི་ལྟར་གོས་ཀྱི་བླ་རེ་དང། འཁྲི་ཤིང་གི་བླ་རེ་དང། མེ་ཏོག་གི་བླ་རེ་དང། ཕྲེང་
[045-155a6] བའི་བླ་རེ་དང། སྤོས་ཀྱི་བླ་རེ་དང། ནོར་བུ་རིན་པོ་ཆེའི་བླ་རེ་དང། གསེར་གྱི་བླ་རེ་དང། རྒྱན་གྱི་བླ་རེ་དང། རིན་པོ་ཆེ་རྡོ་རྗེ་སྣང་བའི་བླ་རེ་དང། གླང་པོའི་ཤུགས་དང་ལྡན་
[045-155a7] པས་སྤྲུལ་པའི་ལྷ་མོའི་བླ་རེ་དང། ནོར་བུ་རིན་པོ་ཆེ་བརྒྱ་བྱིན་མངོན་པར་དགའ་བའི་བླ་རེ་དང། དེ་དག་ལ་སོགས་པ་བླ་རེ་བརྒྱ་སྟོང་ཕྲག་བཅུས་ཀུན་ནས་ཁེབས་པར་བྱས་པའོ།།


[045-155b0] [155B] 
[045-155b1] སྟེ། འདི་ལྟར་རིན་པོ་ཆེ་དམ་པའི་དྲིལ་བུའི་དྲ་བ་དང། རིན་པོ་ཆེའི་གདུགས་ཀྱི་དྲ་བ་དང། རིན་པོ་ཆེའི་འབྲུའི་དྲ་བ་
[045-155b2] དང༑ མུ་ཏིག་རྒྱ་མཚོའི་སྙིང་པོའི་དྲ་བ་དང། ནོར་བུ་རིན་པོ་ཆེ་བཻ་ཌཱུརྱ་སྔོན་པོའི་དྲ་བ་དང། སེང་གེའི་འཁྲི་ཤིང་གི་དྲ་བ་དང། ནོར་བུ་རིན་པོ་ཆེ་ཆུ་ཤེལ་གྱི་དྲ་བ་དང། སྤོས་ཀྱི་
[045-155b3] གཟུགས་ཀྱི་དྲ་བ་དང། རིན་པོ་ཆེའི་ཅོད་པན་དང། རིན་པོ་ཆེའི་ཕྲེང་བའི་དྲ་བ་དང། དེ་དག་ལ་སོགས་པ་རིན་པོ་ཆེའི་དྲ་བ་བརྒྱ་སྟོང་ཕྲག་བཅུས་ཀུན་ནས་ཡོག་པ། སྣང་བ་
[045-155b4] ཆེན་པོ་བརྒྱ་སྟོང་ཕྲག་བཅུས་ཀྱང་ཀུན་ནས་ཡོག་པ་སྟེ། འདི་ལྟར་ནོར་བུ་རིན་པོ་ཆེ་སྐར་མའི་འོད་ཟེར་གྱི་སྣང་བ་དང། ནོར་བུ་རིན་པོ་ཆེ་ཉི་མའི་སྙིང་པོའི་སྣང་བ་དང་
[045-155b5] ནོར་བུ་རིན་པོ་ཆེ་ཟླ་བའི་རྒྱལ་མཚན་གྱི་སྣང་བ་དང། ནོར་བུ་རིན་པོ་ཆེ་སྤོས་ཀྱི་དུད་པ་འོད་འཕྲོ་བའི་སྣང་བ་དང། ནོར་བུ་རིན་པོ་ཆེ་དཔལ་གྱི་སྙིང་པོའི་སྣང་བ་དང། ནོར་བུ་
[045-155b6] རིན་པོ་ཆེ་པདྨོའི་སྙིང་པོའི་སྣང་བ་དང། ནོར་བུ་རིན་པོ་ཆེ་སྐར་མའི་རྒྱལ་མཚན་གྱི་སྣང་བ་དང། ནོར་བུ་རིན་པོ་ཆེ་སྒྲོན་མ་ཆེན་པོའི་སྣང་བ་དང། ནོར་བུ་རིན་པོ་ཆེ་ཕྱོགས་ཀུན་
[045-155b7] ཏུ་རྣམ་པར་སྣང་བའི་སྣང་བ་དང། ནོར་བུ་རིན་པོ་ཆེ་སྤོས་ཀྱི་སྤྲིན་ཆེན་པོའི་སྣང་བ་དང། གློག་གི་ཕྲེང་བ་འབྱུང་བའི་སྣང་བ་དང། དེ་དག་ལ་སོགས་པ་ནོར་བུ་རིན་པོ་ཆེའི་སྣང་


[045-156a0] [156A] 
[045-156a1] ༄༅། །བ་ཆེན་པོ་བརྒྱ་སྟོང་ཕྲག་བཅུས་རྟག་ཏུ་སྣང་བར་བྱས་པའོ། །བཟའ་ཤིང་གི་ར་བ་དེ་ནི་རྒྱན་ཆེན་པོའི་སྤྲིན་བརྒྱ་སྟོང་ཕྲག་བཅུའི་ཆར་འབབ་
[045-156a2] པའི་རྒྱན་དང་ལྡན་པ་སྟེ། དུས་དང་མཐུན་པའི་ཙན་དན་གྱི་སྤྲིན་བརྒྱ་སྟོང་ཕྲག་བཅུའི་འབྲུག་སྒྲ་རབ་ཏུ་འབྱུང་བ་ལྷ་རྫས་ལས་འདས་པའི་ཕྲེང་བ་དང་ལྡ་ལྡིའི་སྤྲིན་ཆེན་པོ་ཀུན་ཏུ་མཆེད་
[045-156a3] པས་རབ་ཏུ་བརྒྱན་པ། ལྷ་རྫས་ལས་འདས་པའི་གོས་ཚོན་སྣ་ཚོགས་དང་ལྡན་པའི་སྤྲིན་བརྒྱ་སྟོང་ཕྲག་བཅུའི་སྤྲིན་མངོན་པར་འབབ་པ། ལྷ་རྫས་ལས་འདས་པའི་རྒྱན་གྱི་སྤྲིན་
[045-156a4] བརྒྱ་སྟོང་ཕྲག་བཅུས་རྣམ་པར་ཀླུབས་པ། ལྷའི་བུ་བརྒྱ་སྟོང་ཕྲག་བཅུ་མཐོང་བར་དགའ་སྟེ། འོག་ཏུ་ལྟ་ཞིང་རབ་ཏུ་འདུད་པའི་ཕྱག་ཆར་བཞིན་དུ་འབབ་པ། ལྷ་མིའི་
[045-156a5] སྤྲིན་བརྒྱ་སྟོང་ཕྲག་བཅུ་སྔོན་གྱི་སྤྱོད་པའི་སྐལ་བ་མཉམ་པོས་རང་རང་གི་ལུས་འབུལ་བའི་ཆར་མངོན་པར་འབབ་པ། བྱང་ཆུབ་སེམས་དཔའི་སྤྲིན་བརྒྱ་སྟོང་ཕྲག་བཅུས་ཆོས་
[045-156a6] མཉན་པས་སྒོམ་ཞིང་འོང་བའི་ཆར་མངོན་པར་འབབ་པ་སྟེ། དེ་ན་དགེ་བསྙེན་མ་ཡིད་བཞིན་གསེར་གྱི་སྙིང་པོའི་ཁྲི་ཆེན་པོ་ལ་འདུག་ཅིང་མུ་ཏིག་རྒྱ་མཚོའི་སྙིང་པོའི་དྲ་
[045-156a7] བས་བརྒྱན་པའི་ཅོད་པན་ཐོགས་པ། ལག་པ་ལ་ལྷ་རྫས་ལས་འདས་པའི་གསེར་གྱི་དཔུང་རྒྱན་དང། གདུ་བུ་ཐོགས་པ། ལག་པ་ནོར་བུ་རིན་པོ་ཆེ་དཔལ་གྱི་རང་བཞིན་


[045-156b0] [156B] 
[045-156b1] རྣ་ཆ་རིན་པོ་ཆེ་མཐོན་ཐིང་དྲི་མ་མེད་པ་རབ་ཏུ་འཕྱང་བ། མགོ་ནོར་བུ་རིན་པོ་ཆེའི་དྲ་བས་མཛེས་པར་བརྒྱན་པ། ནོར་བུ་རིན་པོ་ཆེ་སེང་གེའི་
[045-156b2] གདོང་གི་རྣ་བའི་གོང་རྒྱན་ཐོགས་པ། ནོར་བུ་རིན་པོ་ཆེ་ཡིད་བཞིན་གྱི་རྒྱལ་པོའི་མགུལ་འཁོར་ཐོགས་པ། ལུས་རིན་པོ་ཆེ་ཐམས་ཅད་ཀྱི་དྲ་བས་ཡོག་ཅིང་འོད་རབ་ཏུ་འབར་
[045-156b3] བ༑ སྲོག་ཆགས་བྱེ་བ་ཁྲག་ཁྲིག་གིས་ལུས་རབ་ཏུ་བཏུད་དེ། ཕྱག་བྱ་བ་ཞིག་འདུག་སྟེ། དགེ་བསྙེན་མ་ཡིད་བཞིན་དེའི་དྲུང་དུ་ཤར་ཕྱོགས་ནས་ཚངས་པ་ཆེན་པོའམ། ཚངས་
[045-156b4] ལྷ་ཉེ་ཕན་ནམ། ཚངས་པའི་རིས་སུ་གཏོགས་པའམ། དབང་བྱེད་དམ་གཞན་འཕྲུལ་དབང་བྱེད་ཀྱི་རིས་སུ་གཏོགས་པའམ། རབ་འཕྲུལ་དྒའམ། འཕྲུལ་དགའི་རིས་
[045-156b5] སུ་གཏོགས་པའམ། རབ་དགའ་ལྡན་ནམ། དགའ་ལྡན་གྱི་རིས་སུ་གཏོགས་པའམ། རབ་མཚེ་མའམ། མཚེ་མའི་རིས་སུ་གཏོགས་པའམ། ལྷའི་དབང་པོའམ། སུམ་
[045-156b6] ཅུ་རྩ་གསུམ་གྱི་རིས་སུ་གཏོགས་པའམ། གནོད་སྦྱིན་གྱི་དབང་པོའམ་གནོད་སྦྱིན་ནམ། དྲི་ཟའི་དབང་པོའམ། དྲི་ཟའམ། གྲུལ་བུམ་གྱི་དབང་པོའམ། གྲུལ་བུམ་
[045-156b7] མམ༑ ཀླུའི་དབང་པོའམ། ཀླུའམ། ལྷ་མ་ཡིན་གྱི་དབང་པོའམ། ལྷ་མ་ཡིན་ནམ། ནམ་མཁའ་ལྡིང་གི་དབང་པོའམ། ནམ་མཁའ་ལྡིང་ངམ་མིའམ་ཅིའི་དབང་པོའམ་


[045-157a0] [157A] 
[045-157a1] ༄༅། །མིའམ་ཅིའམ། ལྟོ་འཕྱེ་ཆེན་པོའི་དབང་པོའམ། ལྟོ་འཕྱེ་ཆེན་པོའམ། གཤིན་རྗེའམ། གཤིན་རྗེའི་བུ་མོའམ། ཡི་དྭགས་རྫུ་འཕྲུལ་ཆེན་པོའམ་
[045-157a2] ཡི་དྭགས་སམ། མིའི་དབང་པོའམ། མི་ཡང་རུང་སྟེ། སེམས་ཅན་ཚད་མེད་གྲངས་མེད་པ་དག་འོང་བ་དང། དེ་བཞིན་དུ་ལྷོ་ཕྱོགས་དང་ནུབ་ཕྱོགས་དང། བྱང་ཕྱོགས་དང་
[045-157a3] བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང་ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་དང་འོག་དང་སྟེང་གི་ཕྱོགས་
[045-157a4] ནས་ཀྱང་ཚངས་པ་ཆེན་པོའམ། ཚངས་ལྷ་ཉེ་ཕན་ནམ། ཚངས་པའི་རིས་སུ་གཏོགས་པའམ། དབང་བྱེད་དམ། དབང་བྱེད་ཀྱི་རིས་སུ་གཏོགས་པ་ནས། མིའི་དབང་
[045-157a5] པོའམ། མིའི་བར་གྱི་སེམས་ཅན་མང་པོ་འོང་བ་དེ་དག་ནད་སྣ་ཚོགས་ཤིག་གིས་བཏབ་པས། ཉོན་མོངས་པ་སྣ་ཚོགས་ཀྱིས་ཀུན་ནས་འཁོར་ཏམ། ལྟ་བའི་རྣམ་པ་སྣ་ཚོགས་
[045-157a6] ལ་མངོན་པར་ཞེན་ཏམ། ལས་ཀྱི་སྒྲིབ་པས་བསྒྲིབས་པ་ཞིག་ཡོད་ནའང། དེ་དག་གིས་དགེ་བསྙེན་མ་ཡིད་བཞིན་དེ་མཐོང་མ་ཐག་ཏུ་ནད་ཐམས་ཅད་ཀྱང་རབ་ཏུ་ཞི་བར་
[045-157a7] གྱུར༑ སེམས་ཀྱི་ཉོན་མོངས་པའི་དྲི་མ་དང་ཡང་བྲལ་བར་གྱུར་ལྟ་བའི་གསལ་ཤིང་ཡང་ཕྱིན་པར་གྱུར། སྒྲིབ་པའི་རི་ཐམས་ཅད་ཀྱང་རྣམ་པར་ཤིགས་པར་གྱུར་


[045-157b0] [157B] 
[045-157b1] དུ་ཆུད་པར་གྱུར་ཏེ། རྣམ་པར་དག་པའི་དཀྱིལ་འཁོར་དེ་ཡོད་པས་ནི་དགེ་བའི་རྩ་བ་ཐམས་ཅད་ཀྱང་རབ་ཏུ་བྱང་བར་འགྱུར་
[045-157b2] དབང་པོའི་མྱུ་གུ་ཐམས་ཅད་ཀྱང་རྣམ་པར་འཕེལ་བར་འགྱུར། ཐམས་ཅད་མཁྱེན་པའི་ཡེ་ཤེས་ཀྱི་ཚུལ་རྒྱ་མཚོ་ལའང་ཡང་དག་པར་གཞོལ་བར་གྱུར། གཟུངས་ཀྱི་སྒོ་རྒྱ་མཚོ་
[045-157b3] ཐམས་ཅད་ལའང་འཇུག་པར་གྱུར། ཏིང་ངེ་འཛིན་གྱི་སྒོ་དང་ཚུལ་རྒྱ་མཚོ་ཐམས་ཅད་ཀྱང་མངོན་སུམ་དུ་གྱུར། སྨོན་ལམ་གྱི་སྒོ་ཐམས་ཅད་ཀྱང་ཡང་དག་པར་སྐྱེ་བར་གྱུར། སྤྱོད་
[045-157b4] པའི་སྒོ་ཐམས་ཅད་ཀྱང་རབ་ཏུ་འབྱུང་བར་གྱུར། ཡོན་ཏན་མངོན་པར་བསྒྲུབ་པའི་སྒོ་ཐམས་ཅད་ཀྱང་རྣམ་པར་དག་པར་གྱུར། སེམས་རྒྱ་ཆེན་པོ་ཡང་མངོན་པར་ཤེས་
[045-157b5] པ་ཐམས་ཅད་དང་ལྡན་པའི་ཚུལ་དུ་འབྱུང་བར་གྱུར། ལུས་ཐོགས་པ་མེད་པས་ཀྱང་ཐམས་ཅད་དུ་རྗེས་སུ་འགྲོ་བར་གྱུར་ཏོ། །དེ་ནས་ཚོང་དཔོན་གྱི་བུ་ནོར་བཟང་བཟའ་
[045-157b6] ཤིང་གི་ར་བ་ཀུན་ནས་རྣམ་པར་བརྒྱན་པའི་ནང་དུ་ཕྱིན་ཏེ་བལྟས་ན། དགེ་བསྙེན་མ་ཡིད་བཞིན་ཁྲི་བཟང་པོ་ལ་འདུག་པ་མཐོང་ནས་དེ་དགེ་བསྙེན་མ་ཡིད་བཞིན་གང་ན་བ་དེར་
[045-157b7] སྟོང་སྟེ་ཕྱིན་ནས། དགེ་བསྙེན་མ་ཡིད་བཞིན་གྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། དགེ་བསྙེན་མ་ཡིད་བཞིན་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་


[045-158a0] [158A] 
[045-158a1] ༄༅། །བ་བྱས་ནས། འདི་སྐད་ཅེས་སྨྲས་སོ། །འཕགས་མ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་
[045-158a2] བྱང་ཆུབ་སེམས་དཔས། བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་མ་ནི། བྱང་ཆུབ་སེམས་དཔའ་
[045-158a3] རྣམས་ལ་གདམས་ངག་དང་རྗེས་སུ་བསྟན་པ་མཛད་དོ་ཞེས་ཐོས་ན་འཕགས་མ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང་
[045-158a4] ཇི་ལྟར་ནན་ཏན་དུ་བགྱི་བ་བདག་ལ་བཤད་དུ་གསོལ། དེས་སྨྲས་པ་རིགས་ཀྱི་བུ། ཁོ་མོ་ནི་བྱང་ཆུབ་སེམས་དཔའི་རྣམ་པར་ཐར་པ་མྱ་ངན་མེད་པ། བདེ་བའི་རྒྱལ་
[045-158a5] མཚན་ཐོབ་པ་སྟེ། རིགས་ཀྱི་བུ། ཁོ་མོ་ནི་དེའི་མཐུས་མཐོང་ན་དོན་ཡོད་པའོ། །མཉན་ན་དོན་ཡོད་པའོ། །རིམ་གྲོར་བྱས་པ་དོན་ཡོད་པའོ། །གནས་གཅིག་ན་འགྲོགས་
[045-158a6] པ་དོན་ཡོད་པའོ། །རྗེས་སུ་དྲན་པར་བྱས་པ་དོན་ཡོད་པའོ། །རིགས་ཀྱི་བུ། ཁོ་མོ་ནི་སེམས་ཅན་དགེ་བའི་རྩ་བ་མ་བསྐྱེད་པ། དགེ་བའི་བཤེས་གཉེན་གྱིས་ཡོངས་སུ་
[045-158a7] མ་ཟིན་པ། ཡང་དག་པར་རྫོགས་པའི་སངས་རྒྱས་ཀྱིས་མ་དགོངས་པ་རྣམས་ཀྱིས་མཐོང་ཞིང་རྣམ་པར་དམིགས་པར་མིག་ལམ་དུ་འོང་བར་མི་འགྱུར་ཏེ། རིགས་ཀྱི་བུ། ཁོ་མོ་


[045-158b0] [158B] 
[045-158b1] སེམས་ཅན་རྣམས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་རོ། །གཞན་ཡང་རིགས་ཀྱི་བུ། ཁོ་མོའི་དྲུང་
[045-158b2] དུ་ཤར་ཕྱོགས་ནས་དེ་བཞིན་གཤེགས་པ་དག་བྱོན་ཅིང། གདན་རིན་པོ་ཆེའི་ཁྲི་ལ་བཞུགས་ནས་ཆོས་སྟོན་ཏོ། །ཤར་ཕྱོགས་ནས་ཇི་ལྟ་བ་བཞིན་དུ་ཕྱོགས་བཅུ་ནས་ཀྱང་དེ་
[045-158b3] བཞིན་ཏེ། རིགས་ཀྱི་བུ། དེ་ལྟ་བས་ན་ཁོ་མོ་ནི་དེ་བཞིན་གཤེགས་པ་མཐོང་བ་དང་མི་འབྲལ་བའོ། །ཆོས་མཉན་པ་དང་མི་འབྲལ་བའོ་།བྱང་ཆུབ་སེམས་དཔའ་དང་འགྲོགས་
[045-158b4] པ་དང་མི་འབྲལ་བའོ། །རིགས་ཀྱི་བུ། ཁོ་མོ་དང་སྤྱོད་པའི་སྐལ་པ་མཉམ་པའི་སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་ཕྲག་བརྒྱད་ཅུ་རྩ་བཞི་པོ་བཟའ་ཤིང་གི་ར་བ་ཀུན་ནས་རྣམ་པར་
[045-158b5] བརྒྱན་པ་འདི་ན་གནས་པ་དེ་དག་ཐམས་ཅད་ཀྱང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཤ་སྟག་གོ་རིགས་ཀྱི་བུ། སེམས་ཅན་གཞན་གང་
[045-158b6] འདི་ན་གནས་པ་དེ་དག་ཀྱང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་མི་ལྡོག་པ་ཕྱིར་མི་ལྡོག་པའི་དགེ་འདུན་དུ་གཏོགས་པ་ཤ་སྟག་སྟེ། ཁོ་མོ་དང་སྤྱོད་པའི་སྐལ་
[045-158b7] པ་མཉམ་པ་དག་གོ་སྨྲས་པ། འཕགས་མ་ཁྱོད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡུན་ཇི་སྲིད་ཅིག་ནས་ཐུགས་བསྐྱེད། སྨྲས་པ། རིགས་ཀྱི་བུ། ཁོ་མོས་ནི། སྔོན་


[045-159a0] [159A] 
[045-159a1] ༄༅། །གྱི་གནས་རྗེས་སུ་དྲན་ཏེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ཅེས་བྱ་བ་བྱུང་བ་དེ་
[045-159a2] བཞིན་གཤེགས་པ་དེའི་དྲུང་ན། ཁོ་མོས་ཚངས་པའི་སྤྱོད་པ་སྤྱད་དོ། །དེ་བཞིན་གཤེགས་པ་དེ་ཁོ་མོས་མཆོད་དོ། །དེ་བཞིན་གཤེགས་པ་དེ་ལས་ཆོས་བསྟན་པ་ཁོ་མོས་
[045-159a3] ཡོངས་སུ་བཟུང་ངོ། །དེའི་སྔ་རོལ་དུ་དེ་བཞིན་གཤེགས་པ་དྲི་མ་མེད་བ་ཞེས་བྱ་བ་བྱུང་སྟེ། དེའི་བསྟན་པ་ལའང་ཁོ་མོ་རབ་ཏུ་བྱུང་ངོ། །ཆོས་ཀྱི་འཁོར་ལོ་ཡང་ཁོ་མོས་བཟུང་
[045-159a4] ངོ༑ ༑དེའི་སྔ་རོལ་དུ་དེ་བཞིན་གཤེགས་པ་དཔལ་ཞེས་བྱ་བ་བྱུང་སྟེ། དེ་ཡང་ཁོ་མོས་བསྙེན་བཀུར་ཏོ། །དེའི་སྔ་རོལ་དུ་དེ་བཞིན་གཤེགས་པ་རི་རབ་དཔལ་ཞེས་བྱ་བ་
[045-159a5] བྱུང་ངོ། །དེའི་སྔ་རོལ་དུ་དེ་བཞིན་གཤེགས་པ་པད་མོའི་སྙིང་པོ་ཞེས་བྱ་བ་བྱུང་ངོ། །དེའི་སྔ་རོལ་དུ་དེ་བཞིན་གཤེགས་པ་རྣམ་པར་སྣང་མཛད་ཅེས་བྱ་བ་བྱུང་ངོ། །དེའི་
[045-159a6] སྔ་རོལ་དུ་དེ་བཞིན་གཤེགས་པ་ཀུན་ཏུ་གཟིགས་པ་ཞེས་བྱ་བ་བྱུང་ངོ། །དེའི་སྔ་རོལ་དུ་དེ་བཞིན་གཤེགས་པ་ཚངས་པ་དག་པ་ཞེས་བྱ་བ་བྱུང་ངོ། །དེའི་སྔ་རོལ་དུ་དེ་བཞིན་
[045-159a7] གཤེགས་པ་རྡོ་རྗེའི་གཙུག་ཅེས་བྱ་བ་བྱུང་ངོ། །དེའི་སྔ་རོལ་དུ་དེ་བཞིན་གཤེགས་པ་ཆུ་བོའི་ལྷ་ཞེས་བྱ་བ་བྱུང་སྟེ། རིགས་ཀྱི་བུ། གཞུང་དེ་ལྟར་ཚེ་གཅིག་ནས་གཅིག་ཏུ་བརྒྱུད་པ་


[045-159b0] [159B] 
[045-159b1] བསྐལ་པ་གཅིག་ནས་གཅིག་ཏུ་བརྒྱུད་པའི་སངས་རྒྱས་གཅིག་ནས་གཅིག་ཏུ་བརྒྱུད་པ་དེ་བཞིན་གཤེགས་པའི་མཚམས་འདབ་ཆགས་སུ་བསམས་ཏེ་དྲན་པར་བྱས་
[045-159b2] ན༑ གང་ཁོ་མོས་རིམ་གྲོར་བྱས་ཏེ་བསྙེན་བཀུར་བ་དང། མཆོད་པ་དང། བསྟི་སྟང་དུ་བྱས་པ་དང། གང་གི་སྤྱན་སྔར་ཁོ་མོས་ཆོས་ཐོས་པར་གྱུར་པ་དང། གང་གི་བསྟན་པ་ལ་ཁོ་
[045-159b3] མོས་ཚངས་པའི་སྤྱོད་པ་སྤྱད་པའི་དེ་བཞིན་གཤེགས་པ་ཆུ་ཀླུང་གངྒཱ་སུམ་ཅུ་རྩ་དྲུག་གི་བྱེ་མ་སྙེད་རྗེས་སུ་དྲན་ཏེ། རིགས་ཀྱི་བུ། དེ་ཕན་ཆད་དུ་ཁོ་མོས་དེ་བཞིན་གཤེགས་པ་ཇི་
[045-159b4] སྙེད་ཅིག་བསྙེན་བཀུར་བ་ནི་དེ་བཞིན་གཤེགས་པ་རྣམས་ཀྱིས་མཁྱེན་ཏོ། །རིགས་ཀྱི་བུ། སེམས་དང་པོ་བསྐྱེད་མ་ཐག་ཏུ་ཆོས་ཀྱི་དབྱིངས་རྒྱས་པར་འགེངས་པས། བྱང་
[045-159b5] ཆུབ་སེམས་དཔའ་རྣམས་ནི་ཚད་མེད་པའོ། །རིགས་ཀྱི་བུ། སྙིང་རྗེ་ཆེན་པོའི་ཁོངས་སུ་འགྲོ་པ་ཐམས་ཅད་ཆུད་པས་བྱང་ཆུབ་སེམས་དཔའ་རྣམས་ནི་ཚད་མེད་པའོ། །རིགས་
[045-159b6] ཀྱི་བུ། སྨོན་ལམ་ཆེན་པོས་ཕྱོགས་བཅུའི་ཆོས་ཀྱི་དབྱིངས་ཀྱི་གཞི་ཟད་ཟད་དུ་འགྲོ་བས་བྱང་ཆུབ་སེམས་དཔའ་རྣམས་ནི་ཚད་མེད་པའོ་།རིགས་ཀྱི་བུ། བྱམས་པ་ཆེན་པོས་འགྲོ་
[045-159b7] བ་ཐམས་ཅད་རྒྱས་པར་འགེངས་པའི་ཕྱིར། བྱང་ཆུབ་སེམས་དཔའ་རྣམས་ནི་ཚད་མེད་པའོ། །རིགས་ཀྱི་བུ། བྱང་ཆུབ་སེམས་དཔའི་སྤྱོད་པས་ཞིང་ཐམས་ཅད་དུ་བསྐལ་པ་


[045-160a0] [160A] 
[045-160a1] ༄༅། །ཐམས་ཅད་ཡོངས་སུ་སྡུད་པས་བྱང་ཆུབ་སེམས་དཔའ་རྣམས་ནི་ཚད་མེད་པའོ། །རིགས་ཀྱི་བུ། ཏིང་ངེ་འཛིན་གྱི་སྟོབས་ཀྱིས་བྱང་ཆུབ་སེམས་དཔའི་
[045-160a2] ལམ་ལས་ཕྱིར་མི་ལྡོག་པས་བྱང་ཆུབ་སེམས་དཔའ་རྣམས་ནི་ཚད་མེད་པའོ། །རིགས་ཀྱི་བུ། གཟུངས་ཀྱི་སྟོབས་ཀྱིས་འགྲོ་བ་ཐམས་ཅད་ཡོངས་སུ་འཛིན་པའི་གཟུངས་ཀྱི་ཚུལ་ཁོང་
[045-160a3] དུ་ཆུད་པར་བྱེད་པས། བྱང་ཆུབ་སེམས་དཔའ་རྣམས་ནི་ཚད་མེད་པའོ། །རིགས་ཀྱི་བུ། ཡེ་ཤེས་སྣང་བའི་སྟོབས་ཀྱིས་དུས་གསུམ་གྱི་ཡེ་ཤེས་ཀྱི་ཚུལ་ཁོང་དུ་ཆུད་པར་བྱེད་ཅིང་
[045-160a4] ཡང་དག་པར་འཛིན་པས་བྱང་ཆུབ་སེམས་དཔའ་རྣམས་ནི་ཚད་མེད་པའོ། །རིགས་ཀྱི་བུ། མངོན་པར་ཤེས་པའི་སྟོབས་ཀྱིས་ཞིང་ཐམས་ཅད་དུ་སེམས་ཅན་རྣམས་ཀྱི་བསམ་པ་
[045-160a5] དང༑ མོས་པ་ཇི་ལྟ་བ་བཞིན་དུ་འོད་ཀྱི་དྲ་བའི་འཁོར་ལོ་མངོན་པར་བསྒྲུབ་པས་བྱང་ཆུབ་སེམས་དཔའ་རྣམས་ནི་ཚད་མེད་པའོ། །རིགས་ཀྱི་བུ། ཐ་དད་པ་ཡང་དག་པར་ཤེས་
[045-160a6] པའི་སྟོབས་ཀྱིས་ཚིག་གཅིག་བརྗོད་ཀྱང། འགྲོ་བ་ཐམས་ཅད་ཤིན་ཏུ་ཚིམ་པར་བྱེད་པས་བྱང་ཆུབ་སེམས་དཔའ་རྣམས་ནི་ཚད་མེད་པའོ་།རིགས་ཀྱི་བུ། ལུས་རྣམ་པར་
[045-160a7] དག་པས་སངས་རྒྱས་ཀྱི་ཞིང་ཐམས་ཅད་རང་གི་ལུས་ཀྱིས་རྒྱས་པར་འགེངས་པས་བྱང་ཆུབ་སེམས་དཔའ་རྣམས་ནི་ཚད་མེད་པའོ། །ནོར་བཟང་གིས་སྨྲས་པ། འཕགས་མ་ཁྱོད་ཇི་


[045-160b0] [160B] 
[045-160b1] བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ། །སྨྲས་པ་རིགས་ཀྱི་བུ། འདི་ལྟ་སྟེ། སེམས་ཅན་གཅིག་ལ་
[045-160b2] དམིགས་ཤིང་གདུལ་བར་བྱ་བ་དང། སྨིན་པར་བྱ་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་ཏེ་སེམས་ཅན་བརྒྱའི་ཕྱིར་མ་ཡིན། སེམས་ཅན་
[045-160b3] སྟོང་གི་ཕྱིར་མ་ཡིན། སེམས་ཅན་བརྒྱ་ཕྲག་སྟོང་གི་ཕྱིར་མ་ཡིན། སེམས་ཅན་བྱེ་བའི་ཕྱིར་མ་ཡིན། སེམས་ཅན་བྱེ་བ་བརྒྱའི་ཕྱིར་མ་ཡིན། སེམས་ཅན་བྱེ་བ་སྟོང་གི་ཕྱིར་མ་
[045-160b4] ཡིན༑ སེམས་ཅན་བྱེ་བ་བརྒྱ་ཕྲག་སྟོང་གི་ཕྱིར་མ་ཡིན་ཏེ། སེམས་ཅན་བྱེ་བ་ཁྲག་ཁྲིག་བརྒྱ་ཕྲག་སྟོང་གི་དོན་དུ་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་
[045-160b5] སེམས་ཅན་ཐམས་ཅད་ཀྱི་ཕྱིར་མ་ཡིན། སེམས་ཅན་ཁྲག་ཁྲིག་གི་ཕྱིར་མ་ཡིན། སེམས་ཅན་གངྒཱའི་ཕྱིར་མ་ཡིན། སེམས་ཅན་བན་བུན་གྱི་ཕྱིར་མ་ཡིན། སེམས་ཅན་
[045-160b6] ཕྱར་ཕྱུར་གྱི་ཕྱིར་མ་ཡིན། སེམས་ཅན་བྱང་བྱིང་གི་ཕྱིར་མ་ཡིན། སེམས་ཅན་ཉེར་འཇལ་གྱི་ཕྱིར་མ་ཡིན། སེམས་ཅན་ཕྱལ་ཕྱོལ་གྱི་ཕྱིར་མ་ཡིན། སེམས་ཅན་ཡལ་ཡོལ་
[045-160b7] གྱི་ཕྱིར་མ་ཡིན། སེམས་ཅན་ལྗད་ལྗོད་ཀྱི་ཕྱིར་མ་ཡིན། སེམས་ཅན་ཕྱོད་ཟིམ་གྱི་ཕྱིར་མ་ཡིན། སེམས་ཅན་ཕྱད་ཕྱོད་ཀྱི་ཕྱིར་མ་ཡིན། སེམས་ཅན་ལྡམ་ལྡེམ་གྱི་ཕྱིར་མ་


[045-161a0] [161A] 
[045-161a1] ༄༅། །ཡིན༑ སེམས་ཅན་ཡ་གངས་ཀྱི་ཕྱིར་མ་ཡིན། སེམས་ཅན་ཆོ་མའི་ཕྱིར་མ་ཡིན། སེམས་ཅན་ཁྲམ་ཁྲིམ་གྱི་ཕྱིར་མ་ཡིན། སེམས་ཅན་ནབ་ནུབ་
[045-161a2] ཀྱི་ཕྱིར་མ་ཡིན། སེམས་ཅན་བརྒྱུད་ཡས་ཀྱི་ཕྱིར་མ་ཡིན། སེམས་ཅན་བཏང་ཡས་ཀྱི་ཕྱིར་མ་ཡིན། སེམས་ཅན་བཀྲ་ཡར་གྱི་ཕྱིར་མ་ཡིན་སེམས་ཅན་གསལ་ཡས་ཀྱི་
[045-161a3] ཕྱིར་མ་ཡིན། སེམས་ཅན་གཞལ་བརྟག་གི་ཕྱིར་མ་ཡིན། སེམས་ཅན་མཚུངས་མེད་ཀྱི་ཕྱིར་མ་ཡིན། སེམས་ཅན་ལམ་ལུམ་གྱི་ཕྱིར་མ་ཡིན་སེམས་ཅན་རབ་རིབ་ཀྱི་
[045-161a4] ཕྱིར་མ་ཡིན། སེམས་ཅན་ཐབ་ཐིབ་ཀྱི་ཕྱིར་མ་ཡིན། སེམས་ཅན་འགྲིགས་ཡོལ་གྱི་ཕྱིར་མ་ཡིན། སེམས་ཅན་ཐེམ་འཕྱོའི་ཕྱིར་མ་ཡིན་སེམས་ཅན་བསམ་ཕྱོད་
[045-161a5] ཀྱི་ཕྱིར་མ་ཡིན། སེམས་ཅན་འདྲ་མཉམ་གྱི་ཕྱིར་མ་ཡིན། སེམས་ཅན་བྲང་བྲེང་གི་ཕྱིར་མ་ཡིན། སེམས་ཅན་བགྲོད་ཡས་ཀྱི་ཕྱིར་མ་ཡིན་སེམས་ཅན་རྒྱས་འདལ་གྱི་
[045-161a6] ཕྱིར་མ་ཡིན། སེམས་ཅན་བསྔོ་ཡས་ཀྱི་ཕྱིར་མ་ཡིན། སེམས་ཅན་ཟང་ཡག་གི་ཕྱིར་མ་ཡིན། སེམས་ཅན་འཕྲོ་བ་བཀྱེའི་ཕྱིར་མ་ཡིན། སེམས་ཅན་རྩེ་འཕྱོའི་ཕྱིར་མ་ཡིན་
[045-161a7] སེམས་ཅན་ཡོང་ཐེན་གྱི་ཕྱིར་མ་ཡིན། སེམས་ཅན་བྲུག་གཡོས་ཀྱི་ཕྱིར་མ་ཡིན། སེམས་ཅན་སང་ཡལ་གྱི་ཕྱིར་མ་ཡིན། སེམས་ཅན་ཐིང་ཡུག་གི་ཕྱིར་མ་ཡིན། སེམས་ཅན་


[045-161b0] [161B] 
[045-161b1] སེམས་ཅན་ནན་པའི་ཕྱིར་མ་ཡིན་སེམས་ཅན་ཡིད་འཕྱོའི་ཕྱིར་མ་ཡིན། སེམས་ཅན་ནབ་ནེབ་ཀྱི་ཕྱིར་མ་ཡིན། སེམས་ཅན་ཁྲིག་ཐམས་ཀྱི་ཕྱིར་
[045-161b2] མ་ཡིན། སེམས་ཅན་ཡལ་ཡོལ་གྱི་ཕྱིར་མ་ཡིན། སེམས་ཅན་བགྲང་ཡས་ཀྱི་ཕྱིར་མ་ཡིན། སེམས་ཅན་ཐུག་ཡལ་གྱི་ཕྱིར་མ་ཡིན། སེམས་ཅན་ཡད་ཡུད་ཀྱི་ཕྱིར་མ་ཡིན་
[045-161b3] སེམས་ཅན་ཕྱོ་ལྡོག་གི་ཕྱིར་མ་ཡིན། སེམས་ཅན་བརྡ་ཡས་ཀྱི་ཕྱིར་མ་ཡིན། སེམས་ཅན་ལྷུབ་བེའི་ཕྱིར་མ་ཡིན། སེམས་ཅན་ཐག་ཐུག་གི་ཕྱིར་མ་ཡིན། སེམས་ཅན་
[045-161b4] ཁྲིག་གའི་ཕྱིར་མ་ཡིན། སེམས་ཅན་རིག་ཡས་ཀྱི་ཕྱིར་མ་ཡིན། སེམས་ཅན་སྙད་མེད་ཀྱི་ཕྱིར་མ་ཡིན། སེམས་ཅན་མཆོག་ཕྲེང་གི་ཕྱིར་མ་ཡིན། སེམས་ཅན་ཉག་འབྲུའི་ཕྱིར་
[045-161b5] མ་ཡིན༑ སེམས་ཅན་སྤུ་འཕྱེས་ཀྱི་ཕྱིར་མ་ཡིན། སེམས་ཅན་འབྲུ་འབྲེལ་གྱི་ཕྱིར་མ་ཡིན། སེམས་ཅན་བརྗོད་འོས་ཀྱི་ཕྱིར་མ་ཡིན། སེམས་ཅན་ལྷོད་ཡས་ཀྱི་ཕྱིར་མ་ཡིན། སེམས་
[045-161b6] ཅན་བརྗོད་ཕུལ་གྱི་ཕྱིར་མ་ཡིན། སེམས་ཅན་ཞི་སྙེད་ཀྱི་ཕྱིར་མ་ཡིན། སེམས་ཅན་ངག་ཐིམ་གྱི་ཕྱིར་མ་ཡིན། སེམས་ཅན་འཕྱོ་འགྱུར་གྱི་ཕྱིར་མ་ཡིན། སེམས་ཅན་ཉར་ཉེར་
[045-161b7] གྱི་ཕྱིར་མ་ཡིན། སེམས་ཅན་ཕྱག་ཕྱིག་གི་ཕྱིར་མ་ཡིན། སེམས་ཅན་ཟལ་ཟུལ་གྱི་ཕྱིར་མ་ཡིན། སེམས་ཅན་སལ་སུལ་གྱི་ཕྱིར་མ་ཡིན། སེམས་ཅན་གཡོ་ལྡེག་གི་


[045-162a0] [162A] 
[045-162a1] ༄༅། །ཕྱིར་མ་ཡིན། སེམས་ཅན་ཕན་ཕུན་གྱི་ཕྱིར་མ་ཡིན། སེམས་ཅན་བརྣང་ཡའི་ཕྱིར་མ་ཡིན། སེམས་ཅན་རེམ་འདྲོལ་གྱི་ཕྱིར་མ་ཡིན། སེམས་
[045-162a2] ཅན་རྫི་ངད་ཀྱི་ཕྱིར་མ་ཡིན། སེམས་ཅན་རྫི་རྡུལ་གྱི་ཕྱིར་མ་ཡིན། སེམས་ཅན་ཕུན་ཡོལ་གྱི་ཕྱིར་མ་ཡིན། སེམས་ཅན་འོལ་འོལ་གྱི་ཕྱིར་མ་ཡིན། སེམས་ཅན་
[045-162a3] ངད་ངད་ཀྱི་ཕྱིར་མ་ཡིན། སེམས་ཅན་བགྲང་བརྩིའི་ཕྱིར་མ་ཡིན་སེམས་ཅན་ཟབ་བགྲང་གི་ཕྱིར་མ་ཡིན། སེམས་ཅན་དགའ་རྒྱང་གི་ཕྱིར་མ་ཡིན། སེམས་
[045-162a4] ཅན་གྲངས་མཐའི་ཕྱིར་མ་ཡིན། སེམས་ཅན་ཕྱོད་ཡལ་གྱི་ཕྱིར་མ་ཡིན། སེམས་ཅན་འོལ་ཕྱོད་ཀྱི་ཕྱིར་མ་ཡིན། སེམས་ཅན་གདབ་ཡས་ཀྱི་ཕྱིར་མ་ཡིན། སེམས་
[045-162a5] ཅན་གཅལ་ཡས་ཀྱི་ཕྱིར་མ་ཡིན། སེམས་ཅན་བགྲང་ཡས་ཀྱི་ཕྱིར་མ་ཡིན། སེམས་ཅན་བྱི་མ་འཕྱོའི་ཕྱིར་མ་ཡིན། སེམས་ཅན་ཡམ་མེའི་ཕྱིར་མ་ཡིན། སེམས་
[045-162a6] ཅན་བསྙལ་ཡས་ཀྱི་ཕྱིར་མ་ཡིན། སེམས་ཅན་ལྡབ་ལྡེབ་ཀྱི་ཕྱིར་མ་ཡིན། སེམས་ཅན་འབན་ཆད་ཀྱི་ཕྱིར་མ་ཡིན། སེམས་ཅན་ཕན་ཕུང་གི་ཕྱིར་མ་ཡིན་
[045-162a7] སེམས་ཅན་མཐའ་རྡུལ་གྱི་ཕྱིར་མ་ཡིན། སེམས་ཅན་རྒྱུད་ལྡིང་གི་ཕྱིར་མ་ཡིན། སེམས་ཅན་ཡུན་འགྱངས་ཀྱི་ཕྱིར་མ་ཡིན། སེམས་ཅན་མཁའ་ཡལ་གྱི་ཕྱིར་མ་ཡིན་


[045-162b0] [162B] 
[045-162b1] སེམས་ཅན་ལམ་ལོམ་གྱི་ཕྱིར་མ་ཡིན། སེམས་ཅན་བསྙད་ཡས་ཀྱི་ཕྱིར་མ་ཡིན། སེམས་ཅན་ལང་ལིང་གི་ཕྱིར་མ་ཡིན་
[045-162b2] སེམས་ཅན་ལྗབ་ལྗིབ་ཀྱི་ཕྱིར་མ་ཡིན། སེམས་ཅན་མི་བརྩལ་གྱི་ཕྱིར་མ་ཡིན། སེམས་ཅན་འབྱམས་ཡས་ཀྱི་ཕྱིར་མ་ཡིན། སེམས་ཅན་ང་འགྲང་གི་ཕྱིར་མ་ཡིན། སེམས་ཅན་
[045-162b3] སྨོས་ཡས་ཀྱི་ཕྱིར་མ་ཡིན། སེམས་ཅན་བཀྲ་ཆལ་གྱི་ཕྱིར་མ་ཡིན་སེམས་ཅན་ལོ་རྒྱས་ཀྱི་ཕྱིར་མ་ཡིན། སེམས་ཅན་འབུམ་རྡིབ་ཀྱི་ཕྱིར་མ་ཡིན། སེམས་ཅན་ལེ་ལོའི་ཕྱིར་མ་
[045-162b4] ཡིན༑ སེམས་ཅན་ཕྱམ་ཕྱམ་གྱི་ཕྱིར་མ་ཡིན། སེམས་ཅན་བགྲང་འཕྱོས་ཀྱི་ཕྱིར་མ་ཡིན། སེམས་ཅན་བགྲང་འཕྱོས་ལ་བསྒྲེས་པའི་ཕྱིར་མ་ཡིན། སེམས་ཅན་དཔག་ཡས་ཀྱི་ཕྱིར་
[045-162b5] མ་ཡིན། སེམས་ཅན་དཔག་ཡས་ལ་བསྒྲེས་པའི་ཕྱིར་མ་ཡིན། སེམས་ཅན་ཡལ་འཕྱོང་གི་ཕྱིར་མ་ཡིན། སེམས་ཅན་ཡལ་འཕྱོང་ལ་བསྒྲེས་པའི་ཕྱིར་མ་ཡིན། སེམས་ཅན་མུ་ཡལ་
[045-162b6] གྱི་ཕྱིར་མ་ཡིན། སེམས་ཅན་མུ་ཡལ་ལ་བསྒྲེས་པའི་ཕྱིར་མ་ཡིན་སེམས་ཅན་བགྲང་ཡོལ་གྱི་ཕྱིར་མ་ཡིན། སེམས་ཅན་བགྲང་ཡོལ་ལ་བསྒྲེས་པའི་ཕྱིར་མ་ཡིན། སེམས་ཅན་
[045-162b7] མི་འཇལ་གྱི་ཕྱིར་མ་ཡིན། སེམས་ཅན་མི་འཇལ་ལ་བསྒྲེས་པའི་ཕྱིར་མ་ཡིན། སེམས་ཅན་བསམ་ཕྱོད་ཀྱི་ཕྱིར་མ་ཡིན། སེམས་ཅན་བསམ་ཕྱོད་ལ་བསྒྲེས་པའི་ཕྱིར་མ་ཡིན་


[045-163a0] [163A] 
[045-163a1] ༄༅། །སེམས་ཅན་མཐའ་འབྱམས་ཀྱི་ཕྱིར་མ་ཡིན། སེམས་ཅན་མཐའ་འབྱམས་ལ་བསྒྲེས་པའི་ཕྱིར་མ་ཡིན། སེམས་ཅན་དཔག་ཐག་གི་ཕྱིར་
[045-163a2] མ་ཡིན། སེམས་ཅན་དཔག་ཐག་ལ་བསྒྲེས་པའི་ཕྱིར་མ་ཡིན། སེམས་ཅན་བརྗོད་དུ་མེད་པའི་ཕྱིར་མ་ཡིན། སེམས་ཅན་བརྗོད་དུ་མེད་པ་ལ་བསྒྲེས་པའི་ཕྱིར་མ་ཡིན། སེམས་
[045-163a3] ཅན་བརྗོད་དུ་མེད་པའི་ཡང་བརྗོད་དུ་མེད་པའི་ཕྱིར་མ་ཡིན། སེམས་ཅན་བརྗོད་དུ་མེད་པའི་ཡང་བརྗོད་དུ་མེད་པ་ལ་བསྒྲེས་པའི་ཕྱིར་མ་ཡིན། སེམས་ཅན་འཇིག་
[045-163a4] རྟེན་གྱི་ཁམས་གཅིག་ཏུ་གཏོགས་པ་རྣམས་ཀྱི་ཕྱིར་མ་ཡིན་པ་ནས་བརྗོད་དུ་མེད་པའི་ཡང་བརྗོད་དུ་མེད་པའི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་རྣམས་ཀྱི་
[045-163a5] ཕྱིར་མ་ཡིན། གླིང་བཞི་པའི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་རྣམས་ཀྱི་ཕྱིར་མ་ཡིན། སྟོང་གི་འཇིག་
[045-163a6] རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་རྣམས་ཀྱི་ཕྱིར་མ་ཡིན། སྟོང་གཉིས་ཀྱི་འཇིག་རྟེན་གྱི་ཁམས་ཀྱི་རྡུལ་
[045-163a7] ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་རྣམས་ཀྱི་ཕྱིར་མ་ཡིན། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་


[045-163b0] [163B] 
[045-163b1] ཕྱིར་མ་ཡིན་པ་ནས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་བརྗོད་དུ་མེད་པའི་ཡང་
[045-163b2] བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་རྣམས་ཀྱི་དོན་དུ་འདི་ལྟ་སྟེ། ཡོངས་སུ་སྨིན་པར་བྱ་བ་དང། གདུལ་
[045-163b3] བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་གྱི། འདི་ལྟ་སྟེ། འཇིག་རྟེན་གྱི་ཁམས་མ་ལུས་པ་ལྷག་མ་མེད་པ་མཐའ་དག་ཐམས་ཅད་
[045-163b4] དུ་གཏོགས་པའི་སེམས་ཅན་རྣམས་ཀྱི་དོན་དུ་ཡོངས་སུ་སྨིན་པར་བྱ་བ་དང། གདུལ་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེའོ། །འདི་ལྟ་སྟེ་
[045-163b5] སངས་རྒྱས་གཅིག་བསྙེན་བཀུར་བ་དང། མཉེས་པར་བྱ་བ་དང་མཆོད་ཅིང་རིམ་གྲོར་བྱ་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་
[045-163b6] པ་དང། སངས་རྒྱས་བཅུ་བསྙེན་བཀུར་ཞིང་མཉེས་པར་བྱ་བ་དང་མཆོད་ཅིང་རིམ་གྲོར་བྱ་བའི་ཕྱིར་མ་ཡིན་པ་ནས༑ བརྗོད་དུ་མེད་པའི་ཡང་བརྗོད་དུ་མེད་པའི་འཇིག་
[045-163b7] རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་ཀྱི་སངས་རྒྱས་བསྙེན་བཀུར་ཞིང་མཉེས་པར་བྱ་བ་དང། མཆོད་ཅིང་རིམ་གྲོར་བྱ་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་


[045-164a0] [164A] 
[045-164a1] ༄༅། །ཆུབ་ཏུ་སྐྱེ་བ་མ་ཡིན། འཇིག་རྟེན་གྱི་ཁམས་གཅིག་ཏུ་གཏོགས་པའི་སངས་རྒྱས་ཀྱི་རྒྱུད་བསྙེན་བཀུར་ཞིང་མཉེས་པར་བྱ་བ་དང། མཆོད་ཅིང་
[045-164a2] རིམ་གྲོར་བྱ་བའི་ཕྱིར་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་སུ་གཏོགས་པའི་དེ་བཞིན་
[045-164a3] གཤེགས་པའི་རྒྱུད་བསྙེན་བཀུར་ཞིང་མཉེས་པར་བྱ་བ་དང། མཆོད་ཅིང་རིམ་གྲོར་བྱ་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་
[045-164a4] ཡིན་ནོ། །སངས་རྒྱས་ཀྱི་ཞིང་གཅིག་ཡོངས་སུ་དག་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། འཇིག་
[045-164a5] རྟེན་གྱི་ཁམས་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་སངས་རྒྱས་ཀྱི་ཞིང་ཡོངས་སུ་དག་པར་བྱ་བའི་ཕྱིར། བྱང་ཆུབ་སེམས་དཔའ་
[045-164a6] རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། དེ་བཞིན་གཤེགས་པ་གཅིག་གི་བསྟན་པ་ཡོངས་སུ་གཟུང་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་
[045-164a7] ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་དེ་བཞིན་གཤེགས་པའི་བསྟན་པ་ཡོངས་


[045-164b0] [164B] 
[045-164b1] བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། སངས་རྒྱས་གཅིག་རབ་ཏུ་ཞུགས་པའི་སྨོན་ལམ་རྣམ་པ་ཐ་དད་པ་ལ་འཇུག་
[045-164b2] པའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་
[045-164b3] སྙེད་ཀྱི་སངས་རྒྱས་རབ་ཏུ་ཞུགས་པའི་སྨོན་ལམ་རྣམ་པ་ཐ་དད་པ་ལ་འཇུག་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་ནོ། །དེ་
[045-164b4] བཞིན་གཤེགས་པ་གཅིག་གི་སངས་རྒྱས་ཀྱི་ཞིང་གི་རྒྱན་ལ་འཇུག་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས་སངས་
[045-164b5] རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་དེ་བཞིན་གཤེགས་པའི་སངས་རྒྱས་ཀྱི་ཞིང་གི་རྒྱན་ལ་འཇུག་པར་བྱ་བའི་ཕྱིར། བྱང་
[045-164b6] ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། སངས་རྒྱས་གཅིག་གི་འཁོར་གྱི་དཀྱིལ་འཁོར་རྣམ་པར་ཕྱེ་བ་ལ་འཇུག་པར་བྱ་བའི་ཕྱིར། བྱང་ཆུབ་
[045-164b7] སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི། འཁོར་གྱི་དཀྱིལ་


[045-165a0] [165A] 
[045-165a1] ༄༅། །འཁོར་རྣམ་པར་ཕྱེ་བ་ལ་འཇུག་པར་བྱ་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་དེ་བཞིན་གཤེགས་
[045-165a2] པ་གཅིག་གི་ཆོས་ཀྱི་འཁོར་ལོ་ཡོངས་སུ་གཟུང་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་
[045-165a3] པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་དེ་བཞིན་གཤེགས་པའི་ཆོས་ཀྱི་འཁོར་ལོ་ཡོངས་སུ་གཟུང་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་
[045-165a4] བྱང་ཆུབ་ཏུ་སྐྱེ་བ་མ་ཡིན། སེམས་ཅན་གྱི་སེམས་རྒྱ་མཚོ་གཅིག་ཁོང་དུ་ཆུད་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་
[045-165a5] པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་སེམས་ཅན་གྱི་སེམས་རྒྱ་མཚོ་ཁོང་དུ་ཆུད་པར་བྱ་བའི་ཕྱིར། བྱང་
[045-165a6] ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། སེམས་ཅན་གཅིག་གི་དབང་པོའི་འཁོར་ལོ་ཡོངས་སུ་ཤེས་པར་བྱ་བའི་ཕྱིར་བྱང་ཆུབ་སེམས་
[045-165a7] དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་སེམས་ཅན་གྱི་དབང་


[045-165b0] [165B] 
[045-165b1] བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། སེམས་ཅན་གཅིག་གི་དབང་པོ་རྒྱ་མཚོ་ཁོང་དུ་ཆུད་
[045-165b2] པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་
[045-165b3] སྙེད་ཀྱི་སེམས་ཅན་གྱི་དབང་པོ་རྒྱ་མཚོ་ཁོང་དུ་ཆུད་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། འཇིག་རྟེན་གྱི་ཁམས་གཅིག་གི་
[045-165b4] བསྐལ་པ་གཅིག་ནས་གཅིག་ཏུ་བརྒྱུད་པ་ལ་འཇུག་པར་བྱ་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་
[045-165b5] མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་ཀྱི་བསྐལ་པ་གཅིག་ནས་གཅིག་ཏུ་བརྒྱུད་པ་ལ་འཇུག་པར་བྱ་བའི་ཕྱིར། བྱང་ཆུབ་སེམས་
[045-165b6] དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། འཇིག་རྟེན་གྱི་ཁམས་གཅིག་ཏུ་གཏོགས་པའི་སེམས་ཅན་ཐམས་ཅད་ཀྱི་སྤྱོད་པའི་བག་ཆགས་ཀྱི་མཚམས་སྦྱོར་བ་ལ་འཇུག་
[045-165b7] བར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་


[045-166a0] [166A] 
[045-166a1] ༄༅། །ཕྲ་བ་སྙེད་ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་ཐམས་ཅད་ཀྱི་སྤྱོད་པའི་བག་ཆགས་ཀྱི་མཚམས་སྦྱོར་བ་ལ་འཇུག་པར་བྱ་
[045-166a2] བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། འཇིག་རྟེན་གྱི་ཁམས་གཅིག་ཏུ་གཏོགས་པའི་སེམས་ཅན་ཐམས་ཅད་ཀྱི་ཉོན་མོངས་
[045-166a3] པ་རྒྱ་མཚོ་ཐམས་ཅད་ལ་འཇུག་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས་སངས་རྒྱས་ཀྱི་ཞིང་བརྗོད་དུ་མེད་པའི་
[045-166a4] ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་ཐམས་ཅད་ཀྱི་ཉོན་མོངས་པ་རྒྱ་མཚོ་ཐམས་ཅད་ལ་འཇུག་པར་བྱ་བའི་
[045-166a5] ཕྱིར༑ བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན། འཇིག་རྟེན་གྱི་ཁམས་གཅིག་ཏུ་གཏོགས་པའི་སེམས་ཅན་ཐམས་ཅད་ཀྱི་ལས་རྒྱ་མཚོ་
[045-166a6] ཐམས་ཅད་ལ་འཇུག་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་
[045-166a7] དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་ཐམས་ཅད་ཀྱི་ལས་རྒྱ་མཚོ་ཐམས་ཅད་ལ་འཇུག་པར་བྱ་བའི་ཕྱིར། བྱང་ཆུབ་


[045-166b0] [166B] 
[045-166b1] འཇིག་རྟེན་གྱི་ཁམས་གཅིག་ཏུ་གཏོགས་པའི་སེམས་ཅན་ཐམས་ཅད་ཀྱི་སྤྱོད་པ་རྒྱ་མཚོ་ཐམས་ཅད་ཁོང་དུ་ཆུད་པར་
[045-166b2] བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་ཏུ་སྐྱེ་བ་མ་ཡིན་པ་ནས། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་
[045-166b3] ཀྱི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་ཐམས་ཅད་ཀྱི་སྤྱོད་པ་རྒྱ་མཚོ་ཐམས་ཅད་ཁོང་དུ་ཆུད་པར་བྱ་བའི་ཕྱིར་བྱང་ཆུབ་སེམས་དཔའ་རྣམས་ཀྱི་སེམས་བྱང་ཆུབ་
[045-166b4] ཏུ་སྐྱེ་བ་མ་ཡིན་གྱི། སེམས་ཅན་གྱི་ཁམས་མ་ལུས་པ། ལྷག་མ་མེད་པ་མཐའ་དག་ཐམས་ཅད་ཡོངས་སུ་སྨིན་པར་བྱ་བ་དང། གདུལ་བའི་ཕྱིར་བྱང་ཆུབ་སེམས་དཔའ་
[045-166b5] རྣམས་ཀྱི་སེམས་བྱང་ཆུབ་ཏུ་སྐྱེའོ། །སངས་རྒྱས་མ་ལུས་པ་ཐམས་ཅད་བསྙེན་བཀུར་ཞིང་མཉེས་པར་བྱ་བ་དང། མཆོད་ཅིང་རིམ་གྲོར་བྱ་བའི་ཕྱིར་བྱང་ཆུབ་སེམས་དཔའ་རྣམས་
[045-166b6] ཀྱི་སེམས་བྱང་ཆུབ་ཏུ་སྐྱེའོ། །འཇིག་རྟེན་གྱི་ཁམས་མ་ལུས་པ་ཐམས་ཅད་དུ་གཏོགས་པའི་སངས་རྒྱས་ཀྱི་རྒྱུད་བསྙེན་བཀུར་ཞིང་མཉེས་པར་བྱ་བ་དང། མཆོད་ཅིང་རིམ་གྲོར་
[045-166b7] བྱ་བའི་ཕྱིར་བྱང་ཆུབ་སེམས་དཔའ་རྣམས་སྨོན་ལམ་ལ་མངོན་པར་མོས་པ་ཡིན། སངས་རྒྱས་ཀྱི་ཞིང་མ་ལུས་པ་ཐམས་ཅད་ཡོངས་སུ་དག་པར་བྱ་བའི་ཕྱིར། བྱང་ཆུབ་སེམས་


[045-167a0] [167A] 
[045-167a1] ༄༅། །དཔའ་རྣམས་ཀྱི་བསམ་པ་བརྟན་པར་འགྱུར་བ་ཡིན། སངས་རྒྱས་ཀྱི་བསྟན་པ་མ་ལུས་པ་ཐམས་ཅད་ཡོངས་སུ་གཟུང་བའི་ཕྱིར་།བྱང་ཆུབ་
[045-167a2] སེམས་དཔའ་རྣམས་ཀྱི་སྦྱོར་བ་འབྱུང་བ་ཡིན། དེ་བཞིན་གཤེགས་པ་རབ་ཏུ་ཞུགས་པའི་སྨོན་ལམ་རྣམ་པ་ཐ་དད་པ་མ་ལུས་པ་ཐམས་ཅད་ཀྱི་རྗེས་སུ་འབྲང་བར་བྱ་བའི་ཕྱིར་
[045-167a3] བྱང་ཆུབ་སེམས་དཔའ་རྣམས་ཀྱི་སེམས་ཀྱི་ཤུགས་དྲག་པོ་སྐྱེ་བ་ཡིན། དེ་བཞིན་གཤེགས་པའི་སངས་རྒྱས་ཀྱི་ཞིང་གི་ཡོན་ཏན་གྱི་རྒྱན་མ་ལུས་པ་ཐམས་ཅད་ལ་འཇུག་
[045-167a4] པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་ཡི་དམ་བརྟན་པ་སྐྱེ་བ་ཡིན། དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་རྒྱ་མཚོ་མ་ལུས་པ་ཐམས་
[045-167a5] ཅད་ལ་འཇུག་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་མངོན་པར་མོས་པ་འབྱུང་བ་ཡིན། འགྲོ་བའི་སེམས་རྒྱ་མཚོ་མ་ལུས་པ་ཐམས་ཅད་ལ་འཇུག་པར་བྱ་བའི་
[045-167a6] ཕྱིར། བྱང་ཆུབ་སེམས་དཔའ་རྣམས་ཀྱི་སྨོན་ལམ་ཡོངས་སུ་སྐྱེ་བ་ཡིན། སེམས་ཅན་གྱི་དབང་པོའི་འཁོར་ལོ་མ་ལུས་པ་ཐམས་ཅད་ཡོངས་སུ་ཤེས་པར་བྱ་བའི་ཕྱིར་
[045-167a7] བྱང་ཆུབ་སེམས་དཔའ་རྣམས་ཀྱི་མངོན་པར་འདོད་པ་སྐྱེ་བ་ཡིན་སེམས་ཅན་གྱི་དབང་པོ་རྒྱ་མཚོ་མ་ལུས་པ་ཐམས་ཅད་ཁོང་དུ་ཆུད་པར་བྱ་བའི་ཕྱིར། བྱང་ཆུབ་སེམས་དཔའ་


[045-167b0] [167B] 
[045-167b1] འཇིག་རྟེན་གྱི་ཁམས་མ་ལུས་པ་ཐམས་ཅད་ཀྱི་བསྐལ་པ་གཅིག་ནས་གཅིག་ཏུ་བརྒྱུད་པ་ལ་འཇུག་པར་བྱ་བའི་ཕྱིར། བྱང་ཆུབ་སེམས་དཔའ་
[045-167b2] རྣམས་ཀྱི་མོས་པ་སྐྱེ་བ་ཡིན། སེམས་ཅན་མ་ལུས་པ་ཐམས་ཅད་ཀྱི་ཉོན་མོངས་པའི་བག་ཆགས་ཀྱི་མཚམས་སྦྱོར་བ་ཡོངས་སུ་གཅད་པའི་ཕྱིར། བྱང་ཆུབ་སེམས་དཔའ་
[045-167b3] རྣམས་ཀྱི་བརྩོན་འགྲུས་ཡོངས་སུ་སྐྱེ་བ་ཡིན། སེམས་ཅན་མ་ལུས་པ་ཐམས་ཅད་ཀྱི་ལས་དང་ཉོན་མོངས་པའི་རྒྱ་མཚོ་བསྐམ་པའི་ཕྱིར། བྱང་ཆུབ་སེམས་དཔའ་རྣམས་
[045-167b4] ཀྱི་ཡེ་ཤེས་ཆེན་པོའི་ཉི་མ་འཆར་བ་ཡིན། སེམས་ཅན་མ་ལུས་པ་ཐམས་ཅད་ཀྱི་སྤྱོད་པ་ཡོངས་སུ་ཤེས་པར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་
[045-167b5] སྣང་བ་འབྱུང་བ་ཡིན། སེམས་ཅན་མ་ལུས་པ་ཐམས་ཅད་ཀྱི་སྡུག་བསྔལ་གྱི་མེའི་ཕུང་པོ་རབ་ཏུ་ཞི་བར་བྱ་བའི་ཕྱིར། བྱང་ཆུབ་སེམས་དཔའ་རྣམས་ཀྱི་སྙིང་རྗེའི་སྤྲིན་
[045-167b6] ཆེན་པོ་ཀུན་ནས་འདུ་བ་ཡིན། རིགས་ཀྱི་བུ། མདོར་ན་དེ་དག་ལ་སོགས་པ་བྱང་ཆུབ་སེམས་དཔའི་སྤྱོད་པའི་ཚུལ་དང། སྒོ་གྲངས་མེད་པ་བརྒྱ་སྟོང་ཕྲག་བཅུ་དག་བྱང་
[045-167b7] ཆུབ་སེམས་དཔའ་རྣམས་ཀྱིས་ཡོངས་སུ་བསྒྲུབ་པར་བྱའོ། །རིགས་ཀྱི་བུ། གཞན་ཡང་འདི་ལྟ་སྟེ། བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་ཡེ་ཤེས་ཁོང་དུ་ཆུད་པར་


[045-168a0] [168A] 
[045-168a1] ༄༅། །བྱ་བའི་ཕྱིར། ཆོས་ཐམས་ཅད་ལ་ཡང་དག་པར་གཞོལ་བའོ། །བྱང་ཆུབ་སེམས་དཔའ་རྣམས་ཀྱི་སྤྱོད་པ་ནི་ཡོངས་སུ་དག་པར་བྱ་བའི་
[045-168a2] ཕྱིར༑ ཞིང་ཐམས་ཅད་ལ་ཡང་དག་པར་གཞོལ་བའོ། །རིགས་ཀྱི་བུ་དེ་ལྟ་བས་ན་ཁོ་མོས་ནི་བདག་གི་སྨོན་ལམ་ནམ་མཁའི་དབྱིངས་རྣམ་པར་དག་པའི་མཐའ་གང་
[045-168a3] དུ་ཐུག་པ་དེའི་མཐས་ཀླས་པར་ཤོག་ཅིག་བདག་གི་སྨོན་ལམ་འཇིག་རྟེན་གྱི་ཁམས་རྣམ་པར་དག་པའི་མཐའ་གང་དུ་ཐུག་པ་དེའི་མཐས་ཀླས་པར་ཤོག་ཅིག་བདག་
[045-168a4] གི་སྨོན་ལམ་མ་སེམས་ཅན་ཐམས་ཅད་ཀྱི་ཉོན་མོངས་པ་དང། བག་ཆགས་ཀྱི་མཚམས་སྦྱོར་བ་དང། བདག་ལ་ཉལ་བའི་མཐའ་གང་དུ་ཐུག་པ་དེའི་མཐས་ཀླས་པར་ཤོག་
[045-168a5] ཅིག་ཅེས་དེ་ལྟར་སྨོན་ལམ་བཏབ་བོ། སྨྲས་པ། འཕགས་མ། རྣམ་པར་ཐར་པ་འདིའི་མིང་ཅི་ཞེས་བགྱི། སྨྲས་པ། རིགས་ཀྱི་བུ། རྣམ་པར་ཐར་པ་འདི་
[045-168a6] ནི་ཉོན་མོངས་པ་མེད་པ། བདེ་བའི་རྒྱལ་མཚན་ཞེས་བྱ་བ་སྟེ་རིགས་ཀྱི་བུ། ཁོ་མོས་ཀྱང་བྱང་ཆུབ་སེམས་དཔའི་རྣམ་པར་ཐར་པ་དེ་གཅིག་པུ་ཤེས་པར་ཟད་
[045-168a7] ན༑ བྱང་ཆུབ་སེམས་དཔའི་སངས་རྒྱས་ཀྱི་ཆོས་ཐམས་ཅད་ཡང་དག་པར་འཛིན་པའི་ཕྱིར་སེམས་རྒྱ་མཚོ་དང་ལྡན་པ། ལྷག་པའི་བསམ་པ་བརྟན་པའི་ཕྱིར་རི་


[045-168b0] [168B] 
[045-168b1] སེམས་ཅན་ཐམས་ཅད་ཀྱི་ཉོན་མོངས་པའི་ནད་རབ་ཏུ་སོས་པར་བྱེད་པའི་ཕྱིར་སྨན་གྱི་རྒྱལ་པོ་མཐོང་ན་ལེགས་པ་ལྟ་བུ། སེམས་ཅན་ཐམས་ཅད་ཀྱི་མ་རིག་པའི་
[045-168b2] མུན་པ་སེལ་བའི་ཕྱིར་ཉི་མར་གྱུར་པ་སེམས་ཅན་ཐམས་ཅད་ཀྱི་བསམ་པའི་གནས་སུ་གྱུར་པས་བ་ལྟ་བུའི་སེམས་དང་ལྡན་པ། འགྲོ་བ་ཐམས་ཅད་ཀྱི་དོན་བྱེད་པའི་ཕྱིར་
[045-168b3] རླུང་དུ་གྱུར་པ། སེམས་ཅན་ཐམས་ཅད་ལ་ཡེ་ཤེས་ཀྱི་སྣང་བ་འབྱིན་པའི་ཕྱིར་མར་མེར་གྱུར་པ། ཞི་བའི་སྒྲས་སངས་རྒྱས་ཀྱི་ཆོས་ཀྱི་ཆར་ཡང་དག་པ་ཇི་ལྟ་བ་བཞིན་དུ་འདེབས་
[045-168b4] པའི་ཕྱིར་སྤྲིན་དུ་གྱུར་པ། བསོད་ནམས་ཀྱི་འོད་ཟེར་གྱི་དྲ་བ་རབ་ཏུ་འགྱེད་པའི་ཕྱིར་ཟླ་བ་ལྟ་བུ། འགྲོ་བ་ཐམས་ཅད་ཡོངས་སུ་བསྲུང་བ་ལ་ཞུགས་པའི་ཕྱིར་བརྒྱ་ཕྱིན་ལྟ་བུ་དེ་
[045-168b5] དག་གི་སྤྱོད་པ་ཤེས་པའམ། ཡོན་ཏན་བརྗོད་པའམ། བྱང་ཆུབ་སེམས་དཔའི་བསླབ་པ་བསམ་གྱིས་མི་ཁྱབ་པ་སྨོས་པའམ། བྱང་ཆུབ་སེམས་དཔའི་སྨོན་ལམ་གྱི་རྣམ་པ་མཐའ་
[045-168b6] དང་དབུས་མེད་པ་ཡོངས་སུ་བསྟན་པར་ནུས་རེ་སྐན། སོང། རིགས་ཀྱི་བུ་ལྷོ་ཕྱོགས་ཀྱི་རྒྱུད་འདི་ཉིད་ཀྱི་རྒྱ་མཚོ་རྣམ་པར་རློབ་པ་འདི་ན། ཡུལ་ཆུ་བ་གཙང་མ་ཞེས་བྱ་བ་ཡོད་དེ་
[045-168b7] དེ་ན་དྲང་སྲོང་འཇིགས་མཆོག་དབྱངས་ཞེས་བྱ་བ་འདུག་གི་དེའི་གན་དུ་སོང་ལ་དྲིས་ཤིག་དང། དེས་རིགས་ཀྱི་བུ་ཁྱོད་ལ་བྱང་ཆུབ་སེམས་དཔའི་སྤྱོད་པ་སྟོན་པར་འགྱུར་རོ། །དེ་ནས་ཚོང་དཔོན་


[045-169a0] [169A] 
[045-169a1] ༄༅། །གྱི་བུ་ནོར་བཟང་གིས། དགེ་བསྙེན་མ་ཡིད་བཞིན་གྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། དགེ་བསྙེན་མ་ཡིད་བཞིན་ལ་ལན་བརྒྱ་སྟོང་དུ་
[045-169a2] མར་གཡས་ཕྱོགས་སུ་བསྐོར་བ་བྱས་ནས་ཡང་དང་ཡང་བལྟས་ཏེ་ཕྱག་འཚལ་ནས་ངོ་མཆི་མས་གང་བར་ངུས་ཏེ། བྱང་ཆུབ་མཆོག་ཏུ་དཀོན་པ་རྗེས་སུ་སེམས་ཤིང། དགེ་
[045-169a3] བའི་བཤེས་གཉེན་རིམ་གྲོ་བྱ་བ་དཀོན་པར་རྗེས་སུ་བསྡམ་པ་དང་སྐྱེས་བུ་དམ་པ་དང་འཕྲད་པ་དཀོན་པ་རྗེས་སུ་བསམ་པ་དང་བྱང་ཆུབ་སེམས་དཔའི་དབང་པོ་ཐོབ་པར་
[045-169a4] བྱ་བ་རྗེས་སུ་བསམ་པ་དང། བྱང་ཆུབ་སེམས་དཔའི་བསམ་པ་ཡོངས་སུ་དག་པ་དཀོན་པར་རྗེས་སུ་བསམ་པ་དང། སྐལ་བ་མཉམ་པའི་དགེ་བའི་བཤེས་གཉེན་
[045-169a5] དང་འཕྲད་པ་དཀོན་པར་རྗེས་སུ་བསམ་པ་དང། བྱང་ཆུབ་ཏུ་ཡང་དག་པ་ཇི་ལྟ་བ་བཞིན་དུ་མངོན་པར་མོས་ཤིང་སེམས་ངེས་པར་གཞོག་པ་དཀོན་པར་རྗེས་སུ་
[045-169a6] བསྡམ་པ་དང། མི་མཉམ་པ་མེད་པའི་ཆོས་ཀྱི་ཚུལ་རྗེས་སུ་བསྟན་པའི་སྦྱོར་བ་དཀོན་པར་རྗེས་སུ་བསྡམ་པ་དང། སེམས་དྲི་མ་མེད་ཅིང་མི་འཕྲོགས་པའི་སྦྱོར་བ་
[045-169a7] ཡང་དག་པར་བསྒྲུབ་པ་དཀའ་བར་རྗེས་སུ་བསམ་པ་དང། ཐམས་ཅད་མཁྱེན་པ་ཉིད་དུ་ཤུགས་དྲག་པོ་རྣམ་པར་སྐྱེད་པའི་ཆོས་ཀྱི་སྣང་བ་དཀོན་པར་རྗེས་སུ་བསམ་


[045-169b0] [169B] 
[045-169b1] དགེ་བསྙེན་མ་ཡིད་བཞིན་གྱི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང། བྱང་ཆུབ་སེམས་དཔའི་གདམས་ངག་གི་རྗེས་སུ་སོང་བའི་སེམས་དང་
[045-169b2] ལྡན་པ། བྱང་ཆུབ་སེམས་དཔའི་སྤྱོད་པ་ཡོངས་སུ་དག་པར་བྱ་བའི་རྗེས་སུ་སོང་བའི་སེམས་དང་ལྡན་པ། བྱང་ཆུབ་སེམས་དཔའི་བསོད་ནམས་ཀྱི་སྟོབས་རྣམ་པར་འཕེལ་བར་བྱ་
[045-169b3] བའི་སེམས་དང་ལྡན་པ། སངས་རྒྱས་བལྟ་བའི་ཤུགས་དྲག་པོ་རབ་ཏུ་སྣང་བར་བྱས་པའི་སེམས་དང་ལྡན་པ༑ ཆོས་ཀྱི་གཏེར་འཐོབ་པར་བྱ་ལ་ཤུགས་དྲག་པོ་སྐྱེས་པའི་སེམས་
[045-169b4] དང་ལྡན་པ། སྨོན་ལམ་ཆེན་པོ་མངོན་པར་བསྒྲུབ་པའི་ཤུགས་དྲག་པོ་རབ་ཏུ་འཕེལ་བའི་སེམས་དང་ལྡན་པ། ཆོས་ཐམས་ཅད་ཀྱི་ཕྱོགས་ལ་མངོན་དུ་ལྟ་བའི་སེམས་དང་ལྡན་
[045-169b5] པ༑ ཆོས་ཀྱི་རང་བཞིན་གྱི་འོད་ཀྱིས་སྣང་བར་བྱས་པའི་སེམས་དང་ལྡན་པ། སྒྲིབ་པ་ཐམས་ཅད་རྣམ་པར་འཐོར་བའི་སེམས་དང་ལྡན་པ། ཆོས་ཀྱི་དབྱིངས་ལ་མུན་པ་མེད་པར་
[045-169b6] རྣམ་པར་ལྟ་བའི་སེམས་དང་ལྡན་པ། རྡོ་རྗེ་རིན་པོ་ཆེ་མཐུ་བོ་ཆེས་མི་ཆོམས་པ་ལྟར་དྲི་མ་མེད་པའི་སེམས་དང་ལྡན་པ། བདུད་ཐམས་ཅད་ཀྱི་དཔུང་གིས་བརྒལ་བར་དཀའ་ཞིང་
[045-169b7] ཐུབ་པར་དཀའ་བའི་སེམས་དང་ལྡན་པ་དེ། མཐར་གྱིས་ཡུལ་ཆུ་བ་གཙང་མ་ག་ལ་བ་དེར་ཕྱིན་ནས། དྲང་སྲོང་འཇིགས་མཆོག་དབྱངས་ཚོལ་ཚོལ་བ་ལས། དེའི་ཚེ་དྲང་


[045-170a0] [170A] 
[045-170a1] ༄༅། །སོང་འཇིགས་མཆོག་དབྱངས། དགེ་བ་སྦྱང་བའི་གནས་ཤིང་དང། ཤིང་ཕྲན་སྣ་ཚོགས་གྲངས་མེད་པའི་ནགས་ཚལ་མདངས་དགའ་བ་
[045-170a2] ལོ་མས་རྒྱས་པའི་ཤིང་གིས་ཀུན་ནས་འགྲིགས་པ། རྟག་ཏུ་མེ་ཏོག་རྒྱས་པ་དང་ལྡན་པའི་ཤིང་སྣ་ཚོགས་ཅན། རྟག་ཏུ་ཤིང་ཏོག་མང་པོ་དང་ལྡན་པའི་ཤིང་ཏོག་གི་
[045-170a3] ཤིང་དང་ལྡན་པ། ནོར་བུ་རིན་པོ་ཆེ་སྣ་ཚོགས་ཀྱི་ཤིང་དྲུང་ནོར་བུ་རིན་པོ་ཆེའི་སྤང་ལེབ་ཀྱིས་རྟག་ཏུ་གཤིབས་པ་དང་ལྡན་པ། ཙན་དན་དམ་པའི་ཤིང་ཀུན་ནས་རྣམ་
[045-170a4] པར་བྲེས་པ། ཨ་ག་རུ་ཡིད་དུ་འོང་བའི་ཤིང་ལས་སྤོས་ཀྱི་དྲི་རྟག་ཏུ་འབྱུང་བས་རབ་ཏུ་བརྒྱན་པ། ཕྱོགས་བཞི་ནས་ཤིང་པ་ཏ་ལ་རྣམ་པར་མཛེས་པར་སྐྱེས་པས་ཡོངས་སུ་
[045-170a5] བརྒྱན་པ། ནྱ་གྲོ་དའི་ཤིང་དབྱིབས་ཡིད་དུ་འོང་བ་དང་ལྡན་པ། འཛམ་བུའི་ཤིང་ལས་རྟག་ཏུ་ཤིང་ཐོག་སྨིན་པ་འབྲུལ་བ། མེ་ཏོག་གི་ཚལ་པདྨོ་དང། ཨུཏྤ་ལ་
[045-170a6] གསར་དུ་སྐྱེས་པས་རབ་ཏུ་བརྒྱན་པ་ཞིག་ན་འདུག་འདུག་སྟེ། ཚོང་དཔོན་གྱི་བུ་ནོར་བཟང་གིས། དྲང་སྲོང་འཇིགས་མཆོག་དབྱངས། དྲང་སྲོང་སྟོང་ཕྲག་བཅུས་བསྐོར་
[045-170a7] ཅིང༑ ཙན་དན་གྱི་ཡལ་གཤིན་ཏུ་འབྲེལ་བའི་བྱ་སྐྱིབས་ཤིག་ན་ཐོར་ཚུགས་ཀྱི་ཅོད་པན་ཅན། པགས་པ་དང། རྩྭའི་གོས་གྱོན་པ་ཤིང་ཤུན་གྱི་སྨད་གཡོགས་


[045-170b0] [170B] 
[045-170b1] རྩྭའི་སྟན་ལ་འདུག་པ་མཐོང་ངོ། །མཐོང་ནས་ཀྱང་དྲང་སྲོང་འཇིགས་མཆོག་དབྱངས་ག་ལ་བ་དེར་སྟོང་སྟེ། ཕྱིན་ནས་ཡང་དག་པའི་དགེ་བའི་བཤེས་གཉེན་དང་
[045-170b2] ཕྲད་པའི་བསམ་པས། དགེ་བའི་བཤེས་གཉེན་ནི་ཡང་དག་པའི་ལམ་སྟོན་པས། ཐམས་ཅད་མཁྱེན་པ་ཉིད་འབྱུང་བའི་སྒོ་ཡིན་པར་ཡང་དག་པར་ལྟ། ཐམས་ཅད་
[045-170b3] མཁྱེན་པའི་ས་ལ་གཞོག་པས། ཐམས་ཅད་མཁྱེན་པ་ཉིད་ནི་དགེ་བའི་བཤེས་གཉེན་གྱི་གདམས་ངག་ལ་རག་ལུས་པར་ཡང་དག་པར་ལྟ། སྟོབས་བཅུའི་ཡེ་ཤེས་རིན་
[045-170b4] པོ་ཆེའི་གླིང་དུ་སྐྱེལ་བས། ཐམས་ཅད་མཁྱེན་པ་ཉིད་ནི་དགེ་བའི་བཤེས་གཉེན་གྱི་མཉན་པ་ལ་རག་ལུས་པར་ཡང་དག་པར་ལྟ། སྟོབས་བཅུའི་ཡེ་ཤེས་སྣང་བ་ཡང་
[045-170b5] དག་པར་བསྐྱེད་པས། ཐམས་ཅད་མཁྱེན་པ་ཉིད་ནི་དགེ་བའི་བཤེས་གཉེན་གྱི་སྒྲོན་མས་སྣང་བར་བྱ་བ་ཡིན་པར་ཡང་དག་པར་ལྟ་ཉམ་ཉེས་མེད་པར་ཐམས་
[045-170b6] ཅད་མཁྱེན་པ་ཉིད་ཀྱི་གྲོང་དུ་ཕྱིན་པར་བྱེད་པས། ཐམས་ཅད་མཁྱེན་པ་ཉིད་ཀྱི་ལམ་ནི་དགེ་བའི་བཤེས་གཉེན་ཡིན་པར་ཡང་དག་པར་ལྟ། མཉམ་པ་དང་མི་མཉམ་པ་
[045-170b7] ཡོངས་སུ་སྟོན་པས། ཐམས་ཅད་མཁྱེན་པ་ཉིད་ཀྱི་མར་མེ་ནི་དགེ་བའི་བཤེས་གཉེན་ཡིན་པར་ཡང་དག་པར་ལྟ། གཡང་སའི་འཇིགས་པ་ཐམས་ཅད་མེད་པར་བྱེད་


[045-171a0] [171A] 
[045-171a1] ༄༅། །པས༑ ཐམས་ཅད་མཁྱེན་པ་ཉིད་ཀྱི་སྟེགས་ནི་དགེ་བའི་བཤེས་གཉེན་ཡིན་པར་ཡང་དག་པར་ལྟ། བྱམས་པ་ཆེན་པོའི་སྟོབས་ཀྱིས་སིམ་
[045-171a2] པ་ཡོངས་སུ་སྐྱེད་པའི་ཕྱིར། ཐམས་ཅད་མཁྱེན་པ་ཉིད་ཀྱི་གདུགས་ནི་དགེ་བའི་བཤེས་གཉེན་ཡིན་པར་ཡང་དག་པར་ལྟ། སྙིང་རྗེ་ཆེན་པོ་ཡོངས་སུ་བསྐྱེད་པས། ཐམས་
[045-171a3] ཅད་མཁྱེན་པ་ཉིད་ཀྱི་ཤུགས་དྲག་པོ་ནི་དགེ་བའི་བཤེས་གཉེན་ཡིན་པར་ཡང་དག་པར་ལྟ་ཞིང། ཆོས་ཀྱི་རང་བཞིན་གྱི་ཚུལ་རབ་ཏུ་སྣང་བར་བྱེད་པས། ཐམས་ཅད་མཁྱེན་
[045-171a4] པ་ཉིད་གསལ་བར་མཐོང་བ་ནི། དགེ་བའི་བཤེས་གཉེན་ལ་རག་ལས་པར་མཐོང་ནས། ལུས་ཐམས་ཅད་ཀྱིས་ཕབ་སྟེ། ཕྱག་བྱས་ནས་ལངས་ཏེ། དྲང་སྲོང་འཇིགས་མཆོག་
[045-171a5] དབྱངས་ལ་ལན་བརྒྱ་སྟོང་དུ་མར་བསྐོར་བ་བྱས་ནས་མདུན་དུ་འདུག་སྟེ། ཐལ་མོ་སྦྱར་ནས། ཡིད་དུ་འོང་བའི་ཚུལ་གྱིས་ཡིད་དུ་འོང་བའི་ཚིག་བརྗོད་དེ། འདི་སྐད་ཅེས་སྨྲས་
[045-171a6] སོ༑ ༑འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་
[045-171a7] པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང། རྗེས་སུ་བསྟན་པ་མཛད་དོ། །


[045-171b0] [171B] 
[045-171b1] འཕགས་པ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཤད་དུ་གསོལ་
[045-171b2] དེ་ནས་དྲང་སྲོང་འཇིགས་མཆོག་དབྱངས་ཀྱིས། བྲམ་ཟེའི་བྱིས་པ་སྟོང་ཕྲག་བཅུ་པོ་དེ་དག་ལ་བལྟས་ཏེ། འདི་སྐད་ཅེས་སྨྲས་སོ་།བྱིས་པ་དག་རིགས་ཀྱི་བུ་འདིས་བླ་ན་
[045-171b3] མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དེ་སེམས་ཅན་ཐམས་ཅད་འཇིགས་པ་མེད་པ་ལ་མགྲོན་དུ་གཉེར་ཏོ། །རིགས་ཀྱི་བུ། འདི་ནི་སེམས་ཅན་ཐམས་
[045-171b4] ཅད་ལ་ཕན་པ་དང། བདེ་བའི་དོན་དུ་སྟ་གོན་དུ་གནས་པ་སྟེ། ཡེ་ཤེས་རྒྱ་མཚོ་མངོན་དུ་གྱུར་པའོ། །དེ་བཞིན་གཤེགས་པ་ཐམས་ཅད་ཆོས་ཀྱི་སྤྲིན་གྱི་ཆར་བཏུང་བར་འདོད་པའོ། །
[045-171b5] ཆོས་ཀྱི་ཚུལ་རྒྱ་མཚོ་ཐམས་ཅད་ལ་འཇུག་པར་འདོད་པའོ། །ཡེ་ཤེས་ཀྱི་སྣང་བ་ཆེན་པོ་ལ་གནས་པར་འདོད་པའོ། །སྙིང་རྗེ་ཆེན་པོའི་སྤྲིན་བསྡུ་བར་འདོད་པའོ། །ཆོས་ཀྱི་ཆར་ཆེན་
[045-171b6] པོ་མངོན་པར་དབབ་པར་འདོད་པའོ། །ཡེ་ཤེས་ཆེན་པོའི་ཟླ་བ་འཇིག་རྟེན་དུ་ཤར་བར་བྱས་ཏེ། ཉོན་མོངས་པའི་གདུང་བ་ཐམས་ཅད་རབ་ཏུ་གཞིལ་བར་འདོད་པའོ། །སེམས་
[045-171b7] ཅན་ཐམས་ཅད་ཀྱི་དགེ་བའི་རྩ་བ་རྣམ་པར་སྤེལ་བར་འདོད་པའོ་།དེ་ནས་བྲམ་ཟེའི་བྱིས་པ་སྟོང་ཕྲག་བཅུ་པོ་དེ་དག་གིས། མེ་ཏོག་དྲི་ཞིམ་ལ་ཡིད་དུ་འོང་ཞིང། ཁ་དོག་སྣ་ཚོགས་


[045-172a0] [172A] 
[045-172a1] ༄༅། །དང་ལྡན་པ་མང་པོས། ཚོང་དཔོན་གྱི་བུ་ནོར་བཟང་ལ་གཏོར་ཏོ། །མངོན་པར་གཏོར་ཏོ། །རབ་ཏུ་གཏོར་ཏོ། །མངོན་པར་ཕྱག་འཚལ་ཏེ། རབ་ཏུ་
[045-172a2] བཏུད་དེ་ཕྱག་འཚལ་ནས། གཡས་ཕྱོགས་སུ་བསྐོར་བ་བྱས་ཏེ། ཚིག་འདི་སྐད་དུ་བརྗོད་དོ། །འདི་ནི་སེམས་ཅན་ཐམས་ཅད་ཡོངས་སུ་སྐྱོབ་པར་འགྱུར་རོ། །སེམས་ཅན་དམྱལ་
[045-172a3] བའི་སྡུག་བསྔལ་ཐམས་ཅད་རབ་ཏུ་ཞི་བར་བགྱིད་པར་འགྱུར་རོ་།བྱོལ་སོང་གི་སྐྱེ་གནས་ཀྱི་ལམ་གྱི་རྒྱུད་ཐམས་ཅད་རྣམ་པར་གཅོད་པར་འགྱུར་རོ། །གཤིན་རྗེའི་འཇིག་
[045-172a4] རྟེན་གྱི་ལམ་གྱི་རྒྱུད་ཐམས་ཅད་རྣམ་པར་བཟློག་པར་འགྱུར་རོ། །མི་ཁོམ་པའི་སྒོ་ཐམས་ཅད་གཅོད་པར་འགྱུར་རོ། །སྲེད་པའི་རྒྱ་མཚོ་ཡོངས་སུ་སྐེམ་པར་འགྱུར་རོ། །སྲེད་པའི་
[045-172a5] འཆིང་བ་གཅོད་པར་འགྱུར་རོ། །སྡུག་བསྔལ་གྱི་ཕུང་པོ་རྣམ་པར་བཟློག་པར་འགྱུར་རོ། །མ་རིག་པའི་མུན་པ་སེལ་བར་འགྱུར་རོ། །བསོད་ནམས་ཀྱི་ཁོར་ཡུག་གིས་འཇིག་
[045-172a6] རྟེན་ཡོངས་སུ་བསྐོར་བར་འགྱུར་རོ། །ཡེ་ཤེས་རིན་པོ་ཆེའི་འབྱུང་གནས་ཡོངས་སུ་སྟོན་པར་འགྱུར་རོ། །ཡེ་ཤེས་ཀྱི་ཉི་མ་འཆར་བར་བགྱིད་པར་འགྱུར་རོ། །ཆོས་ཀྱི་མིག་རྣམ་པར་
[045-172a7] སྦྱོང་བར་འགྱུར་རོ། །འཇིག་རྟེན་རྣམས་ལ་མཉམ་པ་དང། མི་མཉམ་པ་ཡང་དག་པར་སྟོན་པར་འགྱུར་རོ། །དེ་ནས་དྲང་སྲོང་འཇིགས་མཆོག་དབྱངས་ཀྱིས། བྱིས་པ་དེ་དག་ལ་འདི་སྐད་


[045-172b0] [172B] 
[045-172b1] །བྱིས་པ་དག་གང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་དེ་ནི་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ། སེམས་ཅན་ཐམས་
[045-172b2] ཅད་ཀྱི་བདེ་བ་རབ་ཏུ་བསྐྱེད་དེ། རིམ་གྱིས་ཐམས་ཅད་མཁྱེན་པ་ཉིད་ཀྱང་འཐོབ་པར་འགྱུར་རོ། །བྱིས་པ་དག་རིགས་ཀྱི་བུ་འདིས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
[045-172b3] ཏུ་སེམས་བསྐྱེད་པ་སྟེ། དེ་བས་ན་འདི་ནི། སངས་རྒྱས་ཀྱི་ཡོན་ཏན་ཐམས་ཅད་ཀྱིས་ཡོངས་སུ་སྦྱོང་བར་འགྱུར་རོ། །དེ་ནས་དྲང་སྲོང་འཇིགས་མཆོག་དབྱངས་ཀྱིས། ཚོང་དཔོན་གྱི་བུ་
[045-172b4] ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ཁོ་བོ་ནི་བྱང་ཆུབ་སེམས་དཔའི་རྣམ་པར་ཐར་པ་གཞན་གྱིས་མི་ཐུབ་པའི་རྒྱལ་མཚན་ཐོབ་པའོ། །ནོར་བཟང་གིས་སྨྲས་པ། བྱང་ཆུབ་
[045-172b5] སེམས་དཔའི་རྣམ་པར་ཐར་པ་གཞན་གྱིས་མི་ཐུབ་པ་འདིའི་ཡུལ་ཇི་ལྟ་བུ་ཞིག་མཆིས། དེ་ནས་དྲང་སྲོང་འཇིགས་མཆོག་དབྱངས་ཀྱིས་ལག་པ་གཡས་པ་བརྐྱང་སྟེ། ཚོང་དཔོན་
[045-172b6] གྱི་བུ་ནོར་བཟང་གི་མགོ་ལ་བྱུགས་ནས། ལག་པ་གཡས་པས་བཟུང་ངོ་།ཚོང་དཔོན་གྱི་བུ་ནོར་བཟང་ལ་དྲང་སྲོང་འཇིགས་མཆོག་དབྱངས་ཀྱིས་ལག་པ་གཡས་པས་བཟུང་
[045-172b7] མ་ཐག་ཏུ་དེའི་མོད་ལ། ཚོང་དཔོན་གྱི་བུ་ནོར་བཟང་གིས་ཕྱོགས་བཅུར་སངས་རྒྱས་ཀྱི་ཞིང་བརྒྱ་སྟོང་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་ཀྱི་སངས་རྒྱས་ཀྱི་ཞིང་མཐོང་བར་གྱུར་ཏེ་


[045-173a0] [173A] 
[045-173a1] ༄༅། །དེ་དག་གི་དེ་བཞིན་གཤེགས་པ་སངས་རྒྱས་ཀྱི་ཞིང་བརྒྱ་སྟོང་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་ཀྱི་ཞབས་ཀྱི་དྲུང་ན། བདག་ཉིད་འདུག་པ་ཤེས་པར་གྱུར་
[045-173a2] ཏོ༑ ༑སངས་རྒྱས་ཀྱི་ཞིང་དེ་དག་ཀྱང། རྣམ་པ་གྲངས་མེད་པར་རྣམ་པར་དག་པའི་རྒྱན་དང་ལྡན་པར་མཐོང་ངོ། །དེ་དག་ནའང་དེ་བཞིན་གཤེགས་པའི་འཁོར་གྱི་དཀྱིལ་
[045-173a3] འཁོར་རྒྱ་མཚོ་ཁ་དོག་སྣ་ཚོགས་ཅན། རྒྱན་རྣམ་པ་ཐ་དད་པ་དང་ལྡན་པ་དག་འཁོད་པར་མཐོང་ངོ། །འཁོར་གྱི་དཀྱིལ་འཁོར་རྒྱ་མཚོ་དེ་དག་ནའང་དེ་བཞིན་གཤེགས་པའི་
[045-173a4] སྐུ་མཚན་དང་དཔེ་བྱད་བཟང་པོ་འབར་བས་བརྒྱན་པ་དག་བཞུགས་པ་མཐོང་ངོ། །དེ་དག་ལས་ཀྱང་ཚིག་དང་ཡི་གེ་གཅིག་ལས་ཀྱང་ཕྱིར་ཕྱོགས་པ་མེད་པར་ཆོས་བསྟན་
[045-173a5] པ་ཉན་ཏོ། །དེ་བཞིན་གཤེགས་པའི་ཆོས་ཀྱི་འཁོར་ལོ་དེ་དག་ཀྱང་ཕན་ཚུན་མ་འདྲེས་པར་ཡང་དག་པར་འཛིན་ཏོ། །ཆོས་ཀྱི་སྤྲིན་གྱི་ཆར་སེམས་ཅན་གྱི་བསམ་པ་སྣ་ཚོགས་ལ་
[045-173a6] རབ་བ་པ་དེ་དག་ཀྱང་ཡང་དག་པར་འཛིན་ཏོ། །དེ་བཞིན་གཤེགས་པ་དེ་དག་གི་སྔོན་གྱི་སྨོན་ལམ། མོས་པ་སྣ་ཚོགས་ཀྱི་སྟོབས་ཀྱིས་རྣམ་པར་སྦྱངས་པ་རྒྱ་མཚོ་ལ་ཡང་ཞུགས་
[045-173a7] སོ༑ ༑སངས་རྒྱས་ཀྱི་ཡང་དག་པར་བསྡུ་བ་སྨོན་ལམ་སྣ་ཚོགས་རྒྱ་མཚོས་རྣམ་པར་དག་པ་རྒྱ་མཚོ་དེ་དག་ལའང་ཞུགས་སོ། །སངས་རྒྱས་ཀྱི་སྐུ་མདོག་སེམས་ཅན་གྱི་བསམ་པ་ཇི་ལྟ་བ་


[045-173b0] [173B] 
[045-173b1] མཐོང་ངོ། །སངས་རྒྱས་ཀྱི་འོད་ཟེར་གྱི་དྲ་བ་འདོད་ཆགས་དང་བྲལ་བ་སྣ་ཚོགས་ཀྱིས་རྣམ་པར་དག་པའི་རྒྱན་གྱི་
[045-173b2] དཀྱིལ་འཁོར་དེ་དག་ཀྱང་མཐོང་ངོ། །སངས་རྒྱས་ཀྱི་སྟོབས་དེ་དག་ལའང་ཡེ་ཤེས་སྣང་བ་བསྒྲིབས་པ་མེད་པ་དང་ལྡན་པས་ཞུགས་སོ། །དེ་ལྟར་བྱང་ཆུབ་སེམས་དཔའི་རྣམ་པར་
[045-173b3] ཐར་པ་གཞན་གྱིས་མི་ཐུབ་པའི་རྒྱལ་མཚན་གྱི་ཡེ་ཤེས་ཀྱི་འོད་ཀྱིས་སྣང་བར་གྱུར་པ། ཏིང་ངེ་འཛིན་གྱི་རྣམ་པར་སྣང་མཛད་ཀྱི་སྙིང་པོ་སྣང་བ་རབ་ཏུ་ཐོབ་པ། ཏིང་ངེ་འཛིན་ཡེ་ཤེས་མི་ཟད་
[045-173b4] པའི་རྣམ་པར་ཐར་པ་དང་ལྡན་པ། གཟུངས་ཀྱི་སྒོ་སྣང་བ་ཕྱོགས་ཀུན་གྱི་དྲ་བ་རབ་ཏུ་ཐོབ་པ། གཟུངས་ཀྱི་སྒོ་རྡོ་རྗེའི་སྙིང་པོས་སེམས་རབ་ཏུ་གསལ་བར་བྱས་པ། ཏིང་ངེ་འཛིན་
[045-173b5] གྱི་ཡེ་ཤེས་བརྩེགས་པ་རྣམ་པར་ཕྱེ་བའི་ཡུལ་ལ་རྣམ་པར་ཕྱེ་བ་རབ་ཏུ་ཐོབ་པ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྣམ་པར་སྤྱོད་པ། གཞི་ཀུན་ནས་རྣམ་པར་བརྒྱན་པའི་སྙིང་
[045-173b6] པོ་ཡུལ་དུ་གྱུར་པ། ཏིང་ངེ་འཛིན་གྱི་སྣང་བ་སངས་རྒྱས་ནམ་མཁའི་སྙིང་པོའི་དཀྱིལ་འཁོར་ལ་རབ་ཏུ་ཞུགས་པ། ཏིང་ངེ་འཛིན་སངས་རྒྱས་ཐམས་ཅད་ཀྱི་ཆོས་ཀྱི་འཁོར་ལོའི་
[045-173b7] མུ་ཁྱུད་ཀྱིས་སེམས་རབ་ཏུ་སྣང་བར་བྱས་པ། ཏིང་ངེ་འཛིན་གྱི་སྣང་བ་དུས་གསུམ་གྱི་ཡེ་ཤེས་རིན་པོ་ཆེ་མི་ཟད་པའི་དཀྱིལ་འཁོར་ལ་རབ་ཏུ་བརྩོན་པ་དེས། དེ་བཞིན་གཤེགས་པ་ལ་


[045-174a0] [174A] 
[045-174a1] ༄༅། །ལའི་ཞབས་ཀྱི་དྲུང་དུ་ནི་ཉིན་ཞག་གཅིག་ལོན་པར་ཤེས་སོ། །ལ་ལར་ནི་ཉིན་ཞག་བདུན་ལོན་པ་སྙམ། ལ་ལར་ནི་ཟླ་བ་ཕྱེད་ལོན་པ་སྙམ་
[045-174a2] ལ་ལར་ནི་ཟླ་བ་གཅིག་ལོན་པ་སྙམ། ལ་ལར་ནི་ལོ་གཅིག་ལོན་པ་སྙམ། ལ་ལར་ནི་ལོ་བརྒྱ་ལོན་པ་སྙམ། ལ་ལར་ནི་ལོ་སྟོང་ལོན་པ་སྙམ། ལ་ལར་ནི་ལོ་བརྒྱ་ཕྲག་སྟོང་ལོན་
[045-174a3] པ་སྙམ། ལ་ལར་ནི་ལོ་བྱེ་བ་ལོན་པ་སྙམ། ལ་ལར་ནི་ལོ་བྱེ་བ་བརྒྱ་ལོན་པ་སྙམ། ལ་ལར་ནི་ལོ་བྱེད་བ་སྟོང་ལོན་པ་སྙམ། ལ་ལར་ནི་ལོ་བྱེ་བ་བརྒྱ་ཕྲག་སྟོང་ལོན་པ་སྙམ། ལ་
[045-174a4] ལར་ནི་ལོ་བྱེ་བ་ཁྲག་ཁྲིག་ལོན་པ་སྙམ། ལ་ལར་ནི་བསྐལ་པ་ཕྱེད་ལོན་པ་སྙམ། ལ་ལར་ནི་བསྐལ་པ་གཅིག་ལོན་པ་སྙམ། ལ་ལར་ནི་བསྐལ་པ་བརྒྱ་ལོན་པ་
[045-174a5] སྙམ༑ ལ་ལར་ནི་བསྐལ་པ་སྟོང་ལོན་པ་སྙམ། ལ་ལར་ནི་བསྐལ་པ་བརྒྱ་ཕྲག་སྟོང་ལོན་པ་སྙམ། ལ་ལར་ནི་བསྐལ་པ་བྱེ་བ་ལོན་པ་སྙམ། ལ་ལར་ནི་བསྐལ་པ་
[045-174a6] བྱེ་བ་ཕྲག་བརྒྱ་ལོན་པ་སྙམ། ལ་ལར་ནི་བསྐལ་པ་བྱེ་བ་ཕྲག་སྟོང་ལོན་པ་སྙམ། ལ་ལར་ནི་བསྐལ་པ་བྱེ་བ་བརྒྱ་ཕྲག་སྟོང་ལོན་པ་སྙམ། ལ་ལར་ནི་བསྐལ་པ་བྱེ་བ་ཕྲག་
[045-174a7] ཁྲིག་བརྒྱ་ཕྲག་སྟོང་ལོན་པ་སྙམ་བྱེད་པ་ནས། དེ་བཞིན་གཤེགས་པ་ལ་ལའི་ཞབས་ཀྱི་དྲུང་དུ་ནི། བསྐལ་པ་བརྗོད་དུ་མེད་པའི་ཡང་བརྗོད་དུ་མེད་པ་སྙེད་ལོན་པར་གྱུར་


[045-174b0] [174B] 
[045-174b1] དེ་བཞིན་གཤེགས་པ་ལ་ལའི་ཞབས་ཀྱི་དྲུང་དུ་ནི། བསྐལ་པ་འཛམ་བུའི་གླིང་གི་རྡུལ་ཤིན་ཏུ་ཕྲ་བ་སྙེད་ལོན་པ་སྙམ་བྱེད་པ་ནས། བསྐལ་པ་སངས་རྒྱས་
[045-174b2] ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ལོན་པ་སྙམ་བྱེད་པར་གྱུར་ཏོ། །དེ་ནས་དྲང་སྲོང་འཇིགས་མཆོག་དབྱངས་ཀྱིས། ཚོང་དཔོན་གྱི་བུ་ནོར་བཟང་
[045-174b3] བཏང་བ་དང། དེས་ཡང་བདག་དྲང་སྲོང་འཇིགས་མཆོག་དབྱངས་ཀྱི་མདུན་ན་འདུག་པར་ཤེས་པར་གྱུར་ཏོ། །དེ་ལ་དྲང་སྲོང་འཇིགས་མཆོག་དབྱངས་ཀྱིས་སྨྲས་པ། རིགས་ཀྱི་བུ་
[045-174b4] དྲན་མོད། སྨྲས་པ། འཕགས་པ། དགེ་བའི་བཤེས་གཉེན་གྱི་བྱིན་གྱི་རླབས་ཀྱིས་དྲན་ནོ། །སྨྲས་པ། རིགས་ཀྱི་བུ་ཁོ་བོས་ནི། བྱང་ཆུབ་སེམས་དཔའི་རྣམ་པར་ཐར་པ་གཞན་གྱིས་མི་ཐུབ་པའི་
[045-174b5] རྒྱལ་མཚན་འདི་ཤེས་པར་ཟད་ན། བྱང་ཆུབ་སེམས་དཔའ་འགྲོ་བ་ཐམས་ཅད་ལས་ཁྱད་པར་དུ་འཕགས་པའི་ཡེ་ཤེས་མངོན་པར་ཤེས་པ་དང་ལྡན་པའི་ཏིང་ངེ་འཛིན་ཐོབ་པ། དུས་
[045-174b6] ཐམས་ཅད་དུ་འཁོར་ལོ་བསྐོར་བ། སངས་རྒྱས་ཀྱི་མཚན་དང་ཡེ་ཤེས་མངོན་པར་སྒྲུབ་པ་ལ་མཁས་པ། དེ་བཞིན་གཤེགས་པ་བྱུང་བའི་ཉི་མ་ལ་རྣམ་པར་དམིགས་པའི་རྒྱན་རབ་ཏུ་
[045-174b7] འགོད་པ། དུས་གསུམ་གྱི་ཡུལ་སྐད་ཅིག་གཅིག་གིས་ཡེ་ཤེས་སུ་ཡང་དག་པར་སྡུད་པ། འཇིག་རྟེན་གྱི་ཁམས་ཐམས་ཅད་དུ་ལུས་ཤིན་ཏུ་རྣམ་པར་བཀྲམ་པ། ཆོས་ཀྱི་དབྱིངས་


[045-175a0] [175A] 
[045-175a1] ༄༅། །ཐམས་ཅད་ལ། ཡེ་ཤེས་སྣང་བའི་རང་བཞིན་དང་ལྡན་པ་སེམས་ཅན་ཐམས་ཅད་ཀྱི་བསམ་པ་ཇི་ལྟ་བ་བཞིན་དུ་མངོན་སུམ་དུ་མངོན་པར་
[045-175a2] ལངས་པ། སེམས་ཅན་གྱི་བསམ་པ་ཇི་ལྟ་བ་བཞིན་དུ་སྤྱོད་པས་རྣམ་པར་དཔྱོད་པ་དང་མཐུན་པའི་ཚུལ་དང་ལྡན་པ་འདོད་པ་བཞིན་དུ་ཀུན་ཏུ་སྣང་ཞིང་དྲི་མ་མེད་ལ། འོད་དང་
[045-175a3] ལྡན་པའི་ཡེ་ཤེས་ཀྱི་དཀྱིལ་འཁོར་རྣམ་པར་དག་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པའམ། སྨོན་ལམ་གྱི་ཁྱད་པར་སྨོས་པའམ། ཞིང་གི་མངོན་པར་འདུ་བྱ་
[045-175a4] བ་ཤེས་པའམ། ཡེ་ཤེས་ཀྱི་ཡུལ་ལ་འཇུག་པར་བྱ་བའམ། ཏིང་ངེ་འཛིན་གྱི་སྤྱོད་ཡུལ་གྱི་རྗེས་འབྲང་བར་བྱ་བའམ། རྫུ་འཕྲུལ་དང་རྣམ་པར་འཕྲུལ་པ་ལ་འཇུག་པར་
[045-175a5] བྱ་བའམ། རྣམ་པར་ཐར་པའི་ཁྱུ་མཆོག་གི་མཐུ་ཕྱུང་བ་དང་རྣམ་པར་རྩེ་བའི་རྗེས་སུ་འབྲང་བར་བྱ་བའམ། ལུས་རྣམ་པར་ཕྱེ་བའི་མཚན་མ་གཟུང་བར་བྱ་བའམ། དབྱངས་
[045-175a6] ཀྱི་དཀྱིལ་འཁོར་རྣམ་པར་དག་པ་བརྗོད་པའམ། ཡེ་ཤེས་ཀྱི་སྣང་བ་རབ་ཏུ་བསྟན་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན་ཡུལ་ཡོངས་སུ་
[045-175a7] ཚོལ་བ་ཞེས་བྱ་བ་ཡོད་དེ། དེ་ན་བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ཅེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་


[045-175b0] [175B] 
[045-175b1] ཇི་ལྟར་ནན་ཏན་དུ་བྱ་བ་དྲིས་ཤིང། །དེ་ནས་ཚོང་དཔོན་གྱི་བུ་ནོར་བཟང་དགའ་རངས་ཏེ། མགུ་ཞིང་ཉམས་བདེ་ལ་ཚིམ་ཞིང་ཡིད་བདེ་བ་སྐྱེས་ནས། དྲང་
[045-175b2] སྲོང་འཇིགས་མཆོག་དབྱངས་ཀྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། དྲང་སྲོང་འཇིགས་མཆོག་དབྱངས་ལ། ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་
[045-175b3] ཡང་དང་ཡང་བལྟས་ཏེ། དྲང་སྲོང་འཇིགས་མཆོག་དབྱངས་ཀྱི་དྲུང་ནས་སོང་ངོ།། །།བམ་པོ་དགུ་བཅུ་རྩ་གསུམ་པ། དེ་ནས་ཚོང་དཔོན་གྱི་བུ་ནོར་བཟང་
[045-175b4] བྱང་ཆུབ་སེམས་དཔའི་རྣམ་པར་ཐར་པ་གཞན་གྱིས་མི་ཐུབ་པའི་རྒྱལ་མཚན་གྱི་ཡེ་ཤེས་ཀྱིས་སྣང་བར་བྱས་པ། སངས་རྒྱས་ཀྱི་ཡུལ་གྱི་རྣམ་པར་འཕྲུལ་པ་བསམ་གྱིས་མི་ཁྱབ་
[045-175b5] པ་ལ་མངོན་སུམ་དུ་རྣམ་པར་སྤྱོད་པ། བྱང་ཆུབ་སེམས་དཔའི་རྣམ་པར་ཐར་པ་བསམ་གྱིས་མི་ཁྱབ་པའི་མངོན་སུམ་གྱི་ཡེ་ཤེས་ཀྱིས་མངོན་པར་ཤེས་པ། བྱང་ཆུབ་སེམས་
[045-175b6] དཔའི་ཏིང་ངེ་འཛིན་བསམ་གྱིས་མི་ཁྱབ་པའི་ཡེ་ཤེས་ཀྱིས་སེམས་སྣང་བར་གྱུར་པ། དུས་ཐམས་ཅད་དུ་ཡང་དག་པར་འཇུག་པའི་ཏིང་ངེ་འཛིན་ཡེ་ཤེས་སྣང་བ་རབ་ཏུ་ཐོབ་པ་
[045-175b7] འདུ་ཤེས་ཀྱི་རྣམ་པ་ཐམས་ཅད་ལ་ཡང་དག་པར་འཇུག་པའི་ཏིང་ངེ་འཛིན་གྱི་ཡུལ་གྱིས་སྣང་བར་གྱུར་པ། འགྲོ་བ་ཐམས་ཅད་ལས་ཁྱད་པར་དུ་འཕགས་པ་དང་ལྡན་པའི་ཡེ་ཤེས་


[045-176a0] [176A] 
[045-176a1] ༄༅། །སྣང་བ་ཐོབ་པ་ཐམས་ཅད་ཀྱི་རྗེས་སུ་སོང་བའི་སྤྱོད་ཡུལ་ལ་རྣམ་པར་སྤྱོད་པ་མངོན་དུ་གྱུར་པ། གཉིས་སུ་རྣམ་པར་རྟོག་པ་མེད་པས་མཉམ་པ་ཉིད་དུ་
[045-176a2] བསྟན་པའི་ཡེ་ཤེས་ལྷུར་ལེན་པ། དམིགས་པ་ཐམས་ཅད་ལ་རབ་ཏུ་འདལ་བའི་ཡེ་ཤེས་སྣང་བ་དང་ལྡན་པ། མཉམ་པ་ཐམས་ཅད་ལ་མངོན་དུ་གྱུར་པའི་བཟོད་པ་རྣམ་པར་
[045-176a3] དག་པ་ལ་མོས་པའི་མཛོད་ལ་མཁས་པ། རང་བཞིན་གྱི་ཆོས་ལ་བཟོད་པ་ཁོང་དུ་ཆུད་པའི་ཡེ་ཤེས་མངོན་པར་ཤེས་པ་དང་ལྡན་པ་བྱང་ཆུབ་སེམས་དཔའི་སྤྱོད་པའི་རང་
[045-176a4] བཞིན་བསྒོམ་པ་དང་མི་འབྲལ་བའི་སེམས་དང་ལྡན་པ། ཐམས་ཅད་མཁྱེན་པ་ཉིད་ཀྱི་ཤུགས་དྲག་པོ་ལས་ཕྱིར་མི་ལྡོག་པའི་སེམས་དང་ལྡན་པ། སྟོབས་བཅུའི་ཡེ་ཤེས་སྣང་བའི་
[045-176a5] འོད་རབ་ཏུ་ཐོབ་པ། ཆོས་ཀྱི་དབྱིངས་བརྗོད་པ་ལ་མངོན་པར་མོས་པས་ངོམས་པ་མེད་པའི་སེམས་དང་ལྡན་པ། ཐམས་ཅད་མཁྱེན་པ་ཉིད་ལ་རྣམ་པར་སྤྱོད་པའི་སྤྱོད་ཡུལ་ལ་
[045-176a6] འཇུག་པ་ཁོང་དུ་ཆུད་པའི་སེམས་དང་ལྡན་པ། བྱང་ཆུབ་སེམས་དཔའི་སྤྱོད་པའི་རྒྱན་མཐའ་ཡས་པ་མངོན་པར་བསྒྲུབ་པའི་སེམས་དང་ལྡན་པ། བྱང་ཆུབ་སེམས་དཔའི་སྨོན་
[045-176a7] ལམ་གྱི་དཀྱིལ་འཁོར་མཐའ་ཡས་པ་རྣམ་པར་སྤྱད་པའི་སེམས་དང་ལྡན་པ། འཇིག་རྟེན་གྱི་ཁམས་ཀྱི་དྲ་བ་མི་ཟད་པ་ཁོང་དུ་ཆུད་པའི་ཡེ་ཤེས་མཐའ་དང་དབུས་མེད་པ་མངོན་


[045-176b0] [176B] 
[045-176b1] སེམས་ཅན་རྒྱ་མཚོ་མཐའ་ཡས་པ་ཡོངས་སུ་སྨིན་པར་བྱ་བ་དང་གདུལ་བར་བྱ་བ་ལ་ཞུམ་པ་མེད་པའི་སེམས་དང་ལྡན་པ་དེས། བྱང་ཆུབ་སེམས་
[045-176b2] དཔའི་སྤྱོད་པའི་ཡུལ་མཐའ་ཡས་པ་ལ་ཡང་དག་པར་བལྟ་བ་དང་འཇིག་རྟེན་གྱི་ཁམས་ཀྱི་རྒྱུད་རྣམ་པ་ཐ་དད་པ་མཐའ་ཡས་པ་ལ་ཡང་དག་པར་བལྟ་བ་དང། འཇིག་རྟེན་གྱི་ཁམས་
[045-176b3] རྣམ་པར་ཕྱེ་བ་སྣ་ཚོགས་མཐའ་ཡས་པ་ལ་ཡང་དག་པར་བལྟ་བ་དང། འཇིག་རྟེན་གྱི་ཁམས་མཐའ་ཡས་པ་དམིགས་པ་ཕྲ་བ་དང་ཡངས་པའི་ཁོངས་སུ་ཆུད་པར་བྱ་བ་ལ་ཡང་
[045-176b4] དག་པར་བལྟ་བ་དང། འཇིག་རྟེན་གྱི་ཁམས་ཀྱི་གཞི་མཐའ་ཡས་པའི་མིང་གི་དྲ་བ་སྣ་ཚོགས་ཡང་དག་པར་བལྟ་བ་དང། འཇིག་རྟེན་གྱི་ཁམས་སུ་རྣམ་པར་སྤྱད་པ་རྣམ་པར་གདགས་
[045-176b5] པ་མཐའ་ཡས་པའི་ཀུན་རྫོབ་རྣམ་པ་ཐ་དད་པ་ལ་ཡང་དག་པར་བལྟ་བ་དང། སེམས་ཅན་གྱི་མོས་པ་སྣ་ཚོགས་མཐའ་ཡས་པ་ལ་ཡང་དག་པར་བལྟ་བ་དང། སེམས་ཅན་རྣམ་པར་
[045-176b6] ཕྱེ་བའི་རྣམ་པ་ཐ་དད་པ་མཐའ་ཡས་པ་ལ་ཡང་དག་པར་བལྟ་བ་དང། སེམས་ཅན་མཐའ་ཡས་པ་ཡོངས་སུ་སྨིན་པར་བྱ་བ་དང། གདུལ་བ་ཁོང་དུ་ཆུད་པར་བྱ་བ་ལ་ཡང་དག་པར་
[045-176b7] བལྟ་བ་དང། སེམས་ཅན་དང། ཕྱོགས་དང། དུས་མཐའ་ཡས་པའི་མིང་གི་རྣམ་པ་སྣ་ཚོགས་ལ་ཡང་དག་པར་བལྟ་བ་དང། དགེ་བའི་བཤེས་གཉེན་མངོན་དུ་བྱ་བ་བྱེད་ཅིང། མཐར་


[045-177a0] [177A] 
[045-177a1] ༄༅། །གྱིས་ཡུལ་ཚོལ་བ་དང་ལྡན་པ་གང་ན་བ་དང། བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ག་ལ་བ་དེར་ཕྱིན་ཏོ། །དེའི་ཚེ་བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ཐམས་
[045-177a2] ཅད་མཁྱེན་པ་ཉིད་བསྒྲུབ་པའི་གཞིར་བྱས་ཤིང་དཀའ་ཐུབ་དྲག་པོ་ལ་སྤྱོད་དེ། དེའི་ཕྱོགས་བཞི་ནས་མེའི་ཕུང་པོ་རི་རབ་ཙམ་དུ་ཆེ་བ་བུས་པ་དང། རི་ཤིན་ཏུ་མཐོ་བའི་གཡང་སའི་
[045-177a3] ལམ་གྱི་རྒྱུད་སྤུ་གྲིའི་སོས་གཤིབས་པས་འཁོད་པར་སྣང་ངོ། །དེ་ནས་ཚོང་དཔོན་གྱི་བུ་ནོར་བཟང་གིས། བྲམ་ཟེ་རྒྱལ་བའི་དྲོད་ཀྱི་མཆེད་ཀྱི་རྐང་པ་གཉིས་ལ་སྤྱི་བོས་ཕྱག་འཚལ་
[045-177a4] ཏེ༑ མདུན་དུ་འདུག་ནས་ཐལ་མོ་སྦྱར་ཏེ། འདི་སྐད་ཅེས་སྨྲས་སོ་།འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་
[045-177a5] ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་སྤྱད་པ་དང་ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་
[045-177a6] དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན། འཕགས་པ་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་
[045-177a7] ནན་ཏན་དུ་བགྱི་བ་བདག་ལ་བཤད་དུ་གསོལ། དེས་སྨྲས་པ། རིགས་ཀྱི་བུ། སོང་ལ་སྤུ་གྲིའི་སོ་དང་ར་བའི་རི་འདི་ལ་འཛེགས་ཏེ། མེའི་འོབས་འདིར་མཆོངས་ཤིག་དང། དེས་ཁྱོད་


[045-177b0] [177B] 
[045-177b1] རོ་ཞེས་ནས། ཚོང་དཔོན་གྱི་བུ་ནོར་བཟང་འདི་སྙམ་དུ་སེམས་པར་གྱུར་ཏེ། མི་ཁོམ་པ་བརྒྱད་ལས་རྣམ་པར་ལྡོག་པ་
[045-177b2] ཡང་ཤིན་ཏུ་དཀོན། མིར་འགྱུར་ཏེ། ཁོམ་པ་ཕུན་སུམ་ཚོགས་ཤིང་རྣམ་པར་དག་པ་ཡང་ཤིན་ཏུ་དཀོན། སངས་རྒྱས་འབྱུང་བ་ཡང་ཤིན་ཏུ་དཀོན། དབང་པོ་ཉམས་སུ་མེད་པ་ཡང་
[045-177b3] ཤིན་ཏུ་དཀོན། སངས་རྒྱས་ཀྱི་ཆོས་ཐོས་པ་ཡང་ཤིན་ཏུ་དཀོན་སྐྱེས་བུ་དམ་པ་དང་ཕྲད་པ་ཡང་ཤིན་ཏུ་དཀོན། ཡང་དག་པའི་དགེ་བའི་བཤེས་གཉེན་ཡང་ཤིན་ཏུ་དཀོན། ཡང་
[045-177b4] དག་པའི་ཚུལ་རྗེས་སུ་བསྟན་པས་ལེགས་པར་སྡུད་པ་ཡང་ཤིན་ཏུ་དཀོན། ཡང་དག་པར་འཚོ་བར་བྱ་བ་ཡང་ཤིན་ཏུ་དཀོན། མིའི་འཇིག་རྟེན་ན་ཆོས་དང་གཉེན་བའི་ཆོས་ལ་ནན་ཏན་
[045-177b5] བྱེད་པ་ཡང་ཤིན་ཏུ་དཀོན་ན། དེ་སྐད་ཟེར་ཞིང་བདག་གི་དགེ་བའི་བར་ཆད་ལ་ཞུགས་ལ། དེ་ལྟར་བདག་གི་སྲོག་གཅད་པར་བརྩོན་པ་འདི་བདུད་དམ་ཞིག་མ་ཡིན་ནམ། བདུད་
[045-177b6] ཀྱིས་བྱིན་གྱིས་བརླབས་པའམ། བདུད་ཀྱི་རིས་སུ་གཏོགས་པའམ། དགེ་བའི་བཤེས་གཉེན་ལྟར་བརྫུས་པའམ། བྱང་ཆུབ་སེམས་དཔའ་ལ་མི་གཅགས་པ་བྱེད་པ་ཞིག་མ་
[045-177b7] ཡིན་གྲང། བདག་གི་ཐམས་ཅད་མཁྱེན་པ་ཉིད་ལ་གེགས་བྱེད་པར་འདོད་པ་ཞིག་མ་ཡིན་གྲང། བདག་ལམ་གོལ་བ་ངན་པར་གཞུག་པར་འདོད་པ་ཞིག་མ་ཡིན་གྲང། བདག་


[045-178a0] [178A] 
[045-178a1] ༄༅། །གིས་སངས་རྒྱས་ཀྱི་ཆོས་ཁོང་དུ་ཆུད་པར་བྱ་བའི་ཆོས་ཀྱི་སྒོ་ལ་གེགས་བྱེད་པ་ཞིག་མ་ཡིན་གྲང་སྙམ་ནས། དེ་དེ་ལྟར་སེམས་ཤིང་ཡིད་ལ་བྱེད་
[045-178a2] པའི་ཚེ། ཚངས་པ་སྟོང་ཕྲག་བཅུ་སྟེང་གི་བར་སྣང་ལ་གནས་ཏེ། འདི་སྐད་ཅེས་འཛེར་ཏོ། །རིགས་ཀྱི་བུ། དེ་ལྟ་བུའི་སེམས་མི་བརྟན་པར་མ་བྱེད་ཅིག་རིགས་ཀྱི་བུ། འཕགས་
[045-178a3] པ་འདི་ནི། ཏིང་ངེ་འཛིན་རྡོ་རྗེ་འོད་འཕྲོ་བའི་སྣང་བ་རབ་ཏུ་ཐོབ་པ་སྟེ། བརྩོན་འགྲུས་ལྡོག་པ་མེད་པའོ། །བརྩམས་པ་ཆེན་པོ་མཐར་དབྱུང་བ་ལ་ཞུགས་པའོ། །འགྲོ་བ་ཐམས་
[045-178a4] ཅད་ཀྱི་སྲེད་པའི་རླན་བསྐམ་པ་ལ་མངོན་པར་བརྩོན་པའོ། །ལྟ་བའི་རྣམ་པ་དང། དྲ་བ་ཐམས་ཅད་གཏུབ་པ་ལ་བརྩོན་པའོ། །ཉོན་མོངས་པའི་ལྕག་ལྕིག་ཐམས་ཅད་ཟད་པར་
[045-178a5] བསྲེག་པ་ལ་སྟ་གོན་དུ་གནས་པའོ། །མི་ཁོམ་མི་ཤེས་པའི་བས་མཐའི་དགོན་པ་ཐམས་ཅད་སྣང་བར་བྱ་བ་ལ་བརྩོན་པའོ། །སེམས་ཅན་ཐམས་ཅད་ཀྱི་རྒ་ཤིའི་གཡང་ས་དང་
[045-178a6] འཇིགས་པ་རྣམ་པར་བཟློག་པ་ལ་ཡི་དམ་བརྟན་པའོ། །དུས་གསུམ་གྱི་མུན་པ་བསལ་པ་ལ་མངོན་པར་བརྩོན་པའོ། །ཆོས་ཐམས་ཅད་ཀྱི་འོད་ཟེར་དགྱེ་བ་ལ་ཞུགས་པའོ། །
[045-178a7] རིགས་ཀྱི་བུ། འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ། ཚངས་པ་ཇི་སྙེད་ཅིག་མཁན་པོ་དང། དབང་སྒྱུར་བ་དང། འཇིག་རྟེན་ཐམས་ཅད་


[045-178b0] [178B] 
[045-178b1] སེམས་པ་བལྟ་བའི་རྣམ་པ་སྣ་ཚོགས་ལ་མངོན་པར་ཞེན་པ་དེ་དག་ཐམས་ཅད། འཕགས་པ་འདི་དཀའ་ཐུབ་དང། བརྟུལ་ཞུགས་ཀྱི་ཐུགས་
[045-178b2] དམ་གྱི་མཐུས། རང་རང་གི་གནས་ན་བག་དགའ་བ་མེད་ཅིང། དེ་དག་བསམ་གཏན་གྱི་རོ་དགའ་བ་མྱོང་བ་མེད་པས། འཕགས་པ་འདིའི་དྲུང་དུ་འདོང་ངོ། །དེ་དག་ཕྱིན་པ་དང་
[045-178b3] འཕགས་པ་འདིའི་རྫུ་འཕྲུལ་གྱི་བྱིན་དང། དྲག་ཤུལ་ཀྱི་དཀའ་ཐུབ་དང། བརྟུལ་ཞུགས་ཀྱི་ས་ཟིལ་གྱིས་མནན་ཏེ། ལྟ་བའི་རྣམ་པ་ཐམས་ཅད་རྣམ་པར་བཟློག་པ་དང། ང་རྒྱལ་
[045-178b4] དང༑ རློམ་སེམས་ཐམས་ཅད་རབ་ཏུ་སྤང་བའི་ཕྱིར་ཆོས་སྟོན་ཏོ་།འགྲོ་བ་ཐམས་ཅད་ལ་བྱམས་པ་ཆེན་པོ་དང། སྙིང་རྗེ་ཆེན་པོས་ཁྱབ་པར་བྱ་བ་དང། བྱང་ཆུབ་ཀྱི་བསམ་པ་
[045-178b5] བརྟན་པར་བྱ་བ་དང། བྱང་ཆུབ་ཏུ་སེམས་བསྐྱེད་པ་ཤིན་ཏུ་ཡངས་པར་བྱ་བ་དང། སངས་རྒྱས་ཐམས་ཅད་ཡང་དག་པར་བལྟ་བ་ལ་མངོན་པར་བརྩོན་པར་བྱ་བ་དང། སངས་རྒྱས་
[045-178b6] ཀྱི་གསུང་གི་དཀྱིལ་འཁོར་ཐོབ་པར་བྱ་བ་ཡོངས་སུ་རྫོགས་པར་བྱ་བ་དང། ཐམས་ཅད་དུ་གྲག་པའི་སངས་རྒྱས་ཀྱི་དབྱངས་ལ་ཐོགས་པ་མེད་ཅིང། བསྒྲིབས་པ་མེད་པར་བྱ་བའི་ཕྱིར་
[045-178b7] ཆོས་སྟོན་ཏོ། །བདུད་སྟོང་ཕྲག་བཅུ་ཡང་སྟེང་གི་བར་སྣང་ལ་འཁོད་ནས། ལྷ་རྫས་ཀྱི་ནོར་བུ་རིན་པོ་ཆེས་མངོན་པར་གཏོར་ཏེ་འདི་སྐད་ཅེས་འཛེར་ཏོ། །རིགས་ཀྱི་བུ། འཕགས་པ་འདི་


[045-179a0] [179A] 
[045-179a1] ༄༅། །དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ། འོད་འཕྲོ་བའི་ཕུང་པོ་འདི་ལས་སྣང་བ་ཆེན་པོ་བྱུང་ཞིང། ཁོ་བོ་ཅག་གི་ཁྱིམ་དང། ལུས་དང་
[045-179a2] རྒྱན་གྱི་ལོངས་སྤྱོད་ཐམས་ཅད་ཟིལ་གྱིས་གནོན་ཏོ། །དེའི་ཕྱིར་ཁོ་བོ་ཅག་ཀྱང་སོ་སོའི་གནས་གནས་ན་བག་དགའ་བ་མེད་པས་འཁོར་དང་བཅས་ཏེ། འཕགས་པ་འདིའི་དྲུང་དུ་
[045-179a3] འདོང་ངོ། །ཁོ་བོ་ཅག་འདིའི་དྲུང་དུ་ཕྱིན་ནས་ཀྱང། འཕགས་པ་འདི་ནི་ཁོ་བོ་ཅག་ལ་ཅི་ནས་ཀྱང། རང་རང་གི་སེམས་སོར་ཆུད་ནས་བྱང་ཆུབ་ཏུ་སེམས་བསྐྱེད་དེ། བླ་ན་
[045-179a4] མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་བ། དེ་ལྟ་དེ་ལྟར་ཆོས་སྟོན་ཏོ། །དབང་སྒྱུར་གྱི་ལྷའི་རྒྱལ་པོ་སྟོང་ཕྲག་བཅུས་ཀྱང། ལྷ་རྫས་ཀྱི་མེ་
[045-179a5] ཏོག་གིས་མངོན་པར་གཏོར་ཏེ། འདི་སྐད་ཅེས་འཛེར་ཏོ། །རིགས་ཀྱི་བུ་འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་བྱེད་པའི་ཚེ་ཁོ་བོ་ཅག་ཀྱང་རང་རང་གི་གནས་
[045-179a6] ན་དགའ་བ་མེད་དེ། དེ་ལྟར་བདག་ཅག་ཀྱང་རང་རང་གི་སྐྱེ་བོའི་འཁོར་དང་བཅས་ཏེ། འདིའི་དྲུང་དུ་འདོང་ངོ། །བདག་ཅག་དྲུང་དུ་ཕྱིན་པ་དང། འདི་ནི་བདག་ཅག་ལ་རང་རང་གི་
[045-179a7] སེམས་ལ་དབང་བསྒྱུར་བ་ཐོབ་པར་བྱ་བའི་ཕྱིར་ཆོས་སྟོན་ཏོ་།ཉོན་མོངས་པ་ཐམས་ཅད་ལ་དབང་བསྒྱུར་བ་ཐོབ་པར་བྱ་བ་དང་བསམ་པ་ཇི་ལྟ་བ་བཞིན་དུ་སྐྱེ་བ་ལ་དབང་


[045-179b0] [179B] 
[045-179b1] ལས་ཀྱི་སྒྲིབ་པ་ཐམས་ཅད་རྣམ་པར་དག་པའི་དབང་རབ་ཏུ་ཐོབ་པར་བྱ་བ་དང། སྙོམས་པར་འཇུག་པ་ཐམས་ཅད་ལ་དབང་བསྒྱུར་བ་ཐོབ་པར་བྱ་བ་
[045-179b2] དང། ཡོ་བྱད་ལ་དབང་བའི་རྒྱན་ཡོངས་སུ་དག་པར་བྱ་བ་དང་བསམ་པ་ཇི་ལྟ་བ་བཞིན་དུ་ཚེ་ལ་དབང་བསྒྱུར་བ་ཐོབ་པར་བྱ་བའི་ཕྱིར་ཆོས་སྟོན་ཏོ། །རབ་འཕྲུལ་དགའི་ལྷའི་རྒྱལ་
[045-179b3] པོ་སྟོང་ཕྲག་བཅུ་ཡང། སྟེང་གི་བར་སྣང་ལ་འཁོད་དེ། ལྷ་རྫས་ཀྱི་གླུ་ཡང་དག་པར་སྦྱར་བའི་ང་རོ་སྙན་པའི་དབྱངས་བསྒྲགས་ཏེ། མཆོད་པ་བྱས་ནས་འདི་སྐད་ཅེས་འཛེར་
[045-179b4] ཏོ། །རིགས་ཀྱི་བུ། འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ། མེའི་ཕུང་པོ་འདི་ལས་དེ་དང་འདྲ་བའི་འོད་བྱུང་ཞིང་ཁོ་བོ་ཅག་གི་གཞལ་མེད་ཁང་འདི་
[045-179b5] དག་རྣམ་པར་དག་སྟེ། གསལ་བ་དང། འོད་ཤིན་ཏུ་དང་བར་འགྱུར་རོ། །རྒྱན་འདི་དག་དང། ལྷའི་བུ་མོ་འདི་དག་ཀྱང། རྣམ་པར་དག་ཅིང་གསལ་ལ་འོད་ཤིན་ཏུ་དང་བར་
[045-179b6] འགྱུར་རོ། །དེ་བས་ན་བདག་ཅག་ཀྱང་ལྷའི་བུ་དང། ལྷ་མོའི་ཚོགས་ཀྱི་འཁོར་དང་བཅས་པར། འདོད་པ་ལ་དགའ་བར་ཚོར་བ་མེད་དེ། འདོད་པའི་བདེ་བ་ལ་མངོན་པར་
[045-179b7] དགའ་བ་མེད་པས། ལུས་དང་སེམས་སིམ་པར་གྱུར་ནས། འཕགས་པ་འདིའི་དྲུང་དུ་འདོད་པ་ཡིན་ཏེ། འཕགས་པ་འདི་ནི། བདག་ཅག་དེ་ལྟར་ཕྱིན་པ་རྣམས་ལ་སེམས་རྣམ་པར་


[045-180a0] [180A] 
[045-180a1] ༄༅། །དག་པར་བྱ་བའི་ཕྱིར་ཆོས་སྟོན་ཏོ། །སེམས་ཀྱི་འོད་དང་བར་བྱ་བ་དང། སེམས་ཤིན་ཏུ་དག་པར་བྱ་བ་དང། སེམས་ལས་སུ་རུང་བར་བྱ་བ་དང་
[045-180a2] སེམས་ཀྱི་དགའ་བ་ཡོངས་སུ་བསྐྱེད་པ་དང། སྟོབས་བཅུའི་ཡེ་ཤེས་འཐོབ་པ་རྣམ་པར་དག་པར་བྱ་བ་དང། ཆོས་ཀྱི་ཤུགས་ཆེན་པོ་རྣམ་པར་འཕེལ་བར་བྱ་བ་དང། སངས་
[045-180a3] རྒྱས་ཀྱི་སྐུ་ཚད་མེད་པ་མངོན་པར་བསྒྲུབ་པའི་ཕྱིར་ལུས་རྣམ་པར་དག་པར་བྱ་བ་དང། དེ་བཞིན་གཤེགས་པའི་གསུང་ཐོབ་པར་བྱ་བའི་ཕྱིར་ངག་རྣམ་པར་དག་པར་བྱ་བ་དང་
[045-180a4] ཐམས་ཅད་མཁྱེན་པ་ཉིད་རབ་ཏུ་ཐོབ་པར་བྱ་བར་སེམས་རྣམ་པར་དག་པར་བྱ་བའི་ཕྱིར་ཆོས་སྟོན་ཏོ། །རབ་དགའ་ལྡན་གྱི་ལྷའི་རྒྱལ་པོ་སྟོང་ཕྲག་བཅུའི་ལྷའི་བུ་དང། ལྷའི་
[045-180a5] བུ་མོའི་ཚོགས་ཀྱི་འཁོར་དང་བཅས་པ་དག་ཀྱང། སྟེང་གི་བར་སྣང་ལ་འཁོད་ནས། སྤོས་སྣ་ཚོགས་ཀྱི་ཕྱེ་མའི་སྤྲིན་གྱི་ཆར་མངོན་པར་ཕབ་པས་མཆོད་པ་བྱས་ཏེ། ཕྱག་འཚལ་
[045-180a6] ནས་འདི་སྐད་ཅེས་འཛེར་ཏོ། །རིགས་ཀྱི་བུ། འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ། བདག་ཅག་ཀྱང་རང་རང་གི་གནས་ན་དགའ་བ་མེད་དེ། དེ་
[045-180a7] ལྟར་དགའ་བ་མེད་པས་འདིའི་དྲུང་དུ་འདོང་སྟེ། བདག་ཅག་ཕྱིན་པ་རྣམས་ལ། འཕགས་པ་འདི་ནི་ཡུལ་ཐམས་ཅད་ལ་ལྟོས་པ་མེད་པར་བྱ་བའི་ཕྱིར་ཆོས་སྟོན་ཏོ། །ཆོག་ཤེས་


[045-180b0] [180B] 
[045-180b1] དགེ་བའི་རྩ་བ་ཡང་དག་པར་བསྐྱོད་པ་དང། བྱང་ཆུབ་ཏུ་སེམས་བསྐྱེད་པ་རབ་ཏུ་ཐོབ་པར་བྱ་བ་ནས། སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་
[045-180b2] པར་བྱ་བའི་ཕྱིར་ཆོས་སྟོན་ཏོ། །རབ་མཚེ་མའི་ལྷའི་རྒྱལ་པོ་སྟོང་ཕྲག་བཅུ་ལྷའི་བུ་དང། ལྷའི་བུ་མོའི་ཚོགས་ཀྱི་འཁོར་དང་བཅས་པ་དག་གིས་ཀྱང་ལྷ་རྫས་ཀྱི་མེ་ཏོག་མན་ད་ར་
[045-180b3] བའི་ཆར་མངོན་པར་ཕབ་སྟེ། འདི་སྐད་ཅེས་འཛེར་ཏོ། །རིགས་ཀྱི་བུ། འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ། བདག་ཅག་ཀྱང་ལྷ་རྫས་ཀྱི་གླུ་སྙན་
[045-180b4] པ་ལ་དགའ་བ་མེད་དེ། དེ་ལྟར་དགའ་བ་མེད་པས་འཕགས་པ་འདིའི་དྲུང་དུ་འདོང་སྟེ། བདག་ཅག་ཕྱིན་ནས་ཀྱང། འཕགས་པ་འདི་ནི་འདོད་པའི་དགའ་བ་ཐམས་ཅད་རྣམ་པར་
[045-180b5] བཟློག་པར་བྱ་བ་ནས། སངས་རྒྱས་ཀྱི་ཆོས་ཐམས་ཅད་རབ་ཏུ་ཐོབ་པར་བྱ་བའི་ཕྱིར་ཆོས་སྟོན་ཏོ། །ལྷའི་དབང་པོ་བརྒྱ་བྱིན་སྟོང་ཕྲག་བཅུ་སོ་སོ་ནས་ཉེ་བའི་དབང་པོ་སུམ་ཅུ་རྩ་གཉིས་
[045-180b6] དང༑ ལྷའི་བུ་དང། ལྷའི་བུ་མོའི་ཚོགས་ཀྱི་འཁོར་དང་བཅས་པས་ལྷ་རྫས་ཀྱི་གོས་དང། རིན་པོ་ཆེའི་རྒྱན་དང། མེ་ཏོག་གི་སྤྲིན་གྱི་ཆར་མངོན་པར་ཕབ་སྟེ། འདི་སྐད་
[045-180b7] ཅེས་འཛེར་ཏོ། །རིགས་ཀྱི་བུ། འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ། བདག་ཅག་ཀྱང་བརྒྱ་བྱིན་གྱི་ཁང་པ་དང། བཟའ་ཤིང་གི་ར་བ་དང། རྩེ་བའི་


[045-181a0] [181A] 
[045-181a1] ༄༅། །ནགས་ཚལ་དང། ལྷ་རྫས་ཀྱི་རོལ་མོ་བརྡུང་ཞིང་དཀྲོལ་བ་དང། གམ་ཡོ་ན་གླུ་ལེན་པའི་ལོངས་སྤྱོད་ལ་དགའ་བ་མེད། དེ་ལྟར་བདག་ཅག་
[045-181a2] དགའ་བ་མེད་པས་འདིའི་དྲུང་དུ་འདོང་ངོ། །བདག་ཅག་དེར་ཕྱིན་ནས་ཀྱང། འཕགས་པ་འདི་ནི་ཁོ་བོ་ཅག་ལ་འདོད་པའི་དགའ་བ་ཐམས་ཅད་ཡོངས་སུ་སྤང་པའི་ཕྱིར་
[045-181a3] ཆོས་སྟོན་ཏོ། །འདི་དག་ཐམས་ཅད་ནི་རྟག་པ་མ་ཡིན་ཏེ། མི་བརྟན་ཞིང་འཇིག་པར་འགྱུར་བའི་ཆོས་ཅན་ནོ་ཞེས་བྱ་བའི་ཚིག་བརྗོད་དོ། །དྲེགས་པ་དང། བག་མེད་པ་
[045-181a4] ཐམས་ཅད་ཡོངས་སུ་གཅད་པ་དང། བླ་ན་མེད་པའི་བྱང་ཆུབ་ཏུ་སྤྲོ་བ་བསྐྱེད་པའི་ཕྱིར་ཆོས་སྟོན་ཏོ། །རིགས་ཀྱི་བུ། གཞན་ཡང་འདིས་བལྟས་པ་ཙམ་གྱིས་རི་རབ་ཀྱི་རྩེ་མོ་
[045-181a5] ཐམས་ཅད་ཀྱང་གཡོ་བར་འགྱུར་ཏེ། དེས་བདག་ཅག་གཤིགས་པས་སེམས་སྐྱོ་བར་གྱུར་ནས་ཐམས་ཅད་མཁྱེན་པའི་སེམས་བརྟན་པས། ཐམས་ཅད་མཁྱེན་པའི་ཡེ་ཤེས་
[045-181a6] སུ་སྨོན་ལམ་མངོན་པར་སྒྲུབ་བོ། །ཀླུའི་རྒྱལ་པོ་ཤུགས་ལྡན་དང་དགའ་བོ་དང། བསྙེན་དགའ་བོ་ལ་སོགས་པ་ཀླུ་བརྒྱ་སྟོང་ཕྲག་བཅུ་དག་ཀྱང་སྟེང་གི་བར་སྣང་ལ་གནས་
[045-181a7] ཤིང༑ དུས་དང་མཐུན་པའི་ལྷ་རྫས་ཀྱི་ཙན་དན་གྱི་སྤྲིན་དང་ཀླུའི་བུ་མོས་བླངས་པའི་ང་རོ་སྙན་པའི་དབྱངས་དང། ལྷ་རྫས་ཀྱི་སྤོས་ཆུའི་རྒྱུན་རབ་ཏུ་འབབ་པའི་ཆར་


[045-181b0] [181B] 
[045-181b1] འདི་སྐད་ཅེས་འཛེར་ཏོ། །རིགས་ཀྱི་བུ་འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ་མེའི་ཕུང་པོ་ཆེན་པོ་འདི་ལས་འོད་ཆེན་པོ་འབྱུང་
[045-181b2] སྟེ༑ དེས་ཀླུའི་གནས་ཐམས་ཅད་སྣང་བར་བྱས་ནས། བྱེ་མའི་ཆར་དང། ནམ་མཁའ་ལྡིང་གི་འཇིགས་པ་ཡོངས་སུ་སེལ་ཏོ། །ཁྲོ་བ་འབྱུང་བ་ཡང་ཞི་བར་བྱས་ཏེ། ལུས་སིམ་པར་བྱས་
[045-181b3] ནས་ཡིད་ཤིན་ཏུ་མོས་པར་བྱེད་དོ། །དེ་ལྟར་སེམས་ཤིན་ཏུ་མོས་པར་གྱུར་ནས། འཕགས་པ་འདི་ནི་བདག་ཅག་ལ་ཆོས་སྟོན་ཏེ། །འདི་ལྟར་ཀླུའི་ལམ་གྱི་རྒྱུད་ངན་པ་རྣམ་པར་
[045-181b4] སྨད་པ་དང། སྒྲིབ་པའི་ལས་ཐམས་ཅད་རབ་ཏུ་སྤང་བའི་ཕྱིར་ཉེས་པ་འཆགས་སུ་བཙུད་ཅིང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དུ་བཙུད་དེ་
[045-181b5] ཐམས་ཅད་མཁྱེན་པ་ཉིད་ལ་རབ་ཏུ་འགོད་དོ། །གནོད་སྦྱིན་གྱི་དབང་པོ་སྟོང་ཕྲག་བཅུ་ཡང་ནམ་མཁའི་དབྱིངས་ལ་འཁོད་དེ། མཆོད་པ་རྣམ་པ་སྣ་ཚོགས་ཀྱིས་བྲམ་ཟེ་རྒྱལ་བའི་
[045-181b6] དྲོད་ཀྱི་སྐྱེ་མཆེད་དང། ཚོང་དཔོན་གྱི་བུ་ནོར་བཟང་ལ་མཆོད་པ་བྱས་ནས། འདི་སྐད་ཅེས་འཛེར་ཏོ། རིགས་ཀྱི་བུ། འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་
[045-181b7] པའི་ཚེ། ཁོ་བོ་ཅག་གི་འཁོར་ཀུན་ཀྱང་མི་རྣམས་ལ་བྱམས་པའི་སེམས་སྐྱེ་བར་གྱུར་ཏེ། གནོད་སྦྱིན་དང། སྲིན་པོ་དང། གྲུལ་བུམ་ཐམས་ཅད་ཀྱང་བྱམས་པའི་སེམས་དང་ལྡན་


[045-182a0] [182A] 
[045-182a1] ༄༅། །པར་གྱུར་ཏོ། །དེ་དག་བྱམས་པའི་སེམས་དང་ལྡན་ཞིང་འཚོ་བ་མེད་པ་ལ་ཞུགས་པ་རྣམས་ཁོ་བོ་ཅག་གི་དྲུང་དུ་འོང་ངོ་ཁོ་བོ་ཅག་ཀྱང་དེ་ལྟར་
[045-182a2] བྱམས་པའི་དབང་གིས་ཟིལ་གྱིས་ནོན་པས། རང་རང་གི་གནས་དེ་དང་དེ་དག་ན་དགའ་བ་མེད་དེ། དེ་ལྟར་བདག་ཅག་ཀྱང་རང་རང་གི་སྐྱེ་བོའི་འཁོར་དང་བཅས་ཏེ། འཕགས་
[045-182a3] པ་འདིའི་དྲུང་དུ་འདོང་ངོ། །བདག་ཅག་དེ་ལྟར་འོངས་པ་རྣམས་ལ་འཕགས་པ་འདིའི་སྐུ་ལས་བྱུང་བའི་འོད་ཀྱིས་ལུས་ཐམས་ཅད་སྣང་བར་བྱས་ཤིང་བདེ་བས་ཁྱབ་པར་
[045-182a4] མཛད་དེ། དེ་ལྟར་བདག་ཅག་ལུས་དང་སེམས་བདེ་བར་གྱུར་ནས། འཕགས་པ་འདི་ནི་ཅི་ནས་ཀྱང་བདག་ཅག་ལ་གནོད་སྦྱིན་དང། སྲིན་པོ་དང་གྲུལ་བུམ་དང། ལུས་སྲུལ་
[045-182a5] པོ་མང་པོ་བྱང་ཆུབ་ཏུ་སེམས་སྐྱེ་བར་འགྱུར་བ་དེ་ལྟར་ཆོས་སྟོན་ཏོ། །དྲི་ཟའི་དབང་པོ་སྟོང་ཕྲག་བཅུ་དག་ཀྱང་སྟེང་གི་བར་སྣང་ལ་འཁོད་ནས། འདི་སྐད་ཅེས་འཛེར་ཏོ། །རིགས་
[045-182a6] ཀྱི་བུ། ཁོ་བོ་ཅག་ཀྱང་རང་རང་གི་གནས་ན་འཁོད་པའི་ཚེ་འཕགས་པ་འདི་དཀའ་ཐུབ་ལྔས་ཡོངས་སུ་གདུང་བར་མཛད་པའི་ཚེ་མེའི་ཕུང་པོ་འདི་ལས་འོད་བྱུང་སྟེ། བདག་
[045-182a7] ཅག་གི་གནས་སྣང་བར་གྱུར་ཏོ། །དེ་ལྟར་བདག་ཅག་འོད་དེས་ཕོག་སྟེ། བདེ་བ་བསམ་གྱིས་མི་ཁྱབ་པ་དང་ལྡན་པར་གྱུར་པས། འཕགས་པ་འདིའི་དྲུང་དུ་འདོང་སྟེ། བདག་


[045-182b0] [182B] 
[045-182b1] བདག་ཅག་ཅི་ནས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་བ་དེ་ལྟར་ཆོས་སྟོན་ཏོ། །ལྷ་མ་
[045-182b2] ཡིན་གྱི་དབང་པོ་སྟོང་ཕྲག་བཅུ་དག་ཀྱང་རྒྱ་མཚོའི་ནང་ནས་མངོན་པར་འཐོན་ཏེ། ནམ་མཁའ་ལ་པུས་མོ་གཡས་པའི་ལྷ་ང་བཙུགས་ཏེ། ཐལ་མོ་སྦྱར་ནས་ཕྱག་འཚལ་ཞིང་འདི་སྐད་
[045-182b3] ཅེས་འཛེར་ཏོ། །རིགས་ཀྱི་བུ། འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ། ཁོ་བོ་ཅག་གི་ལྷ་མ་ཡིན་གྱི་འཇིག་རྟེན་རྒྱ་མཚོ་དང་རིར་བཅས་པའི་ས་ཆེན་པོའི་
[045-182b4] དཀྱིལ་འཁོར་རབ་ཏུ་གཡོ་བར་གྱུར་ཏེ། བདག་ཅག་ཀུན་གྱི་ང་རྒྱལ་དང། རློམ་སེམས་དང། དྲེགས་པ་ཐམས་ཅད་བརྟུལ་ཞུགས་དང་དཀའ་ཐུབ་ཀྱི་ཟིལ་གྱིས་ནོན་ཏེ། འཕགས་
[045-182b5] པ་འདིའི་དྲུང་དུ་འདོང་ངོ། །དེར་ཕྱིན་ནས་ཀྱང་འཕགས་པ་འདི་ནི། བདག་ཅག་ལ་གཡོ་སྒྱུ་ཐམས་ཅད་རབ་ཏུ་སྤང་བ་དང། ཆོས་ཟབ་མོའི་བཟོད་པ་དང། མི་གཡོ་བའི་ཆོས་ཉིད་
[045-182b6] ལ་རབ་ཏུ་དགོད་པ་དང། སྟོབས་བཅུའི་ཡེ་ཤེས་ཡོངས་སུ་གྲུབ་པར་བྱ་བའི་ཕྱིར་ཆོས་སྟོན་ཏོ། །ནམ་མཁའ་ལྡིང་གི་དབང་པོ་ཤུགས་ཆེན་པོ་འཛིན་པ་ལ་སོགས་པ་ནམ་མཁའ་ལྡིང་གི་
[045-182b7] དབང་པོ་སྟོང་ཕྲག་བཅུས་ཀྱང། བྲམ་ཟེའི་བུ་ཤིན་ཏུ་སྡུག་གུའི་གཟུགས་སུ་མངོན་པར་སྤྲུལ་ཏེ། །འདི་སྐད་ཅེས་འཛེར་ཏོ། །རིགས་ཀྱི་བུ། འཕགས་པ་འདི་དཀའ་ཐུབ་ལྔས་ཡོངས་


[045-183a0] [183A] 
[045-183a1] ༄༅། །སུ་གདུང་བ་མཛད་པའི་ཚེ། མེའི་ཕུང་པོ་འདི་དག་ལས་འོད་ཆེན་པོ་བྱུང་སྟེ། བདག་ཅག་གིས་གནས་སྣང་བར་བྱས་ནས་ཡོངས་སུ་གཡོ་བར་བྱེད་དོ། །
[045-183a2] དེས་བདག་ཅག་ཀྱང་འཇིགས་ཤིང་སྐྲག་སྟེ། སྐྱོ་བའི་ཡིད་དང་ལྡན་པར་གྱུར་ནས་འཕགས་པ་འདིའི་དྲུང་དུ་འདོང་ངོ། འཕགས་པ་འདི་ཡང་བདག་ཅག་ལ་ཆོས་སྟོན་ཅིང་
[045-183a3] བྱམས་པ་ཆེན་པོ་ལ་ཡང་དག་པར་སྦྱོར་བར་མཛད་དོ། །སྙིང་རྗེ་ཆེན་པོ་ལ་ཡང་དག་པར་དགོད་པ་མཛད་དོ། །འཁོར་བའི་རྒྱ་མཚོར་འཇུག་པ་ལ་ཡང་ཡང་དག་པར་སྦྱོར་བ་
[045-183a4] མཛད་དོ། །འདོད་པའི་འདམ་དུ་བྱིང་བའི་སེམས་ཅན་མངོན་པར་གདོན་པར་བྱ་བ་ལ་ཡང་ཡོངས་སུ་སྦྱོར་བ་མཛད་དོ། །ལྷག་པའི་བསམ་པའི་སྒོ་རྣམ་པར་དག་པར་བྱ་བ་ལ་
[045-183a5] ཡང་རབ་ཏུ་སྦྱོར་བ་མཛད་དོ། །ཤེས་རབ་དང་ཐབས་ཤིན་ཏུ་གསལ་བ་ལ་ཡང་ཡང་དག་པར་སྦྱོར་བ་མཛད་དོ། །རྣམ་པ་ཇི་ལྟ་བུར་ཡོངས་སུ་སྨིན་པར་བྱ་བའི་སེམས་ཅན་རྣམས་
[045-183a6] གདུལ་བར་བྱ་བ་ལ་ཡང་རབ་ཏུ་སྦྱོར་བ་མཛད་དོ། །མིའམ་ཅིའི་དབང་པོ་སྟོང་ཕྲག་བཅུ་ཡང་སྟེང་གི་བར་སྣང་ལ་འཁོད་དོ་།འདི་སྐད་ཅེས་འཛེར་ཏོ། །རིགས་ཀྱི་བུ། འཕགས་
[045-183a7] པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ། ཁོ་བོ་ཅག་གི་གནས་ན་འཁོད་པའི་ཤིང་ཏ་ལའི་ཕྲེང་བ་ལས་དྲིལ་བུའི་དྲ་བ་རིན་པོ་ཆེའི་སྲད་བུས་ལྡ་ལྡིར་བརྒྱུས་


[045-183b0] [183B] 
[045-183b1] རོལ་མོའི་ཡོ་བྱད་དང། རིན་པོ་ཆེའི་རྒྱན་དང། ཁྱིམ་གྱི་ལོངས་སྤྱོད་ཐམས་ཅད་ལས་སངས་རྒྱས་ཀྱི་སྒྲ་འབྱུང་ངོ། །ཆོས་ཀྱི་སྒྲ་དང། ཕྱིར་མི་ལྡོག་པའི་བྱང་ཆུབ་སེམས་
[045-183b2] དཔའི་དགེ་འདུན་གྱི་སྒྲ་དང། བྱང་ཆུབ་ཏུ་ཡང་དག་པར་ཞུགས་པའི་སྨོན་ལམ་གྱི་སྒྲ་འབྱུང་ངོ། །འཇིག་རྟེན་གྱི་ཁམས་ཀྱི་གྲངས་སུ་བྱ་བ་ཆེ་གེ་མོ་ཞིག་ན་ནི། བྱང་ཆུབ་སེམས་དཔའ་མིང་
[045-183b3] འདི་ཞེས་བྱ་བ་ཞིག་བྱང་ཆུབ་ཏུ་སྨོན་ལམ་འདེབས་སོ། །འཇིག་རྟེན་གྱི་ཁམས་ཀྱི་གྲངས་སུ་བྱ་བ་ཆེ་གེ་མོ་ཞིག་ན་ནི། བྱང་ཆུབ་སེམས་དཔའ་མིང་འདི་ཞེས་བྱ་བ་ཞིག་དཀའ་བ་ཡོངས་
[045-183b4] སུ་གཏོང་བ་བྱེད་དོ། །འཇིག་རྟེན་གྱི་ཁམས་ཀྱི་གྲངས་སུ་བྱ་བ་ཆེ་གེ་མོ་ཞིག་ན་ནི། བྱང་ཆུབ་སེམས་དཔའ་མིང་འདི་ཞེས་བྱ་བ་ཞིག་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་དཀྱིལ་
[045-183b5] འཁོར་ཡོངས་སུ་སྦྱོང་བ་བྱེད་དོ། །འཇིག་རྟེན་གྱི་ཁམས་ཀྱི་གྲངས་སུ་བྱ་བ་ཆེ་གེ་མོ་ཞིག་ན་ནི། བྱང་ཆུབ་སེམས་དཔའ་མིང་འདི་ཞེས་བྱ་བ་ཞིག་སྙིང་པོ་བྱང་ཆུབ་ཏུ་འགྲོའོ། །
[045-183b6] འཇིག་རྟེན་གྱི་ཁམས་ཀྱི་གྲངས་སུ་བྱ་བ་ཆེ་གེ་མོ་ཞིག་ན་ནི་བྱང་ཆུབ་སེམས་དཔའ་མིང་འདི་ཞེས་བྱ་བ་ཞིག་དཔུང་དང་བཞོན་པར་བཅས་པའི་བདུད་རབ་ཏུ་ཕམ་པར་བྱས་ཏེ་
[045-183b7] བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་འཚང་རྒྱའོ། །འཇིག་རྟེན་གྱི་ཁམས་ཀྱི་གྲངས་སུ་བྱ་བ་ཆེ་གེ་མོ་ཞིག་ན་ནི། དེ་བཞིན་གཤེགས་པ་མཚན་འདི་ཞེས་


[045-184a0] [184A] 
[045-184a1] ༄༅། །བྱ་བ་ཞིག་ཆོས་ཀྱི་འཁོར་ལོ་བསྐོར་བ་མཛད་དོ། །འཇིག་རྟེན་གྱི་ཁམས་ཀྱི་གྲངས་སུ་བྱ་བ་ཆེ་གེ་མོ་ཞིག་ན་ནི། དེ་བཞིན་གཤེགས་པ་མཚན་ནི་ཆེ་གེ་
[045-184a2] མོ་ཞིག་སངས་རྒྱས་ཀྱི་འཕྲིན་ལས་མ་ལུས་པར་མཛད་ནས། ཕུང་པོ་མ་ལུས་པའི་དབྱིངས་སུ་ཡོངས་སུ་མྱ་ངན་ལས་འདའ་བ་མཛད་དོ་ཞེས་བྱ་བའི་སྒྲ་འབྱིན་ཏེ། རིགས་ཀྱི་
[045-184a3] བུ༑ འཛམ་བུའི་གླིང་གི་རྩྭ་དང། ཤིང་དང། ཡལ་ག་དང། ལོ་མ་དང། འདབ་མ་ཐམས་ཅད་རྡུལ་ཤིན་ཏུ་ཕྲ་བའི་ཆར་བླགས་པའི་མུར་ཐུག་པར་ནི་རུང་ཡང་སྲིད་ཀྱི། དེ་
[045-184a4] བཞིན་གཤེགས་པ་དེ་དག་གི་མཚན་དང། བྱང་ཆུབ་སེམས་དཔའ་རྣམས་ཀྱི་སྨོན་ལམ་དང། བྱང་ཆུབ་སེམས་དཔའི་སྤྱོད་པ་ལ་འཇུག་པའི་ཁྱད་པར་གང་ཁོ་བོ་ཅག་གི་གནས་
[045-184a5] ན་ཡོད་པའི་ཤིང་ཏ་ལའི་ཕྲེང་བ་ལས་རོལ་མོའི་ཡོ་བྱད་དང་རིན་པོ་ཆེའི་རྒྱན་དང། ཁྱིམ་གྱི་ལོངས་སྤྱོད་རླུང་གིས་བསྐྱོད་པའི་སྒྲ་འབྱུང་ཞིང། ང་རོ་འབྱིན་པ་དང། རྣ་ལམ་
[045-184a6] དུ་གྲག་པའི་མཐའ་ནི་ཐུག་པར་མི་རུང་ངོ། །དེ་ལྟར་བདག་ཅག་ཀྱང་སངས་རྒྱས་དང། ཆོས་དང། དགེ་འདུན་དང། བྱང་ཆུབ་སེམས་དཔའ་རབ་ཏུ་འཇུག་པའི་སྨོན་ལམ་
[045-184a7] དང༑ སྤྱོད་པ་དང། མཚན་གྱི་ཆུ་ཀླུང་གི་སྒྲས་དགའ་བ་ཆེན་པོའི་ཤུགས་དྲག་པོས་ཉམས་བདེ་བ་སྐྱེས་ཏེ། འཕགས་པ་འདིའི་དྲུང་དུ་འདོད་དོ། །དེ་ལྟར་བདག་ཅག་ཕྱིན་པར་


[045-184b0] [184B] 
[045-184b1] འཕགས་པ་འདི་ནི་བདག་ཅག་ལ་ཅི་ནས་ཀྱང་ཁོ་བོ་ཅག་གི་འཁོར་གྱི་སེམས་ཅན་དུ་མ་ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་
[045-184b2] ལྡོག་པར་འགྱུར་བ་དེ་ལྟ་བུར་ཆོས་སྟོན་པ་མཛད་དོ། །འདོད་པ་ལ་སྤྱོད་པའི་ལྷའི་བུ་སྟོང་ཕྲག་དཔག་ཏུ་མེད་པ། ཁ་དོག་ཤིན་ཏུ་མཛེས་པ་དག་ཀྱང་ནམ་མཁའ་ལ་འཁོད་ཅིང་
[045-184b3] ཡིད་ཀྱིས་སྤྲུལ་པའི་མཆོད་པ་བྱས་ནས་འདི་སྐད་ཅེས་འཛེར་ཏོ་།འཕགས་པ་འདི་དཀའ་ཐུབ་ལྔས་ཡོངས་སུ་གདུང་བ་མཛད་པའི་ཚེ་མེའི་ཕུང་པོ་འདི་དག་ལས་རྣམ་པ་འདི་ལྟ་
[045-184b4] བུའི་འོད་འབྱུང་སྟེ། འོད་དེས་མར་ན་མནར་མེད་པ་ཡན་ཆད་དུ་སེམས་ཅན་དམྱལ་བ་རྣམས་སྣང་བར་བྱས་ནས། སེམས་ཅན་དམྱལ་བ་པའི་སེམས་ཅན་ཐམས་ཅད་ཀྱི་སྡུག་
[045-184b5] བསྔལ་རྩེ་ཟིལ་བར་བྱས་ཏེ། འོད་དེ་ཉིད་ཀྱིས་འཕགས་པ་འདི་བདག་ཅག་གི་མིག་ལམ་དུ་སྣང་བར་བསྟན་པས། དེའི་ཕྱིར་ཁོ་བོ་ཅག་ཀྱང་འཕགས་པ་འདི་ལ་སེམས་མོས་པར་
[045-184b6] གྱུར་ནས་འདོད་པ་ལ་སྤྱོད་པའི་ལྷའི་རིས་ཉམས་སུ་བདེ་བར་སྐྱེས་སོ། །དེ་ལྟར་བདག་ཅག་ཀྱང་འཕགས་པ་འདིའི་མཛད་པ་ལ་དྲིན་དུ་གཟོ་ཞིང་མཐོང་བས་མི་ངོམས་པས། འདོད་
[045-184b7] པའི་དགའ་བ་ཐམས་ཅད་ཡོངས་སུ་སྤངས་ཏེ། འཕགས་པ་འདིའི་དྲུང་དུ་འདོང་ངོ། །དེར་བདག་ཅག་ཕྱིན་ནས་ཀྱང། འཕགས་པ་འདི་ནི་ཅི་ནས་ཀྱང་སེམས་ཅན་ཚད་མེད་པ་རྣམས་


[045-185a0] [185A] 
[045-185a1] ༄༅། །བྱང་ཆུབ་ཏུ་སྨོན་ལམ་འདེབས་པར་འགྱུར་བ་དེ་ལྟར་ཆོས་སྟོན་པ་མཛད་དོ། །དེ་ནས་ཚོང་དཔོན་གྱི་བུ་ནོར་བཟང་གིས་ཆོས་ཀྱི་ཚུལ་རྣམ་པ་འདི་
[045-185a2] ལྟ་བུ་ཐོས་ནས་དགའ་རངས་ཏེ། མགུ་ཞིང་ཉམས་བདེ་ལ། ཚིམ་ཞིང་ཡིད་བདེ་བ་སྐྱེས་ཏེ། བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ལ་ཡང་དག་པའི་དགེ་བའི་བཤེས་གཉེན་དུ་འདུ་ཤེས་
[045-185a3] བསྐྱེད༑ བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ཀྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། འདི་སྐད་ཅེས་སྨྲས་སོ། །འཕགས་པ། དེ་ལྟར་བདག་གིས་དགེ་བའི་བཤེས་
[045-185a4] གཉེན་གྱི་བཀའ་དང་འགལ་བར་བགྱིས་པའི་ནོངས་པ་ལ་ནོངས་པར་བཤགས་སོ། །དེ་ནས་བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ཀྱིས་ཚོང་དཔོན་གྱི་བུ་ནོར་བཟང་ལ་ཚིགས་
[045-185a5] སུ་བཅད་པ་འདི་དག་སྨྲས་སོ། །བྱང་ཆུབ་སེམས་དཔའ་གང་ཞིག་རྗེས་སུ་བསྟན་དང་མཐུན་བྱེད་ཅིང། །དྲན་པ་ཉེ་བར་བཞག་སྟེ་བླ་མའི་ངག་གཅོག་མི་བྱེད་ན། །དེའི་ཕྱིར་དེ་ཡི་
[045-185a6] དོན་རྣམས་ཐམས་ཅད་མཐུན་པར་འགྲུབ་པར་འགྱུར། །མཐུན་པའི་སངས་རྒྱས་ཡེ་ཤེས་བྱང་ཆུབ་དྲུང་དུ་འཚང་ཡང་རྒྱ། །དེ་ནས་ཚོང་དཔོན་གྱི་བུ་ནོར་བཟང་གིས། རི་
[045-185a7] གཡང་སའི་ལམ་སྤུ་གྲིའི་སོ་གཤིབས་པ་ལ་འཛེགས་ཏེ། མེའི་ཕུང་པོ་ཆེན་པོ་དེར་མཆོངས་སོ། །དེ་དེ་ལྟར་མཆོངས་པའི་ཚེ། བྱང་ཆུབ་སེམས་དཔའི་ཏིང་ངེ་འཛིན་ཤིན་


[045-185b0] [185B] 
[045-185b1] །མེ་དེས་རེག་ནས་ཀྱང་བྱང་ཆུབ་སེམས་དཔའི་ཏིང་ངེ་འཛིན་རབ་ཏུ་ཞི་བའི་བདེ་བ་མངོན་པར་ཤེས་པ་ཞེས་བྱ་བ་ཐོབ་པར་གྱུར་ནས། དེས་
[045-185b2] འདི་སྐད་ཅེས་སྨྲས་སོ། །འཕགས་པ། མེའི་ཕུང་པོ་ལ་དེ་ལྟར་རེག་ན་བདེ་བ་དང། རིའི་ལམ་སྤུ་གྲིས་གཏམས་པ་འདི་ཡང་དེ་ལྟར་རེག་ན་བདེ་བ་དེ་ནི་ངོ་མཚར་ཆེའོ། །དེས་སྨྲས་པ་
[045-185b3] རིགས་ཀྱི་བུ། ཁོ་བོ་ནི་བྱང་ཆུབ་སེམས་དཔའི་རྣམ་པར་ཐར་པ་དཀྱིལ་འཁོར་ཡོངས་སུ་མི་ཟད་པ་ཐོབ་པ་སྟེ། རིགས་ཀྱི་བུ། ཁོ་བོས་ནི། བྱང་ཆུབ་སེམས་དཔའི་རྣམ་པར་ཐར་
[045-185b4] པ་དཀྱིལ་འཁོར་ཡོངས་སུ་མི་ཟད་པ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་དཔའ་མེའི་ཕུང་པོ་ལྟ་བུ། འགྲོ་བ་ཐམས་ཅད་ཀྱི་ཉོན་མོངས་པ་དང། ལྟ་བའི་རྣམ་པ་ཐམས་
[045-185b5] ཅད་ཡོངས་སུ་ཟད་པར་བྱ་བའི་སྨོན་ལམ་ཅན། རུ་མཚོན་ཕྱིར་མི་ལྡོག་པ་དང་ལྡན་པ། སེམས་ལ་ཐུབ་པ་མེད་ཅིང། སེམས་དམའ་བ་མེད་པ་དང་ལྡན་པ། ཡིད་ཞུམ་པ་མེད་པ་
[045-185b6] ཅན་རྡོ་རྗེའི་སྙིང་པོ་དང་ལྡན་པའི་མཐུ་བོ་ཆེ་ལྟ་བུ་བརྩམས་པ་ཆེན་པོ་མཐར་ཕྱིན་པར་བྱ་བ་ལ་སྒྱིད་ལུག་པ་མེད་པ་སྦྱོར་བ་ལྷོད་པ་མེད་པ་རླུང་གི་དཀྱིལ་འཁོར་ལྟ་བུ། འགྲོ་བ་
[045-185b7] ཐམས་ཅད་ཀྱི་དོན་དུ་བརྩོན་པ། བརྩོན་འགྲུས་ཕྱིར་མི་ལྡོག་པ་དང་ལྡན་པ། ཕྱིར་མི་ལྡོག་པའི་གོ་ཆ་བགོས་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན་


[045-186a0] [186A] 
[045-186a1] ༄༅། །སོང༑ རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན་གྲོང་ཁྱེར་སེང་གེ་རྣམ་པར་བསྒྱིངས་པ་ཞེས་བྱ་བ་ཡོད་དེ། དེ་ན་རྒྱལ་པོ་སེང་གེའི་དཔལ་གྱི་
[045-186a2] བུ་མོ་བྱམས་མ་ཞེས་བྱ་བ། བུ་མོ་ལྔ་བརྒྱའི་འཁོར་དང་བཅས་པ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་
[045-186a3] པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག། དེ་ནས་ཚོང་དཔོན་གྱི་བུ་ནོར་བཟང་གིས། བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ཀྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ་
[045-186a4] བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། བྲམ་ཟེ་རྒྱལ་བའི་དྲོད་ཀྱི་སྐྱེ་མཆེད་ཀྱི་དྲུང་ནས་
[045-186a5] སོང་ངོ། །དེ་ནས་ཚོང་དཔོན་གྱི་བུ་ནོར་བཟང། དགེ་བའི་བཤེས་གཉེན་ལ་རིམ་གྲོ་བསམ་གྱིས་མི་ཁྱབ་པ་ལ་ཞུགས་པ་མོས་པ་རྒྱ་ཆེན་པོས་རྣམ་པར་དག་པ། ཐེག་པ་ཆེན་
[045-186a6] པོ་ལ་མངོན་དུ་ཕྱོགས་པ། སངས་རྒྱས་ཀྱི་ཡེ་ཤེས་ལ་མངོན་པར་མོས་པ། སངས་རྒྱས་ཀྱི་ཆོས་ལ་ཡང་དག་པར་ཞུགས་པ། དགེ་བའི་བཤེས་གཉེན་གྱི་རྗེས་སུ་འབྲང་བར་སྤྲོ་བ་
[045-186a7] ཆོས་ཀྱི་རིམ་གྲོ་ལ་རྣམ་པར་སྤྱོད་པ། ཆགས་པ་མེད་པའི་ཡེ་ཤེས་ལ་མངོན་དུ་གྱུར་པ། ཡང་དག་པའི་མཐའ་ཤིན་ཏུ་རྟོགས་པ། ཡེ་ཤེས་ཀྱི་མཐའ་ལ་མི་གནས་པའི་ཡུལ་


[045-186b0] [186B] 
[045-186b1] དུས་གསུམ་སྐད་ཅིག་གི་ཆ་ཤས་ལ་ཁོང་དུ་ཆུད་པར་བྱེད་པ། ནམ་མཁའི་མཐའ་གཉིས་སུ་མེད་པ་མངོན་དུ་གྱུར་པ། མི་གཉིས་པའི་མཐའ་རྣམ་པར་གདོན་མི་ཟ་བ་ཐོབ་
[045-186b2] པ༑ ཆོས་ཀྱི་དབྱིངས་ཀྱི་མཐའ་ལ་རྣམ་པར་མི་རྟོག་པར་གནས་པ་བསྒྲིབས་པ་མེད་པའི་མཐས་གདུལ་བ་ཁོང་དུ་ཆུད་པར་བྱ་བ་ལ་ཞུགས་པ། ཆོས་ཀྱི་མཐའ་དང་མི་འགལ་བར་བྱ་བ་ལ་
[045-186b3] གཞོལ་བ། དེ་བཞིན་གཤེགས་པའི་མཐའ་ལ་མཐའ་མེད་པར་ཁོང་དུ་ཆུད་པ། སངས་རྒྱས་ཐམས་ཅད་ཀྱི་མཐའ་ལ་རྣམ་པར་མི་རྟོག་པར་གནས་པ། སེམས་ཅན་ཐམས་ཅད་ཀྱི་འདུ་
[045-186b4] ཤེས་ཀྱི་དྲ་བ་རྣམ་པར་གཏོར་བའི་ཡེ་ཤེས་ལ་གཞོལ་བ། ཞིང་ལ་མངོན་པར་ཆགས་པ་ཐམས་ཅད་དང་བྲལ་བ། སངས་རྒྱས་ཀྱི་འཁོར་གྱི་དཀྱིལ་འཁོར་ཐམས་ཅད་ལ་ཆགས་པ་
[045-186b5] མེད་པའི་སེམས་དང་ལྡན་པ། སངས་རྒྱས་ཀྱི་ཞིང་ཐམས་ཅད་ཡོངས་སུ་དག་པར་བྱ་བ་ལ་གནས་པ་མེད་པར་སྤྱོད་པ། སེམས་ཅན་ཐམས་ཅད་ལ་བདག་མེད་པ་དང། སེམས་ཅན་
[045-186b6] མེད་པའི་འདུ་ཤེས་དང་ལྡན་པ། སྒྲ་ཐམས་ཅད་ཚིག་གི་ལམ་ལྟ་བུར་ཁོང་དུ་ཆུད་པ། གཟུགས་ཐམས་ཅད་གཟུགས་ཀྱི་གཟུགས་བརྙན་དང་མཉམ་པར་རྣམ་པར་རིག་པར་བྱ་བ་ལ་
[045-186b7] གཞོལ་བ་དེ་མཐར་གྱིས་སེང་གེ་རྣམ་པར་བསྒྱིངས་པའི་གྲོང་ཁྱེར་གང་ན་བ་དེར་ཕྱིན་ཏེ། བུ་མོ་བྱམས་མ་ཚོལ་ཞིང་ཡོངས་སུ་རྨེད་རྨེད་པ་ལས། རྒྱལ་པོ་སེང་གེའི་དཔལ་གྱི་བུ་མོ་བྱམས་


[045-187a0] [187A] 
[045-187a1] ༄༅། །མ༑ འཁོར་བུ་མོ་ལྔ་བརྒྱ་དང་ལྡན་པ་དེ་ཁང་པ་རྣམ་པར་སྣང་བའི་སྙིང་པོ་ཞེས་བྱ་བའི་ནང་ན། ཁྲི་ཙན་དན་སྤྲུལ་གྱི་སྙིང་པོའི་རྐང་པ་ཅན། གསེར་གྱི་ལྕགས་
[045-187a2] བོད་ཀྱི་དྲ་བས་ལེགས་པར་བླས་པ། ལྷ་རྫས་ཀྱི་སྟན་བཏིང་བ་ལ་འདུག་ཅིང་ཆོས་སྟོན་ཏོ་ཞེས་ཐོས་ནས། སེང་གེ་རྣམ་པར་བསྒྱིངས་པའི་གྲོང་ཁྱེར་དུ་སོང་སྟེ། རྒྱལ་པོ་སེང་གེའི་དཔལ་
[045-187a3] གྱི་གནས་གང་ན་བ་དེར་ཕྱིན་ནས། རྒྱལ་པོའི་ཕྱི་སྒོའི་སྒོ་ཁང་ན། བུ་མོ་བྱམས་མ་མཐོང་བར་དགའ་བའི་ཕྱིར་སྡོད་ཅིང་འདུག་འདུག་པ་དང། དེས་དེར་སྲོག་ཆགས་བརྒྱ་ཕྲག་དུ་མ་དང་
[045-187a4] སྲོག་ཆགས་སྟོང་ཕྲག་དུ་མ་དང། སྲོག་ཆགས་བརྒྱ་སྟོང་ཕྲག་དུ་མ་འདོང་བ་མཐོང་ནས། ཁྱེད་གང་ནས་འོང། ད་གང་དུ་འདོང་ཞེས་དྲིས་པ་དང། དེ་དག་ན་རེ། དེད་ནི་བུ་མོ་བྱམས་
[045-187a5] མའི་དྲུང་དུ་ཆོས་མཉན་པའི་ཕྱིར་འདོང་ངོ་ཞེས་ནས། དེས་བསམས་པ། འདིར་ནི་སུ་འགྲོ་ཡང་དག་པ་མེད་པ་ལྟ་ཞིག་སྙམ་སྟེ། དེ་ཡང་ནང་དུ་ཕྱིན་ཏོ། །དེ་ལྟར་ཕྱིན་ཏེ་བལྟས་
[045-187a6] ན༑ ཁང་པ་རྣམ་པར་སྣང་བའི་སྙིང་པོ་ཅན་དེ་ཡང། གཞི་ཤེལ་དུ་འདུག་པའི་ས་ལས་བླངས་ཏེ། བཻ་ཌཱུརྱའི་ཀ་བ་བཀྱེ་བ། རྩིག་པ་རྡོ་རྗེ་ལས་བྱས་པ། འཛམ་བུ་ཆུ་ཀླུང་གི་ལྷུན་
[045-187a7] དང་ལྡན་པའི་བ་གམ་བརྒྱ་ཕྲག་སྟོང་གིས་བརྒྱན་པ་ནོར་བུ་རིན་པོ་ཆེ་གྲངས་མེད་པས་རྣམ་པར་བྲིས་པ། རིན་པོ་ཆེ་སྟོང་གི་སྙིང་པོའི་མེ་ལོང་གི་དཀྱིལ་འཁོར་གྱིས་ཤིན་ཏུ་སྤ་བར་


[045-187b0] [187B] 
[045-187b1] ནོར་བུ་རིན་པོ་ཆེ་འགྲོ་བའི་ཡིད་དུ་འོང་བས་རྣམ་པར་བརྒྱན་པ། རིན་པོ་ཆེའི་ཤིང་རྟ་གྲངས་མེད་པས་ཡོངས་སུ་བསྐོར་བ། གསེར་གྱི་དྲིལ་བུ་བརྒྱ་སྟོང་ཤིན་ཏུ་འཁྲོལ་བའི་སྒྲ་
[045-187b2] སྙན་པ་བསམ་གྱིས་མི་ཁྱབ་པའི་རྒྱན་དང་ལྡན་པར་འདུག་པར་མཐོང་ངོ། །བུ་མོ་བྱམས་མ་དེ་ཡང་མིག་དཀར་ནག་འབྱེས་པ། སྐྲ་མཐོན་མཐིང་དུ་འདུག་པ། མདོག་གསེར་གྱི་ཁ་དོག་
[045-187b3] ལྟར་འདུག་པ་མཐོང་ནས། དེས་དེའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་ཐལ་མོ་སྦྱར་ཏེ། མདུན་དུ་འདུག་ནས་འདི་
[045-187b4] སྐད་ཅེས་སྨྲས་སོ། །འཕགས་མ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་
[045-187b5] བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ་འཕགས་མ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང་རྗེས་སུ་བསྟན་པ་མཛད་དོ་ཞེས་བདག་གིས་ཐོས་
[045-187b6] པ༑ འཕགས་མ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཤད་དུ་གསོལ། སྨྲས་པ། རིགས་ཀྱི་
[045-187b7] བུ༑ ཁོ་མོའི་གནས་ཀྱི་རྒྱན་ལ་ལྟོས་ཤིག་ཅེས་ནས། དེས་ཀུན་ཏུ་ཡུལ་ཏེ་བལྟས་པ་དང། རྩིག་པ་རེ་རེ་དང། ཀ་བ་རེ་རེ་དང། མེ་ལོང་གི་དཀྱིལ་འཁོར་རེ་རེ་དང། རྣམ་པའི་བྱེ་བྲག་རེ་


[045-188a0] [188A] 
[045-188a1] ༄༅། །རེ་དང། དབྱིབས་རེ་རེ་དང། ནོར་བུ་རིན་པོ་ཆེ་རེ་རེ་དང། གསེར་གྱི་དྲིལ་བུ་རེ་རེ་དང། རིན་པོ་ཆེའི་ཤིང་རེ་རེ་དང་བ་སྦུའི་བུ་ག་རེ་རེ་དང། རིན་པོ་ཆེའི་སེན་མོ་དོ་རེ་རེ་དག་ལས་
[045-188a2] ཀྱང། ཆོས་ཀྱི་དབྱིངས་ཐམས་ཅད་ན་བཞུགས་པའི་དེ་བཞིན་གཤེགས་པ། ཐོག་མ་ཐུགས་བསྐྱེད་པ་དང་བཅས་པ། སྤྱོད་པ་དང་སྨོན་ལམ་གྱི་ཡུལ་དང་བཅས་པ། འབྱུང་བའི་
[045-188a3] རྒྱན་དང་བཅས་པ། མངོན་པར་འཚང་རྒྱ་བའི་རྣམ་པར་འཕྲུལ་པ་དང་བཅས་པ། ཆོས་ཀྱི་འཁོར་ལོ་བསྐོར་བ་དང་བཅས་པ། ཡོངས་སུ་མྱ་ངན་ལས་འདའ་བ་སྟོན་པ་དང་བཅས་པར་
[045-188a4] གཟུགས་བརྙན་གྱི་ཚུལ་དུ་མཐོང་བར་གྱུར་ཏོ། །དམིགས་པ་དེ་དག་རེ་རེ་ལས། ཇི་ལྟ་བ་དེ་བཞིན་དུ་དམིགས་པ་ཐམས་ཅད་ལས་ཀྱང་མཐོང་བར་གྱུར་ཏོ། །འདི་ལྟ་སྟེ། དཔེར་ན། ཆུས་
[045-188a5] ཡོངས་སུ་གང་བའི་མཚོ་དང་ཞིང་རྙོག་པ་མེད་པ་ལ་རྣམ་པར་གསལ་བ་ལ་ནི། ནམ་མཁའ་ཉི་ཟླ་དང། སྐར་མའི་ཚོགས་ཀྱིས་བརྒྱན་པ་གཟུགས་བརྙན་གྱི་ཚུལ་དུ་ཡོངས་སུ་སྣང་
[045-188a6] ངོ༑ ༑དེ་བཞིན་དུ་ཁང་པ་རྣམ་པར་སྣང་བའི་སྙིང་པོ་འདི་དམིགས་པ་རེ་རེ་ལས་ཀྱང། ཆོས་ཀྱི་དབྱིངས་ཀུན་ན་བཞུགས་པའི་དེ་བཞིན་གཤེགས་པ་ཐམས་ཅད་གཟུགས་བརྙན་
[045-188a7] གྱི་ཚུལ་དུ་ཡོངས་སུ་སྣང་བར་གྱུར་ཏེ། དེ་ནི་བུ་མོ་བྱམས་མའི་སྔོན་གྱི་དགེ་བའི་རྩ་བའི་རྒྱུའི་ཕྱིར་ཏེ། དེས་དེ་ལྟར་རྣམ་པར་བལྟས་ནས། སངས་རྒྱས་མཐོང་བའི་རྒྱན་གྱི་མཚན་མ་


[045-188b0] [188B] 
[045-188b1] བུ་མོ་བྱམས་མའི་གདོང་དུ་བལྟས་པ་དང། དེས་སྨྲས་པ། རིགས་ཀྱི་བུ། ཁོ་མོ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་སྒོའི་རྒྱུད་ཀུན་ནས་རྣམ་པར་
[045-188b2] བརྒྱན་པ་ཞེས་བྱ་བ་ཐོབ་པ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོའི་རྒྱུད་འདི་ནི། ཁོ་མོས་དེ་བཞིན་གཤེགས་པ་ཆུ་ཀླུང་གངྒཱ་སུམ་ཅུ་རྩ་དྲུག་གི་བྱེ་མ་སྙེད་ལས་ཡོངས་སུ་བཙལ་བ་
[045-188b3] སྟེ༑ དེ་བཞིན་གཤེགས་པ་དེ་དག་གིས་ཀྱང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོའི་རྒྱུད་ཀུན་ནས་རྣམ་པར་བརྒྱན་པ་འདི། སྒོ་སྣ་ཚོགས་ཀྱི་ཁོང་དུ་ཆུད་པར་བྱ་བས་རྟོགས་པར་མཛད་
[045-188b4] དེ༑ གཅིག་གིས་གང་དུ་གསུངས་པ་དེ་ཡང་གཉིས་ཀྱིས་མ་གསུངས་སོ་།སྨྲས་པ། འཕགས་མ། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོའི་རྒྱུད་ཀུན་ནས་རྣམ་པར་བརྒྱན་པ་འདིའི་ཡུལ་
[045-188b5] ཇི་ལྟ་བུ་ཞིག་མཆིས། སྨྲས་པ། རིགས་ཀྱི་བུ། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོའི་རྒྱུད་ཀུན་ནས་རྣམ་པར་བརྒྱན་པ་འདི་ལ། ཁོ་མོ་མངོན་དུ་བྱེད་ཅིང། སེམས་པ་དང། རྗེས་
[045-188b6] སུ་འབྲང་བར་བྱ་བ་དང། རྣམ་པར་དཔྱོད་པ་དང། རྗེས་སུ་སེམས་པ་དང། དྲན་པར་བྱ་བ་དང། ཡོངས་སུ་གཟུང་བ་དང། རྣམ་པར་བརྟགས་པ་དང། མངོན་པར་བསྒྲུབ་པ་དང་
[045-188b7] ཡང་དག་པར་བརྒྱན་པར་བྱ་བ་དང། རབ་ཏུ་རྣམ་པར་དབྱེ་བ་བྱེད་པའི་ཚེ། གཟུངས་ཀུན་ནས་སྒོ་ཞེས་བྱ་བ་ཡོངས་སུ་སྐྱེ་སྟེ་གཟུངས་ཀྱི་དཀྱིལ་འཁོར་དེར་ནི་ཆོས་ཀྱི་སྒོ་བརྒྱ་སྟོང་གྲངས་


[045-189a0] [189A] 
[045-189a1] ༄༅། །མེད་པ་ཕྲག་བཅུ་ཡོངས་སུ་འདུའོ། །ཁོང་དུ་ཆུད་དོ་།མངོན་དུ་འགྱུར་རོ། །མངོན་པར་འདུའོ། །ཁོངས་ན་འཁོད་དོ། །འདི་ལྟ་སྟེ། སངས་རྒྱས་
[045-189a2] ཀྱི་ཞིང་གི་སྒོ་དང། སངས་རྒྱས་ཀྱི་སྒོ་དང། ཆོས་ཀྱི་སྒོ་དང། སེམས་ཅན་གྱི་སྒོ་དང། འདས་པའི་སྒོ་དང། མ་འོངས་པའི་སྒོ་དང། ད་ལྟར་བྱུང་བའི་སྒོ་དང། གནས་པའི་མཐའ་སྒོ་
[045-189a3] དང༑ བསོད་ནམས་ཀྱི་སྒོ་དང། བསོད་ནམས་ཀྱི་ཚོགས་ཀྱི་སྒོ་དང་ཡེ་ཤེས་ཀྱི་སྒོ་དང། ཡེ་ཤེས་ཀྱི་ཚོགས་ཀྱི་སྒོ་དང། སྨོན་ལམ་གྱི་སྒོ་དང། སྨོན་ལམ་གྱི་རྣམ་པའི་སྒོ་
[045-189a4] དང༑ སྤྱོད་པའི་སྒོ་དང། སྤྱོད་པ་རྣམ་པར་དག་པའི་སྒོ་དང་སྤྱོད་པ་ཡོངས་སུ་འབྱུང་བའི་སྒོ་དང། སྤྱོད་པ་ཡོངས་སུ་རྫོགས་པར་བྱ་བའི་སྒོ་དང། ལས་ཀྱི་སྒོ་དང། ལས་དང་མི་
[045-189a5] འགལ་པའི་སྒོ་དང། ལས་ཀྱི་རྒྱུན་གྱི་སྒོ་དང། ལམ་མངོན་པར་འདུ་བྱ་བའི་སྒོ་དང། མི་མཉམ་པའི་ལས་ཡོངས་སུ་སྤང་པའི་སྒོ་དང། ཡང་དག་པའི་ལས་ལ་ནན་ཏན་དུ་བྱ་བའི་སྒོ་དང་
[045-189a6] ལས་ལ་དབང་བསྒྱུར་བའི་སྒོ་དང། ལེགས་པར་སྤྱད་པའི་སྒོ་དང་ལེགས་པར་སྤྱད་པ་ཡང་དག་པར་བླང་བའི་སྒོ་དང། ཏིང་ངེ་འཛིན་གྱི་སྒོ་དང། ཏིང་ངེ་འཛིན་ཁོང་དུ་ཆུད་པར་བྱ་
[045-189a7] བའི་སྒོ་དང། ཏིང་ངེ་འཛིན་ལ་རྣམ་པར་སྤྱད་པའི་སྒོ་དང་ཏིང་ངེ་འཛིན་སྤྱོད་ཡུལ་གྱི་སྒོ་དང། ཏིང་ངེ་འཛིན་ལས་ལྡང་བའི་སྒོ་དང། མངོན་པར་ཤེས་པའི་སྒོ་དང། སེམས་རྒྱ་


[045-189b0] [189B] 
[045-189b1] སེམས་ཀྱི་རྣམ་གྲངས་ཀྱི་སྒོ་དང། སེམས་ཀྱི་རྒྱུད་ཡོངས་སུ་དག་པར་བྱ་བའི་སྒོ་དང། སེམས་ཀྱི་ཐིབས་པོ་སྣང་བར་བྱ་བའི་སྒོ་དང། སེམས་ཀྱི་མཚོ་དང་བར་བྱ་བའི་སྒོ་
[045-189b2] དང༑ སེམས་འབྱུང་བའི་སྒོ་དང། སེམས་རྣམ་པར་རྒྱུ་བའི་སྒོ་དང། སེམས་ཅན་ཀུན་ནས་ཉོན་མོངས་པ་རྒྱུ་བའི་སྒོ་དང། ཉོན་མོངས་པའི་བག་ཆགས་ཀྱི་སྒོ་དང། ཉོན་མོངས་པའི་སྦྱོར་བའི་སྒོ་
[045-189b3] དང༑ མོས་པའི་སྒོ་དང། སེམས་ཅན་གྱི་སྤྱོད་པའི་སྒོ་དང། སེམས་ཅན་གྱི་སྤྱོད་པ་རྣམ་པ་ཐ་དད་པའི་སྒོ་དང། འཇིག་རྟེན་འབྱུང་བའི་སྒོ་དང། སེམས་ཅན་གྱི་བསམ་པའི་སྒོ་དང། སེམས་
[045-189b4] ཅན་གྱི་འདུ་ཤེས་ཀྱི་རྣམ་པའི་སྒོ་དང། ཕྱོགས་ཀྱི་སྒོ་དང་ཆོས་ཀྱི་ཕྱོགས་ཀྱི་སྒོ་དང། སྙིང་རྗེ་ཆེན་པོའི་སྒོ་དང་བྱམས་པ་ཆེན་པོའི་སྒོ་དང། ཞི་བའི་སྒོ་དང། ངག་གི་ལམ་གྱི་སྒོ་དང་
[045-189b5] ཚུལ་གྱི་སྒོ་དང། ཁོང་དུ་ཆུད་པར་བྱ་བའི་སྒོ་དང། རྣམ་པར་ཕྱེ་བའི་སྒོ་དང། ཡང་དག་པར་འདུ་བའི་སྒོ་དང། ཆགས་པ་མེད་པའི་མཐའི་སྒོ་དང། ཀུན་གྱི་སྒོ་དང། སངས་རྒྱས་ཀྱི་ཆོས་
[045-189b6] ཀྱི་སྒོ་དང། བྱང་ཆུབ་སེམས་དཔའི་ཆོས་ཀྱི་སྒོ་དང། ཉན་ཐོས་ཀྱི་ཆོས་ཀྱི་སྒོ་དང། རང་སངས་རྒྱས་ཀྱི་ཆོས་ཀྱི་སྒོ་དང་འཇིག་རྟེན་གྱི་ཆོས་ཀྱི་སྒོ་དང། འཇིག་རྟེན་འབྱུང་བའི་ཆོས་ཀྱི་སྒོ་དང་
[045-189b7] འཇིག་རྟེན་འཇིག་པའི་ཆོས་ཀྱི་སྒོ་དང། འཇིག་རྟེན་ཀུན་ནས་གནས་པའི་སྒོ་དང། འཇིག་རྟེན་གྱི་ཁམས་རྣམ་པར་དག་པའི་སྒོ་དང་འཇིག་རྟེན་གྱི་ཁམས་ཀུན་ནས་ཉོན་མོངས་པའི་


[045-190a0] [190A] 
[045-190a1] ༄༅། །སྒོ་དང། འཇིག་རྟེན་གྱི་ཁམས་ཀུན་ནས་ཉོན་མོངས་པ་རྣམ་པར་དག་པའི་སྒོ་དང། འཇིག་རྟེན་གྱི་ཁམས་རྣམ་པར་དག་པ་ལ་ཀུན་ནས་ཉོན་མོངས་པའི་སྒོ་
[045-190a2] དང༑ འཇིག་རྟེན་གྱི་ཁམས་གཅིག་ཏུ་ཀུན་ནས་ཉོན་མོངས་པའི་སྒོ་དང། འཇིག་རྟེན་གྱི་ཁམས་གཅིག་ཏུ་རྣམ་པར་དག་པའི་སྒོ་དང་འཇིག་རྟེན་གྱི་ཁམས་གཞི་མཉམ་པ་ཉིད་དུ་ཁོང་དུ་
[045-190a3] ཆུད་པར་བྱ་བའི་སྒོ་དང། འཇིག་རྟེན་གྱི་ཁམས་སྣྲེལ་ཞིའི་སྒོ་དང། འཇིག་རྟེན་གྱི་ཁམས་སྤྱིའུ་ཚུགས་སུ་རྒྱུ་བའི་སྒོ་དང། མིག་འཕྲུལ་དུ་འཇུག་པའི་སྒོ་དང། འཇིག་རྟེན་གྱི་ཁམས་ཀྱི་
[045-190a4] རྒྱུད་ཀྱི་སྒོ་དང། གནས་ཀྱི་འདུ་ཤེས་ཀྱི་རྣམ་པར་གྱུར་པའི་སྒོ་དང། ཕྲ་བ་རྒྱ་ཆེན་པོར་ཁོང་དུ་ཆུད་པར་བྱ་བའི་སྒོ་དང་རྒྱ་ཆེན་པོ་ཕྲ་བར་ཁོང་དུ་ཆུད་པར་བྱ་བའི་སྒོ་དང། སངས་
[045-190a5] རྒྱས་མཐོང་བར་བྱ་བའི་སྒོ་དང། སངས་རྒྱས་ཀྱི་སྐུ་རྣམ་པ་ཐ་དད་པའི་སྒོ་དང། སངས་རྒྱས་ཀྱི་འོད་ཟེར་གྱི་དྲ་བ་རྣམ་པ་ཐ་དད་པའི་སྒོ་དང། སངས་རྒྱས་ཀྱི་གསུང་གི་དཀྱིལ་འཁོར་
[045-190a6] རྣམ་པར་ཕྱེ་བའི་སྒོ་དང། སངས་རྒྱས་ཀྱི་ཆོས་ཀྱི་འཁོར་ལོ་མངོན་པར་བསྒྲུབ་པའི་སྒོ་དང། སངས་རྒྱས་ཀྱི་ཆོས་ཀྱི་འཁོར་ལོ་ཐ་དད་པའི་སྒོ་དང། སངས་རྒྱས་ཀྱི་ཆོས་ཀྱི་འཁོར་ལོའི་
[045-190a7] ངེས་པའི་ཚིག་གི་སྒོ་དང། སངས་རྒྱས་ཀྱི་ཆོས་ཀྱི་འཁོར་ལོ་འཁོར་བ་ཀུན་ཏུ་འཁོར་བའི་སྒོ་དང། སངས་རྒྱས་ཀྱི་འཕྲིན་ལས་ཀྱི་སྒོ་དང། སངས་རྒྱས་ཀྱི་འཁོར་གྱི་དཀྱིལ་འཁོར་


[045-190b0] [190B] 
[045-190b1] སངས་རྒྱས་ཀྱི་འཁོར་གྱི་དཀྱིལ་འཁོར་རྣམ་པར་ཕྱེ་བའི་སྒོ་དང། སངས་རྒྱས་ཀྱི་འཁོར་གྱི་དཀྱིལ་འཁོར་རྒྱ་མཚོར་འཇུག་པའི་སྒོ་དང། སངས་རྒྱས་ཀྱི་སྟོབས་སྣང་བའི་སྒོ་དང་
[045-190b2] སངས་རྒྱས་ཀྱི་ཏིང་ངེ་འཛིན་གྱི་སྒོ་དང། སངས་རྒྱས་ཀྱི་ཏིང་ངེ་འཛིན་གྱིས་རྣམ་པར་འཕྲུལ་པའི་སྒོ་དང། སངས་རྒྱས་ཀྱི་རྣམ་པར་སྤྱོད་པའི་སྒོ་དང། སངས་རྒྱས་ཀྱི་བྱིན་གྱི་རླབས་ཀྱི་སྒོ་དང་
[045-190b3] སངས་རྒྱས་ཀྱི་སྤྲུལ་པའི་སྒོ་དང། སངས་རྒྱས་ཀྱི་སེམས་ཅན་ཕ་རོལ་གྱི་སེམས་ཐུགས་སུ་ཆུད་པའི་སྒོ་དང། སངས་རྒྱས་ཀྱི་རྫུ་འཕྲུལ་རྣམ་པར་འཕྲུལ་པའི་སྒོ་དང། དགའ་ལྡན་གྱི་ཕོ་
[045-190b4] བྲང་ན་བཞུགས་པའི་སྒོ་ནས། ཡོངས་སུ་མྱ་ངན་ལས་འདའ་བ་བསྟན་པའི་བར་གྱི་སྒོ་དང། སེམས་ཅན་གྱི་དོན་ཚད་མེད་པ་མཛད་པའི་སྒོ་དང། ཆོས་ཟབ་མོའི་ཚུལ་གྱི་སྒོ་དང། ཆོས་སྣ་ཚོགས་
[045-190b5] ཀྱི་ཚུལ་གྱི་སྒོ་དང། བྱང་ཆུབ་ཀྱི་སེམས་ཀྱི་ཆོས་ཀྱི་རྣམ་པའི་སྒོ་དང། བྱང་ཆུབ་ཀྱི་སེམས་འབྱུང་བའི་རྣམ་པའི་ཆོས་ཀྱི་སྒོ་དང། བྱང་ཆུབ་ཀྱི་སེམས་ཀྱི་ཚོགས་ཀྱི་རྣམ་པའི་སྒོ་དང། སྨོན་
[045-190b6] ལམ་གྱི་རྣམ་པའི་སྒོ་དང། སྤྱོད་པའི་རྣམ་པའི་སྒོ་དང། མངོན་པར་ཤེས་པའི་རྣམ་པའི་སྒོ་དང། འབྱུང་བའི་རྣམ་པའི་སྒོ་དང་གཟུངས་རྣམ་པར་དག་པའི་རྣམ་པའི་སྒོ་དང། ཡེ་ཤེས་ཀྱི་དཀྱིལ་
[045-190b7] འཁོར་རྣམ་པར་དག་པའི་རྣམ་པའི་སྒོ་དང། ཤེས་རབ་ཡོངས་སུ་དག་པའི་རྣམ་པའི་སྒོ་དང། བྱང་ཆུབ་ཚད་མེད་པའི་རྣམ་པའི་སྒོ་དང། དྲན་པ་རྣམ་པར་དག་པའི་རྣམ་པའི་སྒོ་དག་སྟེ། རིགས་


[045-191a0] [191A] 
[045-191a1] ༄༅། །ཀྱི་བུ། དེ་ལྟར་ཁོ་མོས་ཤེས་རབ་ཀྱི་ཕ་རོལ་ཏུ་ཕྱིན་པའི་སྒོའི་རྒྱུད་དྲན་པས་ཀུན་ནས་རྣམ་པར་བརྒྱན་པ་འདི་ཤེས་པར་ཟད་ན། ཁོ་མོས་བྱང་ཆུབ་སེམས་
[045-191a2] དཔའ་ནམ་མཁའི་དབྱིངས་དང་མཉམ་པ། བློ་གྲོས་ཆོས་ཀྱི་དབྱིངས་ལྟར་ཡངས་པ། རྒྱུད་བསོད་ནམས་ཀྱི་ཚོགས་ཀྱིས་བརྟན་པ། འཇིག་རྟེན་ལས་འདས་པའི་ལམ་དུ་ཞུགས་པ་
[045-191a3] འཇིག་རྟེན་གྱི་ཆོས་ཡོངས་སུ་མི་རྒྱུ་བ། ཡེ་ཤེས་སྣང་བའི་མིག་རབ་རིབ་མེད་པ་རབ་ཏུ་ཐོབ་པ། ཆོས་ཀྱི་དབྱིངས་ཐམས་ཅད་མུན་པ་མེད་པར་ཁོང་དུ་ཆུད་པ། བློ་ནམ་མཁའ་ལྟར་
[045-191a4] ཚད་མེད་པ་དང་ལྡན་པ། དམིགས་པ་ཐམས་ཅད་ཀྱི་རྗེས་སུ་སོང་བའི་མིག་ཅན། ཆགས་པ་མེད་པའི་ས་སྣང་བའི་སྙིང་པོ་དང་ལྡན་པ། ཆོས་ཐམས་ཅད་ཀྱི་དོན་རབ་ཏུ་དབྱེ་བ་ལ་
[045-191a5] མཁས་པ་ཟིལ་གྱིས་གནོན་ལ། འཇིག་རྟེན་ཀུན་གྱིས་ཟིལ་གྱིས་མི་ནོན་པ་འཇིག་རྟེན་གྱི་སྤྱོད་པའི་ཚུལ་ལ་རྣམ་པར་སྤྱོད་པ། འཇིག་རྟེན་གྱི་ལམ་གྱི་རྒྱུད་ཐམས་ཅད་ན་ཁ་ན་མ་ཐོ་
[045-191a6] མེད་པ། འཇིག་རྟེན་གྱི་དོན་བྱེད་པ་ལ་བརྩོན་པ། འགྲོ་བ་ཐམས་ཅད་ཀྱི་རྟེན་དུ་གྱུར་པ། འགྲོ་བ་ཐམས་ཅད་ཀྱི་ངག་གི་ཚུལ་དང་རྣམ་པ་ལ་མཁས་པ། འགྲོ་བ་ཐམས་ཅད་དུ་གནས་
[045-191a7] པའི་བསམ་པ་དང་ལྡན་པ། བསམ་པ་ཇི་ལྟ་བ་བཞིན་དུ་རྣམ་པར་དམིགས་པ་སྟོན་པ། དུས་ཀྱི་འཁོར་ལོ་ཐམས་ཅད་ལ་དབང་བསྒྱུར་བ་དེ་དག་གི་སྤྱོད་པ་ཤེས་པའམ། ཡོན་ཏན་


[045-191b0] [191B] 
[045-191b1] སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། ཡུལ་མིག་གསུམ་པ་ཞེས་བྱ་བ་ཡོད་དེ། དེ་ན་དགེ་སློང་བལྟ་ན་སྡུག་པ་ཞེས་བྱ་བ་འདུག་གི། དེའི་གན་དུ་སོང་
[045-191b2] ལ༑ ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲི་ས་ཤིག་།དེ་ནས་ཚོང་དཔོན་གྱི་བུ་ནོར་བཟང་གིས། བུ་མོ་བྱམས་
[045-191b3] མའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། བུ་མོ་བྱམས་མ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། བུ་མོ་བྱམས་མའི་དྲུང་ནས་སོང་ངོ།།
[045-191b4] དེ་ནས་ཚོང་དཔོན་གྱི་བུ་ནོར་བཟང་བྱང་ཆུབ་སེམས་དཔའི་ཡེ་ཤེས་ཀྱི་རྣམ་པར་སྤྱོད་པ་ཟབ་མོ་རྗེས་སུ་བསམ་པ་དང། ཆོས་ཀྱི་དབྱིངས་ཀྱི་གཞི་ཟབ་མོ་ཁོང་དུ་ཆུད་པར་བྱ་བ་རྗེས་སུ་
[045-191b5] བསམ་པ་དང། སེམས་ཅན་གྱི་ཡེ་ཤེས་ཤིན་ཏུ་ཕྲ་ཞིང་ཟབ་པ་རྗེས་སུ་བསམ་པ་དང། འཇིག་རྟེན་གྱི་འདུ་ཤེས་ཀྱི་རྣམ་པ་ཟབ་མོ་རྗེས་སུ་བསམ་པ་དང། མངོན་པར་འདུ་བྱ་བ་མེད་པའི་
[045-191b6] དབྱིངས་ཟབ་མོ་རྗེས་སུ་བསམ་པ་དང། སེམས་ཀྱི་རྒྱུད་ཀྱི་དབྱིངས་ཟབ་མོ་རྗེས་སུ་བསམ་པ་དང། རྟེན་ཅིང་འབྲེལ་པར་འབྱུང་བའི་དབྱིངས་ཟབ་མོ་རྗེས་སུ་བསམ་པ་དང། རང་བཞིན་
[045-191b7] གྱིས་བདེན་པའི་དབྱིངས་ཟབ་མོ་རྗེས་སུ་བསམ་པ་དང། འགྲོ་བ་ཐམས་ཅད་ཀྱི་རྣམ་པར་སྤྱོད་པ་བདེན་པའི་དབྱིངས་ཟབ་མོ་རྗེས་སུ་བསམ་པ་དང། ཆོས་ཀྱི་དབྱིངས་བརྒྱན་པའི་རྒྱན་གྱི་


[045-192a0] [192A] 
[045-192a1] ༄༅། །དབྱིངས་ཟབ་མོ་རྗེས་སུ་བསམ་པ་དང། ལུས་ཀྱི་འཁྲུལ་འཁོར་ཤུགས་ཀྱིས་འཁོར་བའི་དབྱིངས་ཟབ་མོ་རྗེས་སུ་བསམ་པ་དང་ལས་ཀྱིས་སྣ་ཚོགས་སུ་
[045-192a2] གྱུར་པའི་དབྱིངས་ཟབ་མོ་རྗེས་སུ་བསམ་པ་བྱེད་ཅིང། མཐར་གྱིས་ཡུལ་མིག་གསུམ་པ་གང་ན་བ་དེར་ཕྱིན་ཏེ། ཡུལ་གྱི་འཁོར་དང་གྲོང་ཁྱེར་གྱི་འཁོར་དང། ཚོང་འདུས་ཀྱི་
[045-192a3] འཁོར་དང། གྲོང་རྡལ་གྱི་འཁོར་དང། ཡུལ་གྲུའི་འཁོར་དང། ལྷས་ཀྱི་འཁོར་དང། དྲང་སྲོང་དགེ་བ་སྤྱོད་པའི་གནས་ཀྱི་འཁོར་དང། ཡུལ་དང། ཕྱོགས་ཀྱི་འཁོར་དང། ཆུའི་རྒྱུད་ཀྱི་
[045-192a4] འཁོར་དང། རིའི་སལ་སུལ་གྱི་འཁོར་དང། ནགས་ཚལ་ཆེན་པོའི་འཁོར་དག་ཏུ་དགེ་སློང་བལྟ་ན་སྡུག་པ་ཡོངས་སུ་ཚོལ་ཚོལ་བ་ལས་དེས་དགེ་སློང་བལྟ་ན་སྡུག་པ་ནགས་ཚལ་སྟུག་
[045-192a5] པོ་ཞིག་ན་གཞོན་ཞིང་དར་ལ་བབ་པ། གཟུགས་མཛེས་ཤིང་སྡུག་ལ་བལྟ་ན་ཡིད་དུ་འོང་བ། སྐྲ་མཐོན་མཐིང་གཡས་ཕྱོགས་སུ་འཁྱིལ་བ་དང་ལྡན་པ། མགོ་གདུགས་ལྟར་འདུག་
[045-192a6] པ༑ གཙུག་ཏོར་གྱི་སྤྱི་བོ་ཅན་དཔྲལ་བ་ཡངས་པ། མིག་དཀར་ནག་འཕྱེས་ཤིང་རིལ་ལ། རྫི་མ་བའི་རྫི་མ་ལྟར་འདུག་པ། སྣའི་དབྱིབས་ལེགས་ཤིང་བཟང་ལ་རན་པར་མཛེས་པ་
[045-192a7] དང་ལྡན་པ། མཆུ་མཚལ་ལྟར་མདོག་བཟང་ཞིང་ཤིན་ཏུ་ལེགས་པ་དང་ལྡན་པ། སོ་མཉམ་ཞིང་ཐགས་བཟང་ལ་ཤིན་ཏུ་དཀར་བ་བཞི་བཅུ་ཚང་བ་དང་ལྡན་པ། འགྲམ་པའི་ལྷ་


[045-192b0] [192B] 
[045-192b1] མཁུར་བ་ཤས་གང་ཞིང་རྒྱས་པ། སྨིན་ཚུགས་གཞུ་ལྟར་འདུག་ཅིང་རིང་ལ་ཤིན་ཏུ་མཛེས་པ་མཛོད་སྤུའི་ཟླ་བའི་ཁ་དོག་ལྟར་འདུག་པའི་ཐིག་ལེ་ཅན། རྣ་ཤལ་
[045-192b2] རིང་ཞིང་ལྷོད་པར་འཕྱང་བ། ཟླ་བ་ཉ་བ་ལྟར་བཞིན་མདངས་དང་ལྡན་ཞིང་ཤིན་ཏུ་བཟང་བ། མགུལ་ཟླུམ་ཞིང་དུང་ལྟར་མཛེས་པ། སྙིང་ག་དཔལ་གྱི་བེའུ་བརྒྱན་པ། རོ་སྟོད་སེང་གེའི་སྟོད་
[045-192b3] ལྟར་འདུག་པ། ཐལ་གོང་ཤིན་ཏུ་རྒྱས་པ། དཔུང་མགོའི་ལྷུན་ལེགས་ཤིང་ཟླུམ་པ། ལག་པ་རིང་བ་དྲ་བར་འབྲེལ་བའི་སོར་མོ་ཅན་རྐང་ལག་འཁོར་ལོས་བརྒྱན་པ། རྐང་ལག་འཇམ་
[045-192b4] ཞིང་གཞོན་ལ་ཤས་རྒྱས་པ། བདུན་ཤིན་ཏུ་མཐོ་བ། རྐང་པ་རྡོ་རྗེ་ལྟར་འདུག་པ། ལུས་ཆེ་ཞིང་དྲང་བ། བརླ་ཟླུམ་པ། ཕོ་མཚན་གསང་བའི་སྦུབས་ན་འདུག་པ། བྱིན་པ་རི་དྭགས་ཨེ་
[045-192b5] ན་ཡའི་བྱིན་པ་ལྟར་འདུག་པ། སོར་མོ་རིང་བ། རྐང་པའི་རྟིང་པ་ཡངས་པ། འོད་འདོམ་གང་བ་དང་ལྡན་པ། མདོག་གསེར་གྱི་ཁ་དོག་ལྟར་འདུག་པ། བ་སྤུ་རེ་རེ་ནས་གཡས་ཕྱོགས་
[045-192b6] སུ་གྱེན་དུ་འཁྱིལ་བ། ཤིང་ནྱ་གྲོ་དའི་རྒྱལ་པོ་ལྟར་ཆུ་ཞེང་གབ་པ། ལུས་མཚན་དང། དཔེ་བྱད་བཟང་པོས་ཤིན་ཏུ་བརྒྱན་པ། མིག་མི་འགེབས་ཤིང་མི་རྒོད་པ། དྲན་པ་ཉེ་བར་གནས་
[045-192b7] པ༑ རིའི་རྒྱལ་པོ་ཁ་བ་ཅན་ལྟར་རྩྭ་དང། ནགས་ཚལ་དང་སྨན་དང། ཤིང་ཕྲན་སྣ་ཚོགས་ཀྱིས་བརྒྱན་པ། བློ་ཤིན་ཏུ་ཡངས་པ། ཡེ་ཤེས་ཀྱི་སྤྱོད་ཡུལ་དང། ཡུལ་ལ་ཐུབ་པ་མེད་


[045-193a0] [193A] 
[045-193a1] ༄༅། །པ༑ དབྱངས་ཀྱི་དཀྱིལ་འཁོར་གྱི་རྒྱན་སྤྲིན་གྱི་སྒྲ་ལྟ་བུ་དང་ལྡན་པ། གཡོ་བ་དང། རློམ་སེམས་དང། གཡེང་བ་དང། སྤྲོས་པ་ཐམས་ཅད་དང་བྲལ་བའི་
[045-193a2] སེམས་དང་ལྡན་པ། ཡེ་ཤེས་ཀྱི་སྤྱོད་ཡུལ་མ་འདྲེས་པ། སངས་རྒྱས་ཀྱི་ཡུལ་རྒྱ་ཆེན་པོའི་སྣང་བ་ཐོབ་པ། སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། གདུལ་བའི་བསམ་
[045-193a3] པ་རྒྱུན་མི་འཆད་པ། སྙིང་རྗེ་ཆེན་པོའི་དཀྱིལ་འཁོར་ཤིན་ཏུ་ཡངས་པ་སྐྱེས་པ། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་ཚུལ་ཡོངས་སུ་གཟུང་བ་དང། སེམས་ཅན་ཐམས་ཅད་
[045-193a4] ཀྱི་ཡེ་ཤེས་སྣང་བ་ཡང་དག་པར་བསྐྱེད་པའི་ཕྱིར། དེ་བཞིན་གཤེགས་པའི་ཚུལ་རྗེས་སུ་དྲན་ཞིང། འགྲོ་བ་ཐམས་ཅད་ཀྱི་དོན་དུ་འཆག་པ་ལ་ཞུགས་ཏེ། དྲག་དལ་མེད་ཅིང་པད་རལ་
[045-193a5] མེད་ལ། ཤིན་ཏུ་མཛེས་པར་འཆག་པ། གནས་གཙང་མའི་ལྷའི་གོས་དང་ལྡན་པ། ལྷ་དང། ཀླུ་དང། གནོད་སྦྱིན་དང། དྲི་ཟ་དང་ལྷ་མ་ཡིན་དང། ནམ་མཁའ་ལྡིང་དང། མིའམ་
[045-193a6] ཅི་དང། ལྟོ་འཕྱེ་ཆེན་པོ་དང། བརྒྱ་བྱིན་དང། ཚངས་པ་དང་འཇིག་རྟེན་གྱི་མགོན་པོ་དང། མི་དང། མི་མ་ཡིན་པས་བསྐོར་ཅིང་འདུག་པ་མཐོང་ངོ། །དགེ་སློང་བལྟ་ན་མཛེས་པ་དེ་
[045-193a7] འཆག་པའི་ཚེ། ཕྱོགས་མངོན་དུ་གྱུར་པའི་ཕྱོགས་ཀྱི་ལྷ་རྣམས་ཕྱོགས་ཀྱི་དཀྱིལ་འཁོར་ཡོངས་སུ་སྒྲུབ་པར་བྱེད་དོ། །རྐང་གིས་འགྲོ་བའི་ལྷ་རྣམས་རིན་པོ་ཆེའི་པད་མོས་གོམ་པ་


[045-193b0] [193B] 
[045-193b1] ཡོངས་སུ་བླང་བ་བྱེད་དོ། །མེའི་ལྷ་སྣང་བའི་དཀྱིལ་འཁོར་ཟད་མི་ཤེས་པ་རྣམས་ཀྱང་མུན་པ་དང། རབ་རིབ་རྣམ་པར་སེལ་ཏོ། །འཛམ་བུ་རྒྱལ་མཚན་གྱི་ནགས་ཚལ་གྱི་
[045-193b2] ལྷ་རྣམས་ཀྱང་མེ་ཏོག་མང་པོ་ཆར་མངོན་པར་འབེབས་སོ། །སའི་ལྷ་མི་གཡོ་བའི་སྙིང་པོ་ཅན་རྣམས་ཀྱང་རིན་པོ་ཆེའི་འབྱུང་གནས་མང་པོ་སྟོན་ཏོ། །ནམ་མཁའི་ལྷ་ཀུན་ནས་སྣང་བའི་
[045-193b3] དཔལ་དང་ལྡན་པ་རྣམས་ཀྱང་ནམ་མཁའི་དབྱིངས་ཡོངས་སུ་བརྒྱན་པ་བྱེད་དོ། །རྒྱ་མཚོའི་ལྷ་དཔལ་ཀུན་ནས་འབྱུང་བ་རྣམས་ཀྱང་རིན་པོ་ཆེ་དམ་པ་མང་པོས་མངོན་པར་འཐོར་ཏོ། །རི་
[045-193b4] རབ་གྱི་ལྷ་དྲི་མ་མེད་པའི་སྙིང་པོ་ཅན་རྣམས་ཀྱང་ཐལ་མོ་སྦྱར་ཅིང་ཕྱག་འཚལ་ལོ། །རླུང་གི་ལྷ་ཐོགས་པ་མེད་པའི་སྟོབས་ཅན་རྣམས་ཀྱང་སྤོས་དང། བདུག་སྤོས་དང། མེ་ཏོག་འཐོར་བའི་རླུང་
[045-193b5] རབ་ཏུ་འགྱེད་དོ། །མཚན་མོའི་ལྷ་གནས་པར་བྱེད་པ་ལུས་ཤིན་ཏུ་བརྒྱན་པ་རྣམས་ཀྱང་ལུས་ཤིན་ཏུ་བཏུད་ཅིང་ཕྱག་འཚལ་ལོ། །ཉིན་མོའི་ལྷ་རྟག་ཏུ་སད་པར་བྱེད་པའི་དཀྱིལ་འཁོར་ཅན་
[045-193b6] རྣམས་ཀྱང་ནོར་བུ་རིན་པོ་ཆེ་ཕྱོགས་སྣང་བར་བྱེད་པའི་རྒྱལ་མཚན་ཐོགས་ཤིང། སྣང་བ་བསྐྱེད་པའི་ཕྱིར་ནམ་མཁའི་དབྱིངས་ལ་འཁོད་དོ། །དེ་ནས་ཚོང་དཔོན་གྱི་བུ་ནོར་བཟང། དགེ་སློང་
[045-193b7] བལྟ་ན་སྡུག་པ་གང་ན་བ་དེར་ཕྱིན་ནས། དགེ་སློང་བལྟ་ན་སྡུག་པའི་རྐང་པའི་བོལ་གཉིས་ལ། སྤྱི་བོས་གཏུགས་ཏེ་ཕྱག་འཚལ་ནས་དགེ་སློང་བལྟ་ན་སྡུག་པའི་རྐང་པའི་བོལ་གཉིས་ལ་


[045-194a0] [194A] 
[045-194a1] ༄༅། །བཞིན་སྦྱར་ཏེ། ལེགས་པར་ཕྱིས་ནས་མདུན་དུ་འདུག་སྟེ་ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་པ། བདག་ནི་བླ་ན་མེད་པ་ཡང་དག་
[045-194a2] པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་ནས། བྱང་ཆུབ་སེམས་དཔའི་སྤྱོད་པ་ཡོངས་སུ་ཚོལ་བ་ཞིག་ལགས་ཏེ། འཕགས་པ་ནི་བྱང་ཆུབ་སེམས་དཔའ་རྣམས་ལ་གདམས་
[045-194a3] ངག་དང། རྗེས་སུ་བསྟན་པ་མཛད་དོ། །ཞེས་བདག་གིས་ཐོས་ན་འཕགས་པ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་
[045-194a4] ནན་ཏན་དུ་བགྱི་བ་བདག་ལ་བཤད་དུ་གསོལ། དེས་སྨྲས་པ། རིགས་ཀྱི་བུ། ཁོ་བོ་ནི་ཚེས་བཏབ་ན་དར་ལ་བབ་པ། རབ་ཏུ་བྱུང་བས་བཏབ་ན་གསར་དུ་ཞུགས་པ་སྟེ། རིགས་ཀྱི་བུ་
[045-194a5] ཁོ་བོས་ནི་ཚེ་དེ་འདྲ་བ་གཅིག་གིས། དེ་བཞིན་གཤེགས་པ་ཆུ་ཀླུང་གངྒཱ་སུམ་ཅུ་རྩ་བརྒྱད་ཀྱི་བྱེ་མ་སྙེད་ཀྱི་དྲུང་དུ་ཚངས་པའི་སྤྱོད་པ་སྤྱད་དེ། བདག་གིས་དེ་བཞིན་གཤེགས་པ་ལ་
[045-194a6] ལའི་ཞམ་རིང་དུ་ཉིན་ཞག་གཅིག་ཏུ་ཚངས་པའི་སྤྱོད་པ་སྤྱད་དོ། །ལ་ལར་ནི་ཉིན་ཞག་བདུན་དུ། ལ་ལར་ནི་ཟླ་བ་ཕྱེད་དུ། ལ་ལར་ནི་ཟླ་བ་གཅིག་ཏུ། ལ་ལར་ནི་ལོ་གཅིག་ཏུ། ལ་ལར་
[045-194a7] ནི་ལོ་བརྒྱར། ལ་ལར་ནི་ལོ་སྟོང་དུ། ལ་ལར་ནི་ལོ་བརྒྱ་ཕྲག་སྟོང་དུ། ལ་ལར་ནི་ལོ་བྱེ་བར། ལ་ལར་ནི་ལོ་བྱེ་བ་ཁྲག་ཁྲིག་ཏུ། ལ་ལར་ནི་ལོ་བརྗོད་དུ་མེད་པའི་ཡང་བརྗོད་


[045-194b0] [194B] 
[045-194b1] ལ་ལར་ནི་བསྐལ་པ་བར་མར། ལ་ལར་ནི་བསྐལ་པ་ཕྱེད་དུ། ལ་ལར་ནི་བསྐལ་པར་བདག་གིས་དེ་བཞིན་གཤེགས་པ་ལ་ལའི་ཞམ་རིང་དུ་ནི། བསྐལ་པ་བརྗོད་དུ་
[045-194b2] མེད་པའི་ཡང་བརྗོད་དུ་མེད་པར་ཚངས་པའི་སྤྱོད་པ་སྤྱད་དེ་བསྐལ་པ་བགྲང་བའི་ཚུལ་འདི་ཉིད་ཀྱིས་དེ་བཞིན་གཤེགས་པ་ཐམས་ཅད་ལས་ཆོས་བསྟན་པ་ཐོས་ཏེ། གདམས་ངག་དང་
[045-194b3] རྗེས་སུ་བསྟན་པ་ཡང་དག་པར་བླངས་སོ། །སྨོན་ལམ་གྱི་རྒྱན་ཡོངས་སུ་སྦྱངས་སོ། །ཡང་དག་པར་བསྒྲུབ་པའི་ཡུལ་ལ་ཞུགས་སོ་།སྤྱོད་པའི་དཀྱིལ་འཁོར་ཡོངས་སུ་སྦྱངས་སོ། །ཕ་རོལ་
[045-194b4] ཏུ་ཕྱིན་པ་རྒྱ་མཚོ་ཡོངས་སུ་རྫོགས་པར་བྱས་སོ། །མངོན་པར་རྫོགས་པར་འཚང་རྒྱ་བའི་རྣམ་པར་འཕྲུལ་པ་ཡོངས་སུ་ཤེས་པར་བྱས་སོ། །དེ་དག་གིས་ཆོས་ཀྱི་འཁོར་ལོ་འཁོར་བ་ཕན་ཚུན་
[045-194b5] མ་འདྲེས་པ་དག་ཀྱང་ཡོངས་སུ་གཟུང་ངོ། །དེ་དག་གི་སྟོབས་མཉམ་པ་ཉིད་ཀྱང་ཁོང་དུ་ཆུད་པར་བྱས་སོ། །དེ་དག་གི་བསྟན་པ་ཡང་དམ་པའི་ཆོས་ཟད་པའི་མཐར་ཐུག་གི་བར་དུ་ཡོངས་
[045-194b6] སུ་བཟུང་ངོ། །ཁོ་བོས་དེ་བཞིན་གཤེགས་པ་དེ་དག་ཐམས་ཅད་ཀྱི་སྔོན་གྱི་སྨོན་ལམ་རྣམས་ཀྱང། སྨོན་ལམ་གྱི་དཀྱིལ་འཁོར་གྱི་ཏིང་ངེ་འཛིན་མངོན་པར་བསྒྲུབ་པའི་སྟོབས་ཀྱིས། རང་
[045-194b7] གི་སངས་རྒྱས་ཀྱི་ཞིང་ཡོངས་སུ་དག་པར་བྱ་བའི་ཕྱིར་མངོན་པར་བསྒྲུབས་སོ། །ཁོ་བོས་དེ་བཞིན་གཤེགས་པ་དེ་དག་ཐམས་ཅད་ཀྱི་སྔོན་གྱི་བྱང་ཆུབ་སེམས་དཔའི་སྤྱོད་པ་རྣམས་ཀྱང་


[045-195a0] [195A] 
[045-195a1] ༄༅། །སྤྱོད་པ་ཐམས་ཅད་ལ་འཇུག་པའི་ཏིང་ངེ་འཛིན་ཐོབ་པའི་རང་གི་སྤྱོད་པ་ཡོངས་སུ་དག་པར་བྱ་བའི་ཕྱིར་མངོན་པར་བསྒྲུབས་སོ། །ཁོ་བོས་དེ་བཞིན་གཤེགས་
[045-195a2] པ་དེ་དག་ཐམས་ཅད་ཀྱི་ཕ་རོལ་ཏུ་ཕྱིན་པ་རྣམ་པར་དག་པའང་ཀུན་ཏུ་བཟང་པོའི་སྤྱོད་པས་འབྱུང་བའི་སྟོབས་ཀྱིས་མངོན་པར་བསྒྲུབས་སོ། །གཞན་ཡང་རིགས་ཀྱི་བུ། ཁོ་བོ་
[045-195a3] འཆག་ས་འདི་ན་འཆགས་པའི་ཚེ། ཕྱོགས་ཀྱི་རྒྱུད་ཀྱི་སྒོ་ཐམས་ཅད་ཀྱང་ཤིན་ཏུ་རྣམ་པར་ལྟ་བའི་ཡེ་ཤེས་ཀྱི་སྒོས་མངོན་དུ་འགྱུར་རོ། །འཇིག་རྟེན་གྱི་ཁམས་ཀྱི་རྒྱུད་ཀྱི་སྒོ་ཐམས་
[045-195a4] ཅད་ཀྱང། སྨོན་ལམ་ཆེན་པོ་མངོན་པར་བསྒྲུབས་པའི་སྟོབས་ཀྱིས་སེམས་བསྐྱེད་པ་གཅིག་ལ་འཇིག་རྟེན་གྱི་ཁམས་བརྗོད་དུ་མེད་པའི་ཡང་བརྗོད་དུ་མེད་པ་འདའ་ཞིང། ཡོངས་
[045-195a5] སུ་དག་པར་བྱ་བའི་ཕྱིར་རྣམ་པར་འགྲུབ་པར་འགྱུར་རོ། །སེམས་ཀྱི་སྐད་ཅིག་གཅིག་ལ་སེམས་ཅན་གྱི་སྤྱོད་པའི་ཚུལ་གྱི་སྒོ་བརྗོད་དུ་མེད་པའི་ཡང་བརྗོད་དུ་མེད་པ་དག་ཀྱང། བྱང་
[045-195a6] ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་མངོན་པར་བསྒྲུབས་པའི་སྟོབས་ཀྱིས་སྟོབས་བཅུའི་ཡེ་ཤེས་ཡོངས་སུ་རྫོགས་པར་བྱ་བའི་ཕྱིར་མངོན་སུམ་དུ་འགྱུར་
[045-195a7] རོ༑ ༑སེམས་བསྐྱེད་པ་གཅིག་ལ་སངས་རྒྱས་བརྗོད་དུ་མེད་པའི་ཡང་བརྗོད་དུ་མེད་པ་མཐོང་བ་རྣམ་པར་དག་པ་དག་ཀྱང་སྔ་ཕྱིའི་དེ་བཞིན་གཤེགས་པ་རྣམས་ལ་མཆོད་པའི་སྨོན་


[045-195b0] [195B] 
[045-195b1] སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ལ་མཆོད་པ་དང། བསྙེན་བཀུར་བ་
[045-195b2] དང༑ རིམ་གྲོ་བྱ་བའི་ཕྱིར་མངོན་དུ་འགྱུར་རོ། །སེམས་བསྐྱེད་པ་གཅིག་ལ་དེ་བཞིན་གཤེགས་པ་བརྗོད་དུ་མེད་པའི་ཡང་བརྗོད་དུ་མེད་པའི་ཆོས་ཀྱི་སྤྲིན་གྱི་ཆར་རྣམས་ཀྱང། ཆོས་
[045-195b3] ཀྱི་འཁོར་ལོ་ཡོངས་སུ་འཛིན་པའི་གཟུངས་དང། སྨོན་ལམ་མངོན་པར་བསྒྲུབས་པའི་སྟོབས་ཀྱིས་ཆོས་ཀྱི་ཚུལ་གྲངས་མེད་པ་རྣམ་པར་འཚང་རྒྱ་ཞིང་ཁོང་དུ་ཆུད་པར་བྱ་བའི་ཕྱིར་
[045-195b4] བསམ་པ་ལ་མངོན་པར་འབབ་བོ། །སེམས་བསྐྱེད་པ་གཅིག་ལ་བྱང་ཆུབ་སེམས་དཔའི་སྤྱོད་པ་རྒྱ་མཚོ་བརྗོད་དུ་མེད་པའི་ཡང་བརྗོད་དུ་མེད་པ་དག་ཀྱང། བྱང་ཆུབ་སེམས་དཔའི་
[045-195b5] སྤྱོད་པ་མིག་འཕྲུལ་ལྟ་བུ་ཡོངས་སུ་རྫོགས་པར་བྱ་བའི་སྨོན་ལམ་མངོན་པར་བསྒྲུབས་པའི་སྟོབས་ཀྱི་སྤྱོད་པའི་དཀྱིལ་འཁོར་ཐམས་ཅད་ཡོངས་སུ་དག་པར་བྱ་བའི་ཕྱིར་མངོན་དུ་འགྱུར་
[045-195b6] རོ༑ ༑སེམས་བསྐྱེད་པ་གཅིག་ལ་ཏིང་ངེ་འཛིན་རྒྱ་མཚོ་བརྗོད་དུ་མེད་པའི་ཡང་བརྗོད་དུ་མེད་པ་དག་ཀྱང། ཏིང་ངེ་འཛིན་གྱི་སྒོ་གཅིག་ཏུ། ཏིང་ངེ་འཛིན་གྱི་སྒོ་ཐམས་ཅད་ཡང་དག་པར་འདུ་
[045-195b7] བར་བྱ་བའི་སྨོན་ལམ་མངོན་པར་བསྒྲུབས་པའི་སྟོབས་ཀྱིས་ཏིང་ངེ་འཛིན་གྱི་དཀྱིལ་འཁོར་ཐམས་ཅད་ཡོངས་སུ་དག་པར་བྱ་བའི་ཕྱིར་མངོན་དུ་འགྱུར་རོ། །སེམས་བསྐྱེད་པ་གཅིག་ལ་


[045-196a0] [196A] 
[045-196a1] ༄༅། །དབང་པོ་རྒྱ་མཚོ་བརྗོད་དུ་མེད་པའི་ཡང་བརྗོད་དུ་མེད་པ་དག་ཀྱང། དྲན་པའི་མཐར་ཕྱིན་པའི་དབང་པོ་ཐོབ་པར་བྱ་བའི་སྨོན་ལམ་མངོན་པར་བསྒྲུབས་
[045-196a2] པའི་སྟོབས་ཀྱི་དབང་པོའི་འཁོར་ལོ་དང། དུས་ཀྱི་འཁོར་ལོ་ཐམས་ཅད་ཀྱི་རྗེས་སུ་འབྲང་བར་བྱ་བའི་ཕྱིར་མངོན་དུ་འགྱུར་རོ་།སེམས་བསྐྱེད་པ་གཅིག་ལ་དུས་ཀྱི་འཁོར་ལོ་བརྗོད་
[045-196a3] དུ་མེད་པའི་ཡང་བརྗོད་དུ་མེད་པ་དག་ཀྱང། སེམས་ཅན་ཟད་མི་ཤེས་པ་ཟད་པར་བྱ་བའི་སྨོན་ལམ་མངོན་པར་བསྒྲུབས་པའི་སྟོབས་ཀྱིས་དུས་ཐམས་ཅད་དུ་ཆོས་ཀྱི་འཁོར་ལོ་རབ་ཏུ་
[045-196a4] བསྐོར་བའི་ཕྱིར་མངོན་དུ་འགྱུར་རོ། །སེམས་བསྐྱེད་པ་གཅིག་ལ་དུས་རྒྱ་མཚོ་བརྗོད་དུ་མེད་པའི་ཡང་བརྗོད་དུ་མེད་པ་ཐམས་ཅད་ཀྱང་དུས་གཅིག་ཏུ་རྣམ་པར་དགོད་པའི་ཚུལ་
[045-196a5] ཁོང་དུ་ཆུད་པའི་ཡེ་ཤེས་སྣང་བའི་སྨོན་ལམ་མངོན་པར་བསྒྲུབས་པའི་སྟོབས་ཀྱིས། འཇིག་རྟེན་གྱི་ཁམས་ཐམས་ཅད་ཀྱི་དུས་གསུམ་རྣམ་པར་དགོད་པའི་ཕྱིར་མངོན་སུམ་དུ་
[045-196a6] འགྱུར་ཏེ། རིགས་ཀྱི་བུ། ཁོ་བོས་ནི། བྱང་ཆུབ་སེམས་དཔའི་རྣམ་པར་ཐར་པ་ཤིན་ཏུ་ཞི་བར་མི་འགྱུར་བའི་སྒྲོན་མ་ཞེས་བྱ་བ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་དཔའ་
[045-196a7] བསམ་པ་རྡོ་རྗེ་ལྟ་བུ་དང་ལྡན་པ། དེ་བཞིན་གཤེགས་པ་ཐམས་ཅད་ཀྱི་རིགས་སུ་རིགས་དང་ལྡན་པར་བྱུང་བ། སྲོག་གི་དབང་པོ་ལ་རྒྱུན་ཆད་པ་མེད་པ། ཡེ་ཤེས་ཀྱི་སྒྲོན་མ་ཞི་


[045-196b0] [196B] 
[045-196b1] མི་ཤིགས་མི་ཕྱེད་པའི་ལུས་དང་ལྡན་པ། སྒྱུ་མའི་རྣམ་པ་ལྟ་བུའི་གཟུགས་ཤིན་ཏུ་གྲུབ་པ་རྒྱུའི་ཆོས་མཉམ་པའི་ཡན་ལག་དང་ཉིང་ལག་ཏུ་ལྡན་པའི་ལུས་
[045-196b2] ཅན༑ འགྲོ་བ་རྣམས་ཀྱི་བསམ་པ་ཇི་ལྟ་བ་བཞིན་དུ། རྣམ་པར་དམིགས་པར་བྱེད་པའི་ལུས་དང་ལྡན་པ། འགྲོ་བ་ཐམས་ཅད་དང་འདྲ་བའི་གཟུགས་དང། ལུས་དང། ཁ་དོག་དང་
[045-196b3] དབྱིབས་དང། ཆུ་ཞེང་ཡོངས་སུ་སྟོན་པ། མེ་མདག་དང། མེ་ལྕེ་དང། དུག་དང། མཚོན་གྱིས་མི་ཚུགས་པའི་ལུས་དང་ལྡན་པ། རྡོ་རྗེ་ལྟར་སྲ་ཞིང་ཁོར་ཡུག་ལྟར་ཐུབ་པ་མེད་པའི་ལུས་
[045-196b4] ཅན༑ བདུད་དང་ཕས་ཀྱི་རྒོལ་བ་ཐམས་ཅད་ཀྱི་སྟོབས་ཀྱི་སྟོབས་མེད་པར་བྱེད་པ། འཛམ་བུ་ཆུ་ཀླུང་གི་གསེར་གྱི་རི་བོ་དང་འདྲ་བར་འགྲོ་བ་ཀུན་ལས་མངོན་པར་འཕགས་པའི་ལུས་
[045-196b5] དང་ལྡན་པ། འགྲོ་བ་ཐམས་ཅད་དུ་རྣམ་པར་དམིགས་པའི་གཞི་དང་ལྡན་པ། སྒོ་ཐམས་ཅད་དུ་རྣམ་པར་དམིགས་ཤིང་ཐོས་པར་འགྱུར་བ་འགྲོ་བ་ཐམས་ཅད་ཀྱིས་ངོར་བལྟ་བ་
[045-196b6] ཆོས་ཐམས་ཅད་ཀྱི་སྤྲིན་གྱི་འབྱུང་གནས་སུ་གྱུར་པ། ཕྱོགས་ཀུན་དུ་རྣམ་པར་སྣང་བ། སྒྲིབ་པའི་རི་ཐམས་ཅད་རྣམ་པར་གཏོར་བས་བལྟ་ན་མཛེས་པ། མི་དགེ་བའི་རྩ་བ་ཐམས་ཅད་
[045-196b7] ཤིན་ཏུ་འཇོམས་པས་ཤིན་ཏུ་དཔའ་བར་སྣང་བ། དགེ་བའི་རྩ་བ་རྒྱ་ཆེན་པོའི་རྒྱུ་མཐུན་པ་ལས་བྱུང་བས་བལྟ་ན་དགའ་བ་འབྱུང་བར་ཤིན་ཏུ་དཀའ་ཞིང་དཀོན་པས་མེ་ཏོག་ཨུ་དུམ་


[045-197a0] [197A] 
[045-197a1] ༄༅། །ཝཱ་ར་ལྟ་བུ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། ཡུལ་དགེ་སྦྱོང་གི་
[045-197a2] དཀྱིལ་འཁོར་ཞེས་བྱ་བ་ན། གྲོང་ཁྱེར་སྒོ་བཟང་པོ་ཞེས་བྱ་བ་ཡོད་དེ། དེ་ན་ཁྱེའུ་དབང་པོའི་དབང་ཕྱུག་ཅེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་
[045-197a3] བྱང་ཆུབ་སེམས་དཔའི་སྤྱད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་བྱང་ཆུབ་སེམས་དཔའི་རྣམ་པར་གནོན་པ་དང་
[045-197a4] ནན་ཏན་རྣམ་པར་དག་པར་བྱ་བ་ལ་བརྩོན་པ། བྱང་ཆུབ་སེམས་དཔའི་སྟོབས་སྣང་བས་སེམས་ཤིན་ཏུ་སྣང་བར་གྱུར་པ། བྱང་ཆུབ་སེམས་དཔའི་བརྟན་པ། གཞན་གྱིས་མི་
[045-197a5] ཐུབ་ཅིང། བརྒལ་ཐག་ཆད་པའི་སྙིང་དང་ལྡན་པ། བྱང་ཆུབ་སེམས་དཔའི་སྨོན་ལམ་གྱི་གོ་ཆ་བཟང་པོས་སེམས་ཞུམ་པ་མེད་པ་བྱང་ཆུབ་སེམས་དཔའི་བསམ་པ་བརྟན་
[045-197a6] པས་ཀུན་ཏུ་གནས་ཤིང། ཡོངས་སུ་འཕེལ་བར་འགྱུར་བ་ལ་བརྩོན་པ་བྱང་ཆུབ་སེམས་དཔའི་སྤྱོད་པའི་སྤྲིན་གྱི་ཆར་ཡོངས་སུ་འཛིན་པའི་བསམ་པ་དང་ལྡན་པ། བྱང་ཆུབ་སེམས་
[045-197a7] དཔའི་ཆོས་ཀྱི་སྤྲིན་གྱི་ཆར་ཡོངས་སུ་མི་ངོམས་པའི་རྒྱུད་དང་ལྡན་པ། བྱང་ཆུབ་སེམས་དཔའ་ཡོན་ཏན་ཐམས་ཅད་ལ་འཇུག་པའི་སྨོན་ལམ་མངོན་དུ་གྱུར་པ། འགྲོ་བ་ཐམས་


[045-197b0] [197B] 
[045-197b1] སུ་གཏོང་བར་འདོད་པ། འགྲོ་བ་ཐམས་ཅད་འཁོར་བའི་བས་མཐའི་དགོན་པ་པ་ཆེན་པོ་ལས་བཟླ་བར་འདོད་པ། དགེ་བའི་
[045-197b2] གཤེས་གཉེན་བལྟ་བ་དང། མཉན་པ་དང། བསྙེན་བཀུར་བས་ཡོངས་སུ་མི་ངོམས་པ། ཆོས་ཀྱི་རིམ་གྲོ་ཚད་མེད་པ་བསྐྱེད་པ་དང་ལྡན་པ་དེས། དགེ་སློང་བལྟ་ན་སྡུག་པའི་རྐང་
[045-197b3] པ་གཉིས་ལ་སྤྱི་བོས་ཕྱག་འཚལ་ཏེ། དགེ་སློང་བལྟ་ན་སྡུག་པ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། དགེ་སློང་བལྟ་ན་སྡུག་པའི་དྲུང་
[045-197b4] ནས་སོང་ངོ།། །།བམ་པོ་དགུ་བཅུ་རྩ་བཞི་པ། དེ་ནས་ཚོང་དཔོན་གྱི་བུ་ནོར་བཟང་དགེ་སློང་བལྟ་ན་སྡུག་པ་དེའི་གདམས་ངག་རྗེས་སུ་ཟློས་ཤིང། སྤེལ་བ་དང་
[045-197b5] བསྟུད་པ་དང། རབ་ཏུ་དབྱེ་བ་དང། བཤད་པ་དང། སོ་སོར་རྣམ་པར་སྒོམ་པ་དང། བརྗོད་པ་དང། ཡང་དག་པར་བསྟན་པ་དང། རྗེས་སུ་བསམ་པ་དང། མངོན་པར་འཇུག་པ་བྱ་བ་
[045-197b6] དང༑ བཀུར་བ་དང། ཁོང་དུ་ཆུད་པར་བྱ་བ་དང། ཡང་དག་པར་གཞོལ་བར་བྱ་བ་དང། ཡང་དང་ཡང་བཟླས་པ་དང། ཤིན་ཏུ་རྟོགས་པར་བྱ་བ་དང། རབ་ཏུ་བསྟན་པ་དང། སྣང་
[045-197b7] བར་བྱ་བ་དང། རྗེས་སུ་རྣམ་པར་ལྟ་བར་བྱེད་ཅིང། ལྷ་དང་ཀླུ་དང། གནོད་སྦྱིན་དང། དྲི་ཟའི་འཁོར་དང་བཅས་པ་དེ་མཐར་གྱིས་ཡུལ་དགེ་སྦྱོང་གི་དཀྱིལ་འཁོར་གྱི་གྲོང་


[045-198a0] [198A] 
[045-198a1] ༄༅། །ཁྱེར་སྒོ་བཟང་པོ་གང་ན་བ་དེར་ཕྱིན་ཏེ། ཁྱེའུ་དབང་པོའི་དབང་ཕྱུག་ཡོངས་སུ་ཚོལ་ཚོལ་བ་ལས། དེའི་སྟེང་གི་བར་སྣང་ལས། ལྷ་དང། ཀླུ་དང་
[045-198a2] གནོད་སྦྱིན་དང། དྲི་ཟ་རྣམས་ཀྱིས་བོས་པ། རིགས་ཀྱི་བུ། ཁྱེའུ་དབང་པོའི་དབང་ཕྱུག་ནི་ཆུ་ཀླུང་གི་ཆུ་འདུས་དང་ཉེ་བ་ཞིག་ན། བྱིས་པ་སྟོང་ཕྲག་བཅུ་ཙམ་གྱིས་བསྐོར་ཏེ། བྱེ་མ་ལ་རྩེ་
[045-198a3] བས་རྩེ་ཞིང་འདུག་གོ་ཞེས་ནས་ཚོང་དཔོན་གྱི་བུ་ནོར་བཟང་གྲོང་ཁྱེར་སྒོ་བཟང་པོ་དང་ཉེ་བའི་ཆུ་ཀླུང་གི་ཆུ་འདུས་གང་ན་བ་དེར་སོང་སྟེ། ཕྱིན་པ་དང། དེས་ཁྱེའུ་དབང་པོའི་དབང་ཕྱུག་
[045-198a4] བྱིས་པ་སྟོང་ཕྲག་བཅུ་ཙམ་གྱིས་བསྐོར་ཅིང། བྱེ་མ་ལ་རྩེ་བས་རྩེ་བ་མཐོང་ངོ། །མཐོང་ནས་ཀྱང་ཁྱེའུ་དབང་པོའི་དབང་ཕྱུག་ག་ན་བ་དེར་སོང་སྟེ། ཁྱེའུ་དབང་པོའི་དབང་ཕྱུག་གི་རྐང་
[045-198a5] པ་གཉིས་ལ་སྤྱི་བོས་ཕྱག་འཚལ་ནས། ཁྱེའུ་དབང་པོའི་དབང་ཕྱུག་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཁྱེའུ་དབང་པོའི་དབང་ཕྱུག་གི་མདུན་དུ་འདུག་
[045-198a6] སྟེ་ཐལ་མོ་སྦྱར་ནས། འདི་སྐད་ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་
[045-198a7] ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང། རྗེས་སུ་བསྟན་


[045-198b0] [198B] 
[045-198b1] འཕགས་པ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཤད་དུ་
[045-198b2] གསོལ། སྨྲས་པ། རིགས་ཀྱི་བུ། ཁོ་བོ་ནི་འཇམ་དཔལ་གཞོན་ནུར་གྱུར་པས། ཡི་གེ་དང། གྲངས་དང། བརྡ་དང། རྩིས་ཀྱི་ཚུལ་བསླབས་ཏེ། བཟོ་ཐམས་ཅད་མངོན་པར་ཤེས་པ་དང་ལྡན་
[045-198b3] པ་ཞེས་བྱ་བའི་ཡེ་ཤེས་ཀྱི་སྒོར་བཅུག་གོ་དེ་ལྟར་རིགས་ཀྱི་བུ་ཁོ་བོས་ནི་འཇིག་རྟེན་ན་ཡི་གེ་དང། མིང་གི་རྣམ་པ་དང། གྲངས་དང། རྩིས་དང། བརྡ་དང། ཤོལ་ཐབས་ཤེས་པར་བྱ་བ་དང་
[045-198b4] བཟོ་སྣ་ཚོགས་ཤེས་པར་བྱ་བ་དང། ཁམས་ཀྱི་ཆོ་ག་དང། དུག་གསོ་བའི་ཐབས་དང། སྐེམ་པ་དང། བརྗེད་བྱེད་དང། འབྱུང་པོའི་གདོན་གྱིས་བཏབ་པ་གསོ་བ་དང། གྲོང་དང། གྲོང་
[045-198b5] ཁྱེར་དང། ཚོང་འདུས་དང། བཟའ་ཤིང་གི་ར་བ་དང། དཀའ་ཐུབ་ཀྱི་ནགས་ཚལ་དང། གནས་རྣམ་པར་དགོད་པ་ཤེས་པར་བྱ་བ་དང་ར་བ་དང། ཁང་པ་དང། སྐར་ཁུང་དང་
[045-198b6] ཁང་པ་བརྩེགས་པའི་ཚད་ཤེས་པར་བྱ་བ་དང། འཁྲུལ་འཁོར་དང། ཤིང་རྟ་སྦྱར་བའི་ཚུལ་སྣ་ཚོགས་ཤེས་པར་བྱ་བ་དང་དགེ་མི་དགེ་དང། འཇིགས་མི་འཇིགས་ཀྱི་
[045-198b7] ལྟས་དང། མཚན་མ་ཤེས་པར་བྱ་བ་དང། རྨོས་དང། ཚོང་དང་རྣམ་པར་སྤྱད་པར་སྦྱར་བའི་ཆོ་ག་ཤེས་པར་བྱ་བ་དང། སེམས་ཅན་གྱི་ཡན་ལག་དང། ཉིང་ལག་གི་


[045-199a0] [199A] 
[045-199a1] ༄༅། །མཚན་གྱི་རྒྱུད་དང། རྒྱུས་དང། རྣམ་པར་སྤྱད་པ་ཤེས་པར་བྱ་བ་དང། བདེ་འགྲོ་དང། ངན་སོང་གི་ལས་ཀྱི་ལམ་རྣམ་པར་དག་པར་བྱ་བའི་ཚུལ་ཤེས་པར་བྱ་
[045-199a2] བ་དང། དགེ་བ་དང་མི་དགེ་བའི་ཆོས་དང། ཚོགས་མཆོད་པ་ཤེས་པར་བྱ་བ་དང། བདེ་འགྲོ་དང། ངན་སོང་གི་ཚོགས་ཤེས་པར་བྱ་བ་དང། ཉན་ཐོས་དང། རང་སངས་རྒྱས་
[045-199a3] ཀྱི་ཐེག་པའི་ཚོགས་ཤེས་པར་བྱ་བ་དང། དེ་བཞིན་གཤེགས་པའི་སའི་ཚོགས་ཤེས་པར་བྱ་བ་དང། རྒྱུ་དང། བྱེད་པ་དང། སྦྱོར་བའི་རྒྱུད་ཤེས་པར་བྱ་བ་ཇི་སྙེད་པ་དེ་དག་
[045-199a4] ཐམས་ཅད་ཤེས་ཏེ། དེ་དག་ལ་སེམས་ཅན་ཡོངས་སུ་གཟུང་བར་བྱེད་དོ་།རབ་ཏུ་དགོད་པར་བྱེད་དོ། །ཡོངས་སུ་གཞོག་པར་བྱེད་དོ། །སློབ་ཏུ་འཛུད་དོ། །སྦྱོང་དུ་འཛུད་དོ། །བརྟན་པར་
[045-199a5] བྱེད་དོ། །ལྷུར་ལེན་པར་བྱེད་དོ། །རྫོགས་པར་བྱེད་དོ། །ཡོངས་སུ་སྒྲུབ་པར་བྱེད་དོ། །ཡོངས་སུ་སྤྱོད་པར་བྱེད་དོ། །གསལ་བར་བསྟན་པར་བྱེད་དོ། །རྣམ་པར་འཕེལ་བར་བྱེད་དོ། །
[045-199a6] མཚན་མར་བྱེད་དོ། །མཐར་ཕྱིན་པར་བྱེད་དོ། །རྣམ་པར་སྦྱོང་བར་བྱེད་དོ། །དྲི་མ་མེད་པར་བྱེད་དོ། །ཤིན་ཏུ་དག་པར་བྱེད་དོ། །འོད་གསལ་ཞིང་དང་བར་བྱེད་དོ། །ཤིན་ཏུ་ཡངས་
[045-199a7] པར་བྱེད་དོ། །དེ་ལྟར་རིགས་ཀྱི་བུ། ཁོ་བོས་བྱང་ཆུབ་སེམས་དཔའ་རྣམས་ཀྱི་རྩིས་ཀྱི་ཚུལ་ཤེས་པ་དེ་གང་ཞེ་ན། བརྒྱ་སྟོང་ཕྲག་བརྒྱ་ན་བྱེ་བའོ། །བྱེ་བ་བྱེ་བ་ན་ཁོད་ཁོད་དོ། །ཁོད་


[045-199b0] [199B] 
[045-199b1] །ཐད་དགུ་ཐད་དགུ་ན་ཁྲིག་ཁྲིག་གོ་ཁྲིག་ཁྲིག་ཁྲིག་ཁྲིག་ན་ཐམས་ཐམས་སོ། །ཐམས་ཐམས་ཐམས་ཐམས་ན་མྱད་མྱིད་དོ། །མྱད་མྱིད་མྱད་མྱིད་ན་
[045-199b2] གང་ཡའོ། །གང་ཡ་གང་ཡ་ན་བན་བུན་ནོ། །བན་བུན་བན་བུན་ན་ཕྱར་ཕྱུར་རོ། །ཕྱར་ཕྱུར་ཕྱར་ཕྱུར་ན་ལྕག་ལྕིག་གོ་ལྕག་ལྕིག་ལྕག་ལྕིག་ན་བྱང་བྱིང་ངོ། །བྱང་བྱིང་བྱང་བྱིང་ན་ཆེམ་
[045-199b3] ཆེམ་མོ། །ཆེམ་ཆེམ་ཆེམ་ཆེམ་ན་ཕྱལ་ཕྱོལ་ལོ། །ཕྱལ་ཕྱོལ་ཕྱལ་ཕྱོལ་ན་ཁྱུད་ཁྱུད་དོ། །ཁྱུད་ཁྱུད་ཁྱུད་ཁྱུད་ན་ཟར་ཟེར་རོ། །ཟར་ཟེར་ཟར་ཟེར་ན་ཁྲིབ་ཁྲིབ་བོ། །ཁྲིབ་ཁྲིབ་ཁྲིབ་ཁྲིབ་ན་
[045-199b4] ཡ་གངས་སོ། །ཡ་གངས་ཡ་གངས་ན་ཆོ་མའོ། །ཆོ་མ་ཆོ་མ་ན་ཁྲམ་ཁྲིམ་མོ། །ཁྲམ་ཁྲིམ་ཁྲམ་ཁྲིམ་ན་ནབ་ནུབ་བོ། །ནབ་ནུབ་ནབ་ནུབ་ན་སང་སང་ངོ། །སང་སང་སང་སང་ན་བརྒྱུད་
[045-199b5] ཡས་སོ། །བརྒྱུད་ཡས་བརྒྱུད་ཡས་ན་བཏང་ཡས་སོ། །བཏང་ཡས་བཏང་ཡས་ན་བཀྲ་ཡར་རོ། །བཀྲ་ཡར་བཀྲ་ཡར་ན་གསའ་ཡས་སོ། །གསའ་ཡས་གསའ་ཡས་ན་མཚུངས་མེད་དོ། །
[045-199b6] མཚུངས་མེད་མཚུངས་མེད་ན་ལམ་ལུམ་མོ། །ལམ་ལུམ་ལམ་ལུམ་ན་ཡལ་ཡོལ་ལོ། །ཡལ་ཡོལ་ཡལ་ཡོལ་ན་ཁྲལ་ཁྲུལ་ལོ། །ཁྲལ་ཁྲུལ་ཁྲལ་ཁྲུལ་ན་ཐུད་ཐུད་དོ། །ཐུད་ཐུད་ཐུད་ཐུད་
[045-199b7] ན་བསམ་ཕྱོད་དོ། །བསམ་ཕྱོད་བསམ་ཕྱོད་ན་བྲང་བྲེང་ངོ་།བྲང་བྲེང་བྲང་བྲེང་ན་བགྲོད་ཡས་སོ། །བགྲོད་ཡས་བགྲོད་ཡས་ན་བསྔོ་ཡས་སོ། །བསྔོ་ཡས་བསྔོ་ཡས་ན་ཟང་ཡག་གོ་


[045-200a0] [200A] 
[045-200a1] ༄༅། །ཟང་ཡག་ཟང་ཡག་ན་འཕྲོ་བཀྱེའོ། །འཕྲོ་བཀྱེ་འཕྲོ་བཀྱེ་ན་རྩེ་འཕྱོའོ། །རྩེ་འཕྱོ་རྩེ་འཕྱོ་ན་ཡོང་ཏན་ནོ་།ཡོང་ཏན་ཡོང་ཏན་ན་བྲུག་གཡོས་སོ། །བྲུག་གཡོས་
[045-200a2] བྲུག་གཡོས་ན་སང་ཡལ་ལོ། །སང་ཡལ་སང་ཡལ་ན་འཐིང་ཡུག་གོ་།འཐིང་ཡུག་འཐིང་ཡུག་ན་ཡིད་འཕྱོའོ། །ཡིད་འཕྱོ་ཡིད་འཕྱོ་ན་ནབ་ནེབ་བོ། །ནབ་ནེབ་ནབ་ནེབ་ན་ཁྲིག་ཐམས་
[045-200a3] སོ༑ ༑ཁྲིག་ཐམས་ཁྲིག་ཐམས་ན་ཡལ་ཡལ་ལོ། །ཡལ་ཡལ་ཡལ་ཡལ་ན་བགྲད་ཡས་སོ། །བགྲང་ཡས་བགྲང་ཡས་ན་ཐུག་ཡལ་ལོ། །ཐུག་ཡལ་ཐུག་ཡལ་ན་ཤང་ཤང་ངོ། །ཤང་
[045-200a4] ཤང་ཤང་ཤང་ན་ཡག་ཡག་གོ་ཡག་ཡག་ཡག་ཡག་ན་ཐམ་ཐིམ་མོ་།ཐམ་ཐིམ་ཐམ་ཐིམ་ན་རློམ་བསྙལ་ལོ། །རློམ་བསྙལ་རློམ་བསྙལ་ན་གཞལ་འཕྱོས་སོ། །གཞལ་འཕྱོས་
[045-200a5] གཞལ་འཕྱོས་ན་གཞལ་ཡལ་ལོ། །གཞལ་ཡལ་གཞལ་ཡལ་ན་གཞལ་མེད་དོ། །གཞལ་མེད་གཞལ་མེད་ན་གཞལ་འཁོར་ཏོ། །གཞལ་འཁོར་གཞལ་འཁོར་ན་གཞལ་ཐིམ་མོ།།
[045-200a6] གཞལ་ཐིམ་གཞལ་ཐིམ་ན་གར་གཞལ་ལོ། །གར་གཞལ་གར་གཞལ་ན་གཞལ་སངས་སོ། །གཞལ་སངས་གཞལ་སངས་ན་གཞལ་ཐག་གོ་གཞལ་ཐག་གཞལ་ཐག་ན་གཞལ་
[045-200a7] ཕུལ་ལོ། །གཞལ་ཕུལ་གཞལ་ཕུལ་ན་གཞལ་ཞིའོ། །གཞལ་ཞི་གཞལ་ཞི་ན་འཕྱོ་འགྱུར་རོ། །འཕྱོ་འགྱུར་འཕྱོ་འགྱུར་ན་ཉར་ཉེར་རོ་།ཉར་ཉེར་ཉར་ཉེར་ན་ཕྱག་ཕྱིག་གོ་ཕྱག་


[045-200b0] [200B] 
[045-200b1] །ཟལ་ཟུལ་ཟལ་ཟུལ་ན་སལ་སལ་ལོ། །སལ་སལ་སལ་སལ་ན་གཡོ་ལྡེག་གོ་གཡོ་ལྡེག་གཡོ་ལྡེག་ན་ཕན་ཕུན་ནོ། །ཕན་ཕུན་ཕན་ཕུན་ན་བརྣང་ཡའོ། །
[045-200b2] བརྣང་ཡ་བརྣང་ཡ་ན་རེམ་འདྲོལ་ལོ། །རེམ་འདྲོལ་རེམ་འདྲོལ་ན་རྫི་ངད་དོ། །རྫི་ངད་རྫི་ངད་ན་རྫི་རྡུལ་ལོ། །རྫི་རྡུལ་རྫི་རྡུལ་ན་ཕུན་ཡོལ་ལོ། །ཕུན་ཡོལ་ཕུན་ཡོལ་ན་ངད་ངད་དོ། །ངད་
[045-200b3] ངད་ངད་ངད་ན་བགྲང་བརྩིའོ། །བགྲང་བརྩི་བགྲང་བརྩི་ན་ཟབ་བགྲང་ངོ། །ཟབ་བགྲང་ཟབ་བགྲང་ན་དགའ་རྐྱང་ངོ། །དགའ་རྐྱང་དགའ་རྐྱང་ན་གཞུང་འདལ་ལོ། །གཞུང་འདལ་གཞུང་
[045-200b4] འདལ་ན་ཁྲུག་ཕྱད་དོ། །ཁྲུག་ཕྱད་ཁྲུག་ཕྱད་ན་འོལ་ཕྱོད་དོ་།འོལ་ཕྱོད་འོལ་ཕྱོད་ན་གདབ་ཡས་སོ། །གདབ་ཡས་གདབ་ཡས་ན་གཅལ་ཡས་སོ། །གཅལ་ཡས་གཅལ་ཡས་ན་བགྲང་ཡས་
[045-200b5] སོ༑ ༑བགྲང་ཡས་བགྲང་ཡས་ན་བྱིམ་འཕྱོའོ། །བྱིམ་འཕྱོ་བྱིམ་འཕྱོན་ཡ་མེའོ། །ཡ་མེ་ཡ་མེ་ན་བསྙལ་ཡས་སོ། །བསྙལ་ཡས་བསྙལ་ཡས་ན་ལྡབ་ལྡེབ་བོ། །ལྡབ་ལྡེབ་ལྡབ་ལྡེབ་ན་
[045-200b6] འབན་ཆད་དོ། །འབན་ཆད་འབན་ཆད་ན་ཕང་ཕུང་ངོ། །ཕང་ཕུང་ཕང་ཕུང་ན་ཁྱེའུ་ཙང་ངོ། །ཁྱེའུ་ཙང་ཁྱེའུ་ཙང་ན་ཞུང་ཟུང་ངོ། །ཞུང་ཟུང་ཞུང་ཟུང་ན་མཆོག་ཡལ་ལོ། །མཆོག་ཡལ་
[045-200b7] མཆོག་ཡལ་ན་མཐའ་རྡུལ་ལོ། །མཐའ་རྡུལ་མཐའ་རྡུལ་ན་ཡུན་འགྱངས་སོ། །ཡུན་འགྱངས་ཡུན་འགྱངས་ན་བུན་ལོབ་བོ། །བུན་ལོབ་བུན་ལོབ་ན་ལམ་ལོམ་མོ། །ལམ་ལོམ་ལམ་ལོམ་


[045-201a0] [201A] 
[045-201a1] ༄༅། །ན་བསྙད་ཡས་སོ། །བསྙད་ཡས་བསྙད་ཡས་ན་ལང་ལིང་ངོ། །ལང་ལིང་ལང་ལིང་ན་ལྗབ་ལྗིབ་བོ། །ལྗབ་ལྗིབ་ལྗབ་ལྗིབ་ན་མི་བརྩལ་ཏོ། །མི་བརྩལ་མི་
[045-201a2] བརྩལ་ན་འབྱམས་ཡས་སོ། །འབྱམས་ཡས་འབྱམས་ཡས་ན་ང་འགྲང་ངོ། །ང་འགྲང་ང་འགྲང་ན་སྨོས་ཡལ་ལོ། །སྨོས་ཡལ་སྨོས་ཡལ་ན་བཀྲ་ཆལ་ལོ། །བཀྲ་ཆལ་བཀྲ་ཆལ་ན་
[045-201a3] ལོ་རྒྱས་སོ། །ལོ་རྒྱས་ལོ་རྒྱས་ན་འབུམ་རྡིབ་བོ། །འབུམ་རྡིབ་འབུམ་རྡིབ་ན་གམ་གུམ་མོ། །གམ་གུམ་གམ་གུམ་ན་ལ་ལོའོ། །ལ་ལོ་ལ་ལོ་ན་བགྲང་འཕྱོས་སོ། །བགྲང་འཕྱོས་བགྲང་
[045-201a4] འཕྱོས་ན་བགྲང་འཕྱོས་ལ་བསྒྲེས་པའོ། །འགྲང་འཕྱོས་ལ་བསྒྲེས་པ་བགྲང་འཕྱོས་ལ་བསྒྲེས་པ་ན། དཔག་ཡས་སོ། །དཔག་ཡས་དཔག་ཡས་ན་དཔག་ཡས་ལ་བསྒྲེས་པའོ། །
[045-201a5] དཔག་ཡས་ལ་བསྒྲེས་པ་དཔག་ཡས་ལ་བསྒྲེས་པ་ན། ཡལ་ཕྱོད་དོ་།ཡལ་ཕྱོད་ཡལ་ཕྱོད་ན་ཡལ་ཕྱོད་ལ་བསྒྲེས་པའོ། །ཡལ་ཕྱོད་ལ་བསྒྲེས་པ་ཡལ་ཕྱོད་ལ་བསྒྲེས་པ་ན། མུ་ཡལ་
[045-201a6] ལོ༑ ༑མུ་ཡལ་མུ་ཡལ་ན། མུ་ཡལ་ལ་བསྒྲེས་པའོ། །མུ་ཡལ་ལ་བསྒྲེས་པ་མུ་ཡལ་ལ་བསྒྲེས་པ་ན། བགྲང་ཡོལ་ལོ། །བགྲང་ཡོལ་བགྲང་ཡོལ་ན། བགྲང་ཡོལ་ལ་བསྒྲེས་པའོ། །བགྲང་
[045-201a7] ཡོལ་ལ་འགྲེས་པ་བགྲང་ཡོལ་ལ་བསྒྲེས་ན། མི་འཇལ་ཏོ། །མི་འཇལ་མི་འཇལ་ན། མི་འཇལ་ལ་བསྒྲེས་པའོ། །མི་འཇལ་ལ་བསྒྲེས་པ་མི་འཇལ་ལ་བསྒྲེས་ན། བསམ་ཕྱོད་དོ། །


[045-201b0] [201B] 
[045-201b1] བསམ་ཕྱོད་ལ་བསྒྲེས་པའོ། །བསམ་ཕྱོད་ལ་བསྒྲེས་པ་བསམ་ཕྱོད་ལ་བསྒྲེས་ན། མཐའ་འབྱམས་སོ་།མཐའ་འབྱམས་མཐའ་འབྱམས་ན། དཔག་ཐག་
[045-201b2] གོ༑ དཔག་ཐག་དཔག་ཐག་ན། དཔག་ཐག་ལ་བསྒྲེས་པའོ། །དཔག་ཐག་ལ་བསྒྲེས་པ་དཔག་ཐག་ལ་བསྒྲེས་ན། བརྗོད་དུ་མེད་པའོ། །བརྗོད་དུ་མེད་པ་བརྗོད་དུ་མེད་པ་ན། བརྗོད་དུ་མེད་
[045-201b3] པ་ལ་བསྒྲེས་པའོ། །བརྗོད་དུ་མེད་པ་ལ་བསྒྲེས་པ་བརྗོད་དུ་མེད་པ་ལ་བསྒྲེས་ན། བརྗོད་དུ་མེད་པའི་ཡང་བརྗོད་དུ་མེད་པ་ལ་བསྒྲེས་པ་ཤིན་ཏུ་བསྟན་པའོ། །དེའི་མདུན་ན་བྱེ་མའི་ཕུང་
[045-201b4] པོ་ཆེན་པོ་དཔག་ཚད་དུ་མའི་ཚད་དང་ལྡན་པ་ཞིག་འདུག་འདུག་པ་ལས་འདི་ལ་བྱེ་མའི་འབྲུ་འདི་སྙེད་ཅིག་ཡོད་དོ། །ཞེས་བྱ་བ་ནས་བྱེ་མའི་འབྲུ་བརྗོད་དུ་མེད་པའི་ཡང་བརྗོད་དུ་མེད་པ་
[045-201b5] ལ་བསྒྲེས་པ་འདི་སྙེད་ཅིག་ཡོད་དོ། །ཞེས་རབ་ཏུ་ཕྱེ་ནས་བགྲང་བརྩིས་ཏེ་གྲངས་སུ་བཅད་དོ། །དེས་བྱེ་མའི་ཕུང་པོ་དེ་རྩིས་ཀྱི་བརྡར་བསྟན་པས་ཤིན་ཏུ་བསྟན་ནས་འདི་སྐད་ཅེས་སྨྲས་སོ།།
[045-201b6] རིགས་ཀྱི་བུ། བྱང་ཆུབ་སེམས་དཔའ་རྣམས་ཀྱི་བགྲང་བའི་ཚུལ་འདི་ནི། འཇིག་རྟེན་གྱི་ཁམས་གཅིག་ནས་གཅིག་ཏུ་བརྒྱུད་པ་ཀུན་ནའང་ཡོད་དོ། །བྱང་ཆུབ་སེམས་དཔའ་རྣམས་ནི་
[045-201b7] བགྲང་བའི་ཚུལ་འདིས། ཤར་ཕྱོགས་ཀྱི་འཇིག་རྟེན་གྱི་ཁམས་འབྱམས་ཀླས་པ་དག་ཀྱང་བགྲང་ཞིང་བརྩིའོ། །དེ་བཞིན་དུ་ལྷོ་ཕྱོགས་དང། ནུབ་ཕྱོགས་དང། བྱང་ཕྱོགས་དང། བྱང་


[045-202a0] [202A] 
[045-202a1] ༄༅། །ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་དང། འོག་དང། སྟེང་
[045-202a2] གི་ཕྱོགས་སུའང་བྱང་ཆུབ་སེམས་དཔའ་རྣམས་བགྲང་བའི་ཚུལ་འདིས། འཇིག་རྟེན་གྱི་ཁམས་འབྱམས་ཀླས་པ་དག་ཀྱང་བགྲང་ཞིང་བརྩིའོ། །རིགས་ཀྱི་བུ། བྱང་ཆུབ་སེམས་
[045-202a3] དཔའ་རྣམས་ཀྱི་བགྲང་བའི་ཚུལ་འདི་ནི། ཕྱོགས་བཅུའི་འཇིག་རྟེན་གྱི་ཁམས་ཀྱི་མིང་དུ་བྱ་བ། གཅིག་ནས་གཅིག་ཏུ་བརྒྱུད་པ་བསྟན་དུ་ཡོད་པ་ཐམས་ཅད་ནའང་ཡོད་དོ། །བྱང་ཆུབ་
[045-202a4] སེམས་དཔའ་རྣམས་ནི་བགྲང་བའི་ཚུལ་འདིས་ཕྱོགས་བཅུའི་འཇིག་རྟེན་གྱི་ཁམས་ཀྱི་མིང་གཅིག་ནས་གཅིག་ཏུ་བརྒྱུད་པ་བགྲང་ཞིང་བརྩིའོ། །ཇི་ལྟར་འཇིག་རྟེན་གྱི་ཁམས་ཀྱི་མིང་
[045-202a5] གཅིག་ནས་གཅིག་ཏུ་བརྒྱུད་པ་བསྟན་དུ་ཡོད་པ་དེ་བཞིན་དུ། ཕྱོགས་བཅུའི་བསྐལ་པའི་མིང་གཅིག་ནས་གཅིག་ཏུ་བརྒྱུད་པ་བསྟན་དུ་ཡོད་པ་དང། སངས་རྒྱས་ཀྱི་མཚན་གཅིག་ནས་
[045-202a6] གཅིག་ཏུ་བརྒྱུད་པ་བསྟན་དུ་ཡོད་པ་དང། ཆོས་ཀྱི་མིང་གཅིག་ནས་གཅིག་ཏུ་བརྒྱུད་པ་བསྟན་དུ་ཡོད་པ་དང། སེམས་ཅན་གྱི་མིང་གཅིག་ནས་གཅིག་ཏུ་བརྒྱུད་པ་བསྟན་དུ་ཡོད་པ་
[045-202a7] དང༑ ལས་ཀྱི་མིང་གཅིག་ནས་གཅིག་ཏུ་བརྒྱུད་པ་བསྟན་དུ་ཡོད་པ་ཀུན་ལའང་འཇུག་སྟེ། བྱང་ཆུབ་སེམས་དཔའ་རྣམས་ཀྱི་བགྲང་བའི་ཚུལ་འདི་ཉིད་ནི། ཕྱོགས་བཅུ་ན་མིང་


[045-202b0] [202B] 
[045-202b1] སྙེད་པ་ཐམས་ཅད་ལའང་འཇུག་སྟེ། བྱང་ཆུབ་སེམས་དཔའ་རྣམས་ནི་བགྲང་བའི་ཚུལ་འདིས། ཕྱོགས་བཅུ་ན་མིང་གཅིག་
[045-202b2] ནས་གཅིག་ཏུ་བརྒྱུད་པ་ཇི་སྙེད་ཡོད་པ་ཐམས་ཅད་ཀྱང་བགྲང་ཞིང་བརྩིའོ། །དེ་ལྟར་རིགས་ཀྱི་བུ། ཁོ་བོ་པ་ནི། བྱང་ཆུབ་སེམས་དཔའི་ཡེ་ཤེས་སྣང་བ་ཆོས་ཐམས་ཅད་ཤེས་
[045-202b3] པར་བྱ་བའི་བཟོ་མངོན་པར་ཤེས་པ་དང་ལྡན་པ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་དཔའ་འགྲོ་བ་ཐམས་ཅད་ཀྱི་གྲངས་ལ་ཞུགས་པ། ཆོས་ཀྱི་ཚུལ་ཐམས་ཅད་ཀྱི་གྲངས་
[045-202b4] ལ་ཞུགས་པ། དུས་གསུམ་གྱི་གྲངས་ལ་ཞུགས་པ། སེམས་ཅན་ཐམས་ཅད་ཀྱི་གྲངས་ལ་ཞུགས་པ། ཆོས་ཀྱི་ཕུང་པོ་ཐམས་ཅད་ཀྱི་གྲངས་ལ་ཞུགས་པ། སངས་རྒྱས་དང། བྱང་ཆུབ་
[045-202b5] སེམས་དཔའ་ཐམས་ཅད་ཀྱི་གྲངས་ལ་ཞུགས་པ། ཆོས་ཐམས་ཅད་ཀྱི་མིང་གི་འཁོར་ལོ་དབང་བསྒྱུར་བ་དེ་དག་གི་སྤྱོད་པ་ཤེས་པའམ་ཡོན་ཏན་བརྗོད་པའམ། སྤྱོད་ཡུལ་སྨོས་པའམ་
[045-202b6] ཡུལ་བརྗོད་པའམ། སྟོབས་བསྔགས་པའམ། བསམ་པ་བསྟན་པའམ། ཚོགས་ཡོངས་སུ་བརྗོད་པའམ། སྨོན་ལམ་བཤད་པར་བྱ་བའམ། སྤྱོད་པ་ཡོངས་སུ་བསྟན་པའམ། ཕ་
[045-202b7] རོལ་ཏུ་ཕྱིན་པ་ཡོངས་སུ་དག་པ་མངོན་པར་བརྗོད་པའམ། ཡང་དག་པར་བསྒྲུབ་པ་ཡོངས་སུ་དག་པའམ། ཡང་དག་པར་བསྟན་པའམ། ཏིང་ངེ་འཛིན་གྱི་ཁྱད་པར་སྨོས་པའམ། ཡེ་


[045-203a0] [203A] 
[045-203a1] ༄༅། །ཤེས་སྣང་བ་ཁོད་དུ་ཆུད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། གྲོང་ཁྱེར་རྒྱ་མཚོ་བརྟན་པ་ཞེས་བྱ་བ་ཡོད་དེ། དེ་ན་
[045-203a2] དགེ་བསྙེན་མ་ཕུལ་དུ་བྱུང་བ་ཞེས་བྱ་བ་འདུག་གི། དེའི་གན་དུ་སོང་ལ་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་
[045-203a3] བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་དགེ་བའི་བཤེས་གཉེན་གྱི་ཚིག་ཐོས་ནས་སྤུ་གཡོས་ཏེ། དགའ་བ་ཆེན་པོའི་ཤུགས་སྐྱེས་ནས། རབ་ཏུ་དགའ་བའི་ཡིད་དང་ལྡན་
[045-203a4] པར་གྱུར་པ། ངོ་མཚར་གྱི་བསམ་པ་རིན་པོ་ཆེ་རབ་ཏུ་དཀོན་པ་ཐོབ་པ། འགྲོ་བ་མང་པོ་ལ་ཕན་པའི་སེམས་དང། བསམ་པས་བྱུང་བ་སངས་རྒྱས་སྐྱེས་པ་གཅིག་ནས་གཅིག་
[045-203a5] ཏུ་བརྒྱུད་པར་འགྲོ་བ་ལ་དབང་བསྒྱུར་བ། ཆོས་ཀྱི་དཀྱིལ་འཁོར་རྣམ་པར་དག་པའི་བློ་གྲོས་ལ་རྟེན་པ། ཐམས་ཅད་དུ་རྗེས་སུ་སོང་བའི་རིགས་རྣམ་པར་ཕྱེ་བས་འབྱུང་བ་བསྟན་
[045-203a6] པ་ལ་བརྩོན་པ། དུས་གསུམ་གྱི་དབྱིངས་སུ་མ་འདྲེས་པའི་སངས་རྒྱས་གྱི་ཡུལ་དང་ལྡན་པ། བསོད་ནམས་མི་ཟད་པའི་རྒྱ་མཚོ་ལས་བྱུང་བའི་སེམས་དང་ལྡན་པ། ཡེ་ཤེས་ཀྱི་
[045-203a7] སྣང་བ་ཆེན་པོ་ལ་དབང་བསྒྱུར་བ་ཁམས་གསུམ་གྱི་ཁྱིམ་དུ་སྡུད་པའི་སྒོ་ཤིན་ཏུ་གཅོད་པ་དེས། ཁྱེའུ་དབང་པོའི་དབང་ཕྱུག་གི་རྐང་པ་གཉིས་ལ་སྤྱི་བོས་ཕྱག་འཚལ་ནས། ཁྱེའུ་


[045-203b0] [203B] 
[045-203b1] ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། ཁྱེའུ་དབང་པོའི་དབང་ཕྱུག་གི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་
[045-203b2] ནོར་བཟང། དགེ་བའི་བཤེས་གཉེན་གྱི་གདམས་ངག་གི་སྤྲིན་གྱི་ཆར་ཡོངས་སུ་འཛིན་པ་བྱེད་ཅིང། གངས་ཆེན་མཚོ་ལྟར་སྤྲིན་ཆེན་པོའི་ཆར་གྱིས་ངོམས་མི་ཤེས་པ། དགེ་བའི་བཤེས་
[045-203b3] གཉེན་གྱི་ཉི་མའི་ཡེ་ཤེས་ཀྱི་འོད་ཟེར་གྱིས། དགེ་བ་ཡོངས་སུ་སྨིན་པར་བྱས་པའི་ས་གཞི་ལས་དབང་པོའི་མྱུ་གུ་འཐོན་ཅིང་སྐྱེས་པ་དགེ་བའི་བཤེས་གཉེན་གྱི་ཟླ་བ་ཉ་ཞིང་རྒྱས་པའི་
[045-203b4] གདམས་ངག་གི་འོད་ཟེར་ཀྱི་དྲ་བས། ལུས་དང་སེམས་ཤིན་ཏུ་ཚིམ་པར་བྱས་པ། དཔྱིད་ཀྱི་ཉི་མའི་འོད་ཀྱིས་གདུངས་པའི་རི་དྭགས་ཀྱི་ཚོགས་གསལ་ཞིང་བསིལ་བའི་གངས་ཆུ་ལ་
[045-203b5] འཐུང་བར་འདོད་པ་ལྟར་དགེ་བའི་བཤེས་གཉེན་གྱི་གདམས་ངག་གི་ཆུ་ལ་འཐུང་བར་འདོད་པ། བུང་བ་མང་པོ་འཁོར་ཞིང་ལྡིང་བས་རྒྱས་པར་གྱུར་པའི་པད་མོ་དང་ལྡན་པའི་པད་མོའི་
[045-203b6] མཚོ་ལྟར་དགེ་བའི་བཤེས་གཉེན་གྱི་གདམས་ངག་གིས། སེམས་ཀྱི་མེ་ཏོག་པུཎྜ་རི་ཀ་ཁ་བྱེ་བ། རིན་པོ་ཆེ་སྣ་ཚོགས་ཀྱིས་ཡོངས་སུ་རྒྱས་པའི་རིན་པོ་ཆེའི་གླིང་ལྟར་དགེ་བའི་
[045-203b7] བཤེས་གཉེན་གྱི་གདམས་ངག་རིན་པོ་ཆེ་འཕེལ་བའི་སྣང་བས་སེམས་ཤིན་ཏུ་སྣང་བར་བྱས་པ། འཛམ་བུའི་ཤིང་ཆེན་པོ་མེ་ཏོག་དང་འབྲས་བུའི་ཚོགས་ཆེན་པོ་དང་ལྡན་པ་ལྟར་


[045-204a0] [204A] 
[045-204a1] ༄༅། །དགེ་བའི་བཤེས་གཉེན་གྱི་གདམས་ངག་བསོད་ནམས་དང་ཡེ་ཤེས་ཀྱི་ཚོགས་སུ་གྱུར་པ་ཕུན་སུམ་ཚོགས་པ་དང་ལྡན་པ། ཀླུའི་དབང་པོ་ཆེན་
[045-204a2] པོ་རྩེད་མོ་དམ་པས་རྩེ་བ་ལས་བྱུང་བའི་ནམ་མཁའི་སྤྲིན་ཆེན་པོ་ལྟར་དགེ་བའི་བཤེས་གཉེན་གྱི་གདམས་ངག་ཐོས་པའི་ཚོགས་སུ་གྱུར་པའི་རྣང་ཤིན་ཏུ་ཆེ་བ། སུམ་ཅུ་རྩ་གསུམ་
[045-204a3] པའི་འཇིག་རྟེན་གྱིས་བརྒྱན་པའི་སྣ་ཚོགས་ཀྱི་སྤོ་ལྟར་དགེ་བའི་བཤེས་གཉེན་གྱི་གདམས་ངག་ལས་བྱུང་བའི་ཆོས་དྲི་མ་མེད་པ་སྣ་ཚོགས་བརྩེགས་པའི་སྤོར་གྱུར་པ་སུམ་
[045-204a4] ཅུ་རྩ་གསུམ་པའི་ཚོགས་ཀྱི་འཁོར་གྱིས་བསྐོར་བའི་བརྒྱ་བྱིན། ལྷ་མ་ཡིན་གྱི་དབང་པོའི་ཚོགས་རབ་ཏུ་འཇོམས་པ་ལྟར་དགེ་བའི་བཤེས་གཉེན་གྱི་གདམས་ངག་ལས་བྱུང་
[045-204a5] བའི་ཡོན་ཏན་དྲི་མ་མེད་པའི་ཚོགས་ཀྱིས་ཡོངས་སུ་བསྐོར་ཅིང་ཟིལ་གྱིས་མི་ནོན་ལ། གཞན་ལ་ཟིལ་གྱིས་གནོན་པ་དེ། མཐར་གྱིས་གྲོང་ཁྱེར་རྒྱ་མཚོ་བརྟན་པ་གང་ན་བ་
[045-204a6] དེར་ཕྱིན་ཏེ། དགེ་བསྙེན་མ་ཕུལ་དུ་བྱུང་བ་ཡོངས་སུ་ཚོལ་ཚོལ་བ་ལས། དེ་ལ་སྐྱེ་བོ་མང་པོས་བསྟན་ཏེ། རིགས་ཀྱི་བུ། དགེ་བསྙེན་མ་ཕུལ་དུ་བྱུང་བ་དེ། གྲོང་ཁྱེར་གྱི་དབུས་
[045-204a7] ཀྱི་རང་གི་ཁྱིམ་ན་འདུག་གོ་ཞེས་ནས། ཚོང་དཔོན་གྱི་བུ་ནོར་བཟང་དགེ་བསྙེན་མ་ཕུལ་དུ་བྱུང་བའི་གནས་གང་བ་དེར་སོང་སྟེ་ཐལ་མོ་སྦྱར་ནས་སྒོ་ཁང་ན་སྡོད་སྡོད་པ་དང་


[045-204b0] [204B] 
[045-204b1] ཆེ་ལ་ཡངས་ཤིང་རིན་པོ་ཆེའི་ར་བས་ཡོངས་སུ་བསྐོར་བ། ཕྱོགས་བཞི་ནས་སྒོ་ཤིན་ཏུ་མཛེས་པ་རྣམ་པར་ཕྱེ་བ། རིན་པོ་ཆེ་ཚད་
[045-204b2] མེད་གྲངས་མེད་པའི་རྒྱན་གྱིས་བརྒྱན་པ། བསོད་ནམས་ཀྱི་རྣམ་པར་སྨིན་པས་མངོན་པར་གྲུབ་པ་མཐོང་ནས། དེ་ཁྱིམ་དེར་སོང་སྟེ་ཀུན་ཏུ་བལྟས་ན། དགེ་བསྙེན་མ་ཕུལ་དུ་བྱུང་བ་
[045-204b3] ན་ཆུང་ཤིན་ཏུ་གཞོན་ལ། ཐོག་མ་དར་ལ་བབ་པ། གཟུགས་མངོན་ཞིང་མཛེས་ལ་བལྟ་ན་སྡུག་པ། ཁ་དོག་དམ་པ་པྲི་ཡ་པ་ཤིན་ཏུ་རྒྱས་པ་དང་ལྡན་པ། སྐྲ་ཕྱེ་མར་བཞག་པ། ལུས་
[045-204b4] ལ་རྒྱན་མེད་པ། གོས་དང། སྨད་གཡོགས་དཀར་པོ་བགོས་པ། རིན་པོ་ཆེའི་ཁྲི་ལ་འདུག་པ་མཐོང་སྟེ། སངས་རྒྱས་དང། བྱང་ཆུབ་སེམས་དཔའ་མ་གཏོགས་པར་དེའི་ལུས་སམ་
[045-204b5] སེམས་ཀྱི་དབང་ངམ། གཟི་བརྗིད་དམ། ཁ་དོག་གིས་ཟིལ་གྱིས་མངོན་པའི་སེམས་ཅན་ནི་ཁྱིམ་དེ་ན་གང་ཡང་མེད་དེ། ལྷའམ་མིའང་རུང་སྟེ། སེམས་ཅན་གང་གིས་དགེ་བསྙེན་མ་
[045-204b6] ཕུལ་དུ་བྱུང་བ་མཐོང་བར་གྱུར་པ་དེ་དག་ཐམས་ཅད་ཀྱིས་ཀྱང་དགེ་བསྙེན་མ་ཕུལ་དུ་བྱུང་བ་ལ་སྟོན་པའི་འདུ་ཤེས་སུ་བསམ་པ་ཞིག་རིན་པོ་ཆེའི་ཁྲི་ལ་འདུག་པ་མཐོང་ངོ། །གཞན་
[045-204b7] ཡང་ཁྱིམ་དེ་ན། སྟན་ལྷ་རྫས་དང། མིའི་རྫས་ལས་ཤིན་ཏུ་འཕགས་པ། བྱང་ཆུབ་སེམས་དཔའི་ལས་ཀྱི་རྣམ་པར་སྨིན་པས་ཡོངས་སུ་གྲུབ་པ་བྱེ་བ་སྟོང་ཕྲག་བཅུ་བཏིང་བ་དང་


[045-205a0] [205A] 
[045-205a1] ༄༅། །མདུན་དུ་ཕྲུ་བ་གཅིག་ཅིག་བཞག་པ་ལས་ཁ་ཟས་དང་སྐོམ་གྱི་བག་གམ། གོས་དང། རྒྱན་གྱི་ལོངས་སྤྱོད་ཀྱི་བག་གཞན་ཅིའང་མི་སྣང་ངོ། །
[045-205a2] བུད་མེད་སྟོང་ཕྲག་བཅུ་ཙམ་ཞིག་མདུན་ན་འདུག་པར་མཐོང་ནའང་དེ་དག་ཐམས་ཅད་ཀྱང་ལྷའི་བུ་མོའི་ཁ་དོག་དང་ལྡན་པ། ལྷའི་བུ་མོའི་གཟུགས་དང་ལྡན་པ། ལྷའི་བུ་མོའི་ཚུལ་
[045-205a3] དང་ལྡན་པ། ལྷའི་བུ་མོའི་སྤྱོད་པ་དང་ལྡན་པ། ལྷའི་བུ་མོའི་ལོངས་སྤྱོད་དང་ལྡན་པ། ལྷའི་བུ་མོའི་ཚུལ་དུ་ཤིས་པ་དང་ལྡན་པ། ལྷ་རྫས་ཀྱི་གོས་ཡིད་བཞིན་དུ་གྱོན་པ། ལྷ་རྫས་ཀྱི་ལྷབ་ལྷུབ་ཀྱིས་
[045-205a4] ཤིན་ཏུ་ཀླུབས་པ། ལྷའི་བུ་མོའི་སྐད་ལྟ་བུའི་དབྱངས་སྙན་པ་དང་ལྡན་པ། ལྷའི་བུ་མོའི་ཆུ་ཞེང་མཛེས་པ་དང་ལྡན་པ་ཤ་སྟག་སྟེ། དེའི་འཁོར་གྱི་བུད་མེད་ཀྱང། ངེས་ཅི་
[045-205a5] བསྒོ་བ་བཞིན་དུ་བྱེད་ཅིང་མདུན་ན་འཁོད་དོ། །རིམ་གྲོ་བྱེད་དོ་།བཀུར་སྟི་བྱེད་དོ། །གདོང་དུ་ལྟའོ། །ཅི་བསྒོ་བ་ཉན་ཅིང་གནས་སོ། །རྗེ་སར་འཁོད་དོ། །ཡོངས་སུ་ལྟའོ། །རྣམ་པར་
[045-205a6] ལྟའོ༑ ༑འདུད་དོ། །རབ་ཏུ་འདུད་དོ། །ཕྱག་འཚལ་ལོ། །དེ་དག་གི་ལུས་ལས་སྤོས་ཀྱི་ངད་ལྡང་པས་ནི། གྲོང་ཁྱེར་དེའི་འཁོར་ཐམས་ཅད་དུ་དྲི་ཞིམ་པོས་ཁྱབ་པར་འདུག་སྟེ། སེམས་
[045-205a7] ཅན་གང་གིས་དྲི་དེ་ཚོར་བར་འགྱུར་བ་དེ་དག་ཐམས་ཅད་ཀྱང་གནོད་སེམས་མེད་པའི་སེམས་དང། ཤར་གཉེར་མེད་པའི་སེམས་དང། འཚེ་བ་མེད་པའི་སེམས་དང། ཕྲག་དོག་


[045-205b0] [205B] 
[045-205b1] འཇུངས་པ་དང་བྲལ་བའི་སེམས་དང། སྒྱུ་དང་གཡོ་མེད་པའི་སེམས་དང། ཆགས་པ་དང། ཁོང་ཁྲོ་བ་མེད་པའི་སེམས་དང། ཞུམ་བ་དང། གཟེངས་མཐོ་བ་མེད་པའི་སེམས་
[045-205b2] དང༑ བྱམས་པའི་སེམས་དང། ཕན་པའི་སེམས་དང། སྡོམ་པ་ལ་གནས་པའི་སེམས་དང། གཞན་གྱིས་ཡོངས་སུ་བཟུང་བ་ལ་རེ་བ་མེད་པའི་སེམས་སུ་གྱུར་ཏེ། གང་གིས་དེ་དག་
[045-205b3] གི་སྐད་ཐོས་པ་དེ་དག་ཐམས་ཅད་ཀྱང་དགའ་བ་དང། མོས་པ་དང་དུལ་བའི་སེམས་དང་ལྡན་པར་འགྱུར་རོ། །གང་གིས་དེ་དག་མཐོང་བར་གྱུར་པ་དེ་དག་ཀྱང་འདོད་ཆགས་དང་
[045-205b4] བྲལ་བ་ཙམ་དུ་རང་རང་གིས་ཤེས་པར་འགྱུར་རོ། །དེ་ལྟར་མཐོང་ནས། ཚོང་དཔོན་གྱི་བུ་ནོར་བཟང་གིས། དགེ་བསྙེན་མ་ཕུལ་དུ་བྱུང་བའི་རྐང་པ་གཉིས་ལ་སྤྱི་བོས་ཕྱག་འཚལ་
[045-205b5] ཏེ༑ དགེ་བསྙེན་མ་ཕུལ་དུ་བྱུང་བ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། མདུན་དུ་འདུག་སྟེ་ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་མ། བདག་
[045-205b6] གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་
[045-205b7] ཏན་དུ་བགྱི་བ་མ་འཚལ་ཏེ། འཕགས་མ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང་རྗེས་སུ་བསྟན་པ་མཛད་དོ། །ཞེས་བདག་གིས་ཐོས་ན། འཕགས་མ། ཇི་ལྟར་


[045-206a0] [206A] 
[045-206a1] ༄༅། །བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཤད་དུ་གསོལ། སྨྲས་པ་
[045-206a2] རིགས་ཀྱི་བུ། ཁོ་མོ་ནི། བྱང་ཆུབ་སེམས་དཔའི་རྣམ་པར་ཐར་པ་བསོད་ནམས་ཀྱི་མཛོད་མི་ཟད་པའི་རྒྱན་ཅེས་བྱ་བ་ཐོབ་སྟེ། རིགས་ཀྱི་བུ། ཁོ་མོ་ནི་ཕྲུ་བ་གཅིག་པོ་འདི་ལས་མོས་
[045-206a3] པ་སྣ་ཚོགས་ཅན་རྣམས། ཁ་ཟས་ཅི་ལ་དགའ་བ་བཞིན་དུ་ཚོད་མ་སྣ་ཚོགས་དང། རོ་སྣ་ཚོགས་དང། ཁ་དོག་སྣ་ཚོགས་དང། དྲི་སྣ་ཚོགས་ཀྱིས་ཚིམ་པར་བྱེད་དེ། རིགས་ཀྱི་
[045-206a4] བུ༑ དེ་ལྟར་ཁོ་མོ་ནི་ཕྲུ་བ་གཅིག་པོ་འདི་ལས་ཅི་ལ་དགའ་བའི་ཁ་ཟས་ཀྱིས་སེམས་ཅན་བྲྒྱའང་ཡོངས་སུ་ཚིམ་པར་བྱེད་དོ། །སེམས་ཅན་སྟོང་དང། སེམས་ཅན་བརྒྱ་ཕྲག་
[045-206a5] སྟོང་དང། སེམས་ཅན་བྱེ་བ་དང། སེམས་ཅན་བྱེ་བ་ཕྲག་བརྒྱ་དང། སེམས་ཅན་བྱེ་བ་ཕྲག་སྟོང་དང། སེམས་ཅན་བྱེ་བ་བརྒྱ་ཕྲག་སྟོང་དང། སེམས་ཅན་བྱེ་བ་ཁྲག་ཁྲིག་བརྒྱ་ཕྲག་
[045-206a6] སྟོང་ནས། སེམས་ཅན་བརྗོད་དུ་མེད་པའི་ཡང་བརྗོད་དུ་མེད་པ། མོས་པ་སྣ་ཚོགས་ཅན་རྣམས་ཀྱང། ཅི་ལ་དགའ་བའི་ཁ་ཟས་ཀྱིས་ཡོངས་སུ་ཚིམ་པར་བྱེད་དོ། །ཡོངས་སུ་
[045-206a7] སྟོབ་པར་བྱེད་དོ། །ཡོངས་སུ་དགའ་བར་བྱེད་དོ། །ཡོངས་སུ་མགུ་བར་བྱེད་དོ། །ཡོངས་སུ་སྤྲོ་བར་བྱེད་དོ། །ཤིན་ཏུ་ཚིམ་པར་བྱེད་དོ་།ཡིད་བདེ་བར་བྱེད་དོ། །འོན་ཀྱང་ཕྲུ་བ་


[045-206b0] [206B] 
[045-206b1] འགྲིབ་པ་མེད་དོ། །དམའ་བར་མི་འགྱུར་རོ། །ཟད་པར་མི་འགྱུར་རོ། །འབྲི་བར་མི་འགྱུར་རོ། །ས་མཚམས་ཡོད་པར་མི་འགྱུར་རོ། །མཐར་
[045-206b2] ཐུག་པར་མི་འགྱུར་རོ། །མུར་ཐུག་པར་མི་འགྱུར་རོ། །རིགས་ཀྱི་བུ་གཞུང་དེ་དང་འདྲ་བར་སེམས་ཅན་འཛམ་བུའི་གླིང་གི་རྡུལ་ཤིན་ཏུ་ཕྲ་བ་སྙེད་དང། དེ་བཞིན་དུ་གླིང་བཞི་པའི་འཇིག་
[045-206b3] རྟེན་གྱི་ཁམས་གྱི་རྡུལ་ཤིན་ཏུ་ཕྲ་བ་སྙེད་དང། སྟོང་གི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་དང། སྟོང་གཉིས་ཀྱི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་དང་སྟོང་
[045-206b4] གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་ནས། སེམས་ཅན་མོས་པ་སྣ་ཚོགས་ཅན། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་
[045-206b5] ཤིན་ཏུ་ཕྲ་བ་སྙེད་ཅིག་འོངས་ཀྱང་ཅི་ལ་དགའ་བའི་ཁ་ཟས་ཚོད་མ་སྣ་ཚོགས་དང། རོ་སྣ་ཚོགས་དང། ཁ་དོག་སྣ་ཚོགས་དང། དྲི་སྣ་ཚོགས་ཀྱིས་ཡོངས་སུ་ཚིམ་པར་བྱེད་དོ། །ཡོངས་
[045-206b6] སུ་དགའ་བར་བྱེད་དོ། །ཉམས་བདེ་བར་བྱེད་དོ། །ཤིན་ཏུ་ཚིམ་པར་བྱེད་དོ། །ཡིད་ཤིན་ཏུ་བདེ་བར་བྱེད་དོ། །འོན་ཀྱང་ཕྲུ་བ་འདི་ལས་འགོད་པར་འགྱུར་བ་མེད་དེ། འགྲིབ་པ་མེད་
[045-206b7] དོ༑ ༑དམའ་བར་མི་འགྱུར་རོ། །ཟད་པར་མི་འགྱུར་རོ། །ས་མཚམས་ཡོད་པར་མི་འགྱུར་རོ། །མཐར་ཐུག་པར་མི་འགྱུར་རོ། །མུར་ཐུག་པར་མི་འགྱུར་རོ། །རིགས་ཀྱི་བུ། གལ་ཏེ་ཕྱོགས་


[045-207a0] [207A] 
[045-207a1] ༄༅། །བཅུའི་འཇིག་རྟེན་གྱི་ཁམས་ཐམས་ཅད་དུ་གཏོགས་པའི་སེམས་ཅན་མོས་པ་སྣ་ཚོགས་ཅན་དང། བསམ་པ་སྣ་ཚོགས་ཅན་ཐམས་ཅད་འོང་བར་གྱུར་
[045-207a2] ན་ཡང། དེ་དག་ཐམས་ཅད་ཅི་ལ་དགའ་བའི་ཁ་ཟས་ཀྱིས་ཡོངས་སུ་ཚིམ་པར་བྱེད་པ་ནས་ཡིད་བདེ་བར་བྱ་བའི་བར་དུ་བྱེད་དོ། །ཁ་ཟས་སྣ་ཚོགས་ཀྱིས་ཇི་ལྟ་བ་དེ་བཞིན་དུ་བཏུང་
[045-207a3] པ་རྣམ་པ་སྣ་ཚོགས་དང། རོ་རྣམ་པ་སྣ་ཚོགས་དང། སྟན་སྣ་ཚོགས་དང། མལ་ཆ་སྣ་ཚོགས་དང། བཞོན་པ་སྣ་ཚོགས་དང། གོས་སྣ་ཚོགས་དང། མེ་ཏོག་སྣ་ཚོགས་དང་
[045-207a4] ཕྲེང་བ་སྣ་ཚོགས་དང། སྤོས་སྣ་ཚོགས་དང། བདུག་སྤོས་སྣ་ཚོགས་དང། བྱུག་པ་སྣ་ཚོགས་དང། ཕྱེ་མ་སྣ་ཚོགས་དང། རིན་པོ་ཆེ་སྣ་ཚོགས་དང། རྒྱན་སྣ་ཚོགས་དང་
[045-207a5] རིན་པོ་ཆེའི་ཤིང་རྟ་སྣ་ཚོགས་དང། གདུགས་སྣ་ཚོགས་དང་རྒྱལ་མཚན་སྣ་ཚོགས་དང། ལྷའི་བ་དན་སྣ་ཚོགས་དང། ཡོ་བྱད་ཀྱི་ཡུལ་རྣམ་པ་སྣ་ཚོགས་ཀྱིས་ཡོངས་སུ་
[045-207a6] ཚིམ་པར་བྱེད་པ་ནས། ཡིད་དགའ་བར་འགྱུར་བའི་བར་དུ་བྱེད་དོ་།རིགས་ཀྱི་བུ། གཞན་ཡང་ཤར་ཕྱོགས་ཀྱི་འཇིག་རྟེན་གྱི་ཁམས་གཅིག་ན་ཉན་ཐོས་དང། རང་སངས་
[045-207a7] རྒྱས་སྐུའི་ཐ་མ་འཛིན་པ་གང་ཇི་སྙེད་གཅིག་བཞུགས་པ་དེ་དག་ཐམས་ཅད་ཀྱང། ཁོ་མོའི་ཁ་ཟས་ལས་གསོལ་ཅིང། ཉན་ཐོས་དང་རང་སངས་རྒྱས་ཀྱི་བྱང་ཆུབ་ཀྱི་འབྲས་བུ་


[045-207b0] [207B] 
[045-207b1] །ཤར་ཕྱོགས་ཀྱི་འཇིག་རྟེན་གྱི་ཁམས་གཅིག་ན་ཇི་ལྟ་བ་དེ་བཞིན་དུ་འཇིག་རྟེན་གྱི་ཁམས་བརྒྱ་དང་འཇིག་རྟེན་གྱི་ཁམས་སྟོང་དང། འཇིག་རྟེན་གྱི་ཁམས་
[045-207b2] བརྒྱ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་དང། འཇིག་རྟེན་གྱི་ཁམས་བྱེ་བ་ཕྲག་བརྒྱ་དང། འཇིག་རྟེན་གྱི་ཁམས་བྱེ་བ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་བརྒྱ་ཕྲག་
[045-207b3] སྟོང་དང། འཇིག་རྟེན་གྱི་ཁམས་བྱེ་བ་ཁྲག་ཁྲིག་བརྒྱ་ཕྲག་སྟོང་དང། འཇིག་རྟེན་ཁམས་འཛམ་བུའི་གླིང་གི་རྡུལ་ཤིན་ཏུ་ཕྲ་བ་སྙེད་དང། གླིང་བཞི་པའི་འཇིག་རྟེན་གྱི་ཁམས་ཀྱི་
[045-207b4] རྡུལ་ཤིན་ཏུ་ཕྲ་བ་སྙེད་དང། སྟོང་གི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་དང། སྟོང་གཉིས་ཀྱི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་དང། སྟོང་གསུམ་གྱི་སྟོང་
[045-207b5] ཆེན་པོའི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་ནས་དེ་བཞིན་དུ་ཤར་ཕྱོགས་ཀྱི་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་
[045-207b6] འཇིག་རྟེན་གྱི་ཁམས་ན། ཉན་ཐོས་དང། རང་སངས་རྒྱས་སྐུའི་ཐ་མ་འཛིན་པ་ཇི་སྙེད་ཅིག་བཞུགས་པ་དེ་དག་ཐམས་ཅད་ཀྱང་ཁོ་མོའི་ཁ་ཟས་ལས་གསོལ་ཅིང། ཉན་ཐོས་
[045-207b7] དང༑ རང་སངས་རྒྱས་ཀྱི་འབྲས་བུ་བརྙེས་པར་མཛད་དོ། །ཤར་ཕྱོགས་ན་བཞུགས་པ་ཇི་ལྟ་བ་དེ་བཞིན་དུ་ལྷོ་ཕྱོགས་དང། ནུབ་ཕྱོགས་དང། བྱང་ཕྱོགས་དང། བྱང་ཤར་གྱི་ཕྱོགས་


[045-208a0] [208A] 
[045-208a1] ༄༅། །མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་དང། འོག་དང་སྟེང་གི་ཕྱོགས་ན་ཇི་སྙེད་
[045-208a2] ཅིག་བཞུགས་པ་དེ་དག་ཐམས་ཅད་ཀྱང་དེ་བཞིན་ནོ། །རིགས་ཀྱི་བུ་ཤར་ཕྱོགས་ཀྱི་འཇིག་རྟེན་གྱི་ཁམས་གཅིག་ཏུ་སྐུ་ཚེ་གཅིག་གིས་ཐོགས་པའི་བྱང་ཆུབ་སེམས་དཔའ་ཇི་སྙེད་ཅིག་
[045-208a3] བཞུགས་པ་དེ་དག་ཐམས་ཅད་ཀྱང། ཁོ་མོའི་ཁ་ཟས་ལས་གསོལ་ཅིང་སྙིང་པོ་བྱང་ཆུབ་ཏུ་བཞུགས་ནས། བདུད་སྡེ་དང་བཅས་པ་ཕམ་པར་མཛད་དེ། བླ་ན་མེད་པ་ཡང་དག་པར་རྫོགས་
[045-208a4] པའི་བྱང་ཆུབ་ཏུ་མངོན་པར་འཚང་རྒྱའོ། །ཤར་ཕྱོགས་ཀྱི་འཇིག་རྟེན་གྱི་ཁམས་གཅིག་ན་བཞུགས་པ་ཇི་ལྟ་བ་དེ་བཞིན་དུ། འཇིག་རྟེན་གྱི་ཁམས་བརྒྱ་དང། འཇིག་རྟེན་གྱི་ཁམས་
[045-208a5] སྟོང་དང། འཇིག་རྟེན་གྱི་ཁམས་བརྒྱ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་དང། འཇིག་རྟེན་གྱི་ཁམས་བྱེ་བ་བརྒྱ་དང་འཇིག་རྟེན་གྱི་ཁམས་བྱེ་བ་སྟོང་དང། འཇིག་རྟེན་གྱི་
[045-208a6] ཁམས་བྱེ་བ་བརྒྱ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་ཁྲག་ཁྲིག་བརྒྱ་ཕྲག་སྟོང་དང། འཇིག་རྟེན་གྱི་ཁམས་འཛམ་བུའི་གླིང་གི་རྡུལ་ཤིན་ཏུ་ཕྲ་བ་སྙེད་དང། གླིང་བཞི་པའི་
[045-208a7] འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་དང། སྟོང་གི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་པ་སྙེད་དང། སྟོང་གཉིས་ཀྱི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་


[045-208b0] [208B] 
[045-208b1] སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་ནས། ཤར་ཕྱོགས་ཀྱི་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་
[045-208b2] ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་ན། བྱང་ཆུབ་སེམས་དཔའ་སྐུ་ཚེ་གཅིག་གིས་ཐོགས་པ་ཇི་སྙེད་ཅིག་བཞུགས་པ་དེ་དག་ཐམས་ཅད་ཀྱང། ཁོ་མོའི་ཁ་ཟས་ལས་གསོལ་ཅིང་སྙིང་པོ་
[045-208b3] བྱང་ཆུབ་ལ་བཞུགས་ནས། བདུད་སྡེ་དང་བཅས་པ་ཕམ་པར་མཛད་དེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་འཚང་རྒྱའོ། །ཤར་ཕྱོགས་ན་བཞུགས་པ་ཇི་
[045-208b4] ལྟ་བ་དེ་བཞིན་དུ། ལྷོ་ཕྱོགས་དང། ནུབ་ཕྱོགས་དང། བྱང་ཕྱོགས་དང། བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང། ལྷོ་ནུབ་ཀྱི་ཕྱོགས་མཚམས་དང་
[045-208b5] ནུབ་བྱང་གི་ཕྱོགས་མཚམས་དང། འོག་གི་ཕྱོགས་དང། སྟེང་གི་ཕྱོགས་ཀྱི་འཇིག་རྟེན་གྱི་ཁམས་གཅིག་ན། བྱང་ཆུབ་སེམས་དཔའ་སྐུ་ཚེ་གཅིག་གིས་ཐོགས་པ་ཇི་སྙེད་ཅིག་བཞུགས་
[045-208b6] པ་དེ་དག་ཐམས་ཅད་ཀྱང། ཁོ་མོའི་ཁ་ཟས་ལས་གསོལ་ཅིང་སྙིང་པོ་བྱང་ཆུབ་ཏུ་བཞུགས་ཏེ། བདུད་སྡེ་དང་བཅས་པ་རབ་ཏུ་ཕམ་པར་མཛད་ནས། བླ་ན་མེད་པ་ཡང་དག་པར་རྫོགས་
[045-208b7] པའི་བྱང་ཆུབ་ཏུ་མངོན་པར་འཚང་རྒྱའོ། །ཤར་ཕྱོགས་ཀྱི་འཇིག་རྟེན་གྱི་ཁམས་གཅིག་ན་བཞུགས་པ་ཇི་ལྟ་བ་དེ་བཞིན་དུ། འཇིག་རྟེན་གྱི་ཁམས་བརྒྱ་དང། འཇིག་རྟེན་གྱི་ཁམས་སྟོང་


[045-209a0] [209A] 
[045-209a1] ༄༅། །དང༑ འཇིག་རྟེན་གྱི་ཁམས་བརྒྱ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་དང། འཇིག་རྟེན་གྱི་ཁམས་བྱེ་བ་བརྒྱ་དང། འཇིག་རྟེན་གྱི་ཁམས་བྱེ་བ་སྟོང་
[045-209a2] དང༑ འཇིག་རྟེན་གྱི་ཁམས་བྱེ་བ་བརྒྱ་ཕྲག་སྟོང་དང། འཇིག་རྟེན་གྱི་ཁམས་བྱེ་བ་ཁྲག་ཁྲིག་བརྒྱ་ཕྲག་སྟོང་དང། འཇིག་རྟེན་གྱི་ཁམས་འཛམ་བུའི་གླིང་གི་རྡུལ་ཤིན་ཏུ་ཕྲ་བ་སྙེད་དང། གླིང་
[045-209a3] བཞི་པའི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་དང། སྟོང་གི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་དང། སྟོང་གཉིས་ཀྱི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་
[045-209a4] བ་སྙེད་དང། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་ཤིན་ཏུ་ཕྲ་བ་སྙེད་ནས། རིགས་ཀྱི་བུ། སྟེང་གི་ཕྱོགས་ཀྱི་འཇིག་རྟེན་གྱི་ཁམས་སངས་རྒྱས་ཀྱི་ཞིང་བརྗོད་དུ་
[045-209a5] མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ན་བྱང་ཆུབ་སེམས་དཔའ་སྐུ་ཚེ་གཅིག་གིས་ཐོགས་པ་ཇི་སྙེད་ཅིག་བཞུགས་པ་དེ་དག་ཐམས་ཅད་ཀྱང། ཁོ་མོའི་ཁ་ཟས་
[045-209a6] ལས་གསོལ་ཅིང་སྙིང་པོ་བྱང་ཆུབ་ཏུ་བཞུགས་ནས། བདུད་སྡེ་དང་བཅས་པ་ཕམ་པར་མཛད་དེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་འཚང་རྒྱའོ། །
[045-209a7] རིགས་ཀྱི་བུ་ཁྱོད་ཀྱིས་ཁོ་མོའི་འཁོར་བུད་མེད་སྟོང་ཕྲག་བཅུ་པོ་འདི་དག་མཐོང་ངམ། སྨྲས་པ། འཕགས་མ། བདག་གིས་མཐོང་ངོ་།སྨྲས་པ། རིགས་ཀྱི་བུ། བུད་མེད་འདི་


[045-209b0] [209B] 
[045-209b1] དང་སྐལ་པ་མཉམ་པར་སྤྱོད་པ། སྨོན་ལམ་གཅིག་པ། དགེ་བའི་རྩ་བ་གཅིག་པ། འབྱུང་བའི་རྒྱན་གཅིག་པ། མོས་པའི་ལམ་རྣམ་པར་
[045-209b2] དག་པ་གཅིག་པ། ཁོ་མོ་དང་སྐལ་པ་མཉམ་པར་དྲན་པ་རྣམ་པར་དག་པ། སྐལ་པ་མཉམ་པར་བློ་རྣམ་པར་དག་པ། སྐལ་པ་མཉམ་པར་བློ་ཚད་མེད་པར་གྱུར་པ། སྐལ་པ་མཉམ་པར་
[045-209b3] དབང་པོ་རབ་ཏུ་ཐོབ་པ། སྐལ་པ་མཉམ་པར་སེམས་ཀྱིས་རྒྱས་པར་འགེངས་པ། སྐལ་པ་མཉམ་པར་སྤྱོད་ཡུལ་གྱི་ཡུལ་དང་ལྡན་པ། སྐལ་པ་མཉམ་པར་ཆོས་ཀྱི་ཚུལ་ལ་ཞུགས་པ་
[045-209b4] སྐལ་པ་མཉམ་པར་དོན་ངེས་པར་རྟོགས་པ། སྐལ་པ་མཉམ་པར་ཆོས་ཀྱི་དོན་སྟོན་པ། སྐལ་པ་མཉམ་པར་གཟུགས་རྣམ་པར་དག་པ། སྐལ་པ་མཉམ་པར་སྟོབས་ཚད་མེད་པ། སྐལ་
[045-209b5] པ་མཉམ་པར་བརྟན་པ་གཞན་གྱིས་མི་ཐུབ་པ། སྐལ་པ་མཉམ་པར་ཆོས་ཀྱི་སྒྲ་སྒྲོགས་པ། སྐལ་པ་མཉམ་པར་དབྱངས་རྣམ་པར་དག་པ། ཚད་མེད་པའི་ཡོན་ཏན་བརྗོད་དུ་ཡོད་པས་
[045-209b6] རྣམ་པར་སྤྱོད་པ་ཐམས་ཅད་ལ་སྐལ་པ་མཉམ་པར་ཡོན་ཏན་རྣམ་པར་དག་པ། ལས་ཀྱི་རྣམ་པར་སྨིན་པ་ལ་ཁ་ན་མ་ཐོ་བ་མེད་ཅིང་རྣམ་པར་དག་པས་བསྐལ་པ་མཉམ་པར་ལས་
[045-209b7] ཀྱི་རྣམ་པར་སྨིན་པ་རྣམ་པར་དག་པ། འགྲོ་བ་ཐམས་ཅད་ཡོངས་སུ་སྐྱོབ་པ། སྐལ་པ་མཉམ་པར་བྱམས་པ་ཆེན་པོས་རྒྱས་པར་འགེངས་པ། འགྲོ་བ་ཐམས་ཅད་ཡོངས་སུ་སྨིན་པར་བྱེད་


[045-210a0] [210A] 
[045-210a1] ༄༅། །པས་མི་སྐྱོ་བའི་ཕྱིར། སྐལ་པ་མཉམ་པར་སྙིང་རྗེ་ཆེན་པོས་རྒྱས་པར་འགེངས་པ། བསམ་པ་ཇི་ལྟ་བ་བཞིན་དུ་སེམས་ཅན་ཐམས་ཅད་ཚིམ་པར་བྱེད་
[045-210a2] པའི་ལུས་ཡོངས་སུ་སྟོན་པས་སྐལ་པ་མཉམ་པར་ལུས་ཀྱི་ལས་རྣམ་པར་དག་པ། ཆོས་ཀྱི་དབྱིངས་ཀྱི་ངེས་པའི་ཚིག་ཐ་སྙད་ལ་སྐལ་པ་མཉམ་པར་ངག་གི་ལས་རྣམ་པར་དག་པ་
[045-210a3] སངས་རྒྱས་ཐམས་ཅད་ཀྱི་འཁོར་གྱི་དཀྱིལ་འཁོར་དུ་སྐལ་པ་མཉམ་པར་འདོད་པ། སངས་རྒྱས་ལ་མཆོད་ཅིང་རིམ་གྲོར་བྱ་བའི་ཕྱིར་སངས་རྒྱས་ཀྱི་ཞིང་ཐམས་ཅད་དུ་སྐལ་པ་མཉམ་
[045-210a4] པར་རྒྱུ་བ། ཆོས་ཐམས་ཅད་ཀྱི་ཚུལ་ཁོང་དུ་ཆུད་པར་བྱ་བ་ལ་སྐལ་པ་མཉམ་པར་མངོན་སུམ་དུ་གྱུར་པའི་ཡེ་ཤེས་དང་ལྡན་པ་བྱང་ཆུབ་སེམས་དཔའི་ས་ཐམས་ཅད་ཐོབ་པར་བྱ་བ་
[045-210a5] ལ་སྐལ་པ་མཉམ་པར་སྤྱོད་པ་རྣམ་པར་དག་པ་ཤ་སྟག་ཅིག་ཀྱང་ཡོད་དེ། རིགས་ཀྱི་བུ། བུད་མེད་སྟོང་ཕྲག་བཅུ་པོ་འདི་དག་ཀྱང་སྐད་ཅིག་གཅིག་ཏུ་འདི་ལྟ་སྟེ། བྱང་ཆུབ་སེམས་
[045-210a6] དཔའ་སྐུ་ཚེ་གཅིག་གིས་ཐོགས་པ་རྣམས་ལ་ཞལ་ཟས་ཡོངས་སུ་དབུལ་བའི་ཕྱིར། ཕྱོགས་བཅུ་རྒྱས་པར་འདོང་ངོ། །ཕྲུ་བ་འདི་ཉིད་ནས་ཁ་ཟས་བླངས་ཤིང་སྲིད་པ་ཐ་མ་པ་
[045-210a7] དང༑ ཉན་ཐོས་དང། རང་སངས་རྒྱས་ཀྱི་ཐེག་པ་པ་རྣམས་ལ་བསོད་སྙོམས་དབུལ་བའི་ཕྱིར་ཕྱོགས་བཅུར་རྒྱས་པར་འདོང་ངོ་།ཕྲུ་བ་འདི་ཉིད་ནས་ཁ་ཟས་བླངས་ཤིང་ཕྱོགས་


[045-210b0] [210B] 
[045-210b1] ཡི་དྭགས་ཀྱི་ཚོགས་ཐམས་ཅད་ཁ་ཟས་ཀྱིས་ཡོངས་སུ་ཚིམ་པར་བྱེད་དོ། །རིགས་ཀྱི་བུ། དེ་ལྟར་ཁོ་མོ་ནི་ཕྲུ་བ་འདི་ཉིད་ནས་ལྷ་རྣམས་ནི་ལྷའི་ཁ་ཟས་ཀྱིས་ཡོངས་
[045-210b2] སུ་ཚིམ་པར་བྱེད་དོ། །ཀླུ་རྣམས་ནི་ཀླུའི་ཁ་ཟས་ཀྱིས། གནོད་སྦྱིན་རྣམས་ནི་གནོད་སྦྱིན་གྱི་ཁ་ཟས་ཀྱིས། དྲི་ཟ་རྣམས་ནི་དྲི་ཟའི་ཁ་ཟས་ཀྱིས། ལྷ་མ་ཡིན་རྣམས་ནི་ལྷ་མ་ཡིན་གྱི་ཁ་ཟས་
[045-210b3] ཀྱིས༑ ནམ་མཁའ་ལྡིང་རྣམས་ནི་ནམ་མཁའ་ལྡིང་གི་ཁ་ཟས་ཀྱིས་མིའམ་ཅི་རྣམས་ནི་མིའམ་ཅིའི་ཁ་ཟས་ཀྱིས། ལྟོ་འཕྱེ་ཆེན་པོ་རྣམས་ནི་ལྟོ་འཕྱེ་ཆེན་པོའི་ཁ་ཟས་ཀྱིས། མི་
[045-210b4] རྣམས་ནི་མིའི་ཁ་ཟས་ཀྱིས། མི་མ་ཡིན་པ་རྣམས་ནི་མི་མ་ཡིན་པའི་ཁ་ཟས་ཀྱིས་ཡོངས་སུ་ཚིམ་པར་བྱེད་དོ། །རིགས་ཀྱི་བུ། ཡུད་ཙམ་ཞིག་སྡོད་དང། དེའུ་རེ་མངོན་དུ་འགྱུར་རོ། །
[045-210b5] དགེ་བསྙེན་མ་ཕུལ་དུ་བྱུང་བ་དེས་ཚིག་དེ་བརྗོད་མ་ཐག་ཏུ་དེའི་མོད་ལ་འདི་ལྟ་སྟེ། དགེ་བསྙེན་མ་ཕུལ་དུ་བྱུང་བས་སྔོན་གྱི་སྨོན་ལམ་གྱིས་པོས་པས། སེམས་ཅན་གྲངས་མེད་པ་ཞིག་ཤར་
[045-210b6] ཕྱོགས་ཀྱི་སྒོ་ནས་ནང་དུ་འོངས་པར་གྱུར་ཏོ། །དེ་བཞིན་དུ་འདི་ལྟ་སྟེ། དགེ་བསྙེན་མ་ཕུལ་དུ་བྱུང་བའི་སྔོན་གྱི་སྨོན་ལམ་གྱིས་བོས་པས། སེམས་ཅན་གྲངས་མེད་པ་ཞིག་ལྷོ་ཕྱོགས་དང། ནུབ་
[045-210b7] ཕྱོགས་དང། བྱང་ཕྱོགས་ཀྱི་སྒོ་ནས་ནང་དུ་འོངས་པར་གྱུར་ཏེ་དེ་ལྟར་འོངས་པ་དེ་དག་དགེ་བསྙེན་མ་ཕུལ་དུ་བྱུང་བས། སྟན་དེ་དག་ལ་བཀོད་དེ། སོ་སོ་ནས་ཅི་དགའ་བའི་ཁ་


[045-211a0] [211A] 
[045-211a1] ༄༅། །ཟས་ཚོད་མ་སྣ་ཚོགས་དང། རོ་སྣ་ཚོགས་དང། ཁ་དོག་སྣ་ཚོགས་དང། དྲི་སྣ་ཚོགས་དང་ལྡན་པས་ཡོངས་སུ་ཚིམ་པར་བྱས་སོ། །ཡོངས་སུ་བསྟབས་པར་བྱས་སོ།།
[045-211a2] ཡོངས་སུ་དགའ་བར་བྱས་སོ། །ཡོངས་སུ་མགུ་བར་བྱས་སོ། །ཡོངས་སུ་སྤྲོ་བར་བྱས་སོ། །ཤིན་ཏུ་ཚིམ་པར་བྱས་སོ། །ཡིད་བདེ་བར་བྱས་སོ། །ཁ་ཟས་སྣ་ཚོགས་ཀྱིས་ཇི་ལྟ་བ་དེ་བཞིན་དུ་
[045-211a3] བཏུང་བ་རྣམ་པ་སྣ་ཚོགས་དང། རོ་རྣམ་པ་སྣ་ཚོགས་དང། སྟན་སྣ་ཚོགས་དང། མལ་ཆ་སྣ་ཚོགས་དང། བཞོན་པ་སྣ་ཚོགས་དང་གོས་སྣ་ཚོགས་དང། མེ་ཏོག་སྣ་ཚོགས་དང། ཕྲེང་
[045-211a4] བ་སྣ་ཚོགས་དང། སྤོས་སྣ་ཚོགས་དང། བདུག་སྤོས་སྣ་ཚོགས་དང་བྱུག་པ་སྣ་ཚོགས་དང། ཕྱེ་མ་སྣ་ཚོགས་དང། རིན་པོ་ཆ་[*CHE?] སྣ་ཚོགས་དང། རྒྱན་སྣ་ཚོགས་དང། རིན་པོ་ཆེའི་ཤིང་
[045-211a5] རྟ་སྣ་ཚོགས་དང། གདུགས་སྣ་ཚོགས་དང། རྒྱལ་མཚན་སྣ་ཚོགས་དང། ལྷའི་བ་དན་སྣ་ཚོགས་དང། ཡོ་བྱད་ཀྱི་ཡུལ་རྣམ་པ་སྣ་ཚོགས་ཀྱིས་ཡོངས་སུ་ཚིམ་པར་བྱས་པ་ནས། ཡིད་
[045-211a6] དགའ་བར་འགྱུར་བའི་བར་དུ་བྱས་སོ། །ལྷ་རྣམས་ནི་ལྷའི་ཁ་ཟས་ཀྱིས་ཡོངས་སུ་ཚིམ་པར་བྱས་སོ། །ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང་
[045-211a7] མིའམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པ་རྣམས་ཀྱང། མི་མ་ཡིན་པའི་ཁ་ཟས་ཀྱིས་ཡོངས་སུ་ཚིམ་པར་བྱས་པ་ནས། ཡིད་བདེ་བར་འགྱུར་བའི་བར་དུ་བྱས་སོ། །འོན་


[045-211b0] [211B] 
[045-211b1] འགྲིབ་པ་མེད་དམས་པ་མེད། ཟད་པར་གྱུར་པ་མེད། ས་མཚམས་སུ་གྱུར་པ་མེད། མཐར་ཐུག་པ་མེད། མུར་ཐུག་པ་མེད་དོ། །དེ་ནས་དགེ་བསྙེན་
[045-211b2] མ་ཕུལ་དུ་བྱུང་བ་དེས། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ཁོ་མོས་ནི། བྱང་ཆུབ་སེམས་དཔའི་རྣམ་པར་ཐར་པ་བསོད་ནམས་ཀྱི་མཛོད་མི་ཟད་པའི་རྒྱན་
[045-211b3] ཅེས་བྱ་བ་འདི་ཤེས་པར་ཟད་ན། བྱང་ཆུབ་སེམས་དཔའ་བསོད་ནམས་ཆེན་པོའི་རྒྱ་མཚོ་མི་ཟད་པས། མི་ཟད་པའི་བསོད་ནམས་དང་ལྡན་པ། བསོད་ནམས་ཀྱི་ཚོགས་རྒྱ་ཆེན་པོ་ཤིན་ཏུ་
[045-211b4] བསགས་པས་ནམ་མཁའ་ལྟ་བུར་གྱུར་པ། འགྲོ་བ་ཐམས་ཅད་ཀྱི་སྨོན་ལམ་ཡོངས་སུ་རྫོགས་པར་བྱེད་པས། ནོར་བུ་རིན་པོ་ཆེ་ཡིད་བཞིན་གྱི་རྒྱལ་པོ་ལྟ་བུ། འགྲོ་བ་ཐམས་ཅད་ཀྱི་དགེ་
[045-211b5] བའི་རྩ་བ་ཡོངས་སུ་བསྲུང་བས། བསོད་ནམས་ཆེན་པོའི་ཁོར་ཡུག་དང་ལྡན་པ། འགྲོ་བ་ཐམས་ཅད་དུ་རིན་པོ་ཆེ་སྙིམ་པ་ནས་ཆར་ལྟར་འཐོར་བས། བསོད་ནམས་ཆེན་པོའི་སྤྲིན་དུ་གྱུར་པ་
[045-211b6] ཆོས་ཀྱི་གྲོང་ཁྱེར་གྱི་སྒོ་འབྱེད་པས། བསོད་ནམས་ཆེན་པོའི་མཛོད་ལ་མངོན་སུམ་དུ་ལྟ་བ། འགྲོ་བ་ཐམས་ཅད་ཀྱི་ཕོངས་པའི་མུན་པ་སེལ་བས། བསོད་ནམས་ཆེན་པོའི་སྒྲོན་མར་གྱུར་པ་དེ་
[045-211b7] དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང་རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། གྲོང་ཁྱེར་འབྱུང་བ་ཆེན་པོ་ཞེས་བྱ་བ་ཡོད་དེ། དེ་ན་ཁྱིམ་བདག་མཁས་


[045-212a0] [212A] 
[045-212a1] ༄༅། །བ་ཞེས་བྱ་བ་འདུག་གི། དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་
[045-212a2] དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་དགེ་བསྙེན་མ་ཕུལ་དུ་བྱུང་བའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། དགེ་བསྙེན་མ་ཕུལ་དུ་བྱུང་བ་ལ་ལན་བརྒྱ་སྟོང་དུ་མར་
[045-212a3] གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། དགེ་བསྙེན་མ་ཕུལ་དུ་བྱུང་བའི་དྲུང་ནས་བལྟ་བས་མི་ངོམས་བཞིན་དུ་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་
[045-212a4] བསོད་ནམས་ཀྱི་མཛོད་མི་ཟད་པའི་རྒྱན་གྱི་རྣམ་པར་ཐར་པའི་སྣང་བ་རབ་ཏུ་ཐོབ་པ་དེ། བསོད་ནམས་རྒྱ་མཚོ་དེ་ལ་ནི་རྗེས་སུ་སེམས། བསོད་ནམས་ཀྱི་ནམ་མཁའ་
[045-212a5] དེ་ལ་ནི་ཀུན་ཏུ་ལྟ། བསོད་ནམས་ཀྱི་ཕུང་པོ་དེ་ནི་ཡོངས་སུ་འཛིན་བསོད་ནམས་ཀྱི་རི་བོ་དེ་ལ་ནི་མངོན་པར་འཛེག་བསོད་ནམས་ཀྱི་ཚོགས་དེ་ནི་ཡང་དག་པར་སྡུད། བསོད་
[045-212a6] ནམས་ཀྱི་ཆུ་བོ་དེ་ལ་ནི་ཡོངས་སུ་འབོག་བསོད་ནམས་ཀྱི་མུ་སྟེགས་དེ་ལ་ནི་རབ་ཏུ་འབབ། བསོད་ནམས་ཀྱི་དཀྱིལ་འཁོར་དེ་ནི་ཡོངས་སུ་སྦྱོང། བསོད་ནམས་ཀྱི་གཏེར་དེ་ལ་ནི་
[045-212a7] ཡང་དག་པ་བལྟ། བསོད་ནམས་ཀྱི་ཚུལ་དེ་ལ་ནི་རྗེས་སུ་དྲན་པར་བྱེད། བསོད་ནམས་ཀྱི་ཆོས་དེ་ནི་ཡོངས་སུ་འཛིན། བསོད་ནམས་ཀྱི་རྒྱུད་དེ་ནི་ཡོངས་སུ་སྦྱོང་བ་བྱེད་ཅིང། མཐར་


[045-212b0] [212B] 
[045-212b1] ནས། དགེ་བའི་བཤེས་གཉེན་འདོད་ཅིང། དགེ་བའི་བཤེས་གཉེན་བལྟ་བས་བསྒོས་པའི་སེམས་ཀྱི་རྒྱུད་དང། དགེ་བའི་བཤེས་གཉེན་
[045-212b2] གྱིས་བྱིན་གྱིས་བརླབས་པའི་བསམ་པ་དང། དགེ་བའི་བཤེས་གཉེན་ལ་ཐོགས་པ་མེད་པའི་སྦྱོར་བ་དང། དགེ་བའི་བཤེས་གཉེན་ལ་རིམ་གྲོ་བྱ་བས་སྐྱོ་བ་མེད་པའི་བརྩོན་འགྲུས་དང་
[045-212b3] དགེ་བའི་བཤེས་གཉེན་ལ་རག་ལུས་པའི་དགེ་བའི་རྩ་བ་ཐམས་ཅད་དང། དགེ་བའི་བཤེས་གཉེན་གྱིས་ངེས་པར་གྱུར་པའི་བསོད་ནམས་ཀྱི་ཚོགས་ཐམས་ཅད་དང། དགེ་བའི་བཤེས་
[045-212b4] གཉེན་གྱིས་རྣམ་པར་སྤེལ་བའི་ཐབས་མཁས་པའི་སྤྱོད་པ་དང་གཞན་གྱི་དྲིང་མི་འཇོག་པར་དགེ་བའི་བཤེས་གཉེན་ལ་རིམ་གྲོ་བྱ་བ་ལ་མཁས་པ་དང། རྣམ་པར་འཕེལ་བའི་དགེ་བའི་རྩ་བ་ཐམས་
[045-212b5] ཅད་དང། རྣམ་པར་དག་པར་འགྱུར་བའི་བྱང་ཆུབ་སེམས་དཔའི་ལྷག་པའི་བསམ་པ་དང། ཡང་དག་པར་འཕེལ་བའི་བྱང་ཆུབ་སེམས་དཔའི་དབང་པོ་དང། ཡོངས་སུ་སྨིན་པར་
[045-212b6] འགྱུར་བའི་དགེ་བའི་རྩ་བ་ཐམས་ཅད་དང། ཡང་དག་པར་འཕེལ་བའི་སྨོན་ལམ་ཆེན་པོ་མངོན་པར་བསྒྲུབ་པ་དང། ཤིན་ཏུ་ཡངས་པར་འགྱུར་བའི་སྙིང་རྗེ་ཆེན་པོས་བདག་ཉིད་ཐམས་
[045-212b7] ཅད་མཁྱེན་པ་ཉིད་དུ་ཉེ་བར་གྱུར་པར་ཡང་དག་པར་མཐོང་ནས་སངས་རྒྱས་ཐམས་ཅད་ལས་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པས། ཆོས་ཀྱི་སྣང་བ་ཡང་དག་པ་


[045-213a0] [213A] 
[045-213a1] ༄༅། །བླང་བ་དང། དེ་བཞིན་གཤེགས་པའི་སྟོབས་བཅུ་སྣང་བ་རྣམ་པར་འཕེལ་བར་བྱེད་ཅིང། ཁྱིམ་བདག་མཁས་པ་ཡོངས་སུ་ཚོལ་ཚོལ་བ་ལས། གྲོང་ཁྱེར་
[045-213a2] གྱི་དབུས་ལམ་གྱི་བཞི་མདོ་ཞིག་ན། རིན་པོ་ཆེ་སྣ་བདུན་གྱི་སྟེགས་བུ་ཞིག་ལ། རིན་པོ་ཆེ་གྲངས་མེད་པ་ལས་བྱས་པའི་ཁྲི། ནོར་བུ་རིན་པོ་ཆེའི་རྐང་པ་རྡོ་རྗེ་དང། ཨིནྡྲ་ནཱི་ལ་སྣ་ཚོགས་
[045-213a3] ཀྱིས་སྤྲས་པ་བཀྱེ་བ། གསེར་གྱི་ལྕག་པོད་ཀྱི་དྲ་བས་ལེགས་པར་བླས་པ། ནོར་བུ་རིན་པོ་ཆེ་དྲི་མ་མེ་པའི་སྙིང་པོ་ཅན་རིན་པོ་ཆེ་ལྔ་བརྒྱ་ཙམ་གྱིས་གཟུགས་ལེགས་པར་བརྒྱན་པ་
[045-213a4] ལྷ་རྫས་ཀྱི་སྟན་སྣ་ཚོགས་བཏིང་བ། གམ་ཡོ་ན་ས་ལྷ་རྫས་ཀྱི་གོས་ཀྱི་རྒྱལ་མཚན་དང། བ་དན་མང་པོ་བསྒྲེང་བ། རིན་པོ་ཆེ་དུ་མའི་དྲ་བས་ཀུན་ནས་ཡོག་པ། རིན་པོ་ཆེའི་བླ་རེ་
[045-213a5] ཆེན་པོ་བྲེས་པ། བླ་ནས་གསེར་དང། རིན་པོ་ཆེའི་མེ་ཏོག་གི་ལྡ་ལྡི་མང་པོ་བཀྱེ་བ་ཞིག་ལ་འདུག་ཅིང། འཛམ་བུ་ཆུ་ཀླུང་གི་གསེར་གྱི་གདུགས་ཡུ་བ་དྲི་མ་མེད་པ་བཻ་ཌཱུ་རྱ་ལས་བྱས་
[045-213a6] བ་ནི་དྲུང་ན་བསྒྲེང་ཞིང་བཟུང། རིན་པོ་ཆེའི་གཡག་རྔ་དྲི་མ་མེད་པའི་རྡུལ་ཡབ་ངང་པའི་རྒྱལ་པོ་ལྟ་བུས་ནི་ལེགས་པར་གཡབ། སྤོས་ཀྱི་རིམ་གྲོ་ཡོ་བྱད་སྣ་ཚོགས་ཀྱིས་ནི་བདུགས་
[045-213a7] ཤིང་བསངས། རོལ་མོ་བརྡུང་བ་དང། དཀྲོལ་བ་ལྷ་རྫས་ཀྱི་དབྱངས་ལས་འདས་པར་སྒྲ་འབྱིན་པ་ལྔ་བརྒྱ་ཙམ་ནི་གཡས་གཡོན་ནས་བརྡུངས་ཤིང་དཀྲོལ། གྲོང་ཁྱེར་འབྱུང་བ་


[045-213b0] [213B] 
[045-213b1] བའི་དོན་དུ། ལྷ་རྫས་ཀྱི་མེ་ཏོག་གི་སྤྲིན་གྱི་ཆར་ནི་ཀུན་ནས་འབབ་པར་གྱུར། གཡོག་སྲོག་ཆགས་སྟོང་ཕྲག་བཅུ་ཙམ་
[045-213b2] སྔོན་དགེ་བའི་རྩ་བ་སྐལ་པ་མཉམ་པར་སྤྱོད་སྤྱོད་པ། ངག་ཉན་ཅིང་ཅི་དགའ་བར་བྱེད་པ། ལྷ་རྫས་ལས་འདས་པའི་རྒྱན་གྱིས་ཤིན་ཏུ་བརྒྱན་པ། བྱང་ཆུབ་སེམས་དཔའི་བསམ་པ་ཡོངས་
[045-213b3] སུ་གྲུབ་པ། ལྷ་དང་མིའི་གཟུགས་ལས་ཤིན་ཏུ་འདས་པ་ཤ་སྟག་གིས་ཀུན་ནས་བསྐོར་ཅིང་འདུག་པ་མཐོང་ནས། ཚོང་དཔོན་གྱི་བུ་ནོར་བཟང། ཁྱིམ་བདག་མཁས་པ་གང་ན་བ་དེར་སོང་
[045-213b4] སྟེ་ཕྱིན་ནས། ཁྱིམ་བདག་མཁས་པའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། ཁྱིམ་བདག་མཁས་པ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་མདུན་དུ་འདུག་
[045-213b5] སྟེ༑ ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་པ། བདག་ནི་འདི་ལྟ་སྟེ། སེམས་ཅན་ཐམས་ཅད་ཀྱི་སྡུག་བསྔལ་ཞི་བར་བགྱི་བ་དང། སེམས་ཅན་ཐམས་ཅད་ཤིན་ཏུ་བདེ་བ་
[045-213b6] ལ་དགོད་པ་དང། སེམས་ཅན་ཐམས་ཅད་འཁོར་བའི་རྒྱ་མཚོ་ནས་མངོན་པར་གདོན་པ་དང། སེམས་ཅན་ཐམས་ཅད་ཆོས་རིན་པོ་ཆེའི་གླིང་དུ་ཡང་དག་པར་བསྐྱལ་བ་དང། སེམས་
[045-213b7] ཅན་ཐམས་ཅད་ཀྱི་སྲེད་པའི་རླན་ཤིན་ཏུ་བསྐམ་པ་དང། སེམས་ཅན་ཐམས་ཅད་ཀྱི་སྙིང་རྗེའི་རླན་ཡང་དག་པར་བསྐྱེད་པ་དང། སེམས་ཅན་ཐམས་ཅད་ཀྱི་འདོད་པའི་དགའ་བ་དང་


[045-214a0] [214A] 
[045-214a1] ༄༅། །སྲེད་པ་རྣམ་པར་བཟློག་པ་དང། སེམས་ཅན་ཐམས་ཅད་སངས་རྒྱས་ཀྱི་ཡེ་ཤེས་ལ་མོས་ཤིང་བསྒྲུབ་པར་བགྱི་བ་དང་སེམས་ཅན་ཐམས་ཅད་འཁོར་
[045-214a2] བའི་དགོན་པ་ལས་ཡང་དག་པར་བཟླ་བ་དང། སེམས་ཅན་ཐམས་ཅད་སངས་རྒྱས་ཀྱི་ཡོན་ཏན་དང། ཆོས་ལ་དགའ་ཞིང་མོས་པ་ཡང་དག་པར་བསྐྱེད་པ་དང། སེམས་ཅན་ཐམས་
[045-214a3] ཅད་ཁམས་གསུམ་གྱི་གྲོང་བརྡལ་ནས་གདོན་པ་དང། སེམས་ཅན་ཐམས་ཅད་ཐམས་ཅད་མཁྱེན་པའི་ཕོ་བྲང་དུ་གཟུང་པར་སེམས་ཅན་ཐམས་ཅད་ཀྱི་དོན་དུ་བླ་ན་མེད་པ་ཡང་
[045-214a4] དག་པར་རྫོགས་པའི་བྱང་ཆུབ་ཏུ་ཞུགས་ཀྱིས་ཀྱང། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་
[045-214a5] འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང་རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན། འཕགས་པ་ཇི་ལྟར་བྱང་ཆུབ་སེམས་
[045-214a6] དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་བསླབས་ན་བྱང་ཆུབ་སེམས་དཔའ་རྣམས་སེམས་ཅན་ཐམས་ཅད་ཀྱི་རྟེན་དུ་འགྱུར་བ་བདག་ལ་བཤད་དུ་
[045-214a7] གསོལ། །དེ་སྐད་ཅེས་སྨྲས་པ་དང། ཁྱིམ་བདག་མཁས་པས། ཚོང་དཔོན་གྱི་བུ་ནོར་བུ་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ་དེ་ལྟར་ཁྱོད་ཀྱིས་བླ་ན་མེད་པ་ཡང་དག་པར་


[045-214b0] [214B] 
[045-214b1] །ལེགས་སོ་།རིགས་ཀྱི་བུ། སེམས་ཅན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ཅིང་བྱང་ཆུབ་སེམས་
[045-214b2] དཔའི་སྤྱོད་པ་ཡོངས་སུ་ཚོལ་བ་དང། དགེ་བའི་བཤེས་གཉེན་བལྟ་བས་མི་ངོམས་པ་དང། དགེ་བའི་བཤེས་གཉེན་གྱི་དྲུང་དུ་འགྲོ་བས་མི་སྐྱོ་བ་དང། དགེ་བའི་བཤེས་གཉེན་ལ་རིམ་གྲོ་
[045-214b3] བྱ་བས་སྒྱིད་ལུག་པ་མེད་པ་དང། དགེ་བའི་བཤེས་གཉེན་བཙལ་བས་ཡིད་མི་བདེ་བ་མི་སྐྱེད་པ་དང། དགེ་བའི་བཤེས་གཉེན་བཙལ་བ་ལས་ཕྱིར་མི་ལྡོག་པ་དང། དགེ་བའི་བཤེས་
[045-214b4] གཉེན་ལ་མོས་ཤིང་དད་པའི་ཡིད་ལས་རྣམ་པར་མི་ལྡོག་པ་དང། དགེ་བའི་བཤེས་གཉེན་གྱི་ངོར་བལྟ་བ་ལས་ཕྱིར་མི་ཟློག་པ་དང། དགེ་བའི་བཤེས་གཉེན་གྱི་གདམས་ངག་གི་ཚུལ་ལ་
[045-214b5] ཞུམ་པ་མེད་པ་དང། དགེ་བའི་བཤེས་གཉེན་ལ་རིམ་གྲོ་དང། བསྙེན་བཀུར་བྱ་བས་མི་སྐྱོ་བ་དེ་ལྟ་བུ་ནི་ཤིན་ཏུ་དཀོན་ནོ། །རིགས་ཀྱི་བུ། ཁྱོད་ཀྱིས་ཁོ་བོའི་འཁོར་འདི་དག་མཐོང་ངམ་
[045-214b6] སྨྲས་པ། འཕགས་པ། མཐོང་ངོ། །སྨྲས་པ། རིགས་ཀྱི་བུ། འདི་དག་ཀུན་ཀྱང་ཁོ་བོས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་བདག་སྟེ། འདི་དག་ནི་ཁོ་བོས་
[045-214b7] དེ་བཞིན་གཤེགས་པའི་རིགས་སུ་བསྐྱེད་པའོ། །འདི་དག་ནི་ཁོ་བོས་ཕ་རོལ་ཏུ་ཕྱིན་པས་བསྟུད་དེ། གསོས་པའོ། །འདི་དག་ནི་ཁོ་བོས་ཆོས་དཀར་པོ་ཐམས་ཅད་ཀྱིས་བསྐྱེད་པའོ། །འདི་དག་


[045-215a0] [215A] 
[045-215a1] ༄༅། །ནི་ཁོ་བོས་དེ་བཞིན་གཤེགས་པའི་སྟོབས་བཅུ་ལ་རྣམ་པར་བསྐྱེད་པའོ། །འདི་དག་ནི་ཁོ་བོས་འཇིག་རྟེན་གྱི་རིགས་ལས་གྱེན་དུ་བསྐྱོད་པའོ། །འདི་དག་ནི་
[045-215a2] ཁོ་བོས་དེ་བཞིན་གཤེགས་པའི་རིགས་ལ་བཀོད་པའོ། །འདི་དག་ནི་ཁོ་བོས་འཇིག་རྟེན་གྱི་ལམ་གྱི་འཁོར་ལོ་ལས་བཟློག་པའོ། །འདི་དག་ནི་ཁོ་བོས་ཆོས་ཀྱི་འཁོར་ལོ་བསྐོར་
[045-215a3] བ་ལ་བཙུད་པའོ། །འདི་དག་ནི་ཁོ་བོས་ངན་སོང་གསུམ་གྱི་རྒྱུད་དུ་ལྟུང་བ་ལས་ཡོངས་སུ་བཟུང་བའོ། །འདི་དག་ནི་ཁོ་བོས་ཆོས་ཉིད་ཁོང་དུ་ཆུད་པར་བྱ་བ་ལ་བཀོད་པ་སྟེ། རིགས་
[045-215a4] ཀྱི་བུ། དེ་ལྟར་ན་བྱང་ཆུབ་སེམས་དཔའ་རྣམས་སེམས་ཅན་ཐམས་ཅད་ཀྱི་སྐྱབས་སུ་གྱུར་པ་ཡིན་ནོ། །རིགས་ཀྱི་བུ། ཁོ་བོ་ནི་ཡིད་ཀྱི་མཛོད་ནས་བྱུང་བའི་བསོད་ནམས་མང་པོ་ཐོབ་
[045-215a5] པ་སྟེ། དེའི་མཐུས་ཁོ་བོ་ནི་ཟས་འདོད་པ་རྣམས་ལ་ཟས་ཀྱི་སྦྱིན་པ་བྱེད་དོ། །བཏུང་བ་འདོད་པ་རྣམས་ལ་བཏུང་བ་དང། རོ་དམ་པ་འདོད་པ་རྣམས་ལ་རོའི་དམ་པ་དང། བཟའ་བ་
[045-215a6] འདོད་པ་རྣམས་ལ་བཟའ་བ་དང། བཅའ་བ་འདོད་པ་རྣམས་ལ་བཅའ་བ་དང། བལྡག་པ་འདོད་པ་རྣམས་ལ་བལྡག་པ་དང། མུར་པ་འདོད་པ་རྣམས་ལ་མུར་བ་དང། གོས་འདོད་
[045-215a7] པ་རྣམས་ལ་གོས་དང། མེ་ཏོག་འདོད་པ་རྣམས་ལ་མེ་ཏོག་དང། ཕྲེང་བ་འདོད་པ་རྣམས་ལ་ཕྲེང་བ་དང། སྤོས་འདོད་པ་རྣམས་ལ་སྤོས་དང། བདུག་པ་འདོད་པ་རྣམས་ལ་


[045-215b0] [215B] 
[045-215b1] བྱུག་པ་འདོད་པ་རྣམས་ལ་བྱུག་པ་དང། ཕྱེ་མ་འདོད་པ་རྣམས་ལ་ཕྱེ་མ་དང། རྒྱན་དང་ལྷབ་ལྷུབ་འདོད་པ་རྣམས་ལ་རྒྱན་དང་ལྷབ་ལྷུབ་དང། རིན་པོ་ཆེ་འདོད་པ་རྣམས་
[045-215b2] ལ་རིན་པོ་ཆེ་དང། གསེར་འདོད་པ་རྣམས་ལ་གསེར་དང། དངུལ་འདོད་པ་རྣམས་ལ་དངུལ་དང། མུ་ཏིག་འདོད་པ་རྣམས་ལ་མུ་ཏིག་དང། རྟེན་འདོད་པ་རྣམས་ལ་རྟེན་དང་
[045-215b3] སྟན་འདོད་པ་རྣམས་ལ་སྟན་དང། མལ་ཆ་འདོད་པ་རྣམས་ལ་མལ་ཆ་དང། ན་བའི་གསོས་སྨན་དང། ཡོ་བྱད་འདོད་པ་རྣམས་ལ་ན་བའི་གསོས་སྨན་དང་ཡོ་བྱད་དང། བཞོན་པ་འདོད་
[045-215b4] པ་རྣམས་ལ་བཞོན་པ་དང། དགའ་བ་འདོད་པ་རྣམས་ལ་དགའ་བ་དང་གླང་པོ་དང། རྟ་དང། ཤིང་རྟ་དང། བ་ལང་དང། བོང་བུ་དང། མ་ཧེ་དང། ར་ལུག་འདོད་པ་རྣམས་ལ་
[045-215b5] གླང་པོ་དང། རྟ་དང། ཤིང་རྟ་དང། བ་ལང་དང། བོང་བུ་དང། མ་ཧེ་དང། ར་ལུག་དང། རྒྱལ་མཚན་དང། གདུགས་དང། བ་དན་འདོད་པ་རྣམས་ལ། རྒྱལ་མཚན་དང། གདུགས་དང་
[045-215b6] བ་དན་དང། བྲན་ཕོ་དང། བྲན་མོ་འདོད་པ་རྣམས་ལ་བྲན་ཕོ་དང། བྲན་མོ་དང། འཁོར་གྱི་བྱིས་པ་འདོད་པ་རྣམས་ལ་འཁོར་གྱི་བྱིས་པ་དང། བུད་མེད་འདོད་པ་རྣམས་ལ་བུད་མེད་
[045-215b7] དང༑ བུ་མོ་གཞོན་ནུ་འདོད་པ་རྣམས་ལ་བུ་མོ་གཞོན་ནུ་དང། ཅོད་པན་དང། གཙུག་གི་རིན་པོ་ཆེ་འདོད་པ་རྣམས་ལ་ཅོད་པན་དང་གཙུག་གི་རིན་པོ་ཆེ་དང། ཐོར་པག་དང་བཅས་


[045-216a0] [216A] 
[045-216a1] ༄༅། །པའི་གཙུག་གི་རིན་པོ་ཆེ་འདོད་པ་རྣམས་ལ་ཐོར་པག་དང་བཅས་པའི་གཙུག་གི་རིན་པོ་ཆེ་དང། སྐྲ་མཐོན་མཐིང་དྲི་མ་མེད་པའི་དཀྱིལ་འཁོར་འདོད་པ་
[045-216a2] རྣམས་ལ། སྐྲ་མཐོན་མཐིང་དྲི་མ་མེད་པའི་དཀྱིལ་འཁོར་གྱི་སྦྱིན་པ་བྱེད་པ་ནས། ཡོ་བྱད་སྣ་ཚོགས་ཐམས་ཅད་འདོད་པ་རྣམས་ལ་ཡང་ཡོ་བྱད་སྣ་ཚོགས་ཐམས་ཅད་ཀྱི་སྦྱིན་པ་
[045-216a3] བྱེད་དོ། །རིགས་ཀྱི་བུ། ཡུད་ཙམ་ཞིག་སྡོད་དང། དེའུ་རེ་མངོན་སུམ་དུ་མཐོང་བར་འགྱུར་རོ། །དེ་སྐད་དུ་ཁྱིམ་བདག་མཁས་པས་ཚིག་དེ་བརྗོད་མ་ཐག་ཏུ་དེའི་མོད་ལ། སེམས་
[045-216a4] ཅན་གྲངས་མེད་པ་ཞིག་ཁྱིམ་བདག་མཁས་པའི་སྔོན་གྱི་སྨོན་ལམ་གྱིས་བོས་པས། ཕྱོགས་ཐ་དད་པ་དང། ཡུལ་ཐ་དད་པ་དང། གནས་ཐ་དད་པ་དང། གྲོང་ཁྱེར་ཐ་དད་པ་དང་
[045-216a5] གྲོང་རྡལ་ཐ་དད་པ་དང། ཚོང་འདུས་ཐ་དད་པ་དང། ལྗོངས་ཐ་དད་པ་དང། འཁོར་གྱི་གྲོང་ཐ་དད་པ་དང། ཁྱིམ་ཐ་དད་པ་དང། སེམས་ཅན་གྱི་རྒྱུད་ཐ་དད་པ་དང། སེམས་ཅན་
[045-216a6] གྱི་རིགས་ཐ་དད་པ་དང། སེམས་ཅན་རྣམ་པ་མི་མཐུན་པ་ཐ་དད་པ་དང། ལམ་གྱི་རྒྱུད་ཐ་དད་པ་དང། གནས་ཀྱི་རྣམ་པ་དང། མིང་དུ་བྱ་བ་ཐ་དད་པ་དང། སེམས་ཅན་སྐྱེ་མཆེད་
[045-216a7] རྣམ་པར་དག་པ་སྣ་ཚོགས་དང་ལྡན་པ་ཁ་ཟས་སྣ་ཚོགས་དོན་དུ་གཉེར་བ། ཁ་ཟས་སྣ་ཚོགས་འདོད་པ། བསམ་པ་ཐ་དད་པ་བཟའ་བ་དང་བཏུང་བ་གཙང་བ་འདོད་པ་དང་


[045-216b0] [216B] 
[045-216b1] ཁ་ཟས་རྣམ་པ་ཐ་དད་པ་སྣ་ཚོགས་དོན་དུ་གཉེར་བ། ལམ་གྱི་རྒྱུད་རྣམ་པ་སྣ་ཚོགས་ཀྱི་ཁྱད་པར་དུ་སྐྱེས་པའི་སྐྱེ་མཆེད་ལ་གནས་པ་འདི་ལྟ་སྟེ། མིའི་ནང་ནས་འབྲས་
[045-216b2] ཆན་དང། སྲན་ཆན་དང། འཁུར་བ་དང། སྐྱོ་མ་དང། ཉ་དང་ཤ་ལ་སོགས་པ། ཁམ་གྱིས་བཟའ་བའི་ཁ་ཟས་སྣ་ཚོགས་དོན་དུ་གཉེར་བ་དང། མིའི་ནང་ནས་ཇི་ལྟ་བ་བཞིན་དུ་འགྲོ་
[045-216b3] བའི་རྒྱུད་ཐམས་ཅད་རྣམ་པར་སྤྱོད་པ་དག་ལས་ཀྱང། ཁ་ཟས་དང་བཏུང་བ་སྣ་ཚོགས་དོན་དུ་གཉེར་བ་དག་དེ་ལྟར་བྱང་ཆུབ་སེམས་དཔའི་མཐུ་དང། བྱང་ཆུབ་སེམས་དཔའི་སྦྱིན་པ་
[045-216b4] ཐོགས་པ་མེད་པར་གཏོང་བའི་རྔའི་སྒྲ་དང། བྱང་ཆུབ་སེམས་དཔའི་སྔོན་གྱི་སྨོན་ལམ་གྱིས་བོས་པས་ཀུན་ཀྱང་འོངས་པར་གྱུར་ཏེ། འོངས་ནས་ཀྱང་ཁྱིམ་བདག་མཁས་པ་ལ་སློང་
[045-216b5] མོ་འདེབས་སོ། །གདོང་དུ་ལྟའོ། །སྡོད་དོ། །གསོལ་བ་འདེབས་སོ། །དེ་ནས་ཁྱིམ་བདག་མཁས་པས། སློང་བ་དེ་དག་ཀུན་ནས་འདུས་པར་ཤེས་ནས་ཡུད་ཙམ་དུ་བསམས་ཏེ། ནམ་
[045-216b6] མཁའ་ལ་བལྟས་པ་དང། ནམ་མཁའི་དབྱིངས་ནས་ཁ་ཟས་དང་བཏུང་བ་རྣམ་པ་སྣ་ཚོགས། རོ་སྣ་ཚོགས་དང་ལྡན་པ། ཁ་དོག་སྣ་ཚོགས་དང་ལྡན་པ། དྲི་སྣ་ཚོགས་དང་ལྡན་
[045-216b7] པ་མང་པོ་འཐོན་ཏེ། ལག་མཐིལ་དུ་འོངས་པར་གྱུར་ཏོ། །དེས་དེ་དག་ཡོངས་སུ་བླངས་ཤིང་དེ་ལྟར་ཀུན་ནས་འདུས་པའི་སློང་མོ་པ་མོས་པ་སྣ་ཚོགས་དང་ལྡན་པ་དེ་དག་ཅི་འདོད་


[045-217a0] [217A] 
[045-217a1] ༄༅། །པའི་ཟས་དང། བཏུང་བའི་རྣམ་པ་དང། ཡོ་བྱད་ཀྱི་ཁྱད་པར་ཐམས་ཅད་ཀྱིས་ཡོངས་སུ་ཚིམ་པར་བྱས་སོ། །ཅི་འདོད་པ་ཡོངས་སུ་བྱིན་ནོ། །རབ་ཏུ་དགའ་བར་
[045-217a2] བྱས་སོ། །ཤིན་ཏུ་ཚིམ་པར་བྱས་སོ། །དགའ་བ་ཤིན་ཏུ་སྐྱེ་བར་བྱས་སོ། །ཉམས་ཤིན་ཏུ་བདེ་བར་བྱས་སོ། །ཡིད་རབ་ཏུ་དགའ་བར་བྱས་སོ། །དེ་ལྟར་དེ་དག་ཤིན་ཏུ་ཚིམ་པར་
[045-217a3] བྱས་ནས། དེས་ཀྱང་མཆོག་སྟེ། དེའི་འོག་ཏུ་ཆོས་བསྟན་པ་འདི་ལྟ་སྟེ། ཡེ་ཤེས་ཀྱི་ཚོགས་རྒྱ་ཆེན་པོ་བསགས་པའི་རྒྱུ་ཡོངས་སུ་བརྗོད་དེ། ཆོས་བསྟན་ཏོ། །ཕོངས་པ་ཐམས་
[045-217a4] ཅད་འབྱུང་མི་སྲིད་པའི་རྒྱུ་ཡོངས་སུ་བརྗོད་པ་དང། སྐྱིད་པ་ཆེན་པོ་ཡོངས་སུ་འགྲུབ་པའི་རྒྱུ་ཡོངས་སུ་བརྗོད་པ་དང། ཆོས་ཀྱི་ཡེ་ཤེས་ཀྱི་ཚུལ་འཐོབ་པ་འབྱུང་བའི་རྒྱུ་ཡོངས་སུ་བརྗོད་
[045-217a5] པ་དང། བསོད་ནམས་ཀྱི་ཚོགས་རྒྱ་ཆེན་པོ་བསགས་པའི་རྒྱུ་ཡོངས་སུ་བརྗོད་པ་དང། དགའ་བ་བཟའ་བའི་ཟས་རབ་ཏུ་འཐོབ་པ་འབྱུང་བའི་རྒྱུ་ཡོངས་སུ་བརྗོད་པ་དང། མཚན་
[045-217a6] དང། དཔེ་བྱད་བཟང་པོས་ཤིན་ཏུ་བརྒྱན་པའི་ལུས་འཐོབ་པ་འབྱུང་བའི་རྒྱུ་ཡོངས་སུ་བརྗོད་པ་དང། ཐུབ་པ་མེད་པའི་སྟོབས་རྣམ་པར་དག་པ་འཐོབ་པ་འབྱུང་བའི་རྒྱུ་ཡོངས་སུ་
[045-217a7] བརྗོད་པ་དང། བླ་ན་མེད་པའི་ཁ་ཟས་ཡོངས་སུ་ཤིས་པ་འཐོབ་པ་འབྱུང་བའི་རྒྱུ་ཡོངས་སུ་བརྗོད་པ་དང། བདུད་ཀྱི་དཔུང་ཐམས་ཅད་རབ་ཏུ་འཇོམས་པའི་བསོད་ནམས་ཀྱི་སྟོབས་


[045-217b0] [217B] 
[045-217b1] བརྗོད་པ་བྱས་ཏེ་ཆོས་སྟོན་ཏོ། །དེ་ཁ་ཟས་དོན་དུ་གཉེར་ཅིང་འོངས་པ་རྣམས་ལ་ནམ་མཁའི་དབྱིངས་ནས་ཁ་ཟས་རྣམ་པ་སྣ་
[045-217b2] ཚོགས་བླངས་ཤིང་ཚིམ་པར་བྱས་ཏེ། དེ་དག་ལ་ཚེ་དང། མདོག་དང། སྟོབས་དང། བདེ་བ་དང། སྤོབས་པ་ཕུན་སུམ་ཚོགས་པ་ཐོབ་པར་བྱ་བའི་ཕྱིར་ཆོས་བསྟན་ཏོ། །དེས་བཏུང་བ་
[045-217b3] དོན་དུ་གཉེར་ཅིང་འོངས་པ་རྣམས་ལ། བཏུང་བ་མང་པོ་ཞིམ་པ་ཁ་ན་མ་ཐོ་བ་མེད་པ། ཡིད་ཤིན་ཏུ་དགའ་བ་བྱེད་པ་དེ་དག་གིས་ཚིམ་པར་བྱས་ནས། དེ་དག་ལ་འཁོར་བས་སྐོམ་ཞིང་འཁོར་
[045-217b4] བ་ལ་དགའ་བ་ལས་རྣམ་པར་བཟློག་པ་དང། སངས་རྒྱས་ཀྱི་ཆོས་ལ་དགའ་ཞིང་སངས་རྒྱས་ཀྱི་ཆོས་ལ་མོས་པ་ཡོངས་སུ་བསྐྱེད་པའི་ཕྱིར་ཆོས་བསྟན་ཏོ། །དེས་རོའི་མཆོག་དོན་དུ་གཉེར་
[045-217b5] ཞིང་འོངས་པ་རྣམས་ལ་རོའི་མཆོག་སྣ་ཚོགས་མངར་བ་དང། སྐྱུར་བ་དང། ལན་ཚ་དང། ཚ་བ་དང། ཁ་བ་དང། བསྐ་བ་རྣམ་པ་ཐ་དད་པས་ཡོངས་སུ་ཚིམ་པར་བྱས་ཏེ། དེའི་འོག་ཏུ་
[045-217b6] སྐྱེས་བུ་ཆེན་པོའི་མཚན་རོ་བྲོ་བའི་མཆོག་ཐོབ་པར་བྱ་བའི་ཕྱིར་ཆོས་བསྟན་ཏོ། །དེས་བཞོན་པ་དོན་དུ་གཉེར་ཞིང། ཕྱོགས་ཀྱི་རྒྱུད་སྣ་ཚོགས་ནས་འོངས་པ་རྣམས་ལ་བཞོན་པ་སྣ་
[045-217b7] ཚོགས་ཀྱི་སྦྱིན་པས་ཡོངས་སུ་བསྟུད་དེ། དེ་དག་ཐེག་པ་ཆེན་པོ་ལ་གནས་པར་བྱ་བའི་ཕྱིར་ཆོས་བསྟན་ཏོ། །དེས་གོས་དོན་དུ་གཉེར་ཅིང་ཕྱོགས་སྣ་ཚོགས་ནས་འོངས་པ་ཀུན་ནས་


[045-218a0] [218A] 
[045-218a1] ༄༅། །འདུས་པར་ཤེས་ནས་ཡུད་ཙམ་དུ་བསམས་ཏེ། ནམ་མཁའི་དབྱིངས་ལ་བལྟས་པ་དང། ནམ་མཁའི་དབྱིངས་ལས་གོས་སྣ་ཚོགས་དང། སྔོན་པོ་
[045-218a2] དང། སེར་པོ་དང། དམར་པོ་དང། དཀར་པོ་དང། ལེབ་རྒན་དང་ཤེལ་གྱི་ཁ་དོག་ཏུ་འདུག་པ། ཁ་དོག་སྣ་ཚོགས་ཅན། ཁ་དོག་དུ་མར་རྣམ་པར་དག་པ་དག་འཐོན་ཅིང་
[045-218a3] ལག་པའི་མཐིལ་དུ་འོངས་པས། དེས་དེ་དག་གི་སློང་མོ་པ་དེ་དག་ལ་ཡོངས་སུ་བསྟུད་ནས། དེ་བཞིན་གཤེགས་པའི་ངོ་ཚ་ཤེས་པ་དང་ཁྲེལ་ཡོད་པ་བླ་ན་མེད་པ་དང། མདོག་
[045-218a4] གསེར་གྱི་ཁ་དོག་ལྟ་བུ་ཐོབ་པར་འགྱུར་བ་རྣམ་པར་དག་པར་བྱ་བའི་ཕྱིར་ཆོས་བསྟན་ཏོ། །དེ་བཞིན་དུ་ཡོ་བྱད་སྣ་ཚོགས་ཐམས་ཅད་ཀྱིས། ཇི་ལྟར་འོངས་པའི་སློང་མོ་པ་རྣམས་ལ་
[045-218a5] བསྟུད་བྱས་ནས། ཅི་རིགས་སུ་ཆོས་བསྟན་ཏོ། །དེ་ལྟར་ཁྱིམ་བདག་མཁས་པས་བྱང་ཆུབ་སེམས་དཔའི་རྣམ་པར་ཐར་པ་བསམ་གྱིས་མི་ཁྱབ་པའི་ཡུལ་བསྟན་པ་བྱས་ནས་
[045-218a6] ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ཁོ་བོས་ནི་ཡིད་ཀྱི་མཛོད་ནས་བྱུང་བའི་བསོད་ནམས་ཀྱི་རྣམ་པར་ཐར་པ་འདི་ཤེས་པར་ཟད་ན། ཁོ་བོས་
[045-218a7] བྱང་ཆུབ་སེམས་དཔའ་ཡོ་བྱད་ལ་དབང་ཐོབ་པ། རིན་པོ་ཆེའི་ལག་པ་ཐོབ་པར་གྱུར་པ། འཇིག་རྟེན་གྱི་ཁམས་མ་ལུས་པ་ཐམས་ཅད་ལག་པས་ཡོངས་སུ་ཁེབས་པར་བྱས་


[045-218b0] [218B] 
[045-218b1] སངས་རྒྱས་ཀྱི་མཆོད་པ་སྣ་ཚོགས་བསྒྲུབ་པའི་ཕྱིར། དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་རིན་པོ་ཆེའི་ཁ་དོག་སྣ་ཚོགས་ཀྱི་སྤྲིན་གྱི་ཆར་རབ་ཏུ་
[045-218b2] འབེབས་པ། དེ་བཞིན་དུ་རྒྱན་ཁ་དོག་སྣ་ཚོགས་ཀྱི་སྤྲིན་དང། ཅོད་པན་ཁ་དོག་སྣ་ཚོགས་ཀྱི་སྤྲིན་དང། ཁང་པ་བརྩེགས་པ་ཁ་དོག་སྣ་ཚོགས་ཀྱི་སྤྲིན་དང། ན་བཟའ་ཁ་དོག་སྣ་
[045-218b3] ཚོགས་ཀྱི་སྤྲིན་དང། ལྷ་རྫས་ཀྱི་རོལ་མོ་བརྡུང་བ་དང། དཀྲོལ་བ་དང། གླུ་ཡིད་དུ་འོང་བའི་དབྱངས་སྙན་པ་སྣ་ཚོགས་ཀྱི་སྤྲིན་དང། མ་ཏོག་ཁ་དོག་སྣ་ཚོགས་ཀྱི་སྤྲིན་དང། སྤོས་
[045-218b4] ཁ་དོག་སྣ་ཚོགས་ཀྱི་སྤྲིན་དང། བདུག་སྤོས་དང། ཕྲེང་བ་དང་བྱུག་པ་དང། ཕྱེ་མ་དང། ཆོས་གོས་དང། གདུགས་དང། རྒྱལ་མཚན་དང། བ་དན་ཁ་དོག་སྣ་ཚོགས་དང། རྣམ་
[045-218b5] པ་ཐམས་ཅད་དུ་སངས་རྒྱས་ཐམས་ཅད་མཆོད་པའི་སྤྲིན་གྱི་ཆར་དང། དེ་བཞིན་གཤེགས་པའི་འཁོར་གྱི་དཀྱིལ་འཁོར་ཐམས་ཅད་དང་སེམས་ཅན་ཐམས་ཅད་ཀྱི་གནས་
[045-218b6] སུ་སངས་རྒྱས་ཐམས་ཅད་མཆོད་ཅིང་བསྙེན་བཀུར་བ་དང། སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། གདུལ་བར་བྱ་བའི་ཕྱིར་ཡོ་བྱད་ཐམས་ཅད་ཀྱི་སྤྲིན་གྱི་ཆར་
[045-218b7] འབེབས་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པའམ། རྣམ་པར་འཕྲུལ་པ་བསྟན་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན་


[045-219a0] [219A] 
[045-219a1] ༄༅། །གྲོང་ཁྱེར་སེང་གེའི་གཟུགས་ཞེས་བྱ་བ་ཡོད་དེ། དེ་ན་ཆོས་ཀྱི་ཚོང་དཔོན་རིན་ཆེན་གཙུག་ཕུད་ཅེས་བྱ་བ་འདུག་གི། དེའི་གན་དུ་སོང་ལ་ཇི་ལྟར་
[045-219a2] བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིང། དེ་ནས་ཚོང་དཔོན་གྱི་བུ་ནོར་བཟང་དགའ་རངས་ཏེ་
[045-219a3] མགུ་ཞིང་ཉམས་བདེ་ལ་ཚིམ་ཞིང་ཡིད་བདེ་བ་སྐྱེས་ནས། ཁྱིམ་བདག་མཁས་པ་ལ་ཆོས་ཀྱི་རིམ་གྲོས་སློབ་མའི་ཚུལ་བསྟན་ཏེ། དེའི་བྱིན་གྱི་རླབས་ཀྱིས་སངས་རྒྱས་
[045-219a4] ཀྱི་ཆོས་ཐམས་ཅད་ཐོབ་པར་འགྱུར་བར་ཡོངས་སུ་བལྟ་ཞིང། ཐམས་ཅད་མཁྱེན་པ་ཉིད་ཀྱང་དེ་ལ་རག་ལུས་པར་བལྟ་བ་དང། དགེ་བའི་བཤེས་གཉེན་དབེན་པར་སེམས་
[045-219a5] རྒྱུན་མི་འཆད་པར་བསྟན་པ་དང། དགེ་བའི་བཤེས་གཉེན་གྱི་བཀའ་ཤིན་ཏུ་ཉན་པའི་སེམས་དང་ལྡན་པར་བསྟན་པ་དང། དགེ་བའི་བཤེས་གཉེན་གྱི་དབང་དུ་
[045-219a6] འགྱུར་བའི་རྗེས་སུ་འབྲང་བར་བྱ་བ་དང། དགེ་བའི་བཤེས་གཉེན་གྱི་གདམས་ངག་དང་ཚིག་མཉན་པར་བྱ་བ་དང། དགེ་བའི་བཤེས་གཉེན་ལས་བྱུང་བའི་དང་པའི་དབང་
[045-219a7] པོ་ལ་བསམ་པ་བྱེད་ཅིང། དགེ་བའི་བཤེས་གཉེན་གྱིས་བཏམས་ཏེ་བཏང་བས། དགེ་བའི་བཤེས་གཉེན་བསྟེན་ཅིང་བཀུར་བ་དང། རྗེས་སུ་འབྲང་བར་བྱ་བའི་སེམས་


[045-219b0] [219B] 
[045-219b1] འཚལ་ཏེ། ཁྱིམ་བདག་མཁས་པ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་
[045-219b2] བལྟས་ཏེ། ཁྱིམ་བདག་མཁས་པའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང། བསོད་ནམས་ཀྱི་ཆུ་བོ་དེ་ལ་ནི་ཡིད་ཆེས་པར་སེམས། བསོད་ནམས་ཀྱི་ཞིང་དེ་ལ་ནི་ཡང་
[045-219b3] དག་པར་བལྟ། བསོད་ནམས་ཀྱི་རི་བོ་དེ་ནི་ཡོངས་སུ་སྦྱོང། བསོད་ནམས་ཀྱི་མུ་སྟེགས་དེ་ལ་ནི་ཡང་དག་པར་འཛེག་བསོད་ནམས་ཀྱི་མཛོད་དེ་ནི་རྣམ་པར་འབྱེད། བསོད་ནམས་ཀྱི་
[045-219b4] གཏེར་དེ་ལ་ནི་ཤིན་ཏུ་བལྟ། བསོད་ནམས་ཀྱི་དཀྱིལ་འཁོར་དེ་ནི་ཡོངས་སུ་སྤྱོད། བསོད་ནམས་ཀྱི་ཕུང་པོ་དེ་ནི་ཡང་དག་པར་ལེན། བསོད་ནམས་ཀྱི་སྟོབས་དེ་ནི་ཡོངས་སུ་བསྐྱེད། བསོད་
[045-219b5] ནམས་ཀྱི་ཤུགས་དེ་ནི་རྣམ་པར་འཕེལ་བར་བྱེད་ཅིང། མཐར་གྱིས་གྲོང་ཁྱེར་སེང་གེའི་གཟུགས་གང་ན་བ་དེར་ཕྱིན་ཏེ། ཆོས་ཀྱི་ཚོང་དཔོན་རིན་ཆེན་གཙུག་ཕུད་ཡོངས་སུ་ཚོལ་ཚོལ་བ་
[045-219b6] ལས༑ ཚོང་འདུས་ཀྱི་སྲང་ཞིང་ན་འདུག་པ་མཐོང་ནས། དེས་དེའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། གཡས་ཕྱོགས་སུ་བསྐོར་བ་བྱས་ནས་མདུན་དུ་འདུག་སྟེ། ཐལ་མོ་སྦྱར་ནས་
[045-219b7] འདི་སྐད་ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་


[045-220a0] [220A] 
[045-220a1] ༄༅། །པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ན། འཕགས་པ། ལམ་གང་གིས་བདག་ཐམས་ཅད་མཁྱེན་པ་ཉིད་དུ་
[045-220a2] འབྱུང་བར་འགྱུར་བ་དེ་ལྟ་བུའི་བྱང་ཆུབ་སེམས་དཔའི་ལམ་གྱི་མན་ངག་ལེགས་པར་མི་སྩལ་ཏམ། དེ་ནས་ཆོས་ཀྱི་ཚོང་དོན་རིན་ཆེན་གཙུག་ཕུད་ཀྱིས། ཚོང་དཔོན་གྱི་བུ་
[045-220a3] ནོར་བཟང་གི་ལག་ནས་བཟུང་སྟེ། རང་གི་ཁྱིམ་གང་ན་བ་དེར་ཁྲིད་དེ། ཁྱིམ་དེ་བསྟན་ནས་འདི་སྐད་ཅེས་སྨྲས་སོ། །རིགས་ཀྱི་བུ་ཁོ་བོའི་ཁྱིམ་ལ་ལྟོས་ཤིག་ཅེས་ནས། དེས་
[045-220a4] བལྟས་ན་ཁྱིམ་དེ་དག་ཅིང་འོད་གསལ་ལ། འཛམ་བུ་ཆུ་ཀླུང་གི་གསེར་ལས་བྱས་པ་སྟེ། ཡངས་ཤིང་མཐོ་ལ་དངུལ་གྱིས་ར་བས་བསྐོར་བ། ཤེལ་གྱི་རྩིག་པས་ཤིན་ཏུ་ལེགས་
[045-220a5] པར་བརྩིགས་ཏེ་མཛེས་པར་བྱས་པ། བཻ་ཌཱུརྱའི་ཕུང་པོ་བརྒྱ་ཕྲག་སྟོང་གིས་རབ་ཏུ་བརྒྱན་པ། མུ་ས་ར་གལ་པའི་ཀ་བ་བཀྱེ་བ། མུ་ཏིག་དམར་པོ་ལས་བྱས་པའི་སེང་གེའི་ཁྲི་
[045-220a6] ཤིན་ཏུ་བཤམས་པ། ནོར་བུ་རིན་པོ་ཆེ་རང་བཞིན་སྣང་བའི་སེང་གེའི་རྒྱལ་མཚན་བསྒྲེང་བ། ནོར་བུ་རིན་པོ་ཆེ་རྣམ་པར་སྣང་བའི་བླ་རེ་བྲེས་པ། གསེར་གྱི་དྲ་བ་ཡིད་བཞིན་གྱི་
[045-220a7] ནོར་བུས་བརྒྱན་པས་ཀུན་ནས་ཡོག་པ། ནོར་བུ་རིན་པོ་ཆེ་སྣ་ཚོགས་གྲངས་མེད་པས་རབ་ཏུ་བརྒྱན་པ། ཨསྨ་གར་བྷ་ལས་བརྩིགས་པའི་རྫིང་བུ་ཆུ་བསིལ་པས་གང་བ་དང་


[045-220b0] [220B] 
[045-220b1] རིན་པོ་ཆེ་ཐམས་ཅད་ཀྱི་ཤིང་གིས་བསྐོར་བ། རྒྱ་ཆེ་ཞིང་ཡངས་པ། རིམ་པ་བཅུར་བརྩེགས་པ། ཤིན་ཏུ་མཐོ་བ། སྒོ་བརྒྱད་དང་ལྡན་པར་འདུག་པ་མཐོང་ནས་
[045-220b2] དེས་ཁྱིམ་དེའི་ནང་དུ་ཕྱིན་ཏེ། ཀུན་ཏུ་བལྟས་ན། རིམ་ཁང་ཐ་མའི་ནང་ན། བཟའ་བ་དང། བཏུང་བའི་རྣམ་པ་ཡོངས་སུ་གཏོང་བ་མཐོང་ངོ། །རིམ་ཁང་གཉིས་པའི་ནང་ན། གོས་ཀྱི་
[045-220b3] རྣམ་པ་ཐམས་ཅད་ཡོངས་སུ་གཏོང་བ་མཐོང་ངོ། །རིམ་ཁང་གསུམ་པའི་ནང་ན། རིན་པོ་ཆེ་ཐམས་ཅད་ཀྱི་རྒྱན་དང་ལྷབ་ལྷུབ་ཡོངས་སུ་གཏོང་བ་མཐོང་ངོ། །རིམ་ཁང་བཞི་པའི་
[045-220b4] ནང་ན། བཙུན་མོའི་འཁོར་དགའ་བའི་ཡོ་བྱད་དུ་བྱ་བ། བུད་མེད་རིན་པོ་ཆེ་ས་ཆེན་པོའི་སྟེང་ན་བཟང་དུ་བྱ་བ་ཡོངས་སུ་གཏོང་བ་མཐོང་ངོ། །རིམ་ཁང་ལྔ་པའི་ནང་ན། ས་ལྔ་པ་ལ་
[045-220b5] གནས་པའི་བྱང་ཆུབ་སེམས་དཔའི་ཆོས་ཡང་དག་པར་འགྲོ་བའི་དགའ་བ་ལ་མོས་པ། འཇིག་རྟེན་ལ་ཕན་པ་དང། བདེ་བའི་སེམས་ཀྱི་སྤྱོད་པ་དང་ལྡན་པ། གཙུག་ལག་ཐམས་
[045-220b6] ཅད་མངོན་པར་སྒྲུབ་པ། གཟུངས་ཀྱི་ཚུལ་དང། ཏིང་ངེ་འཛིན་གྱི་ཕྱག་རྒྱ་དང། ཏིང་ངེ་འཛིན་ལས་རྣམ་པར་ལྡང་བ་དང། ཏིང་ངེ་འཛིན་ལ་རྣམ་པར་སྤྱད་པ་དང། ཡེ་ཤེས་ཀྱི་
[045-220b7] སྣང་བ་མངོན་པར་སྒྲུབ་པ་འདུས་ཤིང་འཁོད་པར་མཐོང་ངོ། །རིམ་ཁང་དྲུག་པའི་ནང་ན། བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྣམ་པར་སྤྱོད་པ་རབ་ཏུ་


[045-221a0] [221A] 
[045-221a1] ༄༅། །ཐོབ་པ། ཤེས་རབ་ཤིན་ཏུ་ཟབ་པ། རབ་ཏུ་ཞི་བའི་ཆོས་ཐམས་ཅད་མངོན་པར་ཤེས་པ། ཏིང་ངེ་འཛིན་དང། གཟུངས་ཀྱི་སྒོ་དང། སྙིང་པོ་མང་
[045-221a2] པོས་སྒོ་ཀུན་ནས་འབྱུང་བ། བསྒྲིབས་པ་མེད་པའི་སྤྱོད་ཡུལ་ཅན་མི་གཉིས་པ་ལ་ཡང་དག་པར་སྤྱོད་པ། ཆོས་ཡང་དག་པར་འགྲོ་བ་ལ་རྣམ་པར་འཕྲུལ་བ། ཤེས་རབ་ཀྱི་ཕ་
[045-221a3] རོལ་ཏུ་ཕྱིན་པའི་རྒྱུད་ཀྱི་རྗེས་སུ་འབྲང་ཞིང་རྣམ་པར་དབྱེ་བ་དང། རབ་ཏུ་གསལ་བར་བྱེད་པ། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་མང་པོ་ཡང་དག་པར་འགྲོ་བ་བྱེད་པ་རྣམས་ཀུན་
[045-221a4] ནས་འདུས་ཤིང་འཁོད་པ་མཐོང་སྟེ། འདི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་ཞི་བའི་སྙིང་པོ་ཞེས་བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་འགྲོ་བ་ཐམས་ཅད་དུ་ཡེ་
[045-221a5] ཤེས་རྣམ་པར་ཕྱེ་བ་ཞེས་བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་མི་གཡོ་བའི་གླིང་ཞེས་བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་རྡུལ་དང་བྲལ་བའི་འོད་ཅེས་བྱ་བ་
[045-221a6] དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་ཐུབ་པར་དཀའ་བ་ཞེས་བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་འགྲོ་བ་ཐམས་ཅད་མོས་པར་བྱེད་ཅིང། རྗེས་སུ་འབྲང་བའི་
[045-221a7] དཀྱིལ་འཁོར་ཞེས་བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་ཕྱི་བཞིན་འབྲང་བའི་ཚུལ་གྱི་དཀྱིལ་འཁོར་ཞེས་བྱ་བ་དང་ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་རྒྱ་མཚོའི་


[045-221b0] [221B] 
[045-221b1] ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་ཀུན་ཏུ་ལྟ་བའི་བཏང་སྙོམས་ཐོབ་པ་ཞེས་བྱ་བ་དང་ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་མི་ཟད་པའི་མཛོད་དང་ལྡན་
[045-221b2] པ་ཞེས་བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་ཆོས་ཐམས་ཅད་ཀྱི་ཚུལ་རྒྱ་མཚོ་ཞེས་བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་འགྲོ་བ་རྒྱ་མཚོའི་རྗེས་སུ་སོང་བ་ཞེས་
[045-221b3] བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་ཐོགས་པ་མེད་པའི་སྤོབས་པ་ཞེས་བྱ་བ་དང། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་ཆོས་ཀྱི་སྤྲིན་ལ་དམིགས་པས་རིམ་པས་མི་དམིགས་
[045-221b4] པའི་གནས་ཞེས་བྱ་བ་དང། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་སྒོ་དེ་དག་ལ་སོགས་པ། ཤེས་རབ་ཀྱི་ཕ་རོལ་ཏུ་ཕྱིན་པ་གྲངས་མེད་པ་བརྒྱ་སྟོང་ཕྲག་བཅུ་ཚང་བར་ཡང་དག་པར་
[045-221b5] བགྲོ་བ་བྱེད་ཅིང། རྒྱན་བརྗོད་དུ་མེད་པ་ཤིན་ཏུ་རྣམ་པར་ཕྱེ་བའི་འཁོར་གྱི་དཀྱིལ་འཁོར་ན་འཁོད་པ་མཐོང་བར་གྱུར་ཏེ། །རིམ་ཁང་བདུན་པའི་ནང་ན། བྱང་ཆུབ་སེམས་དཔའ་
[045-221b6] སྒྲ་བརྙན་ལྟ་བུའི་བཟོད་པ་རབ་ཏུ་ཐོབ་པ། ཐབས་དང་ཡེ་ཤེས་རྣམ་པར་གདོན་མི་ཟ་བ་ལ་ཤིན་ཏུ་བྱུང་བ། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་སྤྲིན་ཡང་དག་པར་འཛིན་
[045-221b7] པ་ཤ་སྟག་འདུས་ཤིང་འཁོད་པར་མཐོང་ངོ། །རིམ་ཁང་བརྒྱད་པའི་ནང་ན། བྱང་ཆུབ་སེམས་དཔའ་མ་ཉམས་པར་འགྲོ་བའི་མངོན་པར་ཤེས་པ་རབ་ཏུ་ཐོབ་པ། འཇིག་རྟེན་གྱི་


[045-222a0] [222A] 
[045-222a1] ༄༅། །ཁམས་ཐམས་ཅད་དུ་རྣམ་པར་རྒྱུ་བ། འཁོར་གྱི་དཀྱིལ་འཁོར་ཐམས་ཅད་དུ་གཟུགས་བརྙན་རབ་ཏུ་འབྱུང་བ། ཆོས་ཀྱི་དབྱིངས་ཐམས་ཅད་དུ་
[045-222a2] ལུས་ཤིན་ཏུ་རྣམ་པར་ཕྱེ་བ། དེ་བཞིན་གཤེགས་པ་ཐམས་ཅད་ཀྱི་ཞབས་ཀྱི་དྲུང་ནས་གུད་དུ་མི་འཕགས་པའི་ཡུལ་དང་ལྡན་པ། སངས་རྒྱས་ཐམས་ཅད་ཀྱི་སྐུ་ལ་ཡང་དག་
[045-222a3] པར་གཞོལ་བ། དེ་བཞིན་གཤེགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་སྔོན་དུ་བརྗོད་པའི་གཏམ་གྱི་སྐྱེས་བུར་གྱུར་པ་ཤ་སྟག་ཀུན་ནས་འདུས་ཤིང་འཁོད་པ་མཐོང་
[045-222a4] ངོ། །རིམ་ཁང་དགུ་པའི་ནང་ན། བྱང་ཆུབ་སེམས་དཔའ་ཚེ་གཅིག་གིས་ཐོགས་པ་ཤ་སྟག་འདུས་ཤིང་འཁོད་པ་མཐོང་ངོ། །རིམ་ཁང་བཅུ་པའི་ནང་ན། དེ་བཞིན་གཤེགས་པ་
[045-222a5] ཐམས་ཅད་ཐོག་མ་བྱང་ཆུབ་ཏུ་ཐུགས་བསྐྱེད་པ་དང། སྤྱོད་པ་དང། འབྱུང་བ་དང། སྨོན་ལམ་རྒྱ་མཚོ་དང། སངས་རྒྱས་ཀྱི་རྣམ་པར་འཕྲུལ་བའི་ཡུལ་དང། སངས་རྒྱས་ཀྱི་
[045-222a6] ཞིང་དང། འཁོར་གྱི་དཀྱིལ་འཁོར་ཐམས་ཅད་དང་བཅས་པ་དང་ཆོས་ཀྱི་འཁོར་ལོ་རབ་ཏུ་སྒྲོག་པ་དང་བཅས་པ་དང། སེམས་ཅན་འདུལ་བ་མཛད་པའི་བྱིན་གྱི་རླབས་དང་
[045-222a7] བཅས་པར་མཐོང་ངོ། །མཐོང་ནས་ཀྱང་ཆོས་ཀྱི་ཚོང་དཔོན་རིན་ཆེན་གཙུག་ཕུད་ལ་འདི་སྐད་ཅེས་སྨྲས་སོ། །འཕགས་པ། ཁྱོད་ལ་འདི་ལྟ་བུའི་ཕུན་སུམ་ཚོགས་པ་མངའ་ན་


[045-222b0] [222B] 
[045-222b1] ཇི་ལྟ་བུ་ཞིག་ཏུ་སྦྱང་བ་མཛད་མཛད། དགེ་བའི་རྩ་བ་ནི་སུ་ཞིག་ལ་ཡོངས་སུ་བསྐྲུན་བསྐྲུན། དེས་སྨྲས་པ། རིགས་ཀྱི་བུ། ཁོ་བོས་དྲན་ཏེ། འདས་
[045-222b2] པའི་དུས་ཀྱི་བསྐལ་པ་སངས་རྒྱས་ཀྱི་ཞིང་གི་རྡུལ་ཤིན་ཏུ་ཕྲ་བ་སྙེད་འདས་པའི་ཡང་ཕ་རོལ་གཅིག་ན། འཇིག་རྟེན་གྱི་ཁམས་འཁོར་ལོ་སྣ་ཚོགས་ཞེས་བྱ་བར། དེ་བཞིན་གཤེགས་པ་
[045-222b3] ཆོས་ཀྱི་དབྱིངས་འོད་ཟེར་མཐའ་ཡས་པས་ཡོངས་སུ་བརྒྱན་པའི་ཆོས་ཀྱི་རྒྱལ་པོ་ཞེས་བྱ་བ་མཁྱེན་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་
[045-222b4] ན་མེད་པ་སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འཇིག་རྟེན་དུ་བྱུང་སྟེ་དེ་བཞིན་གཤེགས་པ་དེ་ཡེ་ཤེས་རྣམ་པར་སྣང་བ་ལ་
[045-222b5] སོགས་པ། ཉན་ཐོས་བྱེ་བ་ཕྲག་བརྒྱ་དང། ཡེ་ཤེས་ཉི་མའི་གཟི་བརྗིད་ལ་སོགས་པ། བྱང་ཆུབ་སེམས་དཔའ་བྱེ་བ་བརྒྱ་ཕྲག་སྟོང་དང་ཐབས་གཅིག་ཏུ་རྒྱལ་པོ་ཆོས་ཀྱི་དབང་ཕྱུག་
[045-222b6] རྒྱལ་པོས་སྤྱན་དྲངས་ནས། བཟའ་ཤིང་གི་ར་བ་ཆེན་པོ་རིན་ཆེན་རྒྱལ་མཚན་གྱིས་མཛེས་པ་ཞེས་བྱ་བར་གཤེགས་ཏེ། དེ་བཞིན་གཤེགས་པ་དེ་གྲོང་ཁྱེར་དུ་གཤེགས་ནས་
[045-222b7] ཚོང་འདུས་ཀྱི་སྲང་ནས་བཞུད་པའི་ཚེ། ཁོ་བོས་དེ་བཞིན་གཤེགས་པ་དེ་དང། བྱང་ཆུབ་སེམས་དཔའ་དང། ཉན་ཐོས་ཀྱི་དགེ་འདུན་དང་བཅས་པ་ལ་མཆོད་པ་བྱ་བའི་ཕྱིར་སིལ་


[045-223a0] [223A] 
[045-223a1] ༄༅། །སྙན་དང། རོལ་མོའི་སྒྲ་ཞིག་ཀྱང་ཕྱུང། སྤོས་ཀྱི་རི་ལུ་གཅིག་གཅིག་ཀྱང་བསྲེགས་ཏེ། བདུག་སྤོས་ཀྱིས་བསངས་སོ། །སྤོས་ཀྱི་རི་ལུ་གཅིག་པོ་
[045-223a2] དེ་དེ་ལྟར་བསྲེགས་པས། ཞག་བདུན་དུ་འཛམ་བུའི་གླིང་ཐམས་ཅད་ཀྱང་སྤོས་ཀྱི་ན་བུན་གྱི་སྤྲིན་ཁ་དོག་སྣ་ཚོགས་དང་ལྡན་པ་སེམས་ཅན་ཐམས་ཅད་ཀྱི་ལུས་དང་འདྲ་བས་
[045-223a3] ཡོངས་སུ་ཁེབས་པར་གྱུར་ཏོ། །སྤོས་ཀྱི་ན་བུན་གྱི་སྤྲིན་དེ་དག་ལས་ཀྱང་སྒྲ་འདི་སྐད་དུ་བརྗོད་དེ། དེ་བཞིན་གཤེགས་པ་ནི་བསམ་གྱིས་མི་ཁྱབ་པ་སྟེ། དུས་གསུམ་དུ་དྲི་མ་མེད་
[045-223a4] པའི་ཡེ་ཤེས་ཀྱི་ཕུང་པོ་དང་ལྡན་པའོ། །ཐམས་ཅད་མཁྱེན་པ་སྟེ། སྒྲིབ་པ་ཐམས་ཅད་མི་མངའ་བའོ། །ཉོན་མོངས་པའི་བག་ཆགས་ཐམས་ཅད་ཡོངས་སུ་བྱང་བ་སྟེ། དེ་བཞིན་
[045-223a5] གཤེགས་པ་ལ་ཡོན་ཕུལ་བ་ཐམས་ཅད་ཀྱང། ཐམས་ཅད་མཁྱེན་པའི་དོན་ཆེན་པོ་ཚད་མེད་པ་བསྒྲུབ་པར་འགྱུར་རོ། །ཐམས་ཅད་མཁྱེན་པ་ཉིད་དུ་ཡང་དག་པར་གཞོལ་བར་འགྱུར་
[045-223a6] རོ་ཞེས་དེ་སྐད་དུ་ཁོ་བོའི་དགེ་བའི་རྩ་བ་ཡོངས་སུ་སྨིན་པར་བྱ་བ་དང། སེམས་ཅན་ཐམས་ཅད་དགེ་བའི་རྩ་བ་ལ་ཤུགས་ཡང་དག་པར་བསྐྱེད་པའི་ཕྱིར། སྤོས་ཀྱི་ན་བུན་གྱི་སྤྲིན་དེ་
[045-223a7] ལས༑ སངས་རྒྱས་ཀྱི་བྱིན་གྱི་རླབས་ཀྱིས་སྒྲའི་རྣམ་པ་དེ་ལྟ་བུ་བྱུང་ངོ། །རིགས་ཀྱི་བུ། དེ་ལྟར་དེ་བཞིན་གཤེགས་པའི་བྱིན་གྱི་རླབས་ཀྱིས་བསྟན་པའི་ཆོ་འཕྲུལ་གྱི་དགེ་བའི་རྩ་བ་


[045-223b0] [223B] 
[045-223b1] ཁོ་བོས་གནས་གསུམ་དུ་ཡོངས་སུ་བསྔོས་ཏེ། གསུམ་གང་ཞེ་ན། འདི་ལྟར་ཕོངས་པ་ཐམས་ཅད་ཤིན་ཏུ་རྒྱུན་གཅད་པ་དང་དམ་པའི་ཆོས་མཉན་པ་དང་མི་འབྲལ་བ་དང་
[045-223b2] དགེ་བའི་བཤེས་གཉེན་སངས་རྒྱས་དང་བྱང་ཆུབ་སེམས་དཔའ་ཐམས་ཅད་མཐོང་བ་ཡོངས་སུ་རྫོགས་པར་འགྱུར་པར་བྱ་བའི་ཕྱིར་ཡོངས་སུ་བསྔོས་སོ། །རིགས་ཀྱི་བུ། ཁོ་བོས་
[045-223b3] ནི་བྱང་ཆུབ་སེམས་དཔའི་རྣམ་པར་ཐར་པ། སྨོན་ལམ་གྱི་དཀྱིལ་འཁོར་ཐོགས་པ་མེད་པའི་རྒྱན་ཅེས་བྱ་བ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་དཔའི་ཡོན་ཏན་རིན་པོ་ཆེ་
[045-223b4] ཚད་མེད་པའི་འབྱུང་གནས་སུ་གྱུར་པ། སངས་རྒྱས་ཀྱི་སྐུ་རྒྱ་མཚོ་དང་ཐ་མི་དད་པ་ལ་ཞུགས་པ། ཐ་མི་དད་པའི་ཆོས་ཀྱི་སྤྲིན་གྱི་ཆར་ཡང་དག་པར་འཛིན་པ། ཐ་མི་དད་པའི་ཡོན་ཏན་
[045-223b5] རྒྱ་མཚོ་ལ་ཞུགས་པ། ཀུན་ཏུ་བཟང་པོའི་སྤྱོད་པའི་དྲ་བ་རྣམ་པར་རྒྱས་པར་གྱུར་པ། ཏིང་ངེ་འཛིན་ཐ་མི་དད་པའི་ཡུལ་ལ་ཞུགས་པ། བྱང་ཆུབ་སེམས་དཔའ་ཐམས་ཅད་ཐ་མི་
[045-223b6] དད་པས་དགེ་བའི་རྩ་བ་རྒྱུན་གཅིག་ཏུ་གྱུར་པ། དེ་བཞིན་གཤེགས་པ་ཐམས་ཅད་དང་ཐ་མི་དད་ཅིང་རྣམ་པར་མི་རྟོག་པར་སྤྱོད་པ་དུས་གསུམ་ཐ་མི་དད་པས་མཉམ་པ་ཉིད་ལ་
[045-223b7] ཞུགས་པ། བསྐལ་པ་ཐམས་ཅད་ཐ་མི་དད་པར་ཡོངས་སུ་གནས་པས་མི་སྐྱོ་བ། ཀུན་ཏུ་ལྟ་བ་ཐ་མི་དད་པའི་ཡུལ་གྱི་ས་ལ་གནས་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་


[045-224a0] [224A] 
[045-224a1] ༄༅། །པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན་ཡུལ་སྦའི་རྩ་བ་ཞེས་བྱ་བ་ཡོད་དེ། དེའི་གྲོང་ཁྱེར་ཀུན་ནས་སྒོ་ཞེས་
[045-224a2] བྱ་བ་ན། ཚོང་དཔོན་སྤོས་འཚོང་ཀུན་ཏུ་ལྟ་བ་ཞེས་བྱ་བ་འདུག་གི། དེའི་གན་དུ་སོང་ལ་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་
[045-224a3] དང༑ ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས་ཆོས་ཀྱི་ཚོང་དཔོན་རིན་ཆེན་གཙུག་ཕུད་ཀྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། ཆོས་ཀྱི་
[045-224a4] ཚོང་དཔོན་རིན་ཆེན་གཙུག་ཕུད་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་ཡང་དང་ཡང་བལྟས་ཏེ། ཆོས་ཀྱི་ཚོང་དཔོན་རིན་ཆེན་གཙུག་ཕུད་ཀྱི་དྲུང་ནས་
[045-224a5] སོང་ངོ།། །།བམ་པོ་དགུ་བཅུ་ལྔ་པ། དེ་ནས་ཚོང་དཔོན་གྱི་བུ་ནོར་བཟང་སངས་རྒྱས་མཐའ་ཡས་པ་མཐོང་བ་ལ་ཞུགས་པ། བྱང་ཆུབ་སེམས་དཔའ་
[045-224a6] མཐའ་ཡས་པ་དང་འགྲོགས་པ་རབ་ཏུ་ཐོབ་པ། བྱང་ཆུབ་སེམས་དཔའི་ལམ་མཐའ་ཡས་པའི་ཚུལ་གྱིས་སྣང་བར་གྱུར་པ། ཆོས་ཀྱི་ཚུལ་མཐའ་ཡས་པས་མངོན་པར་
[045-224a7] བརླན་པས་ཤིན་ཏུ་རྟོགས་པའི་སེམས་དང་ལྡན་པ། བྱང་ཆུབ་སེམས་དཔའི་མོས་པ་མཐའ་ཡས་པའི་ལམ་གྱི་རྣམ་པར་དག་པ། བྱང་ཆུབ་སེམས་དཔའི་དབང་པོ་


[045-224b0] [224B] 
[045-224b1] བྱང་ཆུབ་སེམས་དཔའི་བསམ་པ་མཐའ་ཡས་པའི་སྟོབས་ལ་གནས་པ། བྱང་ཆུབ་སེམས་དཔའི་སྤྱོད་པ་མཐའ་ཡས་པའི་རྗེས་སུ་སོང་བའི་
[045-224b2] སེམས་དང་ལྡན་པ། བྱང་ཆུབ་སེམས་དཔའི་སྨོན་ལམ་མཐའ་ཡས་པའི་སྟོབས་ཡོངས་སུ་སྐྱེས་པ། བྱང་ཆུབ་སེམས་དཔའ་གཞན་གྱིས་ཐུབ་པ་མེད་པ་མཐའ་ཡས་པའི་རྒྱལ་
[045-224b3] མཚན་ཅན། བྱང་ཆུབ་སེམས་དཔའི་ཡེ་ཤེས་སྣང་བ་མཐའ་ཡས་པའི་རྒྱུད་དང་ལྡན་པ། བྱང་ཆུབ་སེམས་དཔའི་ཆོས་མཐའ་ཡས་པའི་སྣང་བ་རབ་ཏུ་ཐོབ་པ་དེ། མཐར་གྱིས་
[045-224b4] ཡུལ་སྦའི་རྩ་བ་གང་ན་བ་དེར་ཕྱིན་ནས། གྲོང་ཁྱེར་ཀུན་ནས་སྒོ་ཡོངས་སུ་ཚོལ་ཞིང་ཕྱོགས་དང། ཕྱོགས་མཚམས་དང། ཡུལ་ཕྱོགས་ཉེན་ཀོར་ཀུན་དང། སྒང་དང། གཤོང་
[045-224b5] དང༑ མཉམ་པ་དང། མི་མཉམ་པ་ཐམས་ཅད་དུ་ཡོངས་སུ་སྐྱོ་བ་མེད་པའི་བསམ་པ་དང། འཇིགས་པ་མེད་པའི་སེམས་དང། ལྡོག་པ་མེད་པའི་བརྩོན་འགྲུས་དང། ཐུབ་པ་
[045-224b6] མེད་པའི་སེམས་ཀྱིས་དགེ་བའི་བཤེས་གཉེན་གྱི་གདམས་ངག་མ་བརྗེད་པ་དང། རྟག་ཏུ་དགེ་བའི་བཤེས་གཉེན་གྱི་སྤྱོད་པ་མ་ནོར་བས་སེམས་རབ་ཏུ་བསྒོས་པ་དང། སྒོ་
[045-224b7] ཀུན་ནས་རྣམ་པར་དམིགས་པའི་དབང་པོ་དང་ལྡན་པ་དང། བག་མེད་པ་ཐམས་ཅད་དང་བྲལ་བ་དང། མིག་དང་རྣ་བ་གཡེང་བ་མེད་པར་ཀུན་ཏུ་ཚོལ་ཚོལ་ནས། ཡུལ་སྦའི་རྩ་


[045-225a0] [225A] 
[045-225a1] ༄༅། །པའི་དབུས་ཤིག་ན། གྲོང་ཁྱེར་ཀུན་ནས་སྒོ་ཚོང་འདུས་ཀྱི་རྡུལ་སྟོང་ཕྲག་བཅུའི་གནས་སུ་གྱུར་པ་དེ། ཤིན་ཏུ་བཟང་པོ་གྲུབ་པ། ར་བ་བརྟན་
[045-225a2] པས་བསྐོར་བ། ཤིན་ཏུ་མཐོ་བ། བཞི་མདོ་བརྒྱད་ཀྱིས་བརྒྱན་པ་འདུག་པར་མཐོང་སྟེ། དེའི་ནང་ན་སྤོས་འཚོང་ཀུན་ཏུ་ལྟ་བ་ཡང་སྤོས་འཚོང་གི་ཁྱམས་ཤིག་ན་
[045-225a3] འདུག་པ་མཐོང་ནས། སྤོས་འཚོང་ཀུན་ཏུ་ལྟ་བ་གང་ན་བ་དེར་ཕྱིན་ཏེ། སྤོས་འཚོང་ཀུན་ཏུ་ལྟ་བའི་རྐང་པ་གཉིས་ལ་སྤྱི་བོས་ཕྱག་འཚལ་ནས་མདུན་དུ་འདུག་སྟེ་
[045-225a4] ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན་ཇི་ལྟར་བྱང་ཆུབ་སེམས་དཔས་
[045-225a5] བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏོ། །སྨྲས་པ། རིགས་ཀྱི་བུ། དེ་ལྟར་ཁྱོད་ཀྱིས་བླ་ན་མེད་པ་ཡང་དག་
[045-225a6] པར་རྫོགས་པའི་བྱང་ཆུབ་ཏུ་སེམས་བསྐྱེད་པ་ལེགས་སོ། །ལེགས་སོ་།རིགས་ཀྱི་བུ། ཁོ་བོས་ནི་སེམས་ཅན་ཐམས་ཅད་ཀྱི་ནད་ཤེས་ཏེ་རླུང་ལས་གྱུར་པ་དང་
[045-225a7] མཁྲིས་པ་ལས་གྱུར་པ་དང། བད་ཀན་ལས་གྱུར་པ་དང། ཆ་མཉམ་པར་འཁྲུགས་པ་དང། གཞན་གྱིས་གནོད་པར་བྱས་པ་དང། མི་མ་ཡིན་པ་ལས་གྱུར་པ་དང་


[045-225b0] [225B] 
[045-225b1] སྔགས་དང། མཚོན་དང། རོ་ལངས་པའི་སྦྱོར་བ་སྣ་ཚོགས་དང། མེ་ལས་གྱུར་པ་དང། ཆུས་བསྐྱོད་པ་ལས་གྱུར་པ་དང། དངངས་པ་དང། འཇིགས་པ་
[045-225b2] སྣ་ཚོགས་ལས་གྱུར་པ་ཐམས་ཅད་ཀྱང་ཤེས་སོ། །ནད་དེ་དག་ཐམས་ཅད་ཞི་བར་བྱ་བའང་ཤེས་ཏེ། འདི་ལྟར་སྣུམ་པར་བྱ་བའང་རབ་ཏུ་ཤེས་སོ། །སྐྱུག་པར་བྱ་བ་དང། བཀྲུ་
[045-225b3] བ་དང། བརྟ་བ་དང། གཏར་བ་དང། སྣའི་ཆོ་ག་དང། ཉར་དང། དུགས་དང། ལུམས་དང། བྱུག་པ་དང། དུག་གསོ་བ་དང། འབྱུང་པོའི་གདོན་མེད་པར་བྱ་བ་དང་
[045-225b4] བཅུད་དང། ཁྲུས་དང། བཞག་པ་དང། བསྐྱེད་པ་དང། ཁ་དོག་སྦྱང་བ་དང། ཉམ་བསྟོད་པའང་རབ་ཏུ་ཤེས་ཏེ། རིགས་ཀྱི་བུ་ཕྱོགས་བཅུ་ནས་སེམས་ཅན་གང་ཇི་
[045-225b5] སྙེད་ཅིག་ཁོ་བོའི་དྲུང་དུ་འོང་བ་དེ་དག་ཐམས་ཅད་ཀྱི་ནད་ཐམས་ཅད་ཀྱང་རབ་ཏུ་ཞི་བར་བྱེད་དེ། ནད་སོས་ནས་ཀྱང་ལེགས་པར་བཀྲུ་བ་དང། ལུས་ལ་བྱུག་པས་བྱུགས་པ་བྱས་ནས་
[045-225b6] ཅི་ཚུལ་གྱི་རྒྱན་གྱིས་ཡན་ལག་ཤིན་ཏུ་བརྒྱན་ཏེ། ཅི་རིགས་པའི་གོས་ལུས་ལ་བསྐོན་ནས། ཁ་ཟས་བྲོ་བའི་མཆོག་དང་ལྡན་པ་སྣ་ཚོགས་ཀྱིས་ཡོངས་སུ་ཚིམ་པར་བྱས་
[045-225b7] ཏེ༑ ནོར་དཔག་ཏུ་མེད་པས་ཀྱང་ཕུན་སུམ་ཚོགས་པར་བྱེད་དོ། །དེའི་འོག་ཏུ་ཡང་དེ་དག་ལ་མི་གཙང་བ་བསྟན་ཅིང་འདོད་ཆགས་སྤང་བའི་ཕྱིར་ཆོས་སྟོན་ཏོ། །བྱམས་པ་


[045-226a0] [226A] 
[045-226a1] ༄༅། །ཆེན་པོ་ཡོངས་སུ་བསྔགས་ཤིང་ཞེ་སྡང་སྤང་བའི་ཕྱིར་ཆོས་སྟོན་ཏོ། །ཆོས་རྣམ་པར་དབྱེ་བའི་བྱེ་བྲག་བསྟན་ཅིང་གཏི་མུག་སྤང་བའི་ཕྱིར་
[045-226a2] ཆོས་སྟོན་ཏོ། །ཁྱད་པར་ཁོང་དུ་ཆུད་པའི་ཚུལ་གྱི་སྒོ་ཡང་དག་པར་བསྟན་ཅིང་ཆ་མཉམ་པའི་སྤྱོད་པ་དང། ཉོན་མོངས་པ་སྤང་བའི་ཕྱིར་ཆོས་སྟོན་ཏོ། །སངས་རྒྱས་ཀྱི་
[045-226a3] ཡོན་ཏན་གྱི་ཆོས་དང་ལྡན་པའི་གཏམ་ཐམས་ཅད་ཡོངས་སུ་བརྗོད་ཅིང། བྱང་ཆུབ་ཀྱི་སེམས་འབྱུང་བའི་རྒྱུ་ཡོངས་སུ་སྟོན་ཏོ་།འཁོར་བའི་སྡུག་བསྔལ་ཚད་གཟུང་དུ་མེད་
[045-226a4] པ་ཡོངས་སུ་བསྟན་ཅིང། སྙིང་རྗེ་ཆེན་པོ་འབྱུང་བའི་རྒྱུ་ཡོངས་སུ་སྟོན་ཏོ། །བསོད་ནམས་དང་ཡེ་ཤེས་ཀྱི་ཚོགས་རྒྱ་ཆེན་པོ་བསགས་པ་ཡང་དག་པར་བསྔགས་ཤིང་
[045-226a5] ཡོན་ཏན་ཚད་མེད་པ་འཐོབ་པ་དང་འབྱུང་བའི་རྒྱུ་ཡོངས་སུ་སྟོན་ཏོ། །སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། གདུལ་བར་བྱ་བ་ཡོངས་སུ་བསྟན་ཅིང། ཐེག་
[045-226a6] པ་ཆེན་པོའི་སྨོན་ལམ་འབྱུང་བའི་རྒྱུ་ཡོངས་སུ་སྟོན་ཏོ། །སངས་རྒྱས་ཀྱི་ཞིང་ཐམས་ཅད་དང། བསྐལ་པ་ཐམས་ཅད་དུ་གནས་པར་བྱ་བའི་སྤྱོད་པའི་དྲ་བ་ཤིན་ཏུ་རྒྱས་
[045-226a7] པར་བཤད་ཅིང། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་འཐོབ་པ་དང་འབྱུང་བའི་རྒྱུ་ཡོངས་སུ་སྟོན་ཏོ། །སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་བསྔགས་


[045-226b0] [226B] 
[045-226b1] དཔེ་བྱད་བཟང་པོས་བརྒྱན་པའི་སངས་རྒྱས་ཀྱི་སྐུ་འཐོབ་པ་དང། འབྱུང་བའི་རྒྱུ་ཡོངས་སུ་སྟོན་ཏོ་།ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་
[045-226b2] བརྗོད་ཅིང། དེ་བཞིན་གཤེགས་པའི་སྐུ་ཡོངས་སུ་དག་པ་ཐམས་ཅད་དུ་འགྲོ་བ་ཐོབ་པ་དང་འབྱུང་བའི་རྒྱུ་ཡོངས་སུ་སྟོན་ཏོ། །བཟོད་པའི་ཕ་རོལ་ཏུ་ཕྱིན་པ་ཡོངས་སུ་བརྗོད་
[045-226b3] ཅིང། དེ་བཞིན་གཤེགས་པའི་སྐུ་གཟུགས་དང། སྐུ་མདོག་རྣམ་པར་དག་པ་བསམ་གྱིས་མི་ཁྱབ་པའི་རྒྱུ་ཡོངས་སུ་སྟོན་ཏོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡོངས་
[045-226b4] སུ་བརྗོད་ཅིང། དེ་བཞིན་གཤེགས་པའི་སྐུ་ཐུབ་པར་དཀའ་བ་ཡོངས་སུ་སྟོན་ཏོ། །བསམ་གཏན་གྱི་ཕ་རོལ་ཏུ་ཕྱིན་པ་ཡོངས་སུ་བརྗོད་ཅིང་དེ་བཞིན་གཤེགས་པའི་སྐུ་
[045-226b5] ཟིལ་གྱིས་མ་ནོན་པ་རྣམ་པར་དག་པ་ཡོངས་སུ་སྟོན་ཏོ། །ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་བརྗོད་ཅིང། ཆོས་ཀྱི་སྐུ་ཡོངས་སུ་སྟོན་ཏོ། །ཐབས་མཁས་པའི་ཕ་
[045-226b6] རོལ་ཏུ་ཕྱིན་པ་ཡོངས་སུ་བརྗོད་ཅིང། འགྲོ་བ་ཐམས་ཅད་ལ་མངོན་དུ་གྱུར་པའི་སྐུ་གཙང་ཞིང་རྣམ་པར་དག་པ་ཡོངས་སུ་སྟོན་ཏོ་།སྨོན་ལམ་གྱི་ཕ་རོལ་ཏུ་ཕྱིན་པ་ཡོངས་
[045-226b7] སུ་བརྗོད་ཅིང། བསྐལ་པ་ཐམས་ཅད་ཀྱི་དུས་སུ་འགྲོ་བ་ཐམས་ཅད་ཀྱི་སེམས་དང་འགྲོགས་པའི་སྐུ་རྣམ་པར་དག་པ་ཡོངས་སུ་སྟོན་ཏོ་།སྟོབས་ཀྱི་ཕ་རོལ་ཏུ་ཕྱིན་པ་


[045-227a0] [227A] 
[045-227a1] ༄༅། །ཡོངས་སུ་བརྗོད་ཅིང། སངས་རྒྱས་ཀྱི་ཞིང་ཐམས་ཅད་དུ་མངོན་པར་འབྱུང་བའི་སྐུ་རྣམ་པར་དག་པ་ཡོངས་སུ་སྟོན་ཏོ། །ཡེ་ཤེས་ཀྱི་ཕ་རོལ་
[045-227a2] ཏུ་ཕྱིན་པ་ཡོངས་སུ་བརྗོད་ཅིང། འགྲོ་བ་ཐམས་ཅད་ཀྱི་བསམ་པ་ཇི་ལྟ་བ་བཞིན་དུ་ཚིམ་པར་མཛད་པའི་སྐུ་རྣམ་པར་དག་པ་ཡོངས་སུ་སྟོན་ཏོ། །མི་དགེ་བའི་ཆོས་ཐམས་
[045-227a3] ཅད་ལས་རྣམ་པར་ལྡོག་པ་ཡོངས་སུ་བརྗོད་ཅིང། བལྟ་ན་ཕུལ་དུ་བཟང་བའི་སྐུ་རྣམ་པར་དག་པ་ཡོངས་སུ་སྟོན་ཏོ། །དེ་ལྟར་དེ་དག་ཆོས་ཀྱི་སྦྱིན་པས་ཡོངས་སུ་བསྡུས་ཏེ། ནོར་
[045-227a4] དང་རིན་པོ་ཆེ་མཐའ་ཡས་པའི་ཚོགས་ཀྱིས་ཉེ་བར་བརྟན་པ་བྱས་ཤིང་སོ་སོར་འགྱེད་དོ། །ཡང་རིགས་ཀྱི་བུ། ཁོ་བོ་ནི་སྤོས་དང་བདུག་སྤོས་དང། བསྒོ་བ་དང། བསྐུ་བ་
[045-227a5] སྦྱོར་ཤེས་ཏེ། འདི་ལྟར་སྤོས་ཀྱི་རྒྱལ་པོ་གཞལ་དུ་མེད་པ་ལ་སོགས་པ་དང། སྤོས་ཀྱི་རྒྱལ་པོ་སིནྡྷུ་ཝ་ར་ལ་སོགས་པ་དང། སྤོས་ཀྱི་རྒྱལ་པོ་མི་ཕམ་པ་ལ་སོགས་པ་དང་
[045-227a6] སྤོས་ཀྱི་རྒྱལ་པོ་རྣམ་པར་གསལ་བྱེད་ལ་སོགས་པ་དང། སྤོས་ཀྱི་རྒྱལ་པོ་ཉི་མ་ཡོད་པ་ལ་སོགས་པ་དང། སྤོས་ཀྱི་རྒྱལ་པོ་དུས་དང་མཐུན་པ་ལ་སོགས་པ་དང། སྤོས་ཀྱི་
[045-227a7] རྒྱལ་པོ་སྤྲུལ་གྱི་སྙིང་པོའི་ཙན་དན་ལ་སོགས་པ་དང། སྤོས་ཀྱི་རྒྱལ་པོ་སྤྲིན་གྱི་ཨ་ག་རུ་ལ་སོགས་པ་དང། སྤོས་ཀྱི་རྒྱལ་པོ་དབང་པོ་མི་འཁྲུགས་པ་ལ་སོགས་པ་སྤོས་


[045-227b0] [227B] 
[045-227b1] །ཡང་རིགས་ཀྱི་བུ་ཁོ་བོས་ནི་སེམས་ཅན་ཐམས་ཅད་ཡོངས་སུ་ཚིམ་པར་བྱེད་པ་དང། སྒོ་ཐམས་ཅད་ནས་སངས་རྒྱས་བལྟ་ཞིང་མཆོད་
[045-227b2] པ་དང། བསྙེན་བཀུར་བའི་སྤོས་ཀྱི་གཟུགས་ཤེས་ཏེ། རིགས་ཀྱི་བུ་སེམས་ཅན་ཐམས་ཅད་ཡོངས་སུ་ཚིམ་པར་བྱེད་པ་དང། སྒོ་ཐམས་ཅད་ནས་སངས་རྒྱས་བལྟ་ཞིང་མཆོད་
[045-227b3] པ་དང། བསྙེན་བཀུར་བའི་སྤོས་ཀྱི་གཟུགས་འདིས་ཁོ་བོའི་བསམ་པ་ཐམས་ཅད་ཀྱང་ཡོངས་སུ་རྫོགས་པར་འགྱུར་ཏེ། དེའི་མཐུས་ཁོ་བོ་སེམས་ཅན་ཐམས་ཅད་ཡོངས་སུ་སྐྱོབ་
[045-227b4] པའི་རྒྱན་གྱི་སྤྲིན་བྱིན་གྱིས་རློབ་པ་བྱེད་དོ། འདི་ལྟར་སྤོས་ཀྱི་ཁང་པ་བརྩེགས་པའི་སྤྲིན་གྱི་རྒྱན་ནས། རྣམ་པ་ཐམས་ཅད་དུ་དེ་བཞིན་གཤེགས་པ་མཆོད་ཅིང་རིམ་གྲོར་བྱ་
[045-227b5] བའི་རྒྱན་གྱི་སྤྲིན་གྱི་བར་དུ་བྱིན་གྱིས་རློབ་པ་བྱེད་དོ། །རིགས་ཀྱི་བུ། ཁོ་བོ་ནི་ནམ་དེ་བཞིན་གཤེགས་པ་ལ་མཆོད་པར་བྱ་བར་འདོད་པར་གྱུར་པ་དེའི་ཚེ། ཁོ་བོས་སེམས་
[045-227b6] ཅན་ཐམས་ཅད་ཡོངས་སུ་ཚིམ་པར་བྱེད་པ་དང། སྒོ་ཐམས་ཅད་ནས་སངས་རྒྱས་བལྟ་ཞིང་མཆོད་པ་དང་བསྙེན་བཀུར་བའི་སྤོས་ཀྱི་གཟུགས་འདི་ལས་སྤོས་ཀྱི་མཛོད་ཀྱི་ཁང་པ་
[045-227b7] བརྩེགས་པའི་སྤྲིན་ཚད་གཟུང་དུ་མེད་པ་བཏོན་ཅིང། ཕྱོགས་བཅུའི་ཆོས་ཀྱི་དབྱིངས་ཐམས་ཅད་ན་བཞུགས་པའི་དེ་བཞིན་གཤེགས་པའི་ཆོས་ཀྱི་དཀྱིལ་འཁོར་གྱི་ཆོས་ཀྱི་དབྱིངས་


[045-228a0] [228A] 
[045-228a1] ༄༅། །ཐམས་ཅད་དུ་སྤོས་ཐམས་ཅད་ཀྱི་མཛོད་ཀྱི་ཁང་པ་བརྩེགས་པའི་སྤྲིན་གྱི་རྒྱན་བྱིན་གྱིས་རློབ་པ་བྱེད་དོ། །ཆོས་ཀྱི་དབྱིངས་ཐམས་ཅད་དུ་སངས་
[045-228a2] རྒྱས་ཀྱི་ཞིང་ཐམས་ཅད་ཡོངས་སུ་སྦྱོང་བའི་སྤྲིན་གྱི་རྒྱན་དང། སྤོས་ཀྱི་ཁང་པའི་སྤྲིན་གྱི་རྒྱན་དང། སྤོས་ཀྱི་ར་བའི་སྤྲིན་གྱི་རྒྱན་དང། སྤོས་ཀྱི་བ་གམ་གྱི་སྤྲིན་གྱི་རྒྱན་
[045-228a3] དང༑ སྤོས་ཀྱི་རྟ་བབས་ཀྱི་སྤྲིན་གྱི་རྒྱན་དང། སྤོས་ཀྱི་སྐར་ཁུང་གི་སྤྲིན་གྱི་རྒྱན་དང། སྤོས་ཀྱི་པུ་ཤུའི་སྤྲིན་གྱི་རྒྱན་དང། སྤོས་ཀྱི་ཟླ་གམ་གྱི་སྤྲིན་གྱི་རྒྱན་དང། སྤོས་ཀྱི་གདུགས་
[045-228a4] ཀྱི་སྤྲིན་གྱི་རྒྱན་དང། སྤོས་ཀྱི་རྒྱལ་མཚན་བསྒྲེང་བའི་སྤྲིན་གྱི་རྒྱན་དང། སྤོས་ཀྱི་ལྷའི་བ་དན་གྱི་སྤྲིན་གྱི་རྒྱན་དང་སྤོས་ཀྱི་བླ་རེའི་སྤྲིན་གྱི་རྒྱན་དང། སྤོས་ཀྱི་གཟུགས་ཀྱི་དྲ་
[045-228a5] བའི་སྤྲིན་གྱི་རྒྱན་དང། སྤོས་ཀྱི་འོད་ཀྱི་སྤྲིན་གྱི་རྒྱན་དང་སྤོས་ཀྱི་སྣང་བ་དྲི་མ་མེད་པའི་སྤྲིན་གྱི་རྒྱན་དང། སྤོས་ཐམས་ཅད་ཀྱི་སྤྲིན་གྱི་ཆར་རབ་ཏུ་འབབ་པའི་རྒྱན་བྱིན་གྱིས་རློབ་
[045-228a6] སྟེ༑ རིགས་ཀྱི་བུ། ཁོ་བོས་ནི་སེམས་ཅན་ཐམས་ཅད་ཡོངས་སུ་ཚིམ་པར་བྱེད་པ་དང། སྒོ་ཐམས་ཅད་ནས་སངས་རྒྱས་བལྟ་ཞིང་མཆོད་པ་དང། བསྙེན་བཀུར་བའི་སྤོས་
[045-228a7] ཀྱི་གཟུགས་ཀྱི་ཆོས་ཀྱི་སྒོ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་དཔའ་སྨན་གྱི་རྒྱལ་པོ་ལྟ་བུར་གྱུར་པ་བལྟ་ན་དོན་ཡོད་པ། འགྲོགས་ན་དོན་ཡོད་པ། རྗེས་སུ་དྲན་ན་


[045-228b0] [228B] 
[045-228b1] བརྟུལ་ཞུགས་རྗེས་སུ་བྱས་ན་དོན་ཡོད་པ། མིང་ཐོས་ན་དོན་ཡོད་པ། མཐོང་བ་ཙམ་གྱིས་སེམས་ཅན་ཐམས་ཅད་ཀྱི་ཉོན་མོངས་པ་ཞི་བར་འགྱུར་བ། མཐོང་བ་ཙམ་
[045-228b2] གྱིས་སེམས་ཅན་རྣམས་ངན་སོང་གི་རྒྱུད་ལས་ལྡོག་པར་འགྱུར་བ་མཐོང་བ་ཙམ་གྱིས་སེམས་ཅན་ཐམས་ཅད་སངས་རྒྱས་ཀྱི་ཆོས་ལ་སྐབས་བྱེ་བ་ཐོབ་པར་འགྱུར་བ། མཐོང་བ་
[045-228b3] ཙམ་གྱིས་སེམས་ཅན་རྣམས་ཀྱི་སྡུག་བསྔལ་གྱི་ཕུང་པོ་ཐམས་ཅད་ཞི་བར་འགྱུར་བ། མཐོང་བ་ཙམ་གྱིས་སེམས་ཅན་རྣམས་འཇིགས་པ་དང། འཁོར་བའི་ལམ་གྱི་རྒྱུད་ཐམས་
[045-228b4] ཅད་ཀྱི་འཇིགས་པ་དང་བྲལ་བར་འགྱུར་བ། མཐོང་བ་ཙམ་གྱིས་སེམས་ཅན་རྣམས་ཐམས་ཅད་མཁྱེན་པའི་ཕྱོགས་ལ་རྟེན་པར་འགྱུར་བའི་ཕྱིར་མི་འཇིགས་པ་ཐོབ་པར་འགྱུར་བ་
[045-228b5] མཐོང་བ་ཙམ་གྱིས་སེམས་ཅན་རྣམས་རྒ་ཤིའི་གྲོག་པོ་དང། གཡང་སར་མི་ལྟུང་བ། མཐོང་བ་ཙམ་གྱིས་སེམས་ཅན་རྣམས་ཆོས་ཀྱི་དབྱིངས་མཉམ་པ་ཉིད་ལ་གནས་པས་མྱ་
[045-228b6] ངན་ལས་འདས་པའི་བདེ་བ་འཐོབ་པར་འགྱུར་བ་དེ་དག་གི་སྤྱོད་པ་ཤེས་པའམ་ཡོན་ཏན་བརྗོད་པ་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། གྲོང་ཁྱེར་
[045-228b7] ཏ་ལའི་རྒྱལ་མཚན་ཞེས་བྱ་བ་ཡོད་དེ། དེ་ན་རྒྱལ་པོ་མེ་ཞེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱོད་པ་ལ་བསླབ་


[045-229a0] [229A] 
[045-229a1] ༄༅། །པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་།དེ་ནས་ཚོང་དཔོན་གྱི་བུ་ནོར་བཟང། ཚོང་དཔོན་སྤོས་འཚོང་ཀུན་ཏུ་ལྟ་བའི་རྐང་པ་གཉིས་ལ་
[045-229a2] སྤྱི་བོས་ཕྱག་འཚལ་ཏེ། ཚོང་དཔོན་སྤོས་འཚོང་ཀུན་ཏུ་ལྟ་བ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། ཚོང་དཔོན་སྤོས་འཚོང་ཀུན་
[045-229a3] ཏུ་ལྟ་བའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་དགེ་བའི་བཤེས་གཉེན་གཅིག་ནས་གཅིག་ཏུ་བརྒྱུད་པ་དེ་དག་རྗེས་སུ་དྲན་པར་བྱེད་ཅིང། དགེ་བའི་བཤེས་
[045-229a4] གཉེན་གྱི་གདམས་ངག་གི་སྒོ་དེ་དག་རྗེས་སུ་དྲན་པར་བྱ་བ་དང་བདག་ནི་དགེ་བའི་བཤེས་གཉེན་གྱིས་ཡོངས་སུ་བཟུང་ངོ་ཞེས་རང་གི་སེམས་ཡོངས་སུ་ཚིམ་པར་བྱ་བ་དང་
[045-229a5] བདག་ནི་དགེ་བའི་བཤེས་གཉེན་གྱིས་ཡོངས་སུ་བསྲུངས་པས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་ལྡོག་པར་མི་འགྱུར་རོ་སྙམ་དུ་རྣམ་པར་སེམས་ཤིང་སེམས་
[045-229a6] དགའ་བ་ནི་རབ་ཏུ་ཐོབ། སེམས་དང་བ་དང། སེམས་རབ་ཏུ་དགའ་བ་དང། སེམས་རངས་པ་དང། སེམས་མགུ་བ་དང། སེམས་མོས་པ་དང་སེམས་ཀྱི་ཤུགས་དང། སེམས་
[045-229a7] རྣམ་པར་ཞི་བ་དང། སེམས་རྒྱ་ཆེན་པོ་དང། སེམས་རྒྱན་དང་སེམས་ལ་ཐོགས་པ་མེད་པ་དང། སེམས་ལ་སྒྲིབ་པ་མེད་པ་དང། སེམས་རྣམ་པར་ཕྱེ་བ་དང། སེམས་ཡང་དག་པར་


[045-229b0] [229B] 
[045-229b1] སེམས་ཀྱི་དབང་དང། སེམས་དབང་བསྒྱུར་བ་དང། སེམས་ཀྱི་ཆོས་ཁོང་དུ་ཆུད་པ་དང། སེམས་ཀྱིས་ཞིང་རྒྱས་པར་དགང་བ་དང། སེམས་སངས་རྒྱས་མཐོང་བས་བརྒྱན་
[045-229b2] པ་དང། སེམས་སྟོབས་བཅུའི་ཡིད་ལ་བྱ་བ་དང་མི་འབྲལ་བའང་ཐོབ་ནས། དེ་མཐར་གྱིས་ལྗོངས་ནས་ལྗོངས་དང། གྲོང་ནས་གྲོང་དང་ཡུལ་ནས་ཡུལ་དུ་ཚོལ་ཞིང། གྲོང་ཁྱེར་
[045-229b3] ཏ་ལའི་རྒྱལ་མཚན་གང་ན་བ་དེར་ཕྱིན་ཏེ། རྒྱལ་པོ་མེ་གང་ན་བཞུགས་ཞེས་དྲིས་ན། དེ་ལ་འགྲོ་བ་གཞན་དག་གིས་འདི་སྐད་དུ་བསྟན་ཏེ། རིགས་ཀྱི་བུ། འདི་རེ། རྒྱལ་པོ་མེ་ནི། རྒྱལ་པོའི་
[045-229b4] དོན་བསྒྲུབ་པའི་ཕྱིར་སེང་གེའི་གདན་ལ་བཞུགས་ཤིང་རྒྱལ་པོའི་འཕྲིན་ལས་མཛད་དོ། །ཁམས་རབ་ཏུ་སྐྱོང་ངོ། །ཆད་པས་གཅད་པར་འོས་པ་ནི་ཆད་པས་གཅོད་དོ། །བྱ་དགས་[*DGAS?] བསྡུ་
[045-229b5] བར་འོས་པ་ནི། བྱ་དགས་[*DGAS?] སྡུད་དོ། །གཡོན་ཡོད་པ་རྣམས་ལ་ནི་གྱོད་རྨོད་དོ། །རྩོད་པ་རྣམས་ཀྱི་ཞལ་ཆེ་ནི་ཡོངས་སུ་གཅོད་དོ། །དམའ་བ་རྣམས་ནི་དབུགས་འབྱིན་ཏོ། །དྲེགས་པ་རྣམས་ནི་
[045-229b6] འདུལ་བ་མཛད་དོ། །སྲོག་གཅོད་པ་ལས་ནི་རྣམ་པར་ཟློག་གོ་མ་བྱིན་པར་ལེན་པ་དང་ནི་རྣམ་པར་འབྱེད་པ་མཛད་དོ། །གཞན་གྱིས་ཡོངས་སུ་བཟུང་བ་ལ་མངོན་པར་ཞེན་པ་ནི་རྣམ་པར་
[045-229b7] ཞི་བར་མཛད་དོ། །བརྫུན་དུ་སྨྲ་བ་ལས་ནི་ཕྱིར་ཟློག་པ་མཛད་དེ། །ཕྲ་མའི་ཚིག་དང་ནི་རྣམ་པར་དབྲལ་བར་མཛད་དོ། །ཞེ་གཅོད་པའི་ངག་ནི་རྒྱུན་གཅོད་པ་མཛད་དོ། །ཚིག་ཀྱལ་བ་ལས་ནི་ཡོངས་


[045-230a0] [230A] 
[045-230a1] ༄༅། །སུ་གློན་ནོ། །ཆགས་སེམས་དང་ནི་མི་འདྲེ་བར་མཛད་དོ་།གནོད་སེམས་དང་ནི་རྒྱང་སྲིང་ངོ། །ལོག་པར་ལྟ་བ་ནི་འདྲེ་བ་མེད་པར་མཛད་དོ། །དེ་ནས་ཚོང་དཔོན་
[045-230a2] གྱི་བུ་ནོར་བཟང་རྒྱལ་པོ་མེ་གང་ན་བ་དེར་ཕྱིན་ན། དེས་མཐོང་བ། རྒྱལ་པོ་མེ་དེ་ནི་རིན་པོ་ཆེའི་སེང་གེའི་ཁྲི་ཆེན་པོ་རྡོ་རྗེ་མཐུ་བོ་ཆེའི་ནོར་བུ་སྣ་ཚོགས་ཀྱིས་སྤྲས་པ། རིན་པོ་ཆེ་འོད་གསལ་
[045-230a3] བ་རྣམ་པ་སྣ་ཚོགས་གྲངས་མེད་པ་ལས་བྱས་པའི་རྐང་པ་བཀྱེ་བ། རིན་པོ་ཆེ་གཅིག་མ་ཡིན་པས་ལེགས་པར་སྤྲས་ཤིང་བརྒྱན་པས་ཡིད་དུ་འོང་བའི་ལྷུན་དང་ལྡན་པ། གསེར་གྱི་ལྕག་
[045-230a4] བོད་ཀྱི་དྲ་བས་ལེགས་པར་བླས་ཤིང་ཆུབ་པར་བཏགས་པ། ནོར་བུ་རིན་པོ་ཆེ་དུ་མའི་སྒྲོན་མས་ཤིན་ཏུ་སྣང་བར་བྱས་པ། ནོར་བུ་རིན་པོ་ཆེ་དབང་གི་རྒྱལ་པོ་ལས་བྱས་པའི་པདྨོའི་སྙིང་
[045-230a5] པོ་ཅན་ལྷ་རྫས་ཀྱི་རིན་པོ་ཆེའི་སྟན་རིམ་པ་དུ་མར་བཏིང་བ་གམ་ཡོ་ནས་ལྷ་རྫས་ཀྱི་སྤོས་སྣ་ཚོགས་ཀྱི་བདུག་སྤོས་ཀྱིས་ཤིན་ཏུ་བདུག་པ། རིན་པོ་ཆེའི་རྒྱལ་མཚན་བསྒྲེང་བ་བརྒྱ་སྟོང་གིས་
[045-230a6] མཛེས་པར་བྱས་པ། རིན་པོ་ཆེའི་བ་དན་བརྒྱ་ཕྲག་རྣམ་པར་བྲེས་པས་བརྒྱན་པ། རིན་པོ་ཆེའི་མེ་ཏོག་གི་ཆུན་པོ་སྣ་ཚོགས་ཀྱི་ལྡ་ལྡི་རབ་ཏུ་བཀྱེ་བས་ཤིན་ཏུ་མཛེས་པར་བྱས་པ་
[045-230a7] སྟེང་ནས་ལྷ་རྫས་ཀྱི་རིན་པོ་ཆེའི་བླ་རེ་སྣ་ཚོགས་བྲེས་པ་ཞིག་ལ་འདུག་ཅིང། དེ་ནི་གཞོན་ཞིང་དར་ལ་བབ་པ་གཟུགས་མཛེས་ཤིང་བལྟ་ན་ཡིད་དུ་འོང་བ། སྐྲ་མཐོན་མཐིང་གཡས་


[045-230b0] [230B] 
[045-230b1] མགོ་གདུགས་ལྟར་འདུག་པ་གཙུག་ཏོར་གྱི་སྤྱི་བོ་ཅན། དཔྲལ་བ་ཡངས་པ། མིག་དཀར་ནག་འབྱེས་ཤིང་རིང་ལ། རྫི་མ་བའི་རྫི་མ་ལྟར་འདུག་པ་
[045-230b2] སྣའི་དབྱིབས་ལེགས་ཤིང་བཟང་ལ། རན་པར་མཛེས་པ་དང་ལྡན་པ་མཆུ་མཚལ་ལྟར་མདོག་བཟང་ཞིང་ཤིན་ཏུ་ལེགས་པ་དང་ལྡན་པ། སོ་མཉམ་ཞིང་ཐགས་བཟང་ལ་ཤིན་ཏུ་དཀར་
[045-230b3] བ་བཞི་བཅུ་ཚང་བ་དང་ལྡན་པ། འགྲམ་པའི་ལྷ་ང་སེང་གེའི་འགྲམ་པ་ལྟར་འདུག་པ། མཁུར་བ་ཤས་རྒྱས་པ། སྨིན་ཚུགས་གཞུ་ལྟར་འདུག་ཅིང་རིང་ལ་ཤིན་ཏུ་མཛེས་པ། མཛོད་
[045-230b4] སྤུ་ཟླ་བའི་ཁ་དོག་ལྟར་འདུག་པའི་ཐིག་ལེ་ཅན། རྣ་ཤལ་རིང་ཞིང་ལྷོད་པར་འཕྱང་བ། ཟླ་བ་ཉ་བ་ལྟར་བཞིན་མདངས་དང་ལྡན་ཞིང་བཟང་པ། མགུལ་ཟླུམ་ཞིང་དུང་ལྟར་མཛེས་
[045-230b5] པ༑ སྙིང་ག་དཔལ་གྱི་བེའུ་བརྒྱན་པ། རོ་སྟོད་སེང་གེའི་སྟོད་ལྟར་འདུག་པ། ཐལ་གོང་ཤིན་ཏུ་རྒྱས་པ། དཔུང་མགོའི་ལྷུན་ལེགས་ཤིང་ཟླུམ་པ། ལག་པ་རིང་བ། དྲ་བར་འབྲེལ་བའི་སོར་
[045-230b6] མོ་ཅན། རྐང་ལག་འཁོར་ལོས་བརྒྱན་པ། རྐང་ལག་འཇམ་ཞིང་གཞོན་ལ་ཤས་རྒྱས་པ། བདུན་ཤིན་ཏུ་མཐོ་བ། རྐེད་པ་རྡོ་རྗེ་ལྟར་འདུག་པ། ལུས་ཆེ་ཞིང་དྲང་བ། བྲལ་ཟླུམ་པ། ཕོ་མཚན་
[045-230b7] གསང་བའི་སྦུབས་ན་འདུག་པ། བྱིན་པ་རི་དྭགས་ཨེ་ན་ཡའི་བྱིན་པ་ལྟར་འདུག་པ། སོར་མོ་རིང་བ། རྐང་པའི་རྟིང་པ་ཡངས་པ། འོད་འདོམ་གང་བ་དང་ལྡན་པ། མདོག་གསེར་གྱི་ཁ་དོག་ལྟར་འདུག་པ་


[045-231a0] [231A] 
[045-231a1] ༄༅། །བ་སྤུ་རེ་རེ་ནས་གཡས་ཕྱོགས་གྱེན་དུ་འཁྱིལ་བ། ཤིང་ནྱ་གྲོ་ཧའི་[*TA'I?] རྒྱལ་པོ་ལྟར་ཆུ་ཞེང་གབ་པ། ལུས་མཚན་དང་དཔེ་བྱད་བཟང་པོས་ཤིན་ཏུ་བརྒྱན་པ་
[045-231a2] མགོ་ལ་ནོར་བུ་རིན་པོ་ཆེ་ཡིད་བཞིན་གྱི་ཅོད་པན་ཐོགས་པ། འཛམ་བུ་ཆུ་ཀླུང་གི་གསེར་ལས་བྱས་པའི་དཔྲལ་བའི་རྒྱན་ཟླ་གམ་གྱིས་མཛེས་པར་བརྒྱན་པ། རྣ་བ་ལས་རིན་པོ་ཆེ་ཨིནྡྲ་ནཱི་
[045-231a3] ལའི་རྣ་ཆ་དྲི་མ་མེད་པ་འཕྱང་བ། ནོར་བུ་རིན་པོ་ཆེ་རིན་ཐང་མེད་པའི་སེ་མོ་དོའི་འོད་ཀྱིས་སྣང་བར་བྱས་པས། དྲི་མ་མེད་པའི་རོ་སྟོད་རྒྱས་པ་དང་ལྡན་པ། ལྷ་རྫས་ཀྱི་ནོར་བུ་དམ་པའི་
[045-231a4] དཔུང་རྒྱན་དང། གདུ་བུས་ལག་པ་མཛེས་པར་བརྒྱན་པ་ཞིག་སྟེ་རིན་པོ་ཆེའི་གདུགས་ཆེན་པོ་རིན་པོ་ཆེའི་བཻ་ཌཱུརྱ་དྲི་མ་མེད་པའི་ཡུ་བ་ཅན། རིན་པོ་ཆེ་ཤར་བུ་བརྒྱ་ཕྲག་བཅུས་རྣམ་
[045-231a5] པར་ཕྱེ་བ། འཛམ་བུ་ཆུ་ཀླུང་གི་གསེར་གྱི་བླ་གབ་ཅན། ནོར་བུ་རིན་པོ་ཆེ་སྒྲ་སྣང་བ་རྣམ་པར་དག་པའི་སྙིང་པོ་ཅན། རིན་པོ་ཆེའི་དྲིལ་བུའི་ཕྲེང་བ་ལས་སྒྲ་སྙན་ཅིང་ཡིད་དུ་འོང་བ་འབྱུང་བ་
[045-231a6] ནོར་བུ་རིན་པོ་ཆེའི་འོད་ཕྱོགས་ཀུན་ཏུ་འཕྲོ་བ་ཅན་དྲུང་ནས་བཟུང་ཞིང་བསྒྲེང་བ། རྒྱལ་པོའི་གཟི་བརྗིད་དང་དབང་ཆེན་པོ་ལ་གནས་པ། སྲིད་ལ་གཞན་གྱི་འཁོར་གྱིས་གཅོ་བ་མེད་
[045-231a7] པ༑ དགྲའི་འཇིགས་པ་དང་བྲལ་པའི་དབང་ཕྱུག་དང་ལྡན་པར་འདུག་པ་མཐོང་ངོ། །དེའི་འཁོར་ཀུན་ནས་ཀྱང་བློན་པོ་སྟོང་ཕྲག་བཅུ་ཚོགས་ཤིང་རྒྱལ་པོའི་དགོས་པ་སྒྲུབ་པ་ལ་བརྩོན་


[045-231b0] [231B] 
[045-231b1] །དེའི་མདུན་ན་ཆད་པས་གཅོད་པའི་མི་སེམས་ཅན་དམྱལ་བའི་སྲུང་མ་ལྟ་བུ། གཤིན་རྗེའི་གཡོག་འཁོར་ལྟ་བུ། འཇིགས་འཇིགས་ལྟའི་གོས་གྱོན་པ། གཏུམ་ཞིང་
[045-231b2] མི་བཟད་ལ་འཇིགས་པ་ཆེན་པོ་བསྐྱེད་པ། མིག་དམར་བ། སོ་གཙིགས་པ་གདོང་གི་གཉེར་མ་གསུམ་ཁྲོ་གཉེར་དུ་བསྡུས་པ། རལ་གྲི་དང། སྟ་རེ་དང། ལྕགས་ཀྱི་ཆངས་མདུང་དང་
[045-231b3] མདའ་དང། བེར་ག་དང། མདུང་ལ་སོགས་པའི་མཚོན་ཆ་དང། ལག་ཆ་ཐོགས་པ། ལུས་དང་བཞིན་གྱི་དབྱིབས་མི་སྡུག་ཅིང་འཇིགས་སུ་རུང་བ། སྤྲིན་ནག་པོ་ལྟར་འདུག་པ། མི་སྙན་
[045-231b4] ཅིང་བརླང་ལ་སྡང་བའི་སྒྲ་དྲག་པོ་འབྱིན་པ། གཟི་བལྟ་བར་དཀའ་བ་འཇིགས་པ་ཆེན་པོ་བསྐྱེད་པ། སྲོག་ཆགས་བརྒྱ་ཕྲག་སྟོང་གི་སྙིང་འགེམས་པར་བྱེད་པ་དེ་ལྟ་བུ་དག་ཆད་པས་གཅད་
[045-231b5] པར་འོས་པའི་སེམས་ཅན་ཆད་པས་གཅོད་པ་ལ་བརྩོན་པ་མཐོང་ངོ་།དེ་ན་སྲོག་ཆགས་རྐུ་བ། གཞན་གྱི་ནོར་ལ་འཕྲོག་པ། སེམས་ཅན་གྱི་ལོངས་སྤྱོད་ཆུད་གསོན་པ། ལམ་
[045-231b6] སྒུགས་ཤིང་འཕྲོག་པ། གྲོང་དང། གྲོང་ཁྱེར་དང། གྲོང་རྡལ་དང། ལྷས་ལ་མེས་གཏོང་བ། གྲོང་དུ་ཆོམ་པོ་བྱེད་པ། ཁྱིམ་ཕུགས་འདེབས་པ། སྡིག་སྡིག་ལྟར་བྱེད་པ། དུག་
[045-231b7] ལྡུད་པ། བཀྲུགས་མ་བྱེད་པ། ཐོང་མི་བྱེད་པ། བྱི་བོ་བྱེད་པ། ལོག་པར་ཞུགས་པ། གནོད་པར་སེམས་པ། འདོད་ཆེན་ཆེ་བ། སྡིག་པ་སྣ་ཚོགས་ཀྱི་ལས་མི་བཟད་པ་བྱེད་པ་


[045-232a0] [232A] 
[045-232a1] ༄༅། །བརྒྱ་སྟོང་མང་པོ་བཅིང་བ་དམ་པོ་ལྔས་བཅིངས་ཤིང་རྒྱལ་པོ་མེའི་དྲུང་དུ་ཁྲིད་པ་དག་ཀྱང་མཐོང་ངོ། །དེ་དག་ལའང་རྒྱལ་པོ་མེས་ཅི་རིགས་པར་ཆད་
[045-232a2] པས་གཅད་པར་གྱུར་པ་མཐོང་ངོ། །དེས་དེ་ན་རྒྱལ་པོ་མེས་བསྒོ་ཞིང། ལ་ལ་ནི་རྐང་ལག་བཅད། ལ་ལ་ནི་རྣ་བ་དང་སྣ་བཅད། ལ་ནི་མིག་ཕྱུང། ལ་ལ་ནི་ཡན་ལག་དང་
[045-232a3] ཉིང་ལག་དང་མགོ་བཅད། ལ་ལ་ནི་ལུས་ཐམས་ཅད་མེས་བཏང། ལ་ལ་ནི་བ་ཚའི་ཆུ་ཁོལ་མས་ལུས་ལ་གཏོར་ཅིང། པགས་པ་བརྙིལ་བ་ལ་སོགས་པ་དེ་ལྟ་བུའི་ཆད་པ་སྣ་
[045-232a4] ཚོགས་དུ་མ་མི་བཟད་པ། དྲག་པ། བརླང་བ། ཡིད་དུ་མི་འོང་བ་སྲོག་འཕྲོག་པ་དག་ཀྱང་བྱེད་པར་མཐོང་ངོ། །གསད་པའི་ས་དེ་ན་ཡང། གསང་བའི་རྐང་ལག་དང། རྣ་བ་
[045-232a5] དང༑ མིག་དང། སྣ་དང། མགོ་དང། ཡན་ལག་དང། ཉིང་ལག་གི་ཕུང་པོ་རི་ཙམ་དུ་སྤུངས་པ་མཐོང་ངོ། །ཁྲག་གི་མཚོ་དཔག་ཚད་གསུམ་ཙམ་དུ་ཟབས་སུ་ཟབ་ལ་ཆུ་ཞེང་
[045-232a6] དུ་དཔག་ཚད་དུ་མ་ཡོད་པ་ཡང་མཐོང་ངོ། །དེ་ན་ཤི་བའི་ཀེང་རུས་ཡན་ལག་དང། ཉིང་ལག་དང། མགོ་དང་བྲལ་བ་བརྒྱ་སྟོང་དུ་མ་ལ། སྤྱང་ཀི་དང། ཝ་དང། ཁྱི་དང། བྱ་རོག་དང། བྱ་
[045-232a7] རྒོད་དང། ཁྲ་དང། བྱ་ཀུ་ར་ར་མང་པོས་གང་སྟེ། འདྲད་ཅིང་འཐོག་པ་མཐོང་ངོ། །དེ་ལའང་ལ་ལ་ནི་ཁ་དོག་གྱུར་ཏེ། སྔོན་པོར་གྱུར་པ་ཙམ། ལ་ལ་ནི་རངས་པ་ཙམ། ལ་


[045-232b0] [232B] 
[045-232b1] ལ་ལ་ནི་འབུ་ཞུགས་པ་ཙམ་དུ་གྱུར་ཏོ་ཤིན་ཏུ་སྐྱི་གཡའ་ཞིང་འཇིགས་འཇིགས་ལྟར་འདུག་པ་མཐོང་ངོ་།གསད་པ་དེ་དག་གསོད་པའི་ཚེ། མི་སྡུག་པ་ཆོ་དགུར་
[045-232b2] བྱས་པས་ན། འཇིགས་འཇིགས་སྐད་དང། སྙིང་རྗེ་རྗེ་སྐད་དུ་སྒྲ་འབྱིན་ཅིང། ཆོ་ངེས་འདེབས་པའི་སྒྲ་ཆེན་པོ་ཐོས་ནས་ཀྱི་གཡའ་ཞིང་མི་དགའ་བ་ཆེན་པོ་བསྐྱེད་པ། སེམས་ཅན་དམྱལ་
[045-232b3] བ་ཆེན་པོ་རིས་གཞོམ་པའི་སྒྲ་ལྟ་བུ་ཡང་ཐོས་སོ། །དེས་དེ་ལྟར་ཁ་བཏགས་ཏེ་བརྡུངས་པ་དང། ཤིན་ཏུ་འཇིགས་པའི་དྲག་ཤུལ་མཐོང་ནས་འདི་སྙམ་དུ་གྱུར་ཏོ། །བདག་ནི་སེམས་ཅན་ཐམས་
[045-232b4] ཅད་ལ་ཕན་པ་དང་བདེ་བའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་ཞུགས་ཏེ། བྱང་ཆུབ་སེམས་དཔའི་སྤྱོད་པ་ཡོངས་སུ་ཚོལ་ཞིང་འབད་དེ། དགེ་བའི་བཤེས་
[045-232b5] གཉེན་རྣམས་ལ་དགེ་བ་ནི་ཅི་ཞིག་བགྱི། མི་དགེ་བ་ནི་གང་ཞིག་སྤང་ཞེས་འདྲི་འདྲི་ན། རྒྱལ་པོ་མེ་འདི་ལ་ནི་དགེ་བའི་ཆོས་ཀྱང་མེད་དེ། ཁ་ན་མ་ཐོ་བ་ཆེན་པོའི་ལས་ལ་སྤྱོད་པ་
[045-232b6] ཡིད་ཀྱི་ཡོངས་སུ་རྟོག་པ་ཤིན་ཏུ་གཏུམ་པ་དང་ལྡན་པ། སེམས་ཅན་ཕ་རོལ་གྱི་སྲོག་གཅད་པ་ལ་ཞུགས་པ། སེམས་ཅན་ཕ་རོལ་ཤིན་ཏུ་མནར་བ་ལ་བརྩོན་པ། ཚེ་ཕྱི་མ་ལ་ལྟ་བ་མེད་
[045-232b7] པ༑ ངན་སོང་གི་གཡང་སའི་གད་ཁ་ན་འདུག་པ་ཞིག་ན། འདི་ལས་ཅི་བྱང་ཆུབ་སེམས་དཔའི་སྤྱོད་པ་ཡང་ཐོབ་པར་འགྱུར་རམ་སྙམ་སྟེ། དེ་དེ་ལྟར་སེམས་ཤིང་ཡིད་ལ་བྱེད་དེ། སེམས་


[045-233a0] [233A] 
[045-233a1] ༄༅། །ཅན་ཐམས་ཅད་ཡོངས་སུ་བསྐྱབ་པ་ལ་མངོན་པར་བརྩོན་པ། སྙིང་རྗེ་རྒྱ་ཆེན་པོ་སྐྱེས་པའི་སེམས་དང་ལྡན་པ་དེ་ལ་སྟེང་གི་ནམ་མཁའི་དབྱིངས་ལས་ལྷ་
[045-233a2] མང་པོས་བོས་པ། རིགས་ཀྱི་བུ། དྲང་སྲོང་རྒྱལ་བའི་དྲོད་ཀྱི་སྐྱེ་མཆེད་ཀྱི་དགེ་བའི་བཤེས་གཉེན་གྱི་གདམས་ངག་ཏུ་བྱ་བ་མི་དྲན་ནམ། དེས་གྱེན་དུ་ནམ་མཁའི་དབྱིངས་ལ་
[045-233a3] བལྟས་ནས་དྲན་ནོ་ཞེས་བརྗོད་དོ། །ལྷ་རྣམས་ཀྱིས་སྨྲས་པ། རིགས་ཀྱི་བུ་ཁྱོད་དགེ་བའི་བཤེས་གཉེན་གྱི་གདམས་ངག་ལ་དེ་ལྟར་ཐེ་ཚོམ་མ་སྐྱེད་ཅིག་རིགས་ཀྱི་བུ། དགེ་
[045-233a4] བའི་བཤེས་གཉེན་རྣམས་ནི་ཡང་དག་པ་མ་ནོར་བར་སྟོན་གྱི། ལོག་པ་མ་ཡིན་ནོ། །རིགས་ཀྱི་བུ། བྱང་ཆུབ་སེམས་དཔའ་རྣམས་ཀྱི་ཐབས་མཁས་པས་སྤྱོད་པའི་ཡེ་ཤེས་ནི་
[045-233a5] བསམ་གྱིས་མི་ཁྱབ་བོ། །སེམས་ཅན་ཡོངས་སུ་སྡུད་པའི་ཡེ་ཤེས་བསམ་གྱིས་མི་ཁྱབ་བོ། །སེམས་ཅན་ལ་ཕན་འདོགས་པའི་ཡེ་ཤེས་བསམ་གྱིས་མི་ཁྱབ་བོ། །སེམས་ཅན་
[045-233a6] ཚར་གཅོད་པའི་ཡེ་ཤེས་བསམ་གྱིས་མི་ཁྱབ་བོ། །སེམས་ཅན་གཟེངས་བསྟོད་པའི་ཡེ་ཤེས་བསམ་གྱིས་མི་ཁྱབ་བོ། །སེམས་ཅན་ཡོངས་སུ་སྤྱོད་པའི་ཡེ་ཤེས་བསམ་
[045-233a7] གྱིས་མི་ཁྱབ་བོ། །སེམས་ཅན་ཡོངས་སུ་སྐྱོང་བའི་ཡེ་ཤེས་བསམ་གྱིས་མི་ཁྱབ་བོ། །སེམས་ཅན་འཛུད་པའི་ཡེ་ཤེས་བསམ་གྱིས་མི་ཁྱབ་བོ། །སེམས་ཅན་ཡོངས་སུ་སྨིན་


[045-233b0] [233B] 
[045-233b1] །སེམས་ཅན་འདུལ་བའི་ཡེ་ཤེས་བསམ་གྱིས་མི་ཁྱབ་བོ། །སོང། རིགས་ཀྱི་བུ། དེ་ལ་བྱང་ཆུབ་སེམས་དཔའི་སྤྱོད་པ་དྲིས་ཤིག་
[045-233b2] ཅེས་ནས། ཚོང་དཔོན་གྱི་བུ་ནོར་བཟང་གིས་ལྷའི་ངག་མཉན་ཏེ་རྒྱལ་པོ་མེ་གང་ན་བ་དེར་སོང་སྟེ་ཕྱིན་ནས། རྒྱལ་པོ་མེའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། རྒྱལ་པོ་མེ་
[045-233b3] ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། མདུན་དུ་འདུག་སྟེ་ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་པ་བདག་གིས་བླ་ན་མེད་པ་ཡང་དག་
[045-233b4] པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ་
[045-233b5] འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན། འཕགས་པ། ཇི་ལྟར་བྱང་ཆུབ་སེམས་དཔས་བྱང་
[045-233b6] ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཀའ་སྩལ་དུ་གསོལ། །དེ་ནས་རྒྱལ་པོ་མེས་རྒྱལ་པོའི་བྱ་བ་བྱས་ཏེ། སེང་གེའི་ཁྲི་ལས་
[045-233b7] ལངས་ནས། ཚོང་དཔོན་གྱི་བུ་ནོར་བཟང་གི་ལག་པ་གཡས་པ་ནས་བཟུང་སྟེ། རྒྱལ་པོའི་ཕོ་བྲང་ཏ་ལའི་རྒྱལ་མཚན་དུ་ཁྲིད་དོ་།དེ་མཐར་གྱིས་རང་གི་གནས་སུ་ཕྱིན་ནས། ཚོང་


[045-234a0] [234A] 
[045-234a1] ༄༅། །དཔོན་གྱི་བུ་ནོར་བཟང་བཙུན་མོའི་འཁོར་གྱི་ནང་དུ་ཁྲིད་དེ། ཁྲི་ལ་བཞག་ནས་འདི་སྐད་ཅེས་སྨྲས་སོ། །རིགས་ཀྱི་བུ་ངའི་ཁྱིམ་དང་ལོངས་
[045-234a2] སྤྱོད་ལ་ལྟོས་ཞེས་ནས། དེས་བལྟས་ན། ཁྱིམ་དེ་རྒྱ་ཆེ་ཞིང་ཡངས་ལ། རིན་པོ་ཆེ་བདུན་གྱི་ར་བས་ཡོངས་སུ་བསྐོར་བ། ནོར་བུ་རིན་པོ་ཆེ་སྣ་ཚོགས་ཀྱི་ཁང་པས་ཤིན་ཏུ་
[045-234a3] མཛེས་པར་བྱས་པ། རིན་པོ་ཆེའི་ཁང་པ་བརྩེགས་པ་བརྒྱ་སྟོང་དུ་མས་རབ་ཏུ་བརྒྱན་པ། ནོར་བུ་རིན་པོ་ཆེ་བསམ་གྱིས་མི་ཁྱབ་པའི་འོད་ཤིན་ཏུ་འབར་བས་གཟི་བརྗིད་རབ་ཏུ་འབར་
[045-234a4] བྱས་པ། ནོར་བུ་རིན་པོ་ཆེ་སྣ་ཚོགས་ཀྱིས་རྣམ་པ་ཐ་དད་པར་རྣམ་པར་ཕྱེ་ཞིང་བྲིས་པས་རྣམ་པར་མཛེས་པར་བྱས་པ། མུ་ཏིག་དམར་པོའི་ཀ་བ་བཀྱེ་བ། ནང་དུ་སེང་གེའི་ཁྲི་མུ་ས་ར་
[045-234a5] ག་བ་ལས་བྱས་པ། རིན་པོ་ཆེ་བརྒྱ་སྟོང་དུ་མས་རྣམ་པ་སྣ་ཚོགས་སུ་བརྒྱན་པ་ཤིན་ཏུ་བཤམས་པ། ནོར་བུ་རིན་པོ་ཆེ་སྒྲ་སྣང་བའི་སེང་གེའི་རྒྱལ་མཚན་ཤིན་ཏུ་བསྒྲེང་བ། སྟེང་ནས་
[045-234a6] ནོར་བུ་རིན་པོ་ཆེ་རྣམ་པར་སྣང་བའི་བླ་རེ་བྲེས་པ། ཡིད་བཞིན་གྱི་ནོར་བུ་རིན་པོ་ཆེ་སྣ་ཚོགས་ཀྱི་དྲ་བས་ཀུན་ནས་ཡོག་པ། ནོར་བུ་རིན་པོ་ཆེ་སྣ་ཚོགས་གྲངས་མེད་པས་རབ་ཏུ་
[045-234a7] བརྒྱན་པའི་བ་གམ་གྱི་རྒྱན་དང་ལྡན་པ། ཨསྨ་གརྦྷ་ལས་བྱས་པའི་རྫིང་ཆུ་བསིལ་བས་གང་བ་དང་ལྡན་པ། རིན་པོ་ཆེ་སྣ་ཚོགས་ཀྱི་ཤིང་གིས་འཁོར་བར་འདུག་པར་མཐོང་ངོ། །


[045-234b0] [234B] 
[045-234b1] ཁ་དོག་རྒྱས་པ་བཟང་བའི་ཕུལ་དུ་བྱ་བ་དང་ལྡན་པ། སྒྱུ་རྩལ་ཐམས་ཅད་ཀྱི་ཚུལ་ལ་མཁས་པ། སྔོན་དུ་ལྡང་བ་
[045-234b2] ཕྱི་ནས་ཉལ་བ། བྱམས་པའི་སེམས་དང་ལྡན་པ། ཅི་བསྒོ་བ་བཞིན་དུ་བྱེད་ཅིང་ངག་ཉན་པ་བྱེ་བ་ཕྲག་བཅུ་ཡང་འཁོད་པར་མཐོང་ངོ། །དེ་ནས་རྒྱལ་པོ་མེས། ཚོང་དཔོན་གྱི་བུ་
[045-234b3] ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ཇི་སྙམ་དུ་སེམས། ཅིག་སྡིག་པ་བྱེད་པ་རྣམས་ལ་ལས་ཀྱི་རྣམ་པར་སྨིན་པ་མངོན་པར་གྲུབ་པ་འདི་ལྟ་བུ་ཡོད་དམ་
[045-234b4] ལུས་ཕུན་སུམ་ཚོགས་པ་འདི་ལྟ་བུ་ཡོད་དམ། འཁོར་ཕུན་སུམ་ཚོགས་པ་འདི་ལྟ་བུ་ཡོད་དམ། སྐྱིད་པ་ཆེན་པོ་ཕུན་སུམ་ཚོགས་པ་འདི་ལྟ་བུ་ཡོད་དམ། དབང་ཕྱུག་དང་དབང་
[045-234b5] ཆེན་པོ་ཐོབ་པ་ཕུན་སུམ་ཚོགས་པ་འདི་ལྟ་བུ་ཡོད་དམ། སྨྲས་པ་འཕགས་པ། དེ་ལྟ་བུ་ནི་མ་མཆིས་སོ། །དེས་སྨྲས་པ། རིགས་ཀྱི་བུ་ང་ནི་བྱང་ཆུབ་སེམས་དཔའི་རྣམ་པར་
[045-234b6] ཐར་པ་སྒྱུ་མའི་རྣམ་པ་ཐོབ་པ་སྟེ། རིགས་ཀྱི་བུ། ངའི་ཡུལ་ན་གནས་པའི་སེམས་ཅན་འདི་དག་ཀྱང། ཕལ་ཆེར་སྲོག་གཅོད་པ་བྱེད་པ་མ་བྱིན་པར་ལེན་པ། འདོད་པས་ལོག་
[045-234b7] པར་གཡེམ་པ། བརྫུན་དུ་སྨྲ་བ། ཕྲ་མ་ཅན། ཚིག་བརླང་པོར་སྨྲ་བ། བྱུང་རྒྱལ་དུ་བརྗོད་པ། ཆགས་སེམས་དང་ལྡན་པ། གནོད་སེམས་ཅན། ལོག་པར་ལྟ་བ། སྡིག་པའི་ལས་


[045-235a0] [235A] 
[045-235a1] ༄༅། །བྱེད་པ། ཁྲོ་ཞིང་གཏུམ་པ། བབ་རྒྱལ་ཅན་མི་དགེ་བའི་ལས་ཀྱི་བྱ་བ་སྣ་ཚོགས་དང་ལྡན་པ་དག་སྟེ། དེ་དག་ནི་རྣམ་པ་གཞན་གྱིས་སྡིག་པའི་སྤྱོད་
[045-235a2] པ་ལས་བཟློག་པ་དང། དགག་པ་དང་བསྟན་པར་མི་ནུས་ཏེ། དེ་ལྟར་རིགས་ཀྱི་བུ། ང་ནི་སེམས་ཅན་འདི་དག་གདུལ་བ་དང། ཡོངས་སུ་སྨིན་པར་བྱ་བ་དང། ཤིན་ཏུ་དུལ་
[045-235a3] བར་བྱ་བ་དང། ཕན་པ་ལ་དགོད་པར་བྱ་བའི་ཕྱིར་སྙིང་རྗེ་ཆེན་པོ་མདུན་དུ་བྱས་ཏེ། གསོད་པའི་གཤེད་མ་སྤྲུལ་པ་རྣམས་བསད་པའི་མིར་སྤྲུལ་པ་རྣམས་ལ་གསོད་དུ་གཟུད་
[045-235a4] པ་དང། ཆད་པས་གཅོད་པའི་མི་སྤྲུལ་པ་རྣམས། མི་དགེ་བའི་ལས་ཀྱི་ལམ་ལ་སྤྱོད་པར་སྤྲུལ་པའི་མི་རྣམས་ལ་ཆད་པ་སྣ་ཚོགས་ཀྱིས་གཅོད་དུ་གཟུད་པ་དང། རྐང་ལག་དང་
[045-235a5] སྣ་དང། རྣ་བ་དང། ཡན་ལག་དང། ཉིང་ལག་དང། མགོ་བཅད་པ་ལས་བྱུང་བའི་སྡུག་བསྔལ་མི་བཟད་པ་ཉམས་སུ་ཚོར་བར་གྱུར་པ་ལྟ་བུ་དག་ཀྱང་ཡོངས་སུ་སྟོན་པ་
[045-235a6] བྱེད་དེ། དེ་མཐོང་ནས་ངའི་ཁམས་ན་གནས་པའི་སེམས་ཅན་དེ་དག་ཉེས་པ་གཏོང་ཞིང་སྐྱོ་བའི་ཤུགས་ཐོབ་པར་འགྱུར་རོ། །འཇིགས་པ་སྐྱེ་ཞིང་བག་ཚ་བ་སྐྱེ་བར་འགྱུར་
[045-235a7] རོ༑ ༑དེ་དག་སྡིག་པའི་ལས་བྱེད་པ་རྣམས་གཏོང་ཞིང་བག་བྱེད་པར་འགྱུར་རོ། །རིགས་ཀྱི་བུ། དེ་ལྟར་ང་ནི་སེམས་ཅན་འདི་དག་ཐབས་དེས། ཉེས་པ་གཏོང་ཞིང། འཇིགས་


[045-235b0] [235B] 
[045-235b1] སྐྱོ་བའི་ཡིད་དང་ལྡན་པར་ཤེས་ནས། མི་དགེ་བ་བཅུའི་ལས་ཀྱི་ལམ་ལས་བཟློག་སྟེ། དགེ་བ་བཅུའི་ལས་ཀྱི་ལམ་དང་ལྡན་པར་བྱས་ནས། དགའ་ཞིང་
[045-235b2] བདེ་བའི་མཐར་ཕྱིན་པ་སྡུག་བསྔལ་ཐམས་ཅད་རྒྱུན་ཆད་པའི་ཐམས་ཅད་མཁྱེན་པ་ཉིད་ཀྱི་བདེ་བ་ལ་དགོད་པ་བྱེད་ཀྱི། རིགས་ཀྱི་བུ། ང་ནི་ལུས་དང་ངག་གམ། ཡིད་ཀྱིས་ཀྱང་
[045-235b3] སེམས་ཅན་སུ་ལའང་ཅོ་མི་འདྲི། མཐོ་མི་འཚམ་མོ། །རིགས་ཀྱི་བུ་ང་ནི་ཕྱི་མའི་མཐའི་མནར་མེད་པའི་སྡུག་བསྔལ་གྱིས་བགྲིངས་ཤེས་པ་སྟེ། བྱོལ་སོང་གི་སྐྱེ་གནས་གླེན་
[045-235b4] པའི་ཁམས་སུ་གཏོགས་པ་ལས་ཀྱང། ཆུང་ངུ་ན་རྩྭའི་རྩེ་མོས་བལྟ་བའི་སྲོག་ཆགས་ཕྲའུ་འགའ་ལ་ཡང་སེམས་བསྐྱེད་པ་གཅིག་ཙམ་དུ་ཡང་སྡུག་བསྔལ་བར་བྱ་བར་མི་
[045-235b5] དགའ་ན། ཞིང་དུ་གྱུར་ཅིང་དགེ་བའི་ལས་ཀྱི་ལམ་བསྐྱེད་པར་ནུས་པའི་མི་ལྟ་ཞིག་ལ་ཅི་སྨོས། རིགས་ཀྱི་བུ། ང་ནི་རྨི་ལམ་ན་ཡང་མི་དགེ་བའི་ཆོས་ཡོངས་སུ་རྒྱུ་བ་མི་སྐྱེད་ན་
[045-235b6] ཆེད་དུ་བསམས་ཏེ་ལྟ་སྨོས་རེ་སྐན། རིགས་ཀྱི་བུ། དེ་ལྟར་ངས་ནི་བྱང་ཆུབ་སེམས་དཔའི་རྣམ་པར་ཐར་པ་སྒྱུ་མའི་རྣམ་པ་འདི་ཤེས་པར་ཟད་ན། ངས་བྱང་ཆུབ་སེམས་དཔའི་མི་སྐྱེ་བའི་
[045-235b7] ཆོས་ཀྱི་བཟོད་པ་ཐོབ་པ། སྲིད་པ་དང་ལམ་གྱི་རྒྱུད་ཐམས་ཅད་སྒྱུ་མའི་རྣམ་པར་ཁོང་དུ་ཆུད་པ། སྤྲུལ་པ་ལྟ་བུའི་བྱང་ཆུབ་སེམས་དཔའི་སྤྱོད་པས་བྱུང་བ་གཟུགས་བརྙན་ལྟ་བུའི་


[045-236a0] [236A] 
[045-236a1] ༄༅། །འཇིག་རྟེན་ཐམས་ཅད་རྣམ་པར་རིག་པ། རྨི་ལམ་ལྟ་བུའི་ཆོས་ཉིད་ཁོང་དུ་ཆུད་པ། ཐོགས་པ་མེད་པའི་སྒོའི་ཆོས་ཀྱི་དབྱིངས་ཀྱི་ཚུལ་ལ་རྗེས་
[045-236a2] སུ་ཞུགས་པ། མིག་འཕྲུལ་ལྟ་བུའི་སྤྱོད་པའི་དྲ་བ་རྟོགས་པར་གྱུར་པ། ཡེ་ཤེས་བསྒྲིབས་པ་མེད་པའི་སྤྱོད་ཡུལ་གྱི་ཡུལ་དང་ལྡན་པ་ཀུན་ཏུ་ཡང་དག་པར་གཞོལ་བའི་
[045-236a3] ཏིང་ངེ་འཛིན་གྱི་ལམ་གྱིས་བྱུང་བ། གློང་ཀུན་ཏུ་འཁྱིལ་པའི་རྒྱུད་ཀྱི་གཟུགས་ལ་དབང་བསྒྱུར་བ། སངས་རྒྱས་ཀྱི་སྤྱོད་ཡུལ་གྱི་ཡུལ་ཁོང་དུ་ཆུད་པ་རྣམས་ཀྱི་སྤྱོད་ཡུལ་ཤེས་
[045-236a4] པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། གྲོང་ཁྱེར་འོད་བཟང་པོ་ཞེས་བྱ་བ་ཡོད་དེ། དེ་ན་རྒྱལ་པོ་འོད་ཆེན་པོ་ཞེས་
[045-236a5] བྱ་བ་འདུག་གི་དེའི་གན་དུ་སོང་ལ་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་
[045-236a6] ཚོང་དཔོན་གྱི་བུ་ནོར་བཟང་གིས། རྒྱལ་པོ་མེའི་རྐང་པ་གཉིས་ལ་སྤྱི་བོས་ཕྱག་འཚལ་ནས། རྒྱལ་པོ་མེ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ཏེ། ཡང་
[045-236a7] དང་ཡང་བལྟས་ནས། རྒྱལ་པོ་མེའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་ཡེ་ཤེས་སྒྱུ་མ་དེ་རྗེས་སུ་དྲན་པར་བྱེད་ཅིང། བྱང་ཆུབ་སེམས་དཔའི་རྣམ་པར་


[045-236b0] [236B] 
[045-236b1] ཆོས་ཉིད་སྒྱུ་མའི་རྣམ་པ་དེ་ལ་རབ་ཏུ་བརྟག་པ་དང། ལས་ཀྱི་སྒྱུ་མ་མཉམ་པ་དེ་ཁོང་དུ་ཆུད་པར་བྱ་བ་དང། ཆོས་ཀྱི་སྒྱུ་མ་མཉམ་པ་དེ་
[045-236b2] ལ་རྗེས་སུ་བསམ་པ་དང། ཆོས་ཀྱིས་ཡོངས་སུ་སྨིན་པར་བྱ་བའི་སྤྲུལ་པ་མཉམ་པ་དེ་ཁོང་དུ་ཆུད་པར་བྱ་བ་དང། ཡེ་ཤེས་ལས་བྱུང་བའི་སྣང་བ་བསམ་གྱིས་མི་ཁྱབ་པ་དེའི་རྗེས་
[045-236b3] སུ་འབྲང་བར་བྱ་བ་དང། སྨོན་ལམ་གྱི་སྒྱུ་མའི་རྣམ་པ་མཐའ་ཡས་པ་མངོན་པར་བསྒྲུབ་པ་དེ་མངོན་པར་བསྒྲུབ་པར་བྱ་བ་དང་སྤྱོད་པ་སྤྲུལ་པའི་ཆོས་ཉིད་ཆགས་པ་མེད་པ་དེ་
[045-236b4] རྣམ་པར་སྦྱང་བར་བྱ་བ་དང། དུས་གསུམ་སྒྱུ་མའི་རྣམ་པའི་མཚན་ཉིད་དེ་ཡང་རྣམ་པར་དབྱེ་བར་བྱེད་ཅིང། མཐར་གྱིས་ཡུལ་ནས་ཡུལ་དུ་དྲི་བ་དང། ཀུན་དུ་བཙལ་བ་དང། རྗེས་
[045-236b5] སུ་རྣམ་པར་བལྟ་བ་བྱེད་ཅིང། ཕྱོགས་དང། ཕྱོགས་མཚམས་དང་ལམ་དང། སྨན་ལྗོངས་དང། ཐང་དང། ཐག་ཐུག་དང། ཁལ་ཀོལ་དང། རི་དང། རི་སུལ་དང། གྲོང་
[045-236b6] དང༑ གྲོང་ཁྱེར་དང། གྲོང་རྡལ་དང། ལྗོངས་དང། ཁམས་དང་རྒྱལ་པོའི་གནས་ཐམས་ཅད་དུ་ཡོངས་སུ་སྐྱོ་བ་མེད་པའི་སེམས་དང་ལུས་ལ་དུབ་པ་མེད་པར་ཚོལ་ཚོལ་
[045-236b7] ཏེ༑ གྲོང་ཁྱེར་ཆེན་པོ་འོད་བཟང་པོའི་ཉེན་ཀོར་ཞིག་ཏུ་ཕྱིན་ནས། རྒྱལ་པོ་འོད་ཆེན་པོ་གང་ན་བཞུགས་ཞེས་དྲིས་ན། དེ་ལ་འགྲོ་བ་མང་པོས་བསྟན་པ། རིགས་ཀྱི་བུ། འདེ་རེ། འདི་


[045-237a0] [237A] 
[045-237a1] ༄༅། །ནི་གྲོང་ཁྱེར་འོད་བཟང་པོ་ཞེས་བྱ་བ་ཡིན་ཏེ། འདི་ན་རྒྱལ་པོ་འོད་ཆེན་པོ་བཞུགས་སོ་ཞེས་ནས། དེ་ནས་ཚོང་དཔོན་གྱི་བུ་ནོར་བཟང། གྲོང་ཁྱེར་ཆེན་པོ་
[045-237a2] འོད་བཟང་པོ་གང་ན་བ་དེར་ཕྱིན་ནས། གྲོང་ཁྱེར་ཆེན་པོ་འོད་བཟང་པོ་མཐོང་ངོ། །མཐོང་ནས་ཀྱང་དགའ་རངས་ཏེ། མགུ་ཞིང་ཉམས་བདེ་ལ་ཚིམ་ཞིང་ཡིད་བདེ་བ་སྐྱེས་ནས་
[045-237a3] འདི་སྙམ་དུ་བསམས་སོ། །འདི་ན་བདག་གི་དགེ་བའི་བཤེས་གཉེན་བཞུགས་པ་བལྟ་སྟེ། དེ་རིང་ནི་དགེ་བའི་བཤེས་གཉེན་དེ་ཡང་མཐོང་བར་འགྱུར་རོ། །དེ་ལས་བྱང་ཆུབ་སེམས་
[045-237a4] དཔའི་སྤྱོད་པ་ཡང་ཐོས་པར་འགྱུར་རོ། །བྱང་ཆུབ་སེམས་དཔའི་འབྱུང་བའི་སྒོ་དང། བྱང་ཆུབ་སེམས་དཔའི་ཆོས་ཉིད་བསམ་གྱིས་མི་ཁྱབ་པ་དང། བྱང་ཆུབ་སེམས་དཔའི་ཡོན་
[045-237a5] ཏན་བསམ་གྱིས་མི་ཁྱབ་པ་དང། བྱང་ཆུབ་སེམས་དཔའི་སྤྱོད་ཡུལ་བསམ་གྱིས་མི་ཁྱབ་པ་དང། བྱང་ཆུབ་སེམས་དཔའི་ཁྱུ་མཆོག་གི་མཐུ་ཕྱུང་བ་བསམ་གྱིས་མི་ཁྱབ་པ་དང་
[045-237a6] བྱང་ཆུབ་སེམས་དཔའི་ཏིང་ངེ་འཛིན་ལ་རྣམ་པར་སྤྱོད་པ་བསམ་གྱིས་མི་ཁྱབ་པ་དང། བྱང་ཆུབ་སེམས་དཔའི་རྣམ་པར་ཐར་པས་རྣམ་པར་རོལ་པ་བསམ་གྱིས་མི་ཁྱབ་པ་དང། བྱང་
[045-237a7] ཆུབ་སེམས་དཔའི་བརྩམས་པ་ཆེན་པོ་མཐར་དབྱུང་བ་རྣམ་པར་དག་པ་བསམ་གྱིས་མི་ཁྱབ་པ་འདི་ཐོས་པར་འགྱུར་རོ་ཞེས་དེ་ལྟར་བསམ་པ་ཡིད་ལ་བྱེད་ཅིང། གྲོང་ཁྱེར་ཆེན་པོ་


[045-237b0] [237B] 
[045-237b1] གྲོང་ཁྱེར་ཆེན་པོ་འོད་བཟང་པོ་དེ་ལ་བསྟས་ན། གསེར་དང། དངུལ་དང། བཻ་ཌཱུརྱ་དང། ཤེལ་དང། མུ་ཏིག་དམར་པོ་དང་
[045-237b2] ཨསྨ་གར་བྷ་དང། མུས་ར་གལ་པ་དང། རིན་པོ་ཆེ་འདི་བདུན་གྱིས་ཤིན་ཏུ་བཟང་ཞིང་བལྟ་ན་མཛེས་པ། རིན་པོ་ཆེའི་འོབས་ཟབས་སུ་ཟབ་པ། ཆུས་གང་བ། གཞི་གསེར་གྱི་གྲམ་
[045-237b3] པས་གང་བ། ལྷ་རྫས་ཀྱི་ཨུཏྤ་ལ་དང། པདྨོ་དང། ཀུ་མུ་ད་དང། པུན་ད་རི་ཀས་ཀུན་ནས་ཡོག་པ། དུས་དང་མཐུན་པའི་ཙན་དན་གྱི་འདམ་དང། ལུ་མས་འཁོར་བ་བདུན་
[045-237b4] གྱིས་ཀུན་ནས་ཡོངས་སུ་བསྐོར་བ། རིན་པོ་ཆེ་སྣ་བདུན་གྱི་ཏ་ལའི་ཕྲེང་བའི་རིམ་པ་བདུན་གྱིས་ཀུན་ནས་ཡོངས་སུ་བསྐོར་བ། རྡོ་རྗེ་རིན་པོ་ཆེའི་ར་བ་བདུན་གྱིས་ཀུན་ནས་ཡོངས་སུ་
[045-237b5] བསྐོར་བ་འདི་ལྟ་སྟེ། སེང་གེ་ཡིད་དུ་འོང་བའི་རྡོ་རྗེའི་ར་བ་དང། རྡོ་རྗེ་གཞན་གྱིས་ཐུབ་པ་མེད་པའི་ར་བ་དང། འབུག་པའི་ངང་ཚུལ་གྱི་རྡོ་རྗེའི་ར་བ་དང། ཐུབ་པར་དཀའ་བའི་ངང་
[045-237b6] ཚུལ་གྱི་རྡོ་རྗེའི་ར་བ་དང། རྡོ་རྗེ་བརྟན་པ་ཆགས་པ་མེད་པའི་ར་བ་དང། རྡོ་རྗེའི་འོད་ཟེར་དྲ་བའི་སྙིང་པོའི་ར་བ་དང་རྡུལ་དང་བྲལ་བའི་ཁ་དོག་གི་རྒྱན་གྱི་རྡོ་རྗེའི་ར་བས་ཡོངས་སུ་
[045-237b7] བསྐོར་བ་སྟེ། རྡོ་རྗེ་རིན་པོ་ཆེའི་ར་བ་དེ་དག་ཐམས་ཅད་ཀྱང་ནོར་བུ་རིན་པོ་ཆེ་གྲངས་མེད་པས་ཡོངས་སུ་སྤྲས་པ། འཛམ་བུ་ཆུ་ཀླུང་གི་གསེར་གྱི་ལན་ཀན་དང། བ་སོ་མཛེས་པར་


[045-238a0] [238A] 
[045-238a1] ༄༅། །བཀྱེ་བ། དངུལ་རིན་པོ་ཆེའི་བ་སོའི་ཕྲེང་བ་མཛེས་པས་བརྒྱན་པ། རིན་པོ་ཆེ་བཻ་ཌཱུརྱའི་བ་སོའི་ཕྲེང་བ་མཛེས་པས་བརྒྱན་པ། རིན་པོ་ཆེ་ཤེལ་གྱི་
[045-238a2] བ་སོའི་ཕྲེང་བ་མཛེས་པས་བརྒྱན་པ། རིན་པོ་ཆེའི་བྱི་རུའི་བ་སོའི་ཕྲེང་བ་མཛེས་པས་བརྒྱན་པ། མུ་ཏིག་དམར་པོའི་བ་སོའི་ཕྲེང་བ་མཛེས་པས་བརྒྱན་པ། མུ་ཏིག་རིན་པོ་ཆེའི་རྒྱ་
[045-238a3] མཚོའི་སྙིང་པོའི་བ་སོའི་ཕྲེང་བ་མཛེས་པས་བརྒྱན་པ་སྟེ་གྲོང་ཁྱེར་ཆེན་པོ་དེའི་སྒོ་ཆེན་པོ་བརྒྱད་ཀྱི་བར་བར་ནའང་དཔག་ཚད་བཅུ་བཅུ་ཡོད་དོ། །སྒོ་དེ་དག་ཀྱང་རིན་པོ་ཆེ་སྣ་བདུན་
[045-238a4] ལས་སྣ་ཚོགས་མཛེས་པར་བྱས་པ་སྟེ། བལྟ་ན་ཡིད་དུ་འོང་བའོ་།གྲོང་ཁྱེར་ཆེན་པོ་དེ་ནི་དེ་ལྟར་རྒྱ་ཆེ་ཞིང་ཡངས་ལ། ཡན་ལག་རྣམ་པ་བརྒྱད་དུ་རྣམ་པར་ཕྱེ་བ། བཻ་ཌཱུརྱ་
[045-238a5] སྔོན་པོའི་ས་ལ་གནས་པ་སྟེ། གྲོང་ཁྱེར་ཆེན་པོ་དེའི་ནང་ན་ཡང་སྲང་ཆེན་པོ་བྱེ་བ་ཕྲག་བཅུ་ཡོད་དེ། སྲང་རེ་རེའི་གློ་གཉིས་ནས་ཀྱང་ཁྱིམ་ཆེན་པོ་བརྒྱ་ཕྲག་སྟོང་སྟོང་མཁོས་
[045-238a6] ལེགས་པར་འགྲིགས་པ་སྟེ། ཀུན་ཀྱང་རིན་པོ་ཆེ་སྣ་ཚོགས་ལས་བྱས་པ་དག་གོ་རིན་པོ་ཆེའི་རྒྱན་སྣ་ཚོགས་ཀྱིས་རབ་ཏུ་བརྒྱན་པ་དག་གོ་རིན་པོ་ཆེའི་གདུགས་དང། རྒྱལ་
[045-238a7] མཚན་བསྒྲེང་བ་དང། བ་དན་ཆེ་ཕྲ་དང་ལྡན་པ་དག་གོ་ཡོ་བྱད་ཐམས་ཅད་ཕུན་སུམ་ཚོགས་པ་དག་གོ་སེམས་ཅན་ཁྲག་ཁྲིག་དུ་མ་གནས་པ་དག་གོ་གྲོང་ཁྱེར་ཆེན་པོ་དེ་


[045-238b0] [238B] 
[045-238b1] མཛེས་པར་བྱས་པ་སྟེ། འཛམ་བུ་ཆུ་ཀླུང་གི་གསེར་གྱི་ཁང་པ་བརྩེགས་པ་ལ་རིན་པོ་ཆེ་བཻ་ཌཱུརྱའི་དྲ་བས་ཀུན་ནས་ཁེབས་པ་
[045-238b2] བསམ་གྱིས་མི་ཁྱབ་པའི་རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ། །དངུལ་གྱི་ཁང་པ་བརྩེགས་པ་ལ་མུ་ཏིག་དམར་པོའི་དྲ་བས་ཀུན་ནས་ཁེབས་པ། བསམ་གྱིས་
[045-238b3] མི་ཁྱབ་པའི་རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ། །བཻ་ཌཱུརྱའི་ཁང་པ་བརྩེགས་པ་ལ་རིན་པོ་ཆེ་མཛོད་སྣ་ཚོགས་ཀྱི་དྲ་བས་ཀུན་ནས་ཁེབས་པ། བསམ་གྱིས་མི་
[045-238b4] ཁྱབ་པའི་རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ། །ཤེལ་གྱི་ཁང་པ་བརྩེགས་པ་ལ་རིན་པོ་ཆེའི་རྒྱལ་པོ་སྙིང་པོ་ཡངས་པའི་དྲ་བས་ཀུན་ནས་ཁེབས་པ། བསམ་
[045-238b5] གྱིས་མི་ཁྱབ་པའི་རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ། །ནོར་བུ་རིན་པོ་ཆེ་འགྲོ་བའི་ཡིད་དུ་འོང་བའི་ཁང་པ་བརྩེགས་པ་ལ་རིན་པོ་ཆེའི་ཉི་མའི་སྙིང་པོའི་དྲ་བས་
[045-238b6] ཀུན་ནས་ཁེབས་པ། བསམ་གྱིས་མི་ཁྱབ་པའི་རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ། །རིན་པོ་ཆེ་ཨིནྡྲ་ནཱི་ལའི་ཁང་པ་བརྩེགས་པ་ལ་རིན་པོ་ཆེ་དཔལ་
[045-238b7] གྱི་འོད་ཟེར་གྱི་དྲ་བས་ཀུན་ནས་ཁེབས་པ། བསམ་གྱིས་མི་ཁྱབ་པའི་རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ་།རིན་པོ་ཆེའི་རྒྱལ་པོ་འགྲོ་བ་རྒྱ་མཚོའི་ཁང་པ་


[045-239a0] [239A] 
[045-239a1] ༄༅། །བརྩེགས་པ་ལ་རིན་པོ་ཆེའི་རྒྱལ་པོ་སྐར་མའི་འོད་ཟེར་གྱི་དྲ་བས་ཀུན་ནས་ཁེབས་པ། བསམ་གྱིས་མི་ཁྱབ་པའི་རིན་པོ་ཆེའི་རྒྱན་གྱིས་བརྒྱན་པ་
[045-239a2] གྲངས་མེད་པ་དང་ལྡན་པའོ། །རིན་པོ་ཆེ་རྡོ་རྗེའི་ཁང་པ་བརྩེགས་པ་ལ་རིན་པོ་ཆེའི་རྒྱལ་པོ་གཞན་གྱིས་མི་ཐུབ་པའི་དྲ་བས་ཀུན་ནས་ཁེབས་པ། བསམ་གྱིས་མི་ཁྱབ་པའི་
[045-239a3] རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ་།དུས་དང་མཐུན་པའི་ཙན་དན་གྱི་ཁང་པ་བརྩེགས་པ་ལ་ལྷ་རྫས་ཀྱི་མེ་ཏོག་མནྡ་ར་བའི་དྲ་བས་ཀུན་ནས་
[045-239a4] ཁེབས་པ། བསམ་གྱིས་མི་ཁྱབ་པ་རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ། །སྤོས་ཀྱི་རྒྱལ་པོ་མཚུངས་པ་མེད་པའི་ཁང་པ་བརྩེགས་པ་ལ་ལྷ་རྫས་ཀྱི་
[045-239a5] མེ་ཏོག་སྣ་ཚོགས་ཀྱི་དྲ་བས་ཀུན་ནས་ཁེབས་པ། བསམ་གྱིས་མི་ཁྱབ་པའི་རིན་པོ་ཆེའི་རྒྱན་གྱིས་བརྒྱན་པ་གྲངས་མེད་པ་དང་ལྡན་པའོ། །རིན་པོ་ཆེའི་ཁང་པ་བརྩེགས་
[045-239a6] པ་དེ་དག་རེ་རེ་ཞིང་ཡང། རིན་པོ་ཆེའི་ལན་ཀན་དུ་མས་བརྒྱན་པ། རིན་པོ་ཆེའི་སྟེགས་བུ་རིམ་པ་བདུན་གྱིས་བསྐོར་བ། རིན་པོ་ཆེ་ཏ་ལའི་ཕྲེང་བ་རིམ་པ་བདུན་གྱིས་
[045-239a7] བསྐོར་བར་དཀྲིགས་པའོ། །རིན་པོ་ཆེའི་ལན་ཀན་དེ་དག་དང། རིན་པོ་ཆེའི་ཏ་ལ་དེ་དག་ཐམས་ཅད་དུའང། ཕན་ཚུན་རིན་པོ་ཆེའི་སྲད་བུས་སྦྲེལ་བའོ། །རིན་པོ་


[045-239b0] [239B] 
[045-239b1] ཕྲེང་བས་བརྒྱན་པའོ། །གསེར་གྱི་དྲིལ་གྱི་ཕྲེང་བ་དེ་དག་ཐམས་ཅད་ཀྱང་རིན་པོ་ཆེའི་ཆུན་པོའི་ལྡ་ལྡི་སྣ་ཚོགས་ཀྱི་རྣམ་པར་བྲེས་
[045-239b2] ཤིང་སྦྲེལ་བའོ། །རིན་པོ་ཆེའི་ཆུན་པོའི་ལྡ་ལྡི་དེ་དག་ཐམས་ཅད་ལས་ཀྱང། རིན་པོ་ཆེའི་དྲིལ་བུ་གཡེར་ཀའི་དྲ་བ་མངོན་པར་དཔྱངས་པ་དེ་དག་སྟེ། དེ་ལྟར་གྲོང་ཁྱེར་ཆེན་པོ་དེ་ཐམས་
[045-239b3] ཅད་ནི། ནོར་བུ་རིན་པོ་ཆེའི་དྲ་བ་གྲངས་མེད་པས་ཀུན་ནས་ཁེབས་པའོ། །རིན་པོ་ཆེའི་དྲིལ་བུ་གཡེར་ཀའི་དྲ་བ་གྲངས་མེད་པས་ཀུན་ནས་ཁེབས་པའོ། །ལྷ་རྫས་ཀྱི་སྤོས་ཀྱི་དྲ་བ་གྲངས་
[045-239b4] མེད་པས་ཀུན་ནས་ཁེབས་པའོ། །ལྷ་རྫས་ཀྱི་མེ་ཏོག་སྣ་ཚོགས་ཀྱི་དྲ་བ་གྲངས་མེད་པས་ཀུན་ནས་ཁེབས་པའོ། །རིན་པོ་ཆེའི་འབྲུའི་དྲ་བ་གྲངས་མེད་པས་ཀུན་ནས་ཁེབས་པའོ། །རྡོ་རྗེའི་
[045-239b5] བླ་རེ་གྲངས་མེད་པས་ཀུན་ནས་ཁེབས་པའོ། །རིན་པོ་ཆེའི་བླ་རེ་གྲངས་མེད་པས་ཀུན་ནས་ཁེབས་པའོ། །རིན་པོ་ཆེའི་གདུགས་ཀྱི་བླ་རེ་གྲངས་མེད་པས་ཀུན་ནས་ཁེབས་པའོ། །རིན་
[045-239b6] པོ་ཆེའི་ཁང་པ་བརྩེགས་པའི་བླ་རེ་གྲངས་མེད་པའི་ཀུན་ནས་ཁེབས་པའོ། །གོས་རིན་པོ་ཆེའི་བླ་རེ་གྲངས་མེད་པས་ཀུན་ནས་ཁེབས་པའོ། །མེ་ཏོག་གི་ཕྲེང་བའི་བླ་རེ་གྲངས་མེད་པས་
[045-239b7] ཀུན་ནས་ཁེབས་པའོ། །རིན་པོ་ཆེའི་གདུགས་དང། རྒྱལ་མཚན་སྣ་ཚོགས་བཙུགས་ཤིང་བསྒྲེང་བ་སྟེ། གྲོང་ཁྱེར་ཆེན་པོ་འོད་བཟང་པོ་དེའི་དབུས་སུ། རྒྱལ་པོ་འོད་ཆེན་པོ་བཞུགས་


[045-240a0] [240A] 
[045-240a1] ༄༅། །པའི་ཕོ་བྲང་བརྩེགས་པ་འཁོར་ཀུན་ཏུ་དཔག་ཚད་བཞི་ཡོད་པ་སྟེ། རིན་པོ་ཆེ་སྣ་བདུན་ལས་བྱས་པའོ། །རིན་པོ་ཆེ་སྣ་ཚོགས་ཀྱི་སྟེགས་བུ་རིམ་པ་བདུན་
[045-240a2] གྱིས་ཡོངས་སུ་བསྐོར་བའོ། །རིན་པོ་ཆེའི་དྲིལ་བུ་ཡིད་དུ་འོང་བའི་སྒྲ་སྙན་པར་འཁྲོལ་བའི་དྲ་བ་རིམ་པ་བདུན་གྱི་སྒྲ་ཀུན་ནས་འབྱུང་བའོ། །རིན་པོ་ཆེ་སྣ་བདུན་གྱི་ཏ་ལའི་ཕྲེང་བ་རིམ་པ་
[045-240a3] བདུན་གྱིས་ཀུན་ནས་བསྐོར་བའོ། །རིན་པོ་ཆེ་སྣ་ཚོགས་ཀྱི་ཁང་པ་བརྩེགས་པའི་རྒྱན་བརྒྱ་སྟོང་བསམ་གྱིས་མི་ཁྱབ་པ་དང་ལྡན་པའོ། །རྫིང་རིན་པོ་ཆེ་སྣ་ཚོགས་དུ་མ་ལས་བྱས་པ་
[045-240a4] གསེར་གྱི་གྲམ་པ་ཀུན་དུ་བཀྲམ་པ་ཡན་ལག་བརྒྱད་དང་ལྡན་པའི་ཆུས་ཡོངས་སུ་གང་བ། ལྷ་རྫས་ཀྱི་ཨུཏྤ་ལ་དང། པདྨོ་དང་ཀུ་མུ་ད་དང། མེ་ཏོག་པུན་ད་རི་ཀས་ཆུའི་སྟེང་ཀུན་
[045-240a5] དུ་ཡོག་པ། རིན་པོ་ཆེའི་མེ་ཏོག་དང། འབྲས་བུའི་ཤིང་སྣ་ཚོགས་ཀྱིས་རབ་ཏུ་བརྒྱན་པ། ཕྱོགས་བཞི་ནས་རིན་པོ་ཆེའི་ཕ་གུས་བརྩིགས་པའི་ཐེམ་སྐས་རྣམ་པར་བཀྱེ་བ་ཅན་གྱིས་
[045-240a6] ཤིན་ཏུ་མཛེས་པར་བྱས་པ་དང་ལྡན་པ། ལྷ་རྫས་ཀྱི་སྒྲ་སྙན་ཅིང་ཡིད་དུ་འོང་བ་འབྱིན་པའི་བྱ་བྲན་སྣ་ཚོགས་ཀྱི་སྒྲ་ཤིན་ཏུ་འབྱུང་བ་ཡོད་པ། ལྷའི་དབང་པོའི་ཕོ་བྲང་དང་འགྲན་པ་
[045-240a7] སྟེ༑ དེའི་དབུས་ན་རིན་པོ་ཆེ་འགྲོ་བ་ལ་སྣང་བའི་ཁང་པ་བརྩེགས་པ་ཤིན་ཏུ་བཟང་ལ་མཛེས་ཤིང་ཡིད་དུ་འོང་བ། རིན་པོ་ཆེ་གྲངས་མེད་པའི་རྒྱན་བསམ་གྱིས་མི་ཁྱབ་པས་གྱ་ནོམ་པར་


[045-240b0] [240B] 
[045-240b1] དེའི་ནང་ན་རྒྱལ་པོ་འོད་ཆེན་པོའི་དམ་པའི་ཆོས་གཅེས་པའི་དབྱིག་ཏུ་བྱ་བ་བཞུགས་སོ། །དེ་ནས་ཚོང་དཔོན་གྱི་བུ་ནོར་བཟང་རིན་པོ་ཆེའི་འོབས་དེ་དག་ལ་ནི། ཆགས་
[045-240b2] པའི་སེམས་མེད། རིན་པོ་ཆེའི་ར་བ་དེ་དག་ལ་ནི། ངོ་མཚར་དུ་འཛིན་པའི་ཡིད་མེད། རིན་པོ་ཆེ་ཏ་ལ་ཕྲེང་བ་དེ་དག་ལ་ནི་འདོད་ཅིང་ཆགས་པ་མེད། རིན་པོ་ཆེའི་དྲིལ་གྱི་དྲ་བའི་སྒྲ་ལ་ནི་རོ་
[045-240b3] མྱོང་བར་བྱེད་པ་མེད། ལྷ་རྫས་ཀྱི་རོལ་མོའི་སྒྲ་དང། གླུ་བྲོ་སྙན་པའི་དབྱངས་ལ་ནི་ཆགས་པའི་སེམས་མེད། རིན་པོ་ཆེ་རྣམ་པ་ཐ་དད་པའི་གཞལ་མེད་ཁང་དང། ཁང་པ་བརྩེགས་པ་
[045-240b4] སྣ་ཚོགས་ཀྱི་ལོངས་སྤྱོད་ནི་ཡིད་ལ་བྱ་བ་མེད་པར་ཤིན་ཏུ་དགའ་བར་གྱུར་པའི་སྐྱེས་པ་དང། བུད་མེད་ཀྱི་ཚོགས་ཀྱི་ཆོས་ཀྱི་དགའ་བའི་མོས་པས་ཤིན་ཏུ་དགའ་ཞིང། གཟུགས་དང་
[045-240b5] སྒྲ་དང། དྲི་དང། རོ་དང། རེག་ལ་དགའ་བས་དབེན་པའི་སེམས་དང་ལྡན་པ། ཆོས་ངེས་པར་བརྟག་པ་ལ་ཤིན་ཏུ་མོས་པ། སེམས་ཅན་གང་དང་ཕྲད་ཀྱང་དགེ་བའི་བཤེས་གཉེན་
[045-240b6] རྟག་ཏུ་འདྲི་ཞིང་མཐར་གྱིས་གྲོང་ཁྱེར་གྱི་ལམ་གྱི་སུམ་མདོའི་དྲུང་ཞིག་ཏུ་ཕྱིན་ནས་ཀུན་དུ་བལྟས་ན། གྲོང་ཁྱེར་གྱི་ལམ་གྱི་སུམ་མདོའི་དབུས་ཀྱི་མཆོད་རྟེན་གྱི་ཁང་པ་ནས་ཧ་ཅང་ཡང་
[045-240b7] མི་རིང་བ་ཞིག་ན། རྒྱ་ཆེན་པོ་དང་ལྡན་པ་ཁྲི་རིན་པོ་ཆེ་བཻ་ཌཱུརྱ་སྔོན་པོའི་རྐང་པ་བཀྱེ་བ་བཻ་ཌཱུརྱ་དཀར་པོའི་སེང་གེས་བླངས་པ། འཛམ་བུ་ཆུ་ཀླུང་གི་གསེར་གྱི་ལྕག་པོད་ཀྱིས་དྲ་བ་ལེགས་པར་


[045-241a0] [241A] 
[045-241a1] ༄༅། །བཏགས་པ། ལྷ་རྫས་ལས་ཀྱང་འདས་པའི་རིན་པོ་ཆེའི་སྟན་སྣ་ཚོགས་བཏིང་བ། རིན་པོ་ཆེའི་འབྲུ་གྲངས་མེད་པས་རྣམ་པར་བརྒྱན་པ། ནོར་བུ་
[045-241a2] རིན་པོ་ཆེའི་རྒྱན་བསམ་གྱིས་མི་ཁྱབ་པའི་དྲ་བ་ཀུན་ནས་ཁེབས་པ། འཛམ་བུ་ཆུ་ཀླུང་གི་གསེར་གྱི་སྣམ་བུ་ལ་ལྷ་རྫས་རིན་པོ་ཆེ་སྣ་ཚོགས་ཀྱི་གུར་ཤིན་ཏུ་སྤ་བར་དགྱེ་བའི་
[045-241a3] གནམ་ཡོལ་བྲེས་པ། ནོར་བུ་རིན་པོ་ཆེ་ཡིད་བཞིན་གྱི་རྒྱལ་པོའི་པདྨོའི་སྙིང་པོ་དང་ལྡན་པ། དེ་ལྟ་བུའི་ཆོས་ཀྱི་ཁྲི་ཆེན་པོ་ལ་རྒྱལ་པོ་འོད་ཆེན་པོ་མི་ཆེན་པོའི་མཚན་སུམ་ཅུ་རྩ་
[045-241a4] གཉིས་ཀྱིས་ལུས་ཤིན་ཏུ་བརྒྱན་པ། དཔེ་བྱད་བཟང་པོ་སྣ་ཚོགས་བརྒྱད་ཅུ་ཐམ་པས་ལུས་ཤིན་ཏུ་མཛེས་པ། གསེར་གྱི་རི་བོ་ལྟར་རིན་པོ་ཆེ་སྣ་ཚོགས་རྣམ་པར་བཀོད་པས་རྣམ་
[045-241a5] པར་མཛེས་པ། ཉི་མའི་དཀྱིལ་འཁོར་ལྟར་གཟི་བརྗིད་རབ་ཏུ་འབར་བ་ཟླ་བ་ཉ་ཞིང་རྒྱས་པའི་དཀྱིལ་འཁོར་ལྟར་བལྟ་ན་བཟང་བ་ཚངས་པ་ལྟར་ཚངས་པའི་འཁོར་གྱི་ནང་ན་
[045-241a6] རྣམ་པར་མཛེས་པ། རྒྱ་མཚོ་ལྟར་ཟབ་པའི་ཆོས་དང་ཡོན་ཏན་མཐའ་ཡས་པའི་རིན་པོ་ཆེའི་ཚོགས་དང་ལྡན་པ། སྤྲིན་ཆེན་པོ་ལྟར་ཆོས་ཀྱི་རང་བཞིན་གྱི་འབྲུག་སྒྲ་སྒྲོག་པ། ནམ་
[045-241a7] མཁའ་ལྟར་ཆོས་ཀྱི་ཚུལ་གྱི་སྐར་མའི་ཚོགས་ཀྱིས་བརྒྱན་པ། རི་རབ་ལྟར་ཁ་དོག་བཞི་པོའི་སེམས་ཅན་རྒྱ་མཚོའི་སེམས་ལ་གཟུགས་བརྙན་རབ་ཏུ་སྣང་བ། རིན་པོ་ཆེའི་གླིང་


[045-241b0] [241B] 
[045-241b1] སྐྱིལ་མོ་ཀྲུང་དུ་འདུག་པ་མཐོང་ངོ། །དེའི་མདུན་ན་ཡང་གསེར་དང། ནོར་བུ་དང། མུ་ཏིག་དང། བཻ་ཌཱུརྱ་དང་
[045-241b2] དུང་དང། མན་ཤེལ་དང། བྱི་རུ་དང། ས་ལེ་སྦྲམ་དང། དངུལ་རིན་པོ་ཆེའི་ཕུང་པོ་དང། ལྷ་རྫས་ཀྱི་གོས་ཁ་དོག་སྣ་ཚོགས་ཀྱི་ཕུང་པོ་དང། ལྷ་རྫས་ཀྱི་རིན་པོ་ཆེའི་རྒྱན་སྣ་ཚོགས་
[045-241b3] ཀྱི་ཕུང་པོ་དང། ཁ་ཟས་དང། སྤྱན་གཟིགས་སྣ་ཚོགས་ཀྱི་ཕུང་པོ་དང། ཞིམ་པོའི་མཆོག་ཁྱད་པར་དུ་འཕགས་པ་རྣམ་པ་སྣ་ཚོགས་ཀྱི་ཕུང་པོ་དགོད་པ་དང། དངར་བའི་ཐབས་སྣ་
[045-241b4] ཚོགས་ཀྱི་ཡུལ་དུ་བཀོད་པ་མཐོང་ངོ། །ལྷ་རྫས་ཀྱི་ཤིང་རྟ་རིན་པོ་ཆེ་བྱེ་བ་བརྒྱ་སྟོང་དུ་མ་དང། ལྷ་རྫས་ཀྱི་སིལ་སྙན་བྱེ་བ་བརྒྱ་སྟོང་དུ་མ་དང། ལྷ་རྫས་ཀྱི་སྤོས་ཀྱི་རྣམ་པ་བྱེ་བ་བརྒྱ་སྟོང་
[045-241b5] དུ་མ་དང། ནད་ཀྱི་རྐྱེན་སྨན་དང། ཡོ་བྱད་ཀྱི་ཕུང་པོ་དུ་མ་དང། ཡོ་བྱད་ཀྱི་ཁྱད་པར་ཐམས་ཅད་ཀྱི་ཕུང་པོ་སྤྱད་དུ་རུང་ཞིང་ཁ་ན་མ་ཐོ་བ་མེད་པ་མང་པོ་སེམས་ཅན་རྣམས་ཅི་དགའ་བར་
[045-241b6] སྤྱོད་དུ་གཟུད་པའི་ཕྱིར་བཤམས་ཏེ་བཀོད་པ་དང། བ་བཞོན་གསེར་གྱི་རུ་མིག་ཅན་སྟོང་ཕྲག་དུ་མ་འོ་མ་བྲེས་འཇལ་བ་མང་པོ་ཡང་སེམས་ཅན་ཕོངས་པ་རྣམས་ཡོངས་སུ་བསྡུ་བའི་
[045-241b7] ཕྱིར་བཀོད་པ་མཐོང་ངོ། །བུ་མོ་རིན་པོ་ཆེ་བྱེ་བ་ཁྲག་ཁྲིག་བརྒྱ་སྟོང་བཞིན་བཟང་བ་ཤིན་ཏུ་མཛེས་པ་བལྟ་ན་སྡུག་པ་རྒྱན་ཐམས་ཅད་ཀྱིས་རྣམ་པར་ཀླུབས་པ། ལྷ་རྫས་ཀྱི་གོས་རིན་པོ་ཆེ་


[045-242a0] [242A] 
[045-242a1] ༄༅། །གྱོན་པ། ལྷ་རྫས་ཀྱི་ཙན་དན་སྤྲུལ་གྱི་སྙིང་པོས་ལུས་བྱུག་པ། སྒྱུ་རྩལ་དྲུག་ཅུ་རྩ་བཞིའི་ཚུལ་ཤེས་པ། འདོད་པའི་སྤྱོད་པ་དང། ཆོ་ག་ཐམས་ཅད་
[045-242a2] ལ་མཁས་པ་དག་ཀྱང་བསགས་ཤིང་བཀོད་པར་མཐོང་ངོ། །དེའི་མདུན་ན་ཇི་ལྟ་བ་དེ་བཞིན་དུ། སེམས་ཅན་རྣམས་ཡོངས་སུ་བསྡུ་བ་དང་སེམས་ཅན་རྣམས་ཡོངས་སུ་གཟུང་
[045-242a3] བ་དང། སེམས་ཅན་རྣམས་དགའ་བ་བསྐྱེད་པ་དང། སེམས་ཅན་རྣམས་སྤྲོ་བ་བསྐྱེད་པ་དང། སེམས་ཅན་རྣམས་ཀྱི་ཡིད་དང་བར་བྱ་བ་དང། སེམས་ཅན་རྣམས་ཀྱི་སེམས་
[045-242a4] ཤིན་ཏུ་བདེ་བར་བྱ་བ་དང། སེམས་ཅན་རྣམས་ཀྱི་ཉོན་མོངས་པ་རྣམ་པར་ཞི་བར་བྱ་བ་དང། སེམས་ཅན་རྣམས་ཆོས་ཀྱི་རང་བཞིན་གྱི་དོན་ལ་ཡོངས་སུ་དགོད་པ་དང། སེམས་
[045-242a5] ཅན་རྣམས་ཐམས་ཅད་མཁྱེན་པ་ཉིད་དུ་དོན་མཉམ་པར་བྱ་བ་དང་སེམས་ཅན་རྣམས་གཞན་ལ་འཁུ་བ་རྣམ་པར་བཟློག་པར་བྱ་བ་དང་ལུས་དང་ངག་གིས་ངན་དུ་སྤྱོད་པ་
[045-242a6] ཐམས་ཅད་རྣམ་པར་བཟློག་པ་དང། སེམས་ཅན་རྣམས་ཀྱི་ལྟ་བའི་ཟུག་རྔུ་ཡང་དག་པར་དབྱུང་བ་དང། སེམས་ཅན་རྣམས་ཀྱི་ལམ་ཡོངས་སུ་སྦྱང་བའི་ཕྱིར། སྲང་དང། ལམ་
[045-242a7] གྱི་བཞི་མདོ་དང། ལམ་གྱི་སུམ་མདོ་དང། སྒོ་དང། ཁྱམས་དག་ནའང་དེ་བཞིན་ཏེ། སྲང་རེ་རེའི་ངོས་གཡས་གཡོན་ནས་ཀྱང་སྟེགས་བུ་བྱེ་བ་ཉི་ཤུ་ཙམ་ལ་ཡོ་བྱད་


[045-242b0] [242B] 
[045-242b1] །དེ་ནས་ཚོང་དཔོན་གྱི་བུ་ནོར་བཟང་གིས། རྒྱལ་པོ་འོད་ཆེན་པོ་ལ་ལུས་ཐམས་ཅད་ཀྱིས་ཕབ་ནས་ཕྱག་བྱས་ཏེ། རྒྱལ་པོ་འོད་ཆེན་
[045-242b2] པོ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་མདུན་དུ་འདུག་སྟེ། ཐལ་མོ་སྦྱར་ནས་འདི་སྐད་ཅེས་སྨྲས་སོ་།འཕགས་པ། བདག་གིས་བླ་ན་མེད་པ་ཡང་དག་པར་
[045-242b3] རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ་
[045-242b4] འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན། འཕགས་པ། ཇི་ལྟར་བྱང་ཆུབ་སེམས་དཔས་བྱང་
[045-242b5] ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཀའ་སྩལ་དུ་གསོལ། སྨྲས་པ། རིགས་ཀྱི་བུ་ང་ནི་བྱང་ཆུབ་སེམས་དཔའི་སྤྱོད་
[045-242b6] པ་བྱམས་པ་ཆེན་པོའི་རྒྱལ་མཚན་ཡོངས་སུ་དག་པ་དང། ཡོངས་སུ་རྫོགས་པར་བྱེད་པ་སྟེ། རིགས་ཀྱི་བུ། ངས་བྱང་ཆུབ་སེམས་དཔའི་སྤྱོད་པ་བྱམས་པ་ཆེན་པོའི་རྒྱལ་
[045-242b7] མཚན་འདི་ཡང་སངས་རྒྱས་བརྒྱ་ཕྲག་དུ་མ་དང། སངས་རྒྱས་སྟོང་ཕྲག་དུ་མ་དང། སངས་རྒྱས་བརྒྱ་སྟོང་ཕྲག་དུ་མ་དང་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་དུ་མ་ནས་


[045-243a0] [243A] 
[045-243a1] ༄༅། །བརྗོད་དུ་མེད་པའི་ཡང་བརྗོད་དུ་མེད་པའི་བར་གྱི་སངས་རྒྱས་བཅོམ་ལྡན་འདས་རྣམས་ལ་ཡོངས་སུ་དྲིས་སོ། །ཡོངས་སུ་ཞུས་སོ། །རྣམ་པར་སྦྱངས་
[045-243a2] སོ༑ ༑ཡོངས་སུ་སྦྱངས་སོ། །རྣམ་པར་བཀོད་དོ། །རྣམ་པར་བལྟས་སོ་།རྣམ་པར་སྤྱོད་དོ། །རྗེས་སུ་བཙལ་ཏོ། །ཡོངས་སུ་བརྟགས་སོ། །རྣམ་པར་བྲིས་སོ། །རྒྱ་ཆེར་བྱས་
[045-243a3] སོ༑ ༑རིགས་ཀྱི་བུ། དེ་ལྟར་ང་ནི་བྱང་ཆུབ་སེམས་དཔའི་སྤྱོད་པ་བྱམས་པ་ཆེན་པོའི་རྒྱལ་མཚན་འདི་ལ་གནས་ཤིང། ཆོས་དང་མཐུན་པར་ཁམས་སྐྱོང་ཞིང་སྟོན་ཏོ། །ཆོས་
[045-243a4] དང་མཐུན་པར་འཇིག་རྟེན་ལ་ཕན་པར་བྱེད་དོ། །ཆོས་དང་མཐུན་པར་འཇིག་རྟེན་ན་རྗེས་སུ་སྤྱོད་དོ། །ཆོས་དང་མཐུན་པར་སེམས་ཅན་བཅོས་པར་བྱེད་དོ། །ཆོས་དང་མཐུན་
[045-243a5] པར་སེམས་ཅན་རྣམས་ལ་ནན་ཏན་བྱེད་དོ། །ཆོས་ཀྱི་དཀྱིལ་འཁོར་ལ་སེམས་ཅན་རྣམས་ཡོངས་སུ་འཛུད་དོ། །ཆོས་ཀྱི་ཚུལ་སེམས་ཅན་རྣམས་ལ་ཉེ་བར་བསྒྲུབ་བོ། །ཆོས་
[045-243a6] དང་མཐུན་པར་སེམས་ཅན་རྣམས་ལ་ཡོངས་སུ་བསྒོ་བ་བྱེད་དོ། །ཆོས་ཀྱི་ནན་ཏན་ལ་སེམས་ཅན་རྣམས་ཡོངས་སུ་སྦྱོར་རོ། །ཆོས་ཀྱི་རང་བཞིན་ངེས་པར་རྟོགས་པ་ལ་སེམས་
[045-243a7] ཅན་རྣམས་རབ་ཏུ་འགོད་དོ། །བྱམས་པའི་སེམས་དང། བྱམས་པ་ཆེན་པོའི་དབང་དང། བྱམས་པའི་སྟོབས་དང། ཕན་པའི་སེམས་དང། བདེ་བའི་སེམས་དང། སྙིང་


[045-243b0] [243B] 
[045-243b1] ཕན་འདོགས་པའི་སེམས་དང། ཡོངས་སུ་བསྲུང་བའི་སེམས་དང། སེམས་ཅན་ཡོངས་སུ་འཛིན་པ་མི་གཏོང་བའི་སེམས་དང། སྡུག་བསྔལ་ཐམས་
[045-243b2] ཅད་རྣམ་པར་བཟློག་པའི་སྨོན་ལམ་རྒྱུན་མི་གཅོད་པའི་སེམས་དང་བདེ་བའི་མཐར་ཕྱིན་པ་ལ་རབ་ཏུ་འགོད་པར་ཡང་དག་པར་སྤྱོད་པ་རྒྱུན་མི་གཅོད་པ་ལ་སེམས་ཅན་
[045-243b3] རྣམས་རབ་ཏུ་འགོད་དོ། །བག་ཡངས་ཀྱི་བདེ་བ་ཡང་དག་པར་བསྐྱེད་ནས། སེམས་ཅན་དེ་དག་གི་ལུས་ཀྱང་ཤིན་ཏུ་བདེ་བར་བྱེད་དོ། །དེ་དག་གི་འཁོར་བའི་བདེ་བ་ལ་ཞེན་
[045-243b4] པའི་སེམས་ཀྱི་རྒྱུད་ཀྱང་རྣམ་པར་བཟློག་པ་བྱེད་དོ། །དེ་དག་གི་སེམས་ཀྱི་རྒྱུན་ཀྱང་ཆོས་ཀྱི་དགའ་བ་དང། མོས་པ་ལ་ཡོངས་སུ་གཞོལ་བར་བྱེད་དོ། །ཉོན་མོངས་པའི་དྲི་མ་
[045-243b5] ཐམས་ཅད་ལས་རྣམ་པར་སྦྱོང་བར་བྱེད་དོ། །མི་དགེ་བའི་ཆོས་ཐམས་ཅད་ལས་ཡོངས་སུ་སྦྱང་བར་བྱེད་དོ། །འཁོར་བའི་རྒྱུན་ལས་རྣམ་པར་བཟློག་པ་བྱེད་དོ། །ཆོས་ཀྱི་དབྱིངས་
[045-243b6] ཀྱི་ཚུལ་རྒྱ་མཚོ་ལ་ཡོངས་སུ་གཟུད་པ་བྱེད་དོ། །དེ་དག་གི་སྲིད་པའི་ལམ་གྱི་རྒྱུད་དུ་སྐྱེ་བ་ཐམས་ཅད་རྒྱུན་གཅད་པའི་ཕྱིར་སེམས་ཀྱི་མ་རིག་པ་ཡོངས་སུ་བསྲེག་པ་བྱེད་དོ། །ཐམས་
[045-243b7] ཅད་མཁྱེན་པ་ཉིད་ཀྱི་འབྲས་བུ་ཐོབ་པར་བྱ་བའི་ཕྱིར་དེ་དག་གི་སེམས་ཀྱི་མྱུ་གུ་ཡོངས་སུ་བསྐྱེད་དོ། །མི་འཕྲོགས་པའི་དད་པའི་སྟོབས་ཡང་དག་པར་བསྐྱེད་པའི་ཕྱིར་དེ་དག་གི་སེམས་


[045-244a0] [244A] 
[045-244a1] ༄༅། །ཀྱི་རྒྱ་མཚོ་ཡང་རབ་ཏུ་དང་བར་བྱེད་དོ། །རིགས་ཀྱི་བུ། དེ་ལྟར་ང་ནི་བྱང་ཆུབ་སེམས་དཔའི་སྤྱོད་པ་བྱམས་པ་ཆེན་པོའི་རྒྱལ་མཚན་ལ་གནས་
[045-244a2] ཏེ༑ ཆོས་དང་མཐུན་པར་འཇིག་རྟེན་སྐྱོང་ཞིང་སྟོན་ཏེ། རིགས་ཀྱི་བུ། ངའི་ཁམས་ན་གནས་པའི་སེམས་ཅན་རྣམས་ནི་ངས་འཇིགས་ཤིང་དངང་བའམ། བག་ཚ་ཞིང་སྐྱི་
[045-244a3] གཡའ་བ་མེད་དེ། རིགས་ཀྱི་བུ། སེམས་ཅན་གང་ཕོངས་ཤིང་ཡོ་བྱད་སྣ་ཚོགས་ཀྱིས་བྲེལ་བ། བཟའ་བ་འདོད་པའམ། བཏུང་བ་འདོད་པའམ་གོས་འདོད་པ་ནས་
[045-244a4] ཡོ་བྱད་སྣ་ཚོགས་ཐམས་ཅད་གང་འདོད་ཀྱང་རུང་སྟེ། དེ་དག་ཐམས་ཅད་ངའི་དྲུང་དུ་འོང་ངོ། །དེ་དག་ལའང་ངས་སྔ་ནས་བཤམ་བཤམ་པའི་མཛོད་སྒོ་ཕྱེ་ཞིང་ཅི་འདོད་པ་
[045-244a5] ཁྱེར་ཅིག་ཅེས་བསྟབས་ཏེ། གང་གི་དོན་དུ་ཁྱེད་སྡིག་པའི་ལས་ལ་སྤྱོད་པར་གྱུར་ཅིང། སྲོག་གཅོད་པའམ། མ་བྱིན་པར་ལེན་པའམ། འདོད་པས་ལོག་པར་གཡེམ་
[045-244a6] པའམ། བརྫུན་དུ་སྨྲ་བའམ། ཕྲ་མའམ། ངག་རྩུབ་པོའམ། ཚིག་ཀྱལ་བའམ། ཆགས་སེམས་སམ། གནོད་སེམས་སམ། ལོག་པར་ལྟ་བའམ། དེ་མ་ཡིན་པའི་
[045-244a7] ལྟ་བའི་རྣམ་པ་སྣ་ཚོགས་ལ་མངོན་པར་ཞེན་པར་གྱུར་པ་དེ་ཐམས་ཅད་ཀྱང་གྲོང་ཁྱེར་ཆེན་པོ་འོད་བཟང་པོ་འདིའི་སྒོ་དང། སྲང་དང། ཁྱམས་དང། ལམ་གྱི་སུམ་མདོ་དང་


[045-244b0] [244B] 
[045-244b1] སྔ་ནས་བྱིན་པ་ཡིན་གྱི། སུ་ཅི་འདོད་པ་ཀུན་ཀྱང་ཁྱེར་ཅིག་ཅེས་བསྟབས་ཤིང་བྱིན་ནོ། །རིགས་ཀྱི་བུ། གྲོང་ཁྱེར་འོད་བཟང་པོ་འདི་ན་སེམས་ཅན་ཇི་
[045-244b2] སྙེད་གཅིག་གནས་པ་དེ་དག་ཐམས་ཅད་ནི་བྱང་ཆུབ་སེམས་དཔའ་སྟེ་ཐེག་པ་ཆེན་པོ་ལ་ཞུགས་པའོ། །དེ་བས་ན་གྲོང་ཁྱེར་ཆེན་པོ་འོད་བཟང་ངོ། །འདི་ཡང་དེ་དག་ལ་བསམ་
[045-244b3] པ་རྣམ་པ་ཇི་ལྟ་བུར་དག་པའི་ཚུལ་བཞིན་དུ་སྣང་སྟེ། ལ་ལ་ལ་ནི་དོག་པར་སྣང་ངོ། །ལ་ལ་ལ་ནི་ཡངས་པར་སྣང་ངོ། །ལ་ལ་ལ་ནི་གཞི་ས་ལ་གནས་པར་སྣང་ངོ། །ལ་ལ་ལ་ནི་
[045-244b4] གཞི་རིན་པོ་ཆེ་བཻ་ཌཱུརྱ་ལས་བླངས་པར་སྣང་ངོ། །ལ་ལ་ལ་ནི་སའི་ར་བས་བསྐོར་བར་སྣང་ངོ། །ལ་ལ་ལ་ནི་རིན་པོ་ཆེ་རྡོ་རྗེ་གཞན་གྱིས་མི་ཐུབ་པའི་རྒྱལ་མཚན་གྱི་ར་བས་བསྐོར་བར་
[045-244b5] སྣང་ངོ། །ལ་ལ་ལ་ནི་གསེག་མ་དང། གྱོ་མོས་གང་ཞིང་ཐག་ཐུག་དང། གྲོག་པོ་དང། གཡང་ས་མང་པོ་ཅན་དུ་སྣང་ངོ། །ལ་ལ་ལ་ནི་ནོར་བུ་རིན་པོ་ཆེ་དམ་པ་གྲངས་མེད་པས་
[045-244b6] གཞི་བརྒྱན་ཅིང་ཡོངས་སུ་བཀྲམ་པ་དང། ལག་མཐིལ་བཞིན་དུ་གཞི་མཉམ་པར་སྣང་ངོ། །ལ་ལ་ལ་ནི་ས་ལས་བྱས་པར་སྣང་ངོ། །ལ་ལ་ལ་ནི་རིན་པོ་ཆེ་གྲངས་མེད་པའི་ཁང་པ་
[045-244b7] དང༑ གཞལ་མེད་ཁང་དང། ཁང་བཞག་དང། ཁང་པ་བརྩེགས་པ་དང། ཁང་སྟེང་དང། བ་གམ་དང། སྐར་ཁུང་གི་ཤར་བུ་དང་ཟླ་གམ་རིན་པོ་ཆེ་སེང་གེའི་དྲ་བས་བརྒྱན་


[045-245a0] [245A] 
[045-245a1] ༄༅། །པར་སྣང་ངོ། །གྲོང་ཁྱེར་གྱི་ཕྱི་རོལ་ན་གནས་པའི་སེམས་ཅན་སྔོན་ངས་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ། བསྡུ་བའི་དངོས་པོ་
[045-245a2] བཞིས་ཡོངས་སུ་བསྡུས་པ། བསམ་པ་དག་པ། དགེ་བའི་རྩ་བ་བསྐྱེད་པ། སངས་རྒྱས་མང་པོ་ལ་བསྙེན་བཀུར་བ། ཐམས་ཅད་མཁྱེན་པ་ཉིད་ལ་མངོན་པར་མོས་པ་
[045-245a3] ཐམས་ཅད་མཁྱེན་པ་ཉིད་དུ་རབ་ཏུ་གཞོལ་བ་དེ་དག་ལ་ཡང་རིན་པོ་ཆེ་ལས་བྱས་པར་སྣང་ངོ། །དེ་མ་ཡིན་པ་གཞན་དག་ལ་ནི་ས་ལས་བྱས་པར་སྣང་སྟེ། རིགས་ཀྱི་བུ་
[045-245a4] ངའི་ཁམས་ན་གནས་པའི་སེམས་ཅན་ཡུལ་དང། ཕྱོགས་དང། གྲོང་ཁྱེར་དང། གྲོང་རྡལ་དང། ལྗོངས་དང། ཁམས་དང། རྒྱལ་པོའི་ཕོ་བྲང་དག་ན། རྙོག་པ་ལྔ་
[045-245a5] དང་ལྡན་པའི་འཇིག་རྟེན་གྱི་དུས་ཀྱི་རང་བཞིན་གྱིས་དཀྲུགས་ཏེ་མི་དགེ་བ་བཅུའི་ལས་ཀྱི་ལམ་ཞིག་བྱེད་པར་འདོད་པར་གྱུར་ན་ཡང་དེའི་ཚེ་ང་དེ་དག་ལ་ཕན་པར་བྱ་
[045-245a6] བའི་སེམས་ཀྱིས། བྱང་ཆུབ་སེམས་དཔའི་ཏིང་ངེ་འཛིན་འཇིག་རྟེན་གྱི་དབང་པོའི་གློང་ཞེས་བྱ་བ། བྱམས་པ་ཆེན་པོ་སྔོན་དུ་འགྲོ་བ་ལ་སྙོམས་པར་འཇུག་སྟེ། རིགས་ཀྱི་
[045-245a7] བུ༑ དེ་ལྟར་ང་ཏིང་ངེ་འཛིན་དེ་ལ་སྙོམས་པར་ཞུགས་པ་དང། དེ་ཉིད་ཀྱི་མོད་ལ་སེམས་ཅན་དེ་དག་གི་འཇིགས་པ་དེ་དག་དང། མི་བདེ་བ་དེ་དག་དང། ཤར་གཉེར་བ་དེ་


[045-245b0] [245B] 
[045-245b1] འཐབ་མོ་དང། རྩོད་པ་དེ་དག་དང། སེམས་ཀྱི་འཁྲུག་པ་དེ་དག་དང། འཚེ་བའི་སེམས་དེ་དག་ཀྱང་བྱང་ཆུབ་སེམས་དཔའི་ཏིང་ངེ་འཛིན་འཇིག་རྟེན་གྱི་དབང་པོའི་
[045-245b2] གློང་བྱམས་པ་ཆེན་པོ་སྔོན་དུ་འགྲོ་བ་དེའི་ཆོས་ཉིད་ཐོབ་པས་རབ་ཏུ་ཞི་བར་གྱུར་ཏོ། །ཉེ་བར་ཞི་བར་གྱུར་ཏོ། །རྣམ་པར་ལྡོག་པར་གྱུར་ཏོ། །འགག་པར་གྱུར་ཏོ། །རིགས་ཀྱི་བུ་
[045-245b3] ཡུད་ཙམ་ཞིག་སྡོད་དང། དེའུ་རེ་མངོན་སུམ་དུ་འགྱུར་རོ། །དེ་ནས་རྒྱལ་པོ་འོད་ཆེན་པོས་དེའི་ཚེ། བྱང་ཆུབ་སེམས་དཔའི་ཏིང་ངེ་འཛིན་བྱམས་པ་ཆེན་པོ་སྔོན་དུ་འགྲོ་བ་འཇིག་རྟེན་
[045-245b4] གྱི་དབང་པོའི་གློང་ལ་མཉམ་པར་བཞག་གོ་དེ་ལྟར་རྒྱལ་པོ་འོད་ཆེན་པོས། བྱང་ཆུབ་སེམས་དཔའི་ཏིང་ངེ་འཛིན་བྱམས་པ་ཆེན་པོ་སྔོན་དུ་འགྲོ་བ་འཇིག་རྟེན་གྱི་དབང་པོའི་གློང་ལ་
[045-245b5] མཉམ་པར་བཞག་མ་ཐག་ཏུ། དེའི་མོད་ལ་གྲོང་ཁྱེར་ཆེན་པོ་འོད་བཟང་པོའི་ཡུལ་དང་ཕྱོགས་སུ་བཅས་པ། གྲོང་ཁྱེར་དང། གྲོང་རྡལ་དང། ལྗོངས་དང། ཁམས་དང། རྒྱལ་པོའི་
[045-245b6] ཕོ་བྲང་གི་འཁོར་དང་བཅས་པར་རྣམ་པ་དྲུག་ཏུ་གཡོས་སོ། །དེ་གཡོས་པའི་ཚེ་རིན་པོ་ཆེའི་ར་བ་དེ་དག་དང། རིན་པོ་ཆེའི་ཁང་པ་དང། རིན་པོ་ཆེའི་སྙིང་པོ་དང། རིན་པོ་ཆེའི་ཁྱིམ་
[045-245b7] དང༑ རིན་པོ་ཆེའི་གནས་དང། རིན་པོ་ཆེའི་གཞལ་མེད་ཁང་དང་རིན་པོ་ཆེའི་ཁང་པ་བརྩེགས་པ་དང། རིན་པོ་ཆེའི་བ་གམ་དང་རིན་པོ་ཆེའི་པུ་ཤུ་དང། རིན་པོ་ཆེའི་སྐར་ཁུང་དང་


[045-246a0] [246A] 
[045-246a1] ༄༅། །རིན་པོ་ཆེའི་སྟེགས་བུ་དང། རིན་པོ་ཆེའི་རྟ་བབས་དང་རིན་པོ་ཆེའི་ཟླ་གམ་དང། རིན་པོ་ཆེའི་སེང་གེའི་དྲ་བ་དང་རིན་པོ་ཆེའི་ལན་ཀན་དང་
[045-246a2] རིན་པོ་ཆེའི་འབྲུ་དང། རིན་པོ་ཆེའི་བླ་རེ་དང། རིན་པོ་ཆེའི་སྲད་བུས་བརྒྱུས་པའི་དྲིལ་བུ་གཡེར་ཀའི་དྲ་བ་དང། རིན་པོ་ཆེའི་དྲིལ་བུ་དང། རིན་པོ་ཆེའི་རྒྱལ་མཚན་དང། རིན་
[045-246a3] པོ་ཆེའི་བ་དན་དང། རིན་པོ་ཆེའི་ཏ་ལ་དེ་དག་ཀྱང་རབ་ཏུ་གཡོས་ཏེ་སྒྲ་འབྱིན་ཏོ། །རབ་ཏུ་འཁྲོལ་ལོ། །དེ་དག་དེ་ལྟར་སྒྲ་འབྱིན་ཅིང། ཡིད་དུ་འོང་ལ་སྙན་པ་དང། མཉན་ན་དགའ་
[045-246a4] བའི་དབྱངས་བརྗོད་ཅིང། རྒྱལ་པོ་འོད་ཆེན་པོ་གང་ན་བ་དེར་འདུད་དེ་ཕྱག་འཚལ་ལོ། །གྲོང་ཁྱེར་ཆེན་པོ་འོད་བཟང་པོའི་ནང་ན་སེམས་ཅན་ཇི་སྙེད་ཅིག་གནས་པ་དེ་དག་ཐམས་
[045-246a5] ཅད་ཀྱང་དགའ་བ་དང། རངས་པའི་སེམས་ཀྱིས་ཡོངས་སུ་རྒྱས་ནས་རྒྱལ་པོ་འོད་ཆེན་པོ་གང་ན་བ་དེ་ལོགས་སུ་མངོན་དུ་བལྟས་ཏེ། ལུས་ཐམས་ཅད་ཀྱིས་ཕབ་ཅིང་ཕྱག་
[045-246a6] འཚལ་ལོ། །དེའི་ཁམས་ཀྱི་གྲོང་དང། གྲོང་ཁྱེར་དང། ལྗོངས་དང། ཡུལ་དང། ཁམས་དང། རྒྱལ་པོའི་ཕོ་བྲང་འཁོར་ན་གནས་པ་དེ་དག་ཐམས་ཅད་ཀྱང་ལུས་དང་སེམས་
[045-246a7] བདེ་བར་གྱུར་ཏེ། དགའ་ཞིང་རངས་པ་སྐྱེས་ནས། རྒྱལ་པོ་འོད་ཆེན་པོ་གང་ན་བ་དེ་ལོགས་སུ་ཕྱག་འཚལ་ལོ། །བྱོལ་སོང་གི་སྐྱེ་གནས་སུ་གཏོགས་པའི་སེམས་ཅན་དེ་


[045-246b0] [246B] 
[045-246b1] གཅིག་ལ་གཅིག་བྱམས་པའི་སེམས་དང་ཕན་པའི་སེམས་སུ་ལྡན་པར་གྱུར་ནས། རྒྱལ་པོ་འོད་ཆེན་པོ་གང་ན་བ་དེ་ལོགས་སུ་བལྟ་ཞིང་མངོན་པར་
[045-246b2] འདུད་དོ། །རི་དང་སྒང་མཐོན་པོའི་སའི་ཕྱོགས་ཐམས་ཅད་ཀྱང་རྒྱལ་པོ་འོད་ཆེན་པོ་གང་ན་བ་དེར་མངོན་པར་འདུད་དོ། །མེ་ཏོག་གི་ཤིང་དང། འབྲས་བུའི་ཤིང་དང། ལོ་མའི་
[045-246b3] ཤིང་དང། ས་བོན་གྱི་ཚོགས་དང། འབྱུང་པོའི་ཚོགས་དང། ལོ་ཏོག་དང། ལྡུམ་བུ་དང། རྩྭ་དང། གེལ་པ་དང། སྨན་དང། ནགས་ཚལ་ཐམས་ཅད་ཀྱང། རྒྱལ་པོ་འོད་
[045-246b4] ཆེན་པོ་གང་ན་བ་དེ་ལོགས་སུ་ལྟ་ཞིང་མངོན་པར་འདུད་པར་གྱུར་ཏོ། །དེའི་ཁམས་ན་མཚོ་དང། མཚེའུ་དང། ལུ་མ་དང། ལྟེང་ཀ་དང། འབབ་ཆུ་དང། ཆུ་ཀླུང་དང། རྫིང་དང། ཁྲོན་
[045-246b5] པ་ཇི་སྙེད་པ་དེ་དག་ཐམས་ཅད་ཀྱང། རྒྱལ་པོ་འོད་ཆེན་པོ་གང་ན་བ་དེ་ལོགས་སུ་མངོན་པར་གཞོལ་ཞིང་རླབས་ཀྱི་སྒྲ་འབྱིན་པར་གྱུར་ཏོ། །ཀླུའི་རྒྱལ་པོ་སྟོང་ཕྲག་བཅུ་ཡང་ཨ་ག་
[045-246b6] རུ་ནག་པོའི་བདུག་སྤོས་ཀྱི་དུད་པ་ན་བུན་དུ་འགྲིགས་པའི་སྤོས་ཀྱི་སྤྲིན་ལས་གློག་སྣ་ཚོགས་འགྱུ་བའི་འོད་ཀྱིས་སྣང་བར་བྱེད་ཅིང་འབྲུག་སྒྲ་སྒྲོག་པ་དང། སྤོས་ཆུའི་ཆར་གྱི་རྒྱུན་
[045-246b7] ཤིན་ཏུ་ཕྲ་བ་མངོན་པར་འབེབས་པར་གྱུར་ཏོ། །བརྒྱ་བྱིན་དང་རབ་མཚེ་མ་དང། རབ་དགའ་ལྡན་དང། རབ་འཕྲུལ་དགའ་དང། དབང་སྒྱུར་གྱི་ལྷའི་རྒྱལ་པོ་ལ་སོགས་པ་


[045-247a0] [247A] 
[045-247a1] ༄༅། །ལྷའི་བུ་སྟོང་ཕྲག་བཅུས་ཀྱང་སྟེང་གི་བར་སྣང་ལ་འཁོད་དོ། །ནམ་མཁའི་དབྱིངས་ཐམས་ཅད་ལྷ་རྫས་ཀྱི་རོལ་མོའི་སིལ་སྙན་གྱི་སྤྲིན་བྱེ་བ་ཁྲག་
[045-247a2] ཁྲིག་བརྒྱ་སྟོང་གི་སྒྲ་ཕྱུང་བས། དབྱངས་སྙན་པ་རྒྱ་ཆེར་བསྒྲགས་པའི་རྒྱན་གྱིས་བརྒྱན་པ་དང། ལྷའི་བུ་མོ་གྲངས་མེད་པ། ལྷའི་གླུ་སྙན་པ་ལེན་པའི་སྤྲིན་གྱི་སྒྲ་བསྒྲགས་
[045-247a3] པའི་དབྱངས་སྙན་ཅིང་ཡིད་དུ་འོང་བའི་རྒྱན་གྱིས་བརྒྱན་པ་དང། ལྷ་རྫས་ཀྱི་རིན་པོ་ཆེའི་མེ་ཏོག་སྣ་ཚོགས་ཀྱི་སྤྲིན་གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་
[045-247a4] པ་དང། ལྷ་རྫས་ཀྱི་སྤོས་ཀྱི་སྤྲིན་ཁ་དོག་སྣ་ཚོགས་ཀྱི་སྤྲིན་གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་པ་དང་ལྷ་རྫས་ཀྱི་རིན་པོ་ཆེའི་ཕྲེང་བ་སྣ་ཚོགས་ཀྱི་སྤྲིན་
[045-247a5] གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་པ་དང་ལྷ་རྫས་ཀྱི་ཕྱེ་མ་ཁ་དོག་སྣ་ཚོགས་ཀྱི་སྤྲིན་གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་པ་
[045-247a6] དང༑ ལྷ་རྫས་ཀྱི་རིན་པོ་ཆེའི་ལྷབ་ལྷུབ་སྣ་ཚོགས་ཀྱི་སྤྲིན་གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་པ་དང་ལྷ་རྫས་ཀྱི་གོས་སྣ་ཚོགས་དྲི་མ་མེད་ཅིང་འཇམ་པ་
[045-247a7] ཁ་དོག་རྣམ་པ་ཐ་དད་པའི་སྤྲིན་གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་པ་དང། ལྷ་རྫས་ཀྱི་རིན་པོ་ཆེའི་གདུགས་རྣམ་པར་ཕྱེ་བ་སྣ་ཚོགས་ཀྱི་སྤྲིན་གྲངས་


[045-247b0] [247B] 
[045-247b1] ལྷ་རྫས་ཀྱི་རིན་པོ་ཆེའི་སེང་གེ་ཡིད་དུ་འོང་བའི་རྒྱལ་མཚན་གྱི་སྤྲིན་གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་པ་
[045-247b2] དང༑ ལྷ་རྫས་ཀྱི་རིན་པོ་ཆེ་འབབ་བའི་ལྕེ་ཤིན་ཏུ་འཕྲོ་བའི་རིན་པོ་ཆེའི་བ་དན་གྱི་སྤྲིན་གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་པར་རྒྱལ་པོ་འོད་ཆེན་པོ་ལ་མཆོད་པ་བྱ་
[045-247b3] བའི་ཕྱིར་བྱིན་གྱིས་བརླབས་སོ། །གླང་པོའི་རྒྱལ་པོ་ཆེན་པོ་ཤུགས་འཛིན་གྱིས་ཀྱང། གླང་པོའི་དབང་པོའི་ཁྱུ་མཆོག་གི་མཐུ་ཕྱུང་བ་དང། རྣམ་པར་འཕྲུལ་བའི་མཐུས་ནམ་མཁའི་
[045-247b4] དབྱིངས་ཐམས་ཅད་ལྷ་རྫས་ཀྱི་རིན་པོ་ཆེ་སྣ་ཚོགས་ཀྱི་པདྨོའི་སྤྲིན་གྲངས་མེད་པས་ཀུན་ནས་ཡོག་པར་བྱིན་གྱིས་བརླབས་སོ། །ལྷ་རྫས་ཀྱི་ནོར་བུ་རིན་པོ་ཆེའི་སེ་མོ་དོ་གྲངས་མེད་པ་རབ་ཏུ་
[045-247b5] འཕྱང་བ་དང། ལྷ་རྫས་ཀྱི་རིན་པོ་ཆེའི་སྣམ་བུའི་ལྡ་ལྡི་དང། ཆུན་པོ་གྲངས་མེད་པ་རབ་ཏུ་འཕྱང་བ་དང། ལྷ་རྫས་ཀྱི་རིན་པོ་ཆེ་སྣ་ཚོགས་ཀྱི་ཕྲེང་བའི་རྒྱུད་གྲངས་མེད་པ་མངོན་པར་འཕྱང་
[045-247b6] བའི་རྒྱན་གྱིས་བརྒྱན་པ་དང། ལྷ་རྫས་ཀྱི་རིན་པོ་ཆེ་སྣ་ཚོགས་ཀྱི་ལྷབ་ལྷུབ་དང། ཕྲེང་བ་གྲངས་མེད་པ་མངོན་པར་འཕྱང་བའི་རྒྱན་གྱིས་བརྒྱན་པ་དང། ལྷ་རྫས་ཀྱི་རིན་པོ་ཆེ་སྣ་ཚོགས་ཀྱི་མེ་
[045-247b7] ཏོག་གི་ལྡ་ལྡི་གྲངས་མེད་པ་མངོན་པར་བྲེས་པའི་རྒྱན་གྱིས་བརྒྱན་པ་དང། ལྷ་རྫས་ཀྱི་སྤོས་ཀྱི་རྒྱལ་པོ་ཁ་དོག་སྣ་ཚོགས་ཕྱོགས་ཐམས་ཅད་དུ་དྲི་ཞིམ་པོས་རྒྱས་པར་འགེངས་པའི་སྤྲིན་


[045-248a0] [248A] 
[045-248a1] ༄༅། །གྲངས་མེད་པས་ཀུན་ནས་ཁེངས་པའི་རྒྱན་གྱིས་བརྒྱན་པ་དང། ལྷ་རྫས་ཀྱི་རིན་པོ་ཆེའི་གོས་ཁ་དོག་སྣ་ཚོགས་ཀྱི་སྤྲིན་གྲངས་མེད་པའི་ཆར་རབ་
[045-248a2] ཏུ་འབབ་པའི་རྒྱན་གྱིས་བརྒྱན་པ་དང། ལྷ་རྫས་ཀྱི་བདུག་སྤོས་ཀྱི་དུད་པ་ན་བུན་དུ་འཁྲིགས་པའི་སྤྲིན་གྲངས་མེད་པའི་ཆར་རབ་ཏུ་འབབ་པའི་རྒྱན་གྱིས་བརྒྱན་པ་དང། ལྷ་རྫས་ཀྱི་ཕྱེ་
[045-248a3] མ་ཁ་དོག་སྣ་ཚོགས་ཀྱི་སྤྲིན་གྲངས་མེད་པའི་ཆར་ཕྲ་མོ་རབ་ཏུ་འབབ་པའི་རྒྱན་གྱིས་བརྒྱན་པ་དང། ལྷའི་བུ་མོའི་ཚོགས་ལྷ་རྫས་ཀྱི་རོལ་མོ་བྱེད་པ་དང། གླུ་སྙན་པའི་དབྱངས་ཡིད་
[045-248a4] དུ་འོང་བར་ལེན་ཅིང། བསྟོད་པའི་སྤྲིན་གྱིས་ཀུན་ནས་ཡོག་པའི་ཆར་མངོན་པར་འབེབས་པའི་རྒྱན་གྱིས་བརྒྱན་པར་ནམ་མཁའི་དབྱིངས་བྱིན་གྱིས་བརླབས་སོ། །སྲིན་པོའི་དབང་
[045-248a5] པོ་བརྒྱ་སྟོང་གྲངས་མེད་པ་རྒྱ་མཚོ་ལ་གནས་པ་དང། གླིང་བཞི་པའི་འཇིག་རྟེན་གྱི་ཁམས་ཀྱི་རྟེན་གྱི་སའི་གཞི་ལ་གནས་པ་ཁ་ཟས་སུ་ཤ་དང་ཁྲག་འཐུང་ཞིང་ཟ་ལ། ཆུ་ལ་སྤྱོད་
[045-248a6] པ་དང། རི་དྭགས་དང། ཕྱུགས་དང། བྱ་དང། བ་ལང་དང། རྟ་དང། གླང་པོ་དང། བོང་བུ་དང། སྐྱེས་པ་དང། བུད་མེད་ཀྱི་ཚོགས་ཀྱི་མདངས་འཕྲོག་པ། ཞེ་སྡང་བའི་
[045-248a7] ཡིད་ཀྱི་རྣམ་པར་རྟོག་པ་དང་ལྡན་པ། རྟག་ཏུ་འགྲོ་བ་ལ་འཚེ་ཞིང། མཐོ་འཚམ་པ་ལ་ཞུགས་པ་རྣམས་ཀྱང། བྱམས་པ་དང་ཕན་པའི་སེམས་དམ་པ་དང་ལྡན་ཞིང། བཞིན་


[045-248b0] [248B] 
[045-248b1] འགྲོ་བ་ཐམས་ཅད་ལ་མི་འཚེ་ཞིང། མཐོ་འཚམ་པ་མེད་པ་ལ་ཞུགས་ཏེ། འཇིག་རྟེན་ཕ་རོལ་ལ་བལྟ་བར་གྱུར་ནས། ཐལ་མོ་སྦྱར་ཅིང་ཤིན་ཏུ་དགའ་
[045-248b2] བའི་སེམས་ཀྱིས་རྒྱལ་པོ་འོད་ཆེན་པོ་གང་ན་བ་དེ་ལོགས་སུ་བཏུད་ནས་ཕྱག་འཚལ་བར་གྱུར་ཏེ། ལུས་དང་སེམས་ཀྱི་བདེ་བ་རྒྱ་ཆེན་པོ་མཚུངས་པ་མེད་པ་ཡང་མྱོང་བར་གྱུར་ཏོ། །
[045-248b3] གནོད་སྦྱིན་དང། གྲུལ་བུམ་དང། ཤ་ཟ་དང། འབྱུང་པོའི་དབང་པོ་བརྒྱ་སྟོང་དུ་མ་ཡང་བྱམས་པ་དང། ཕན་པའི་སེམས་དམ་པ་དང་ལྡན་ཞིང། བཞིན་གྱི་མདོག་ཤིན་ཏུ་དང་བ་
[045-248b4] དང༑ འགྲོ་བ་ཐམས་ཅད་ལ་མི་འཚེ་ཞིང། མཐོ་འཚམ་པ་མེད་པ་ལ་ཞུགས་ཏེ། འཇིག་རྟེན་ཕ་རོལ་ལ་བལྟ་བར་གྱུར་ནས། ཐལ་མོ་སྦྱར་ཅིང་ཤིན་ཏུ་དགའ་བའི་སེམས་ཀྱིས། རྒྱལ་
[045-248b5] པོ་འོད་ཆེན་པོ་གང་ན་བ་དེར་འདུད་ཅིང་ཕྱག་འཚལ་བར་གྱུར་ཏེ་ལུས་དང་སེམས་ཀྱི་བདེ་བ་རྒྱ་ཆེན་པོ་མཚུངས་པ་མེད་པ་ཡང་མྱོང་བར་གྱུར་ཏོ། །དེ་ལྟར་གླིང་བཞི་པའི་འཇིག་རྟེན་
[045-248b6] གྱི་ཁམས་ཐམས་ཅད་ཀྱི་སེམས་ཅན་ཀུན་གྱི་འཇིགས་པ་དང། གནོད་པ་དང། མི་བདེ་བ་དང། ཤར་གཉེར་བ་དང། འཐབ་མོ་དང། རྩོད་པ་དང། སེམས་ཀྱི་འཁྲུག་པ་དང། འཚེ་
[045-248b7] བའི་སེམས་ཐམས་ཅད་རབ་ཏུ་ཞི་བར་གྱུར་ཏོ། །རྣམ་པར་ཞི་བར་གྱུར་ཏོ། །རྣམ་པར་ལོག་པར་གྱུར་ཏོ། །འགག་པར་གྱུར་ཏོ། །ཕྱིར་ལོག་པར་གྱུར་ཏོ། །གླིང་བཞི་པའི་འཇིག་རྟེན་


[045-249a0] [249A] 
[045-249a1] ༄༅། །གྱི་ཁམས་འདིར་ཇི་ལྟ་བ་དེ་བཞིན་དུ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ནས། ཕྱོགས་བཅུར་འཇིག་རྟེན་གྱི་ཁམས་
[045-249a2] བྱེ་བ་ཁྲག་ཁྲིག་བརྒྱ་སྟོང་ཕྲག་བཅུའི་བར་གྱི་སེམས་ཅན་ཀུན་གྱི་འཇིགས་པ་དང། གནོད་པ་དང། མི་བདེ་བ་དང། ཤར་གཉེར་བ་དང། འཐབ་མོ་དང། རྩོད་པ་དང། སེམས་
[045-249a3] ཀྱི་འཁྲུག་པ་དང། འཚེ་བའི་སེམས་ཐམས་ཅད་ཀྱང། བྱང་ཆུབ་སེམས་དཔའི་ཏིང་ངེ་འཛིན་བྱམས་པ་ཆེན་པོ་སྔོན་དུ་འགྲོ་བ་འཇིག་རྟེན་གྱི་དབང་པོའི་གློང་གི་ཆོས་ཉིད་ཐོབ་པའི་
[045-249a4] ཕྱིར་རབ་ཏུ་ཞི་བར་གྱུར་ཏོ། །རྣམ་པར་ཞི་བར་གྱུར་ཏོ། །རྣམ་པར་ལོག་པར་གྱུར་ཏོ། །འགག་པར་གྱུར་ཏོ། །ཕྱིར་ལོག་པར་གྱུར་ཏོ་།དེ་ནས་རྒྱལ་པོ་འོད་ཆེན་པོ་ཏིང་ངེ་འཛིན་
[045-249a5] དེ་ལས་ལངས་ཏེ། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ངས་བྱང་ཆུབ་སེམས་དཔའི་སྤྱོད་པའི་ཡེ་ཤེས་སྣང་བའི་སྒོ་བྱམས་པ་ཆེན་པོའི་རྒྱལ་
[045-249a6] མཚན་འདི་ཤེས་པར་ཟད་ན། ངས་བྱང་ཆུབ་སེམས་དཔའ་འཇིག་རྟེན་གྱི་ཁམས་ཐམས་ཅད་བདེ་བའི་བསམ་པས་རྒྱས་པར་འགེངས་པ། བྱམས་པ་ཆེན་པོའི་གདུགས་ཚད་མེད་
[045-249a7] པ་དང་ལྡན་པ། འཁོར་མི་ཕྱེད་པ་དང་ལྡན་པས། འགྲོ་བ་ཐམས་ཅད་འཁོར་དུ་གྱུར་པ། དབང་པོ་རབ་དང་འབྲིང་དང་ཐ་མའི་སྦྱོར་བས་འགྲོ་བ་ཐམས་ཅད་ཡོངས་སུ་བསྐྱབ་པ་ལ་


[045-249b0] [249B] 
[045-249b1] འགྲོ་བ་ཐམས་ཅད་ཡོངས་སུ་གཟུང་བ་ལ་ཞུགས་པས་བྱམས་པའི་སེམས་ལྟ་བུ་དང་ལྡན་པ། བསོད་ནམས་དང་ཡེ་ཤེས་ཀྱི་འོད་ཟེར་འགྲོ་བ་ཐམས་ཅད་དུ་འབྱུང་བས་
[045-249b2] ཟླ་བ་ཉ་ཞིང་རྒྱས་པ་ལྟ་བུར་གྱུར་པ། ཤེས་བྱ་ཐམས་ཅད་ཡེ་ཤེས་ཀྱི་འོད་ཀྱིས་སྣང་བར་བྱེད་པའི་ཕྱིར་ཉི་མའི་དཀྱིལ་འཁོར་ལྟ་བུར་གྱུར་པ། སེམས་ཅན་ཐམས་ཅད་ཀྱི་སེམས་ཀྱི་མུན་
[045-249b3] པ་ཐིབས་པོ་རབ་ཏུ་སེལ་བས་སྒྲོན་མ་ཆེན་པོ་ལྟ་བུར་གྱུར་པ། སེམས་ཅན་ཐམས་ཅད་ཀྱི་སེམས་ཀྱི་རྒྱ་མཚོའི་གཡོ་སྒྱུའི་རྙོག་པ་དང་བར་བྱེད་པས་ནོར་བུ་རིན་པོ་ཆེ་ཆུ་འདང་དང་འདྲ་
[045-249b4] བ༑ འགྲོ་བ་ཐམས་ཅད་ཀྱི་བསམ་པ་དང། སྨོན་ལམ་ཡོངས་སུ་རྫོགས་པར་བྱེད་པ་ནོར་བུ་རིན་པོ་ཆེ་ཡིད་བཞིན་གྱི་རྒྱལ་པོ་དང་འདྲ་བ། འགྲོ་བ་ཐམས་ཅད་ཏིང་ངེ་འཛིན་དང། སྙོམས་
[045-249b5] པར་འཇུག་པའི་ཁང་པ་དང། ཐམས་ཅད་མཁྱེན་པ་ཉིད་ཀྱི་ཕོ་བྲང་ཆེན་པོར་གཞོག་པས། རླུང་དམར་ཆེན་པོ་དང་འདྲ་བ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པའམ་
[045-249b6] བསོད་ནམས་ཀྱི་རི་བོ་གཞལ་བའམ། ཡོན་ཏན་གྱི་སྐར་མའི་ཚོགས་ཀྱིས་བརྒྱན་པའི་ནམ་མཁའ་ལ་བལྟ་བའམ། སྨོན་ལམ་ཆེན་པོའི་རླུང་གི་དཀྱིལ་འཁོར་ལས་མཚམས་གཅད་
[045-249b7] པའམ། ཆོས་མཉམ་པ་ཉིད་ཀྱི་སྟོབས་ལ་ཚད་གཟུང་བའམ། ཐེག་པ་ཆེན་པོའི་རྒྱན་གྱིས་བསྔགས་པ་ཡོངས་སུ་བརྗོད་པའམ། ཀུན་ཏུ་བཟང་པོའི་སྤྱོད་པའི་ཚུལ་གྱི་ཁྱད་པར་བརྗོད་


[045-250a0] [250A] 
[045-250a1] ༄༅། །པའམ། བྱང་ཆུབ་སེམས་དཔའི་ཏིང་ངེ་འཛིན་ཆེན་པོ་བསྒོམ་པའི་སྒོ་དབྱེ་བའམ། སྙིང་རྗེ་ཆེན་པོའི་སྤྲིན་ཡོངས་སུ་སྨོས་པར་ནུས་རེ་སྐན། སོང་
[045-250a2] རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན་རྒྱལ་པོའི་གནས་བརྟན་པ་ཞེས་བྱ་བ་ཡོད་དེ། དེ་ན་དགེ་བསྙེན་མ་མི་གཡོ་བ་ཞེས་བྱ་བ་འདུག་གི། དེའི་གན་དུ་སོང་ལ་ཇི་ལྟར་བྱང་
[045-250a3] ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། རྒྱལ་པོ་འོད་
[045-250a4] ཆེན་པོའི་རྐང་པ་གཉིས་ལ་སྤྱི་བོས་ཕྱག་བྱས་ནས། རྒྱལ་པོ་འོད་ཆེན་པོ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ཏེ། ཡང་དང་ཡང་བལྟས་ནས། རྒྱལ་པོ་
[045-250a5] འོད་ཆེན་པོའི་དྲུང་ནས་སོང་ངོ།། །།བམ་པོ་དགུ་བཅུ་དྲུག་པ། དེ་ནས་ཚོང་དཔོན་གྱི་བུ་ནོར་བཟང། གྲོང་ཁྱེར་ཆེན་པོ་འོད་བཟང་པོ་ནས་བྱུང་སྟེ། ཡུད་ཙམ་
[045-250a6] དུ་ལམ་གྱི་མགོ་བཙལ་ནས། རྒྱལ་པོ་འོད་ཆེན་པོའི་གདམས་ངག་དེ་ལ་རྗེས་སུ་བསམ་པ་བྱེད་ཅིང། བྱང་ཆུབ་སེམས་དཔའི་སྤྱོད་པའི་ཚུལ་བྱམས་པ་ཆེན་པོའི་རྒྱལ་མཚན་དེ་
[045-250a7] རྗེས་སུ་དྲན་པར་བྱ་བ་དང། ཏིང་ངེ་འཛིན་གྱི་སྒོ་འཇིག་རྟེན་གྱི་དབང་པོའི་གློང་གི་སྣང་བ་ཆེན་པོ་དེ་ཡོངས་སུ་བསྒོམ་པ་དང། བྱང་ཆུབ་སེམས་དཔའི་ལུས་རྣམ་པར་དག་པ་


[045-250b0] [250B] 
[045-250b1] རྣམ་པར་ཕྱེ་བ་རྣམ་པ་སྣ་ཚོགས་དེ་དག་མངོན་པར་བསྒྲུབ་པ་དང། བྱང་ཆུབ་སེམས་དཔའི་སྨོན་ལམ་དང། བསོད་ནམས་
[045-250b2] ཀྱི་དབང་དང། སྟོབས་བསམ་གྱིས་མི་ཁྱབ་པ་དེ་དག་རྗེས་སུ་སྤེལ་བ་དང། བྱང་ཆུབ་སེམས་དཔའི་སེམས་ཅན་ཡོངས་སུ་སྨིན་པར་བྱ་བའི་ཡེ་ཤེས་ཀྱི་ཚུལ་བསམ་གྱིས་མི་ཁྱབ་པ་དེ་
[045-250b3] ཤིན་ཏུ་བསྟན་པར་བྱ་བ་དང། བྱང་ཆུབ་སེམས་དཔའི་ལོངས་སྤྱོད་ཀྱི་བདག་ཉིད་ཆེ་བ་ཐུན་མོང་དུ་གྱུར་པ་བསམ་གྱིས་མི་ཁྱབ་པ་དེ་ལ་རྗེས་སུ་བསམ་པ་དང། བྱང་ཆུབ་སེམས་དཔའི་
[045-250b4] གནས་རྣམ་པ་ཐ་དད་པ་བསམ་གྱིས་མི་ཁྱབ་པ་དེ་དག་ཀྱང་མཚན་མར་བྱ་བ་དང། བྱང་ཆུབ་སེམས་དཔའ་རྣམས་ཀྱི་སེམས་ཅན་ཡོངས་སུ་སྨིན་པར་བྱ་བ་རྣམ་པར་དག་པ་བསམ་
[045-250b5] གྱིས་མི་ཁྱབ་པ་དེ་རྗེས་སུ་དྲན་པར་བྱ་བ་དང། བྱང་ཆུབ་སེམས་དཔའི་འཁོར་ཕུན་སུམ་ཚོགས་ཤིང་ཡོངས་སུ་དག་པ་དེ་ལ་བརྟག་པ་དང། བྱང་ཆུབ་སེམས་དཔའ་སེམས་ཅན་གྱི་
[045-250b6] དོན་བསམ་པ་སྣང་བའི་ཚུལ་བསམ་གྱིས་མི་ཁྱབ་པ་དེ་ལ་ཡིད་ཆེས་པར་བྱེད་བྱེད་པས། སེམས་དགའ་ཞིང་མོས་པའི་ཤུགས་དང། སེམས་ཀྱི་ཉམས་བདེ་བ་དང། སེམས་
[045-250b7] ཤིན་ཏུ་ཚིམ་པ་དང། སེམས་ཁོང་ནས་དགའ་བ་དང། སེམས་རྙོག་པ་མེད་པ་དང། སེམས་འོད་དད་པ་དང། སེམས་བརྟན་པ་དང། སེམས་རྒྱ་ཆེ་བ་དང། སེམས་མི་


[045-251a0] [251A] 
[045-251a1] ༄༅། །ཟད་པ་ཐོབ་སྟེ། དེ་དེ་ལྟར་དགེ་བའི་བཤེས་གཉེན་རྗེས་སུ་དྲན་ཞིང་ཡིད་ལ་བྱེད་པ་ལ་བརྩོན་པས་གདོང་མཆི་མས་གང་ནས་རྗེས་སུ་སེམས་པ། ཀྱི་
[045-251a2] ཧུད༑ དགེ་བའི་བཤེས་གཉེན་མཐོང་བ་འདི་ནི། ཡོན་ཏན་རིན་པོ་ཆེ་ཐམས་ཅད་ཀྱི་འབྱུང་གནས་སུ་གྱུར་པའོ། །བྱང་ཆུབ་སེམས་དཔའི་སྤྱོད་པ་ཐམས་ཅད་ཡོངས་སུ་དག་
[045-251a3] པ་དང། ཡོངས་སུ་རྫོགས་པར་འགྱུར་བའི་རྒྱུར་གྱུར་པའོ། །བྱང་ཆུབ་སེམས་དཔའི་དྲན་པ་ཐམས་ཅད་རྣམ་པར་དག་པར་བྱེད་པའོ་།བྱང་ཆུབ་སེམས་དཔའི་གཟུངས་ཀྱི་
[045-251a4] དཀྱིལ་འཁོར་ཐམས་ཅད་ཡོངས་སུ་སྦྱོང་བའོ། །བྱང་ཆུབ་སེམས་དཔའི་ཏིང་འཛིན་གྱི་སྣང་བ་ཐམས་ཅད་ཡོངས་སུ་བསྐྱེད་པའོ་།སངས་རྒྱས་ཐམས་ཅད་མཐོང་བར་
[045-251a5] འགྱུར་བ་ཡོངས་སུ་བསྒྲུབ་པའོ། །སངས་རྒྱས་ཀྱི་ཆོས་ཐམས་ཅད་ཀྱི་སྤྲིན་གྱི་ཆར་རབ་ཏུ་འབེབས་པའོ། །བྱང་ཆུབ་སེམས་དཔའི་སྨོན་ལམ་གྱི་ཚུལ་ཐམས་ཅད་བརྗོད་པའོ། །
[045-251a6] ཤེས་རབ་དང། ཡེ་ཤེས་ཀྱི་སྣང་བ་བསམ་གྱིས་མི་ཁྱབ་པ་ཡང་དག་པར་བསྐྱེད་པའོ། །བྱང་ཆུབ་སེམས་དཔའི་དབང་པོ་བརྟན་པའི་མྱུ་གུ་སྐྱེད་པར་བྱེད་པའོ། །དགེ་བའི་
[045-251a7] བཤེས་གཉེན་རྣམས་ནི་བདག་ངན་སོང་གི་གཡང་ས་ཐམས་ཅད་ནས་སྐྱོབ་པའོ། །དགེ་བའི་བཤེས་གཉེན་རྣམས་ནི་བདག་ཆོས་མཉམ་པ་ཉིད་ཀྱི་ཚུལ་ཁོང་དུ་ཆུད་པར་བྱ་བ་


[045-251b0] [251B] 
[045-251b1] །དགེ་བའི་བཤེས་གཉེན་རྣམས་ནི་བདག་ལ་ལམ་བདེ་བ་དང། མི་བདེ་བ་སྟོན་པའོ། །དགེ་བའི་བཤེས་གཉེན་རྣམས་ནི་བདག་ལ་ཐེག་པ་ཆེན་པོ་ཡོངས་སུ་སྟོན་པའོ།།
[045-251b2] དགེ་བའི་བཤེས་གཉེན་རྣམས་ནི་བདག་ལ་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པའི་གདམས་ངག་གིས་འདོམས་པའོ། །དགེ་བའི་བཤེས་གཉེན་རྣམས་ནི་བདག་ལ་
[045-251b3] ཐམས་ཅད་མཁྱེན་པ་ཉིད་ཀྱི་གྲོང་ཁྱེར་གྱི་ལམ་སྟོན་པའོ། །དགེ་བའི་བཤེས་གཉེན་རྣམས་ཀྱི་བདག་ཐམས་ཅད་མཁྱེན་པའི་གནས་སུ་ཕྱིན་པར་སྐྱེལ་བའོ། །དགེ་བའི་བཤེས་
[045-251b4] གཉེན་རྣམས་ནི་བདག་ཆོས་ཀྱི་དབྱིངས་ཀྱི་ཚུལ་རྒྱ་མཚོ་ལ་འཇུག་པར་བྱེད་པའོ། །དགེ་བའི་བཤེས་གཉེན་རྣམས་ནི་བདག་ལ་དུས་གསུམ་གྱི་ཤེས་བྱ་རྒྱ་མཚོའི་ཚུལ་རབ་ཏུ་སྟོན་
[045-251b5] པའོ༑ ༑དགེ་བའི་བཤེས་གཉེན་རྣམས་ནི་བདག་ལ་འཕགས་པའི་ཚོགས་ཀྱི་དཀྱིལ་འཁོར་ཐམས་ཅད་རབ་ཏུ་སྟོན་པའོ། །དགེ་བའི་བཤེས་གཉེན་རྣམས་ནི་བདག་གི་དཀར་
[045-251b6] པོའི་ཆོས་ཐམས་ཅད་རྣམ་པར་འཕེལ་བར་བྱེད་པའོ། །ཞེས་དེ་དེ་ལྟར་ངུ་ཞིང་སྨྲེ་སྔགས་འདོན་པའི་ཚེ། ནམ་མཁའི་དབྱིངས་ལ་འཁོད་པའི་ལྷའི་ཚོགས་དང། རྟག་ཏུ་ཕྱི་བཞིན་
[045-251b7] འབྲང་ཞིང་ཡང་དག་པར་བསྐུལ་བ་དང། སངས་རྒྱས་ཀྱི་ཕོ་ཉ་ལྟར་གྱུར་པའི་བྱང་ཆུབ་སེམས་དཔའ་རྣམས་འདི་སྐད་འཛེར་ཏོ་།རིགས་ཀྱི་བུ། དགེ་བའི་བཤེས་གཉེན་གྱི་གདམས་


[045-252a0] [252A] 
[045-252a1] ༄༅། །ངག་ལ་ཞུགས་པའི་བྱང་ཆུབ་སེམས་དཔས་ནི། སངས་རྒྱས་བཅོམ་ལྡན་འདས་རྣམས་ཀྱང་ཐུགས་ཤིན་ཏུ་དགྱེས་པར་འགྱུར་བ་ཡིན་དགེ་བའི་བཤེས་
[045-252a2] གཉེན་གྱི་ཚིག་དང་མི་འགལ་བར་གནས་པའི་བྱང་ཆུབ་སེམས་དཔས་ནི། ཐམས་ཅད་མཁྱེན་པ་ཉིད་དུའང་ཤིན་ཏུ་བསྙེན་པ་ཡིན། དགེ་བའི་བཤེས་གཉེན་གྱི་ཚིག་ལ་ཐེ་ཚོམ་
[045-252a3] མི་ཟ་བའི་བྱང་ཆུབ་སེམས་དཔའ་ལ་ནི་དགེ་བའི་བཤེས་གཉེན་རྣམས་ཀྱང་ཉེ་བར་བསྙེན་པ་ཡིན། དགེ་བའི་བཤེས་གཉེན་ཡིད་ལ་བྱ་བ་དང་མི་འབྲལ་བའི་བྱང་ཆུབ་སེམས་
[045-252a4] དཔའ་ལ་ནི་དོན་ཐམས་ཅད་ཀྱང་མངོན་དུ་འགྱུར་བ་ཡིན་གྱི། རིགས་ཀྱི་བུ། རྒྱལ་པོའི་ཕོ་བྲང་བརྟན་པར་དགེ་བསྙེན་མ་མི་གཡོ་བ་གང་ན་བ་དེར་སོང་ཞིག་དང། དེ་ལས་བྱང་ཆུབ་
[045-252a5] སེམས་དཔའི་སྤྱོད་པ་ཐོས་པར་འགྱུར་རོ། །དེ་ནས་ཚོང་དཔོན་གྱི་བུ་ནོར་བཟང་ཏིང་ངེ་འཛིན་གྱི་ཡེ་ཤེས་སྣང་བ་ལས་ལངས་ནས་མཐར་གྱིས་རྒྱལ་པོའི་ཕོ་བྲང་བརྟན་པར་དགེ་བསྙེན་
[045-252a6] མ་མི་གཡོ་བ་གང་ན་བ་དེར་སོང་ནས། དགེ་བསྙེན་མ་མི་གཡོ་བ་ཡོངས་སུ་ཚོལ་ཞིང་རྨེད་རྨེད་པ་ལས། དེ་ལ་འགྲོ་བ་མང་པོས་བསྟན་པ། རིགས་ཀྱི་བུ། དགེ་བསྙེན་མ་མི་གཡོ་བ་དེ་
[045-252a7] ནི༑ རང་གི་ཁྱིམ་ན་ཕ་མ་དང་འཕྲོགས་ཤིང་གཞོན་ནུར་གྱུར་པ་སྟེ། རང་གི་གཉེན་བཤེས་ཀྱི་ཚོགས་ཀྱིས་ཡོངས་སུ་བསྐོར་ཅིང། སྐྱེ་བོའི་ཚོགས་ཆེན་པོ་ལ་ཆོས་སྟོན་ཏོ། །དེ་ནས་


[045-252b0] [252B] 
[045-252b1] སྤྲོ་བས་ཡོངས་སུ་རྒྱས་པའི་སེམས་དང་ལྡན་པ་དེ་དགེ་བསྙེན་མ་མི་གཡོ་བའི་ཁྱིམ་གང་ན་བ་དེར་སོང་སྟེ་ཕྱིན་ནས། དགེ་
[045-252b2] བསྙེན་མ་མི་གཡོ་བའི་ཁྱིམ་གྱི་སྒོ་ན་སྡོད་པའི་ཚེ། དེས་ཁྱིམ་དེ་ཐམས་ཅད་འོད་ལུས་དང་སེམས་ཤིན་ཏུ་བདེ་བར་བྱེད་པ། གསེར་གྱི་ཁ་དོག་ཏུ་འདུག་པ་ཞིག་གིས་ཁྱབ་ཅིང་གསལ་བར་
[045-252b3] གྱུར་ནས། འོད་དེས་ཚོང་དཔོན་གྱི་བུ་ནོར་བཟང་ལ་ཕོག་པར་གྱུར་མ་ཐག་ཏུ་ཚོར་བ་ཐམས་ཅད་ལ་དབང་བསྒྱུར་བའི་ཏིང་ངེ་འཛིན་གྱི་སྒོ་མང་པོ་དང། ཞི་བའི་གནས་ཀྱི་ཏིང་ངེ་འཛིན་གྱི་
[045-252b4] སྒོ་མང་པོ་དང། འགྲོ་བ་ཐམས་ཅད་དང་བྲལ་བའི་ཏིང་ངེ་འཛིན་གྱི་སྒོ་མང་པོ་དང། ཀུན་དུ་ལྟ་བའི་བཏང་སྙོམས་དང་ལྡན་པའི་ཏིང་ངེ་འཛིན་གྱི་སྒོ་མང་པོ་དང། དེ་བཞིན་གཤེགས་
[045-252b5] པའི་མཛོད་ཀྱི་ཏིང་ངེ་འཛིན་གྱི་སྒོ་མང་པོ་ལ་སོགས་པ་ཏིང་ངེ་འཛིན་གྱི་སྒོ་ལྔ་བརྒྱ་ཙམ་ལ་ཞུགས་པར་གྱུར་ཏེ་ཡོངས་སུ་སྐྱེས་སོ། །དེ་དག་ཀྱང་ཤིན་ཏུ་ཕྲ་ཞིང་གཞོན་པ་སྟེ། འདི་ལྟར་
[045-252b6] དཔེར་ན། ཐོག་མ་མངལ་དུ་ཞུགས་པའི་རྣམ་པར་ཤེས་པ་ལྟ་བུ་སྟེ་ཏིང་ངེ་འཛིན་དེ་དག་ཀྱང་ཤིན་ཏུ་ཕྲ་ཞིང་གཞོན་པར་སྐྱེས་པར་གྱུར་ཏོ། །དེས་དྲི་ཞིམ་པོ་ཞིག་ཚོར་ན་ཡང་
[045-252b7] དེ་ནི་ལྷ་ལ་ཡང་མེད། ལྷའི་བུ་མོ་ལ་ཡང་མེད། ཀླུ་ལ་ཡང་མེད་ཀླུའི་བུ་མོ་ལ་ཡང་མེད། གནོད་སྦྱིན་ལ་ཡང་མེད། གནོད་སྦྱིན་གྱི་བུ་མོ་ལ་ཡང་མེད། དྲི་ཟ་ལ་ཡང་མེད། དྲི་ཟའི་


[045-253a0] [253A] 
[045-253a1] ༄༅། །བུ་མོ་ལ་ཡང་མེད། ལྷ་མ་ཡིན་ལ་ཡང་མེད། ལྷ་མ་ཡིན་གྱི་བུ་མོ་ལ་ཡང་མེད། ནམ་མཁའ་ལྡིང་ལ་ཡང་མེད། ནམ་མཁའ་ལྡིང་གི་བུ་མོ་ལ་ཡང་
[045-253a2] མེད༑ མི་འམ་ཅི་ལ་ཡང་མེད། མི་འམ་ཅིའི་བུ་མོ་ལ་ཡང་མེད། ལྟོ་འཕྱེ་ཆེན་པོ་ལ་ཡང་མེད། ལྟོ་འཕྱེ་ཆེན་པོའི་བུ་མོ་ལ་ཡང་མེད་མི་ལ་ཡང་མེད། མིའི་བུ་མོ་ལ་ཡང་
[045-253a3] མེད་ཅིང་མི་སྲིད་པ་དེ་ལྟ་བུའི་དྲི་ཞིམ་པོ་ཚོར་བར་གྱུར་ཏོ་།བུད་མེད་དེའི་གཟུགས་དང་མཉམ་པ་ཡང་ཕྱོགས་བཅུའི་འཇིག་རྟེན་ན་མེད་ན་ལྷག་པ་ལྟ་ག་ལས་འོང། ཁ་དོག་དང་
[045-253a4] མདོག་དེ་ལྟ་བུ་ཡང་དེ་བཞིན་གཤེགས་པའི་སྐུ་མདོག་དང། ཁ་དོག་དང། བྱང་ཆུབ་སེམས་དཔའ་དབང་བསྐུར་བའི་ཁ་དོག་དང། མདོག་མ་གཏོགས་པར་དེའི་ཁ་དོག་
[045-253a5] དང༑ མདོག་ཏུ་མཉམ་པ་ཕྱོགས་བཅུའི་འཇིག་རྟེན་ན་མེད་ན་ལྷག་པ་ལྟ་ག་ལས་འོང། ལུས་ཀྱི་ཆུ་ཞེང་དང། དབྱིབས་དེ་ལྟ་བུའང་དེ་བཞིན་གཤེགས་པའི་སྐུའི་ཁྲུན་ཆུ་
[045-253a6] ཞེང་དང། དབྱིབས་དང། བྱང་ཆུབ་སེམས་དཔའ་དབང་བསྐུར་བ་ཐོབ་པའི་ལུས་ཀྱི་ཆུ་ཞེང་དང། དབྱིབས་མ་གཏོགས་པར་དེའི་ལུས་ཀྱི་ཆུ་ཞེང་དང། དབྱིབས་སུ་མཉམ་
[045-253a7] པ་ཕྱོགས་བཅུའི་འཇིག་རྟེན་ན་མེད་ན་ལྷག་པ་ལྟ་ག་ལས་འོང། འོད་ཀྱི་རྒྱན་དེ་ལྟ་བུ་ཡང་དེ་བཞིན་གཤེགས་པའི་འོད་ཀྱི་རྒྱན་དང་བྱང་ཆུབ་སེམས་དཔའ་དབང་བསྐུར་བ་


[045-253b0] [253B] 
[045-253b1] དང་མཉམ་པ་ཕྱོགས་བཅུའི་འཇིག་རྟེན་ན་མེད་ན་ལྷག་པ་ལྟ་ག་ལས་འོང། དེའི་ཁའི་དྲོད་ཀྱི་དྲི་ཞིམ་པོ་དང་མཉམ་པའི་དྲི་དེ་ལྟ་བུ་ཡང་
[045-253b2] ཕྱོགས་བཅུའི་འཇིག་རྟེན་གྱི་ལྷའི་གནས་སམ། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་དང། མི་དང་
[045-253b3] མི་མ་ཡིན་པའི་གནས་ན་མེད་ན་ལྷག་པ་ལྟ་ག་ལས་འོང། ཁྱིམ་གྱི་རྒྱན་དང་ལོངས་སྤྱོད་དེ་ལྟ་བུ་ཡང་དེ་བཞིན་གཤེགས་པའི་ལོངས་སྤྱོད་དང། བྱང་ཆུབ་སེམས་དཔའ་དབང་
[045-253b4] བསྐུར་བ་ཐོབ་པའི་ལོངས་སྤྱོད་མ་གཏོགས་པར། དེའི་ཁྱིམ་གྱི་རྒྱན་དང་ལོངས་སྤྱོད་དང་མཉམ་པ་ཡང་ཕྱོགས་བཅུའི་འཇིག་རྟེན་ན་མེད་ན་ལྷག་པ་ལྟ་ག་ལས་འོང། གཡོག་འཁོར་
[045-253b5] ཕུན་སུམ་ཚོགས་པ་དེ་ལྟ་བུ་ཡང་དེ་བཞིན་གཤེགས་པའི་འཁོར་ཕུན་སུམ་ཚོགས་པ་དང། བྱང་ཆུབ་སེམས་དཔའི་འཁོར་ཕུན་སུམ་ཚོགས་པ་མ་གཏོགས་པར་དེའི་གཡོག་
[045-253b6] འཁོར་ཕུན་སུམ་ཚོགས་པ་དང་མཉམ་པ་ཡང་ཕྱོགས་བཅུའི་འཇིག་རྟེན་ན་མེད་ན་ལྷག་པ་ལྟ་ག་ལས་འོང་སྟེ། དགེ་བསྙེན་མ་མི་གཡོ་བ་དེ་ལ་འདོད་ཆགས་དང་ལྡན་པའི་སེམས་
[045-253b7] ཀྱིས་བལྟ་བར་ནུས་པའི་སེམས་ཅན་དེ་ལྟ་བུ་ཡང་ཕྱོགས་བཅུའི་འཇིག་རྟེན་གྱི་སེམས་ཅན་གྱི་རིས་ན་མེད་དོ། །དགེ་བསྙེན་མ་མི་གཡོ་བ་དེ་མཐོང་མ་ཐག་ཏུ་ཉོན་མོངས་པ་ཞི་


[045-254a0] [254A] 
[045-254a1] ༄༅། །བར་མི་འགྱུར་བ་དེ་ལྟ་བུའི་སེམས་ཅན་ཡང་ཕྱོགས་བཅུའི་འཇིག་རྟེན་གྱི་སེམས་ཅན་གྱི་རིས་ན་མེད་དེ། འདི་ལྟ་སྟེ། དཔེར་ན་ཚངས་པ་ཆེན་པོ་སྟོང་
[045-254a2] ཕྲག་བཅུ་ལ་དབང་བསྒྱུར་བ་ལ་ནི། འདོད་པ་ལ་སྤྱོད་པའི་ཉོན་མོངས་པ་རྣམས་མི་རྒྱུའོ། །དེ་བཞིན་དུ་དགེ་བསྙེན་མ་མི་གཡོ་བ་ཡང་མཐོང་མ་ཐག་ཏུ་སེམས་ཅན་རྣམས་ཀྱི་ཉོན་
[045-254a3] མོངས་པ་མི་རྒྱུའོ། །དགེ་བསྙེན་མ་མི་གཡོ་བ་དེ་ལ་བལྟ་བས་ངོམས་པར་འགྱུར་བའི་སེམས་ཅན་དེ་ལྟ་བུ་ཡང། ཤེས་རབ་ཀྱིས་ངོམས་པ་མ་གཏོགས་པར་ཕྱོགས་བཅུའི་འཇིག་
[045-254a4] རྟེན་གྱི་ཁམས་ཀྱི་སེམས་ཅན་གྱི་རིས་ན་མེད་དོ། །དེ་ནས་ཚོང་དཔོན་གྱི་བུ་ནོར་བཟང་གིས། དགེ་བསྙེན་མ་མི་གཡོ་བའི་ལུས་ཀྱི་བྱིན་བསམ་གྱིས་མི་ཁྱབ་པ་དང། གཟུགས་
[045-254a5] དང༑ ཁ་དོག་དང། དབྱིབས་དང། ཆུ་ཞེང་བསམ་གྱིས་མི་ཁྱབ་པ་དང། སའི་གཞི་དང། གྲོང་ཁྱེར་དང། རིན་པོ་ཆེ་ཐམས་ཅད་ལ་ཐོགས་པ་མེད་པའི་འོད་ཟེར་གྱི་དྲ་
[045-254a6] བའི་རྒྱན་བསམ་གྱིས་མི་ཁྱབ་པ་དང། སེམས་ཅན་གྱི་དོན་བསམ་གྱིས་མི་ཁྱབ་པ་སྒྲུབ་པ་མཐོང་སྟེ། བ་སྤུའི་བུ་ག་ཐམས་ཅད་ནས་བྱུང་བའི་དྲི་ཞིམ་པོ་ཚོར་ནས། འཁོར་རྒྱ་
[045-254a7] མཚོ་ཕུན་སུམ་ཚོགས་པ་མཐའ་ཡས་པ་མཐོང་སྟེ། ཁྱིམ་དང། གཞལ་མེད་ཁང་གི་རྒྱན་ཕུན་སུམ་ཚོགས་པ་མི་འཕྲོགས་པ་མཐོང་ནས་ཡོན་ཏན་རྒྱ་མཚོ་ཚད་མེད་པ་


[045-254b0] [254B] 
[045-254b1] དགེ་བསྙེན་མ་མི་གཡོ་བ་ལ་ཚིགས་སུ་བཅད་པ་འདིས་བསྟོད་དོ། །ཁྱོད་ཀྱིས་རྟག་ཏུ་ཚུལ་ཁྲིམས་དྲི་མེད་ཡོངས་བསྲུངས་ཏེ། །བཟོད་པ་ཤིན་ཏུ་ཡངས་པའང་ཡོངས་སུ་
[045-254b2] བསྒོམས་མཛད་ཅིང། །བརྩོན་འགྲུས་བརྟན་པ་རྡོ་རྗེ་ལྟ་བུ་བསྒྲུབས་པས་ན། །རི་བོའི་རྒྱལ་པོ་ལྟ་བུར་འགྲོ་བར་འཕགས་ཤིང་འབར། །དེ་ནས་ཚོང་དཔོན་གྱི་བུ་ནོར་བཟང་གིས། དགེ་
[045-254b3] བསྙེན་མ་མི་གཡོ་བ་ལ་ཚིགས་སུ་གཅད་པ་དེས་མངོན་པར་བསྟོད་དེ་འདི་སྐད་ཅེས་སྨྲས་སོ། །འཕགས་མ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་
[045-254b4] བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་མ་ནི། བྱང་ཆུབ་སེམས་
[045-254b5] དཔའ་རྣམས་ལ་གདམས་ངག་དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ནས། འཕགས་མ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་
[045-254b6] བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཤད་དུ་གསོལ། དེ་ནས་དགེ་བསྙེན་མ་མི་གཡོ་བས། བྱང་ཆུབ་སེམས་དཔའི་ངག་འཇམ་ཞིང་ཡིད་དུ་འོང་ལ་ཉམས་
[045-254b7] སུ་བདེ་བས། ཚོང་དཔོན་གྱི་བུ་ནོར་བཟང་ལ་དགའ་བར་འགྱུར་བའི་ཚིག་ཏུ་བརྗོད་ནས། འདི་སྐད་ཅེས་སྨྲས་སོ། །རིགས་ཀྱི་བུ། དེ་ལྟར་ཁྱོད་ཀྱིས་བླ་ན་མེད་པ་ཡང་དག་པར་


[045-255a0] [255A] 
[045-255a1] ༄༅། །རྫོགས་པའི་བྱང་ཆུབ་ཏུ་སེམས་བསྐྱེད་པ་ལེགས་སོ། །ལེགས་སོ། །རིགས་ཀྱི་བུ། ཁོ་མོ་ནི་བྱང་ཆུབ་སེམས་དཔའི་རྣམ་པར་ཐར་པ་ཐུབ་པར་དཀའ་
[045-255a2] བའི་ཡེ་ཤེས་ཀྱི་སྙིང་པོ་ཐོབ་པ་སྟེ། བྱང་ཆུབ་སེམས་དཔའི་སྤྱོད་པའི་སྒོ་ཡི་དམ་བརྟན་པ་ལ་སློབ་པ། ཆོས་ཐམས་ཅད་མཉམ་པ་ཉིད་ཀྱི་སའི་གཟུངས་ཀྱི་སྒོ་ཐོབ་པའོ། །ཁོ་
[045-255a3] མོ་ནི་སྤོབས་པའི་ཡེ་ཤེས་སྣང་བ་ཆོས་ཀྱི་གཞི་ཐམས་ཅད་སྣང་བར་བརྗོད་པ་ཐོབ་པའོ། །ཁོ་མོ་ནི་ཆོས་ཐམས་ཅད་ཡོངས་སུ་བཙལ་བས་མི་སྐྱོ་བའི་རྒྱན་གྱི་ཏིང་འཛིན་གྱི་
[045-255a4] སྒོ་ཐོབ་པའོ། །སྨྲས་པ། འཕགས་མ། བྱང་ཆུབ་སེམས་དཔའི་རྣམ་པར་ཐར་པ་ཐུབ་པར་དཀའ་བའི་ཡེ་ཤེས་ཀྱི་སྙིང་པོ་དེའི་ཡུལ་ནི་ཇི་ལྟ་བུ་ཞིག་མཆིས། ཡི་དམ་ལ་
[045-255a5] བརྟན་པའི་བྱང་ཆུབ་སེམས་དཔའི་སྤྱོད་པའི་སྒོ་དང། ཆོས་ཐམས་ཅད་མཉམ་པ་ཉིད་ཀྱི་སའི་གཟུངས་ཀྱི་སྒོ་དང། ཆོས་ཀྱི་གཞི་ཐམས་ཅད་སྣང་བར་བརྗོད་པའི་སྤོབས་པ་སྣང་
[045-255a6] བའི་སྒོ་དང། ཆོས་ཡོངས་སུ་བཙལ་བས་མི་སྐྱོ་བའི་རྒྱན་གྱི་ཏིང་ངེ་འཛིན་གྱི་སྒོའི་ཡུལ་ནི་ཇི་ལྟ་བུ་ཞིག་མཆིས། སྨྲས་པ་རིགས་ཀྱི་བུ། གནས་འདི་ནི་ཡིད་ཆེས་པར་དཀའོ་
[045-255a7] སྨྲས་པ། འཕགས་མ། བསྟན་དུ་གསོལ། སངས་རྒྱས་ཀྱི་བྱིན་དང་དགེ་བའི་བཤེས་གཉེན་གྱིས་ཡོངས་སུ་བཟུང་ན་ཡིད་ཆེས་པར་མཆི་གྲང། རྟོགས་པ་དང། འཚལ་


[045-255b0] [255B] 
[045-255b1] རྣམ་པར་རྟོགས་པ་དང། རྗེས་སུ་རྟོགས་པ་དང། རིག་པ་དང། དམིགས་སུ་ཕེབས་པ་དང། གོམས་པ་དང། མི་འགལ་བ་དང་རྣམ་པར་མི་རྟོག་པ་དང། སྒྲོ་
[045-255b2] འདོགས་པ་མ་མཆིས་པ་དང། མཉམ་པར་བགྱིད་པར་ཡང་མཆི་གྲང་དེ་ནས་དགེ་བསྙེན་མ་མི་གཡོ་བས། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་
[045-255b3] ཀྱི་བུ། སྔོན་འདས་པའི་དུས་ཤིག་ན་དྲི་མ་མེད་པའི་འོད་ཀྱི་བསྐལ་པ་ལ་དེ་བཞིན་གཤེགས་པ་ཕྱག་རབ་ཏུ་བརྐྱང་པ་ཞེས་བྱ་བ་འཇིག་རྟེན་དུ་བྱུང་སྟེ། ཁོ་མོ་ཡང་དེའི་ཚེ་རྒྱལ་པོ་
[045-255b4] གློག་གིས་བྱིན་པའི་བུ་གཅིག་མ་ཞིག་ཏུ་གྱུར་ནས། དེའི་ཚེ་ནུབ་མོ་མི་ཉལ་ཙམ་ཞིག་ན་རྒྱལ་པོའི་སྒོ་ཡང་བཅད། ཕ་དང་མ་ཡང་ཉལ། སྐྱེས་པ་དང་བུད་མེད་དག་ཀྱང་གཉིད་
[045-255b5] ཀྱིས་ལོག་རོལ་མོ་བརྡུང་བ་དང་དཀྲོལ་བའི་སྒྲ་ཡང་ཞི། ལྷན་ཅིག་སྤྱོད་པའི་བུད་མེད་ལྔ་བརྒྱ་ཙམ་དག་ཀྱང་ཉལ་བར་གྱུར་པ་ཞིག་ན། ཁོ་མོ་མལ་གྱི་སྟེང་ན་འདུག་ཅིང། ནམ་
[045-255b6] མཁའི་དབྱིངས་ལ་རྒྱུ་བའི་སྐར་མའི་ཚོགས་ཀྱི་ཕྲེང་བ་རྣམ་པར་འཁོད་པ་ལ་ལྟ་ལྟ་བ་ལས། སྟེང་གི་བར་སྣང་ལ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
[045-255b7] ཡང་དག་པར་རྫོགས་པའི་སངས་རྒྱས་ཕྱག་རབ་ཏུ་བརྐྱང་པ་རིའི་རྒྱལ་པོ་རི་རབ་ལྟར་ལྷ་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང་


[045-256a0] [256A] 
[045-256a1] ༄༅། །མི་འམ་ཅི་དང། ལྟོ་འཕྱེ་ཆེན་པོའི་འཁོར་མང་པོས་བསྐོར་བ། བྱང་ཆུབ་སེམས་དཔའི་ཚོགས་གྲངས་མེད་པས་ཡོངས་སུ་བསྐོར་བ། ཕྱོགས་ཐམས་
[045-256a2] ཅད་དུ་འོད་ཟེར་གྱི་དྲ་བ་ཐོགས་པ་མེད་པས་རྒྱས་པར་ཁྱབ་པའི་སྐུ་བཞུགས་པ་མཐོང་ངོ། །དེ་བཞིན་གཤེགས་པ་དེའི་སྐུའི་བ་སྤུའི་བུ་ག་ཐམས་ཅད་ནས་ཀྱང་དྲི་ཞིམ་པོ་རྣམ་པ་འདི་ལྟ་
[045-256a3] བུ་བྱུང་སྟེ། དེས་ཁོ་མོའི་ལུས་དང་སེམས་ཤིན་ཏུ་བདེ་བར་གྱུར་ཡིད་ཤིན་ཏུ་དགའ་བར་གྱུར་ཏེ། མལ་གྱི་སྟེང་ནས་ལངས་ནས། སོར་མོ་བཅུའི་ཐལ་མོ་སྦྱར་ཏེ་ས་ལ་བབས་
[045-256a4] ནས༑ བཅོམ་ལྡན་འདས་དེ་བཞིན་གཤེགས་པ་ཕྱག་རབ་ཏུ་བརྐྱང་པ་དེ་ལ་ཕྱག་འཚལ་ཏེ། དེའི་སྤྱི་གཙུག་ལ་བལྟས་ན་ཡང་མཐའ་ཐུག་པར་མ་རུང། གཡས་གཡོན་གྱི་ཚད་
[045-256a5] ཀྱང་ཟིན་པར་མ་རུང། མཚན་དང་དཔེ་བྱད་ཕུན་སུམ་ཚོགས་པ་ལ་བསམས་ན་ཡང་ངོམས་པར་མ་རུང་སྟེ། དེའི་ཚེ་ཁོ་མོ་འདི་སྙམ་དུ་བསམས་སོ། །ལས་ཇི་ལྟ་བུ་ཞིག་བྱས་
[045-256a6] ན༑ ལུས་ཕུན་སུམ་ཚོགས་པ་འདི་ལྟ་བུ་ནི་འཐོབ་པར་འགྱུར། མཚན་དང་དཔེ་བྱད་བཟང་པོ་ཕུན་སུམ་ཚོགས་པ་ནི་སྐྱེ་བར་འགྱུར། འོད་ཀྱི་རྒྱན་ཕུན་སུམ་ཚོགས་པ་ནི་འབྱུང་བར་
[045-256a7] འགྱུར། འཁོར་ཕུན་སུམ་ཚོགས་པ་ནི་འགྲུབ་པར་འགྱུར། ཡིད་ཀྱི་རང་བཞིན་གྱི་གནས་དང་ལོངས་སྤྱོད་ཕུན་སུམ་ཚོགས་པ་ནི་འབྱུང་བར་འགྱུར། བསོད་ནམས་ཕུན་སུམ་


[045-256b0] [256B] 
[045-256b1] ཡེ་ཤེས་ཕུན་སུམ་ཚོགས་པ་ནི་རྣམ་པར་དག་པར་འགྱུར། ཏིང་ངེ་འཛིན་གྱི་རྣམ་པར་འཕྲུལ་པ་བསམ་གྱིས་མི་ཁྱབ་པ་ཕུན་སུམ་ཚོགས་པ་ནི་ཡང་དག་
[045-256b2] པར་འགྲུབ་པར་འགྱུར། གཟུངས་ཕུན་སུམ་ཚོགས་པ་ནི་ཡོངས་སུ་རྫོགས་པར་འགྱུར། སྤོབས་པ་ཕུན་སུམ་ཚོགས་པ་ནི་དབང་དུ་འགྱུར་སྙམ་པ་དང། རིགས་ཀྱི་བུ། དེ་ནས་བཅོམ་
[045-256b3] ལྡན་འདས་དེ་བཞིན་གཤེགས་པ་ཕྱག་རབ་ཏུ་བརྐྱང་པ་དེས། ཁོ་མོའི་བསམ་པ་ཐུགས་སུ་ཆུད་ནས་འདི་སྐད་ཅེས་བཀའ་སྩལ་ཏོ། །བུ་མོ་ཁྱོད་ཀྱིས་ཉོན་མོངས་པ་ཐམས་ཅད་གཞོམ་
[045-256b4] པའི་ཕྱིར་ཐུབ་པ་མེད་པའི་སེམས་སྐྱེད་ཅིག་མངོན་པར་ཞེན་པ་ཐམས་ཅད་བསལ་བའི་ཕྱིར་ཕམ་པ་མེད་པའི་སེམས་སྐྱེད་ཅིག་ཆོས་ཟབ་མོའི་ཚུལ་ཁོང་དུ་ཆུད་པར་བྱ་བའི་ཕྱིར་
[045-256b5] ཞུམ་པ་མེད་པའི་སེམས་སྐྱེད་ཅིག་སེམས་ཅན་བསམ་པ་མི་བཟད་པ་དང་ལྡན་པའི་རྒྱ་མཚོའི་ཀློང་དུ་ལྟུང་བས་མི་སྒུལ་བའི་སེམས་སྐྱེད་ཅིག་སྲིད་པའི་ལམ་གྱི་རྒྱུད་ཐམས་
[045-256b6] ཅད་དུ་སྐྱེ་བའི་སྐྱེ་མཆེད་དུ་མགོ་རྨོངས་པ་མེད་པའི་སེམས་སྐྱེད་ཅིག་སངས་རྒྱས་ཐམས་ཅད་བལྟ་བར་མོས་པ་རྒྱུན་མི་གཅད་པའི་ཕྱིར་ངོམས་མི་ཤེས་པའི་སེམས་སྐྱེད་ཅིག་
[045-256b7] སངས་རྒྱས་ཐམས་ཅད་ཀྱི་ཆོས་ཀྱི་སྤྲིན་ཡོངས་སུ་གཟུང་བའི་ཕྱིར་ཆོག་མི་ཤེས་པའི་སེམས་སྐྱེད་ཅིག་སངས་རྒྱས་ཐམས་ཅད་ཀྱི་ཆོས་ཀྱི་ཚུལ་སྣང་བ་རྟོགས་པར་བྱ་བའི་ཕྱིར་


[045-257a0] [257A] 
[045-257a1] ༄༅། །ངེས་པར་རྟོགས་པའི་སེམས་སྐྱེད་ཅིག་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་གཟུང་བའི་ཕྱིར་ཡང་དག་པར་གཟུང་བའི་སེམས་
[045-257a2] སྐྱེད་ཅིག་དེ་བཞིན་གཤེགས་པའི་ཞལ་ནས་བྱུང་བ་ཤེས་པར་བྱ་བ་ལྟ་ལ་ཅི་སྨོས་ཀྱི་ཆུང་ངུ་ན་བརྡར་བྱས་པ་ཙམ་ལ་ཡང་འཁྲུལ་པ་མེད་པའི་སེམས་སྐྱེད་ཅིག་བུ་མོ་ཁྱོད་
[045-257a3] ཀྱིས་སེམས་ཅན་རྣམས་ཀྱི་བསམ་པ་ཇི་ལྟ་བ་བཞིན་དུ་ཆོས་རིན་པོ་ཆེ་རྣམ་པར་དབྱེ་བའི་ཕྱིར་རྣམ་པར་དབྱེ་བའི་སེམས་སྐྱེད་ཅིག་ཅེས་བྱུང་སྟེ། དེ་ལྟར་རིགས་ཀྱི་བུ། ཁོ་མོས་
[045-257a4] བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཕྱག་རབ་ཏུ་བརྐྱང་པ་ལས། ཆོས་ཀྱི་ཚུལ་གྱི་གདམས་ངག་གི་སྒོ་རྣམ་པ་དེ་ལྟ་བུ་
[045-257a5] དག་ཐོས་ནས། ཐམས་ཅད་མཁྱེན་པའི་ཡེ་ཤེས་ལ་ནི་མངོན་པར་མོས་པར་གྱུར། སྟོབས་བཅུའི་རང་བཞིན་ལ་ནི་མངོན་པར་སྨོན་པར་གྱུར་སངས་རྒྱས་ཀྱི་གསུང་ལ་ནི་མངོན་པར་
[045-257a6] དད་པར་གྱུར། སངས་རྒྱས་ཀྱི་འོད་ཀྱི་རྒྱན་ནི་ཡོངས་སུ་སྦྱང་བར་དགའ། སངས་རྒྱས་ཀྱི་སྐུ་ཕུན་སུམ་ཚོགས་པ་ནི་ཡོངས་སུ་བསྒྲུབ་པར་དགའ། སངས་རྒྱས་ཀྱི་མཚན་དང་དཔེ་
[045-257a7] བྱད་བཟང་པོ་རྣམ་པར་དག་པ་ལ་ནི་མངོན་པར་མོས་པར་གྱུར། སངས་རྒྱས་ཀྱི་འཁོར་གྱི་དཀྱིལ་འཁོར་ཕུན་སུམ་ཚོགས་པ་ལ་ནི་མངོན་པར་སྨོན་པར་གྱུར། སངས་རྒྱས་ཀྱི་ཞིང་རྣམ་


[045-257b0] [257B] 
[045-257b1] སངས་རྒྱས་ཀྱི་སྤྱོད་ལམ་ཕུན་སུམ་ཚོགས་པ་ལ་ནི་མངོན་པར་མོས་པར་གྱུར། སངས་རྒྱས་ཀྱི་སྐུ་ཚེའི་ཚད་ཕུན་སུམ་ཚོགས་པ་ལ་ནི་
[045-257b2] མངོན་པར་དགའ་ནས། རྡོ་རྗེ་ལྟར་རི་དང་མཚོན་ཆ་ཐམས་ཅད་ཀྱི་མཐུས་ཐུབ་པར་དཀའ་བའི་སེམས་ཉོན་མོངས་པ་ཐམས་ཅད་དང། ཉན་ཐོས་དང། རང་སངས་རྒྱས་ཐམས་ཅད་
[045-257b3] ཀྱིས་མི་ཕྱེད་མི་ཚུགས་པ་བསྐྱེད་དེ། རིགས་ཀྱི་བུ། དེ་ནས་ཉེ་བར་བཟུང་བ་ཚུན་ཆད་དུ་སེམས་བསྐྱེད་པ་དེའི་མཐུས། བསྐལ་པ་འཛམ་བུའི་གླིང་གི་རྡུལ་ཤིན་ཏུ་ཕྲ་བ་སྙེད་ཅིག་ཏུ་
[045-257b4] ཡིད་ཀྱི་དགུ་ལས་ཀྱང་འདོད་པ་ལ་སྤྱད་པར་མི་དྲན་ན། གཉིས་ཀྱིས་གཉིས་འདུ་བ་ལྟ་ཅི་སྨོས། རིགས་ཀྱི་བུ། དེ་ནས་ཉེ་བར་བཟུང་བ་ཚུན་ཆད་དུ་རང་གི་གཉེན་བཤེས་ལའང་ཁོང་
[045-257b5] ཁྲོ་བོའི་སེམས་གཅིག་མ་བསྐྱེད་ན། དེ་མ་ཡིན་པའི་སེམས་ཅན་མ་ཉེས་པ་གཞན་ལྟ་ལ་ཅི་སྨོས། དེ་ནས་ཉེ་བར་བཟུང་བ་ཚུན་ཆད་དུ་བདག་ཏུ་ལྟ་བ་དང་ལྡན་པའི་སེམས་བསྐྱེད་པ་
[045-257b6] གཅིག་ཙམ་ཡང་བསྐྱེད་པར་མི་དྲན་ན། དེ་མ་ཡིན་པའི་ཡོ་བྱད་གཞན་ལ་བདག་གིར་བྱས་ཏེ་མངོན་པར་ཆགས་པ་ལྟ་ཅི་སྨོས། ཤི་འཕོ་དང། མངལ་ན་གནས་པའི་ཚེ་འང་སེམས་
[045-257b7] རྨོངས་པའམ། འདུ་ཤེས་སྣ་ཚོགས་སམ། ལུང་དུ་མ་བསྟན་པའི་སེམས་ཀྱང་བྱུང་དུ་མི་དྲན་ན། ལེགས་པར་བསམ་ཤིང་གནས་པ་ལྟ་ཅི་སྨོས། བསྐལ་པ་དེ་སྙེད་ཅིག་ཏུ་


[045-258a0] [258A] 
[045-258a1] ༄༅། །སངས་རྒྱས་གཅིག་ཀྱང་ཆུང་ངུ་ན་རྨི་ལམ་དུ་མཐོང་བའི་རྣམ་པར་དམིགས་པར་ཡང་རྗེས་སུ་མི་དྲན་ན། བྱང་ཆུབ་སེམས་དཔའི་མིག་བཅུས་མཐོང་
[045-258a2] བར་གྱུར་པ་ལྟ་ཅི་སྨོས། དེ་ནས་ཉེ་བར་བཟུང་བ་ཚུན་ཆད་དུ་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་སྤྲིན་ཡང་དག་པར་འཛིན་ཀྱང་ཆུང་ངུ་ན་མིང་དུ་བྱ་བའི་རྣམ་པ་ཙམ་གྱི་
[045-258a3] ཆོས་ཀྱི་ཚིག་དང། ཡི་གེ་གཅིག་ཀྱང་བརྗོད་པར་མི་དྲན་ན། དེ་བཞིན་གཤེགས་པའི་ཞལ་གྱི་མཛོད་ནས་བྱུང་བ་ལྟ་ཅི་སྨོས། དེ་ནས་ཉེ་བར་བཟུང་བ་ཚུན་ཆད་དུ་ཆོས་ཀྱི་རྒྱ་མཚོ་
[045-258a4] དེ་སྙེད་ཅིག་འཐུང་འཐུང་ཡང་ཆུང་ངུ་ན་འཇིག་རྟེན་པའི་ཆོས་རྣམས་ལ་ཚིག་འགའ་ཡང་མ་བསམ་མ་བརྟགས་པར་མི་དྲན་ནོ། །དེ་ནས་ཉེ་བར་བཟུང་བ་ཚུན་ཆད་དུ་དེ་སྙེད་ཅིག་
[045-258a5] གིས་ཆོས་ཀྱི་ཚུལ་རྒྱ་མཚོ་ལས་ཀྱང་ཆུང་ངུ་ན་འཇིག་རྟེན་པའི་བཟོའི་རྒྱུས་དང་ཚུལ་ཡང་རུང་སྟེ། ཆོས་ཀྱི་ཚུལ་གྱི་སྒོ་གང་ལ་ཡང་ཁོ་མོས་ཏིང་ངེ་འཛིན་མངོན་པར་མ་བསྒྲུབས་པ་
[045-258a6] དེ་ལྟ་བུ་མེད་དོ། །དེ་ནས་ཉེ་བར་བཟུང་བ་ཚུན་ཆད་དུ་དེ་བཞིན་གཤེགས་པ་དེ་སྙེད་ཀྱི་ཆོས་ཀྱི་འཁོར་ལོ་བཟུང་ཡང། ཇི་ལྟར་ཡོངས་སུ་བཟུང་བ་ལས། སེམས་ཅན་འདུལ་བའི་
[045-258a7] དབང་དུ་བྱ་བ་མ་གཏོགས་པར་ཆུང་ངུ་ན་རྗེས་སུ་བརྒྱུད་པའི་རྒྱུས་ཙམ་གྱི་ཚིག་དང། ཡི་གེ་འགའ་ཡང་པོར་བར་མི་དྲན་ནོ། །དེ་ནས་ཉེ་བར་བཟུང་བ་ཚུན་ཆད་དུ་སངས་རྒྱས་རྒྱ་མཚོ་


[045-258b0] [258B] 
[045-258b1] ཆུང་ངུ་ན་སྤྲུལ་པའི་སངས་རྒྱས་ཀྱི་སྨོན་ལམ་གྱི་རྒྱུད་ཀྱང་རུང་སྟེ། སྨོན་ལམ་འགའ་ཡང་ཁོ་མོས་སེམས་ཅན་རྒྱ་མཚོ་ཐམས་ཅད་རྣམ་པར་དག་པར་བྱ་བའི་ཕྱིར་
[045-258b2] མངོན་པར་མ་བསྒྲུབས་པ་མེད་དོ། །དེ་ནས་ཉེ་བར་བཟུང་བ་ཚུན་ཆད་དུ། སངས་རྒྱས་རྒྱ་མཚོ་དེ་སྙེད་ཅིག་གི་སྔོན་གྱི་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལས་བྱང་ཆུབ་སེམས་དཔའི་སྤྱོད་
[045-258b3] པ་འགའ་ཙམ་ཡང། ཁོ་མོས་བདག་གི་སྤྱོད་པ་ཡོངས་སུ་དག་པར་བྱ་བའི་ཕྱིར་མངོན་པར་མ་བསྒྲུབས་པ་དེ་ལྟ་བུ་མི་དྲན་ནོ། །དེ་ནས་ཉེ་བར་བཟུང་བ་ཚུན་ཆད་དུ། སེམས་ཅན་གང་ཁོ་མོས་
[045-258b4] བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མ་བསྐུལ་པ་དེ་ལྟ་བུ་གཅིག་ཀྱང་མིག་ལམ་དུ་འོངས་པར་མི་དྲན་ནོ། །དེ་ནས་ཉེ་བར་བཟུང་བ་ཚུན་ཆད་དུ། ཉན་ཐོས་དང། རང་སངས་
[045-258b5] རྒྱས་ཡིད་ལ་བྱ་བ་དང་ལྡན་པའི་སེམས་བསྐྱེད་པ་གཅིག་ཀྱང་མངོན་པར་བསྒྲུབས་སུ་མི་དྲན་ནོ། །རིགས་ཀྱི་བུ། དེ་ནས་ཉེ་བར་བཟུང་བ་ཚུན་ཆད་དུ། བསྐལ་པ་འཛམ་བུའི་གླིང་གི་རྡུལ་
[045-258b6] ཤིན་ཏུ་ཕྲ་བ་སྙེད་ཅིག་ལོན་ཡང། ཚིག་དང་ཡི་གེ་འགའ་ལ་ཡང་ཐེ་ཚོམ་བསྐྱེད་པའམ། གཉིས་ཀྱི་འདུ་ཤེས་སམ། རྣམ་པར་རྟོག་པའི་འདུ་ཤེས་སམ། སྣ་ཚོགས་ཀྱི་འདུ་ཤེས་
[045-258b7] སམ༑ རབ་ཀྱི་འདུ་ཤེས་སམ། བཟང་ངན་གྱི་འདུ་ཤེས་སམ། སྡུག་མི་སྡུག་གི་འདུ་ཤེས་བསྐྱེད་དུ་མི་དྲན་ནོ། །རིགས་ཀྱི་བུ། ཁོ་མོ་ནི་དེ་ཕྱིན་ཆད་དུ་སངས་རྒྱས་བྱུང་བ་དང་མ་བྲལ་


[045-259a0] [259A] 
[045-259a1] ༄༅། །ལོ༑ ༑སངས་རྒྱས་བཅོམ་ལྡན་འདས་རྣམས་དང་མ་བྲལ་ལོ་།བྱང་ཆུབ་སེམས་དཔའ་རྣམས་དང་མ་བྲལ་ལོ། །ཡང་དག་པའི་དགེ་བའི་
[045-259a2] བཤེས་གཉེན་རྣམས་དང་མ་བྲལ་ལོ། །སངས་རྒྱས་ཀྱི་སྨོན་ལམ་ཐོས་པ་དང་མ་བྲལ་ལོ། །བྱང་ཆུབ་སེམས་དཔའི་སྤྱོད་པ་ཐོས་པ་དང་མ་བྲལ་ལོ། །བྱང་ཆུབ་སེམས་དཔའི་
[045-259a3] ཕ་རོལ་ཏུ་ཕྱིན་པའི་ཚུལ་ཐོས་པ་དང་མ་བྲལ་ལོ། །བྱང་ཆུབ་སེམས་དཔའི་སའི་ཡེ་ཤེས་སྣང་བའི་ཚུལ་ཐོས་པ་དང་མ་བྲལ་ལོ་།བྱང་ཆུབ་སེམས་དཔའི་གཟུངས་དང། ཏིང་
[045-259a4] ངེ་འཛིན་མི་བཟད་པའི་མཛོད་དང་གཏེར་ཐོས་པ་ཐོབ་པ་དང་མ་བྲལ་ལོ། །མཐའ་དང་དབུས་མེད་པའི་འཇིག་རྟེན་གྱི་ཁམས་ཀྱི་དྲ་བ་ལ་འཇུག་ཅིང། ཁོང་དུ་ཆུད་པར་བྱ་བའི་ཚུལ་ཐོས་
[045-259a5] པ་དང་མ་བྲལ་ལོ། །མཐའ་དང་དབུས་མེད་པའི་སེམས་ཅན་གྱི་ཁམས་འབྱུང་བའི་རྒྱུ་ཐོས་པ་ཐོབ་པ་དང་མ་བྲལ་ལོ། །འགྲོ་བ་ཐམས་ཅད་ཀྱི་ཉོན་མོངས་པའི་དྲ་བའི་དཀྱིལ་
[045-259a6] འཁོར་ཡོངས་སུ་ཟད་པར་བྱ་བའི་ཡེ་ཤེས་སྣང་བ་དང་མ་བྲལ་ལོ་།སེམས་ཅན་ཐམས་ཅད་ཀྱི་དགེ་བའི་རྩ་བ་འབྱུང་བའི་རྒྱུའི་ཡེ་ཤེས་ཐོབ་པ་དང་མ་བྲལ་ལོ། །སེམས་ཅན་
[045-259a7] ཐམས་ཅད་ཀྱི་བསམ་པ་ཇི་ལྟ་བ་བཞིན་དུ་ལུས་ཡོངས་སུ་སྟོན་པ་དང་མ་བྲལ་ལོ། །སེམས་ཅན་ཐམས་ཅད་ཤེས་པར་བྱེད་པའི་དབྱངས་ཀྱི་དཀྱིལ་འཁོར་རྣམ་པར་དག་པ་


[045-259b0] [259B] 
[045-259b1] །རིགས་ཀྱི་བུ། ཁོ་མོས་བྱང་ཆུབ་སེམས་དཔའི་རྣམ་པར་ཐར་པའི་སྒོ་ཐུབ་པར་དཀའ་བའི་ཡེ་ཤེས་ཀྱི་སྙིང་པོ་འདི་དང། ཆོས་ཐམས་ཅད་ཡོངས་སུ་བཙལ་བས་མི་སྐྱོ་བའི་རྒྱན་
[045-259b2] གྱི་ཏིང་ངེ་འཛིན་གྱི་སྒོ་འདི་ལ་སྙོམས་པར་ཞུགས་ཏེ། བྱང་ཆུབ་སེམས་དཔའི་སྤྱོད་པའི་སྒོ་ཡི་དམ་ལ་བརྟན་པ་འདི་རྣམ་པར་ཕྱེ་བ་དང། གཟུངས་ཀྱི་སྒོ་ཆོས་ཐམས་ཅད་མཉམ་པ་ཉིད་ཀྱིས་
[045-259b3] འདི་དང། སློབས་པའི་ཡེ་ཤེས་སྣང་བའི་སྒོ་ཆོས་ཀྱི་གཞི་ཐམས་ཅད་སྣང་བར་བརྗོད་པ་འདི་རྣམ་པར་ཕྱེ་བ་དང། ཆོ་འཕྲུལ་བསམ་གྱིས་མི་ཁྱབ་པ་ཡོད་ན། རིགས་ཀྱི་བུ་ཁྱོད་མངོན་
[045-259b4] སུམ་དུ་བལྟ་བར་འདོད་དམ། སྨྲས་པ། འཕགས་མ། འཚལ་ལོ། །དེ་ནས་དགེ་བསྙེན་མ་མི་གཡོ་བ་དེ་ན་དེ་ལྟར་འདུག་བཞིན་དུ། བྱང་ཆུབ་སེམས་དཔའི་རྣམ་པར་ཐར་པའི་སྒོ་
[045-259b5] ཐུབ་པར་དཀའ་བའི་ཡེ་ཤེས་ཀྱི་སྙིང་པོ་ལ་སོགས་པ་དང། ཏིང་ངེ་འཛིན་གྱི་སྒོ་ཐམས་ཅད་ཡོངས་སུ་བཙལ་བས་མི་སྐྱོ་བའི་རྒྱན་ལ་སོགས་པ་དང། ཏིང་ངེ་འཛིན་གྱི་སྒོ་དོན་ཡོད་པའི་
[045-259b6] དཀྱིལ་འཁོར་གྱི་རྒྱན་ལ་སོགས་པ་དང། ཏིང་ངེ་འཛིན་གྱི་སྒོ་སྟོབས་བཅུའི་ཡེ་ཤེས་ཀྱི་དཀྱིལ་འཁོར་མངོན་དུ་འགྱུར་བ་ལ་སོགས་པ་དང། ཏིང་ངེ་འཛིན་གྱི་སྒོ་སངས་རྒྱས་ཀྱི་རིགས་མི་
[045-259b7] ཟད་པའི་མཛོད་ལ་སོགས་པ་ཏིང་ངེ་འཛིན་གྱི་སྒོ་བརྒྱ་སྟོང་ཕྲག་བཅུ་ལ་རྣམ་པར་བལྟ་བ་དང། རྣམ་པར་སྤྱད་པ་དང། རྗེས་སུ་འཇུག་པ་དང། ངེས་པར་རྟོགས་པར་བྱས་སོ། །དེ་ལྟར་དགེ་


[045-260a0] [260A] 
[045-260a1] ༄༅། །བསྙེན་མ་མི་གཡོ་བ་སྙོམས་པར་ཞུགས་མ་ཐག་ཏུ། ཚོང་དཔོན་གྱི་བུ་ནོར་བཟང་གིས། ཕྱོགས་བཅུར་འཇིག་རྟེན་གྱི་ཁམས་སངས་རྒྱས་ཀྱི་ཞིང་བརྗོད་
[045-260a2] དུ་མེད་པ་ཕྲག་བཅུའི་རྡུལ་ཤིན་ཏུ་ཕྲ་བ་སྙེད་རྣམ་པ་དྲུག་ཏུ་གཡོས་པ་དང། བཻ་ཌཱུརྱ་ཡོངས་སུ་དག་པའི་རྒྱུ་ལས་གྱུར་པར་གནས་པར་མཐོང་ངོ། །འཇིག་རྟེན་གྱི་ཁམས་རེ་རེའི་
[045-260a3] གླིང་བཞི་པ་བྱེ་བ་ཕྲག་བརྒྱ་བརྒྱ་ན། དེ་བཞིན་གཤེགས་པ་བྱེ་བ་ཕྲག་བརྒྱ་བརྒྱ་བཞུགས་པར་མཐོང་སྟེ། ལ་ལ་ནི་དགའ་ལྡན་གྱི་གནས་ན་བཞུགས་པ་ནས། ལ་ལ་ནི་ཡོངས་སུ་
[045-260a4] མྱ་ངན་ལས་འདའ་བ་མཛད་པའི་བར་དུའང་མཐོང་ངོ། །དེའང་འཇིག་རྟེན་གྱི་ཁམས་བཻ་ཌཱུརྱའི་རང་བཞིན་དེ་དག་ཡོངས་སུ་དག་ཅིང་སྒྲིབ་པ་མེད་པའི་ཕྱིར་ཏེ། དེ་བཞིན་གཤེགས་པ་
[045-260a5] དེ་དག་སོ་སོ་ནས་འོད་ཟེར་དང། འོད་ཀྱི་དཀྱིལ་འཁོར་ཆོས་ཀྱི་དབྱིངས་ཐམས་ཅད་དུ་རྒྱས་པར་ཁྱབ་པར་མདའ་བ་དང། དེ་བཞིན་གཤེགས་པ་དེ་དག་སོ་སོའི་འཁོར་གྱི་དཀྱིལ་འཁོར་
[045-260a6] ཤིན་ཏུ་རྣམ་པར་ཕྱེ་བ་རྒྱ་མཚོ་ཡང་མཐོང་བར་གྱུར་ཏོ། །དེ་བཞིན་གཤེགས་པ་དེ་དག་རེ་རེའི་གསུང་གི་དཀྱིལ་འཁོར་ཆོས་ཀྱི་འཁོར་ལོ་ཐམས་ཅད་བརྗོད་པ། སེམས་ཅན་ཐམས་
[045-260a7] ཅད་ཀྱི་རྣ་ལམ་དུ་རྣམ་པར་གྲག་པའང་ཐོས་པར་གྱུར་ཏོ། །དེ་ནས་དགེ་བསྙེན་མ་མི་གཡོ་བ་ཏིང་ངེ་འཛིན་དེ་ལས་ལངས་ནས། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །


[045-260b0] [260B] 
[045-260b1] ཐོས་སམ། ཤེས་སམ་སྨྲས་པ། འཕགས་མ། མཐོང་ངོ། །ཐོས་སོ། །རིག་གོ་རིགས་ཀྱི་བུ་ཁོ་མོ་ནི་དེ་ལྟར་བྱང་ཆུབ་སེམས་དཔའི་སྤྱོད་པ་ཡི་
[045-260b2] དམ་བརྟན་པ་ལ་སློབ་ཅིང། ཆོས་ཐམས་ཅད་ཡོངས་སུ་བཙལ་བས་མི་སྐྱོ་བའི་རྒྱན་གྱི་ཏིང་ངེ་འཛིན་ལ་མཉམ་པར་བཞག་སྟེ། བྱང་ཆུབ་སེམས་དཔའི་རྣམ་པར་ཐར་པའི་སྒོ་ཐུབ་པར་དཀའ་
[045-260b3] བའི་ཡེ་ཤེས་ཀྱི་སྙིང་པོ་ལ་གནས་ནས། ཆོས་ཐམས་ཅད་མཉམ་པ་ཉིད་ཀྱི་སའི་གཟུངས་ཁོང་དུ་ཆུད་པ་དང། སྤོབས་པའི་ཡེ་ཤེས་སྣང་བ་ཆོས་ཀྱི་གཞི་ཐམས་ཅད་སྣང་བར་བརྗོད་པ་ལ་
[045-260b4] མཁས་པའི་ལེགས་པར་བཤད་པས། སེམས་ཅན་ཐམས་ཅད་ཡོངས་སུ་ཚིམ་པར་བྱེད་པར་ཟད་ན། ཁོ་མོས་བྱང་ཆུབ་སེམས་དཔའ་ཡོན་ཏན་ཚད་མེད་པ་བསམ་གྱིས་མི་ཁྱབ་པ་དང་
[045-260b5] ལྡན་པ་ནམ་མཁའི་དབྱིངས་ལ་འདབ་ཆགས་ཁྱུ་མཆོག་འཁོད་པ་ལྟར་གནས་མེད་པར་སྤྱོད་པ། ནམ་མཁའ་ལྡིང་གི་དབང་པོ་ཆེན་པོ་ལྟར་ཡོངས་སུ་སྨིན་པའི་བྱང་ཆུབ་སེམས་དཔའ་
[045-260b6] གདོན་པའི་ཕྱིར། སེམས་ཅན་ཐམས་ཅད་ཀྱི་རྒྱ་མཚོ་ལ་འཇུག་པ་ཚོང་པ་ལྟར་སྟོབས་བཅུའི་ཡེ་ཤེས་རིན་པོ་ཆེ་མངོན་པར་འདོད་ཅིང་ཐམས་ཅད་མཁྱེན་པ་ཉིད་ཀྱི་རིན་པོ་ཆེའི་
[045-260b7] གླིང་དུ་རྒྱུ་བ། མཐུ་དང་ལྡན་པའི་ཉ་པ་ལྟར་ཡིད་དུ་འོང་བའི་ཆོས་ཀྱི་དཀྱིལ་འཁོར་གྱི་རྒྱ་དང་ལྡན་པའི་ལག་པས་སྲེད་པའི་ཆུ་ལས་བྱུང་བའི་སེམས་ཅན་ཡོངས་སུ་སྨིན་པར་མངོན་པར་གདོན་


[045-261a0] [261A] 
[045-261a1] ༄༅། །པའི་ཕྱིར་ཆོས་ཀྱི་རྒྱ་མཚོ་ལ་རྣམ་པར་རྒྱུ་བ་ལྷའི་དབང་པོ་ལྟར་ཉོན་མོངས་པའི་ལྷ་མ་ཡིན་གྱི་གཡུལ་ཆེན་པོ་གདུལ་བ་བཟློག་པའི་ཕྱིར་ཁམས་གསུམ་
[045-261a2] གྱི་གནས་ཡོངས་སུ་བཀང་ཞིང་རྣམ་པར་རྒྱུ་བ། ཉི་མའི་དཀྱིལ་འཁོར་ལྟར་སེམས་ཅན་གྱི་སྲེད་པའི་ཆུ་དང་ཉོན་མོངས་པའི་འདམ་ཤིན་ཏུ་བསྐམ་པའི་ཕྱིར་ཆོས་ཀྱི་དབྱིངས་ཀྱི་ནམ་
[045-261a3] མཁའི་དབྱིངས་ལ་ཡང་དག་པར་འཕགས་པ། ཟླ་བ་ཉ་ཞིང་རྒྱས་པ་ལྟར་འདུལ་བའི་ཡིད་ཀྱི་མེ་ཏོག་ཀུ་མུ་ད་རྣམ་པར་ཁ་དབྱེ་བའི་ཕྱིར་ཡེ་ཤེས་ཀྱི་ནམ་མཁའ་ལ་མངོན་པར་ཤར་
[045-261a4] བ༑ སའི་གཞི་ལྟར་འགྲོ་བ་ཐམས་ཅད་ཀྱི་དགེ་བའི་དབང་པོའི་མྱུ་གུ་བསྐྱེད་ཅིང་རྣམ་པར་སྤེལ་བའི་ཕྱིར། བྱམས་མི་བྱམས་དང་མཐོན་དམན་མེད་པར་འཇིག་རྟེན་ན་མཉམ་
[045-261a5] པར་གནས་པ། རླུང་དམར་ལྟར་སེམས་ཅན་ཐམས་ཅད་ཀྱི་ཉོན་མོངས་པ་དང། ལྟ་བའི་ཤིང་དང། ཤིང་ཕྲན་གྱི་ནགས་ཚལ་དང། ཀུན་དགའ་རྩ་བ་ནས་གདོན་པའི་ཕྱིར་ཆགས་
[045-261a6] པ་མེད་པར་ཕྱོགས་ཐམས་ཅད་དུ་རྣམ་པར་རྒྱུ་བ། འཁོར་ལོས་བསྒྱུར་བ་ལྟར་བསྡུ་བའི་དངོས་པོའི་ཡོ་བྱད་དང་རྐྱེན་གྱིས་འགྲོ་བ་ཐམས་ཅད་ཡོངས་སུ་བསྡུ་བའི་ཕྱིར། འཇིག་རྟེན་
[045-261a7] ན་རྣམ་པར་སྤྱོད་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ཀྱི་ཡུལ་དགའ་འཛིན་ཚད་མེད་པ་ན། གྲོང་


[045-261b0] [261B] 
[045-261b1] དེ་ན་ཀུན་དུ་རྒྱུ་ཐམས་ཅད་དུ་འགྲོ་བ་ཞེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་
[045-261b2] པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་།དེ་ནས་ཚོང་དཔོན་གྱི་བུ་ནོར་བཟང་གིས། དགེ་བསྙེན་མ་མི་གཡོ་བའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ་
[045-261b3] དགེ་བསྙེན་མ་མི་གཡོ་བ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་ཡང་དང་ཡང་བལྟས་ཏེ། དགེ་བསྙེན་མ་མི་གཡོ་བའི་དྲུང་ནས་སོང་ངོ། །དེ་ནས་ཚོང་དཔོན་
[045-261b4] གྱི་བུ་ནོར་བཟང། དགེ་བསྙེན་མ་མི་གཡོ་བ་མངོན་དུ་བྱས་ཏེ། དགེ་བསྙེན་མ་མི་གཡོ་བའི་གདམས་ངག་རྗེས་སུ་དྲན་པར་བྱེད་ཅིང། དགེ་བསྙེན་མ་མི་གཡོ་བས་བསྟན་པ་དང་
[045-261b5] ཡང་དག་པར་བསྟན་པ་དང། བསྒྲགས་པ་དང། བཤད་པ་དང། བརྗོད་པ་དང། ཡང་དག་པར་བརྗོད་པ་དང། བཞག་པ་དང། རྣམ་པར་ཕྱེ་བ་དང། སྨོས་པ་དང། རྒྱ་ཆེར་
[045-261b6] བསྟན་པ་དེ་དག་ཐམས་ཅད་ལ་གདོན་མི་ཟ་བར་ཡིད་ཆེས་ཤིང། རྗེས་སུ་འབྲང་བར་བྱ་བ་དང། རྗེས་སུ་བསམ་པ་དང། ཁོང་དུ་ཆུད་པར་བྱ་བ་དང། བསྒོམ་པ་དང། ཡོངས་
[045-261b7] སུ་བསྒོམ་པ་དང། གཞན་དུ་མི་འགྱུར་བ་དང། རྟོགས་པར་བྱ་བ་དང། སྣང་བར་བྱ་བ་དང། མཉམ་པར་བྱ་བ་བྱེད་ཅིང་མཐར་གྱིས་གནས་ནས་གནས་དང། ཡུལ་ནས་ཡུལ་


[045-262a0] [262A] 
[045-262a1] ༄༅། །དུ་བརྒྱུ་སྟེ། རྒྱུ་ཞིང་སོང་སོང་ནས་ཡུལ་དགའ་འཛིན་ཚད་མེད་པ་གང་ན་བ་དེར་ཕྱིན་ནས། གྲོང་ཁྱེར་དགའ་བ་འཛིན་པ་རྨེད་ཅིང་ཚོལ་ཚོལ་ཏེ། ཉི་མ་ནུབ་
[045-262a2] ཏུ་ཆ་བ་ཞིག་ན། གྲོང་ཁྱེར་དགའ་བ་འཛིན་པར་ཕྱིན་ནས། གྲོང་ཁྱེར་དགའ་བ་འཛིན་པའི་ནང་དུ་སོང་སྟེ། གྲོང་ཁྱེར་གྱི་ལམ་གྱི་བཞི་མདོའི་དབུས་ཤིག་ཏུ་ཕྱིན་ནས། སྲང་གི་སྒོ་
[045-262a3] ནས་སྲང་གི་སྒོ་དང། ལམ་གྱི་བཞི་མདོ་ནས། ལམ་གྱི་བཞི་མདོ་དང། གྲོང་ཕྲག་ནས། གྲོང་ཕྲག་ཏུ་ཀུན་དུ་རྒྱུ་ཐམས་ཅད་དུ་འགྲོ་བ་ཚོལ་ཞིང་རྨེད་རྨེད་པ་དང། མཚན་མོ་མི་ཉལ་
[045-262a4] ཙམ་ཞིག་ན། གྲོང་ཁྱེར་དགའ་བ་འཛིན་པའི་བྱང་ཕྱོགས་ལོགས་ན་རི་ཤིན་ཏུ་མོད་པ་ཞེས་བྱ་བ་ཞིག་ཡོད་པ་དེའི་རྩེ་མོ་རྩྭ་དང། གེལ་བ་དང། སྨན་སྣ་ཚོགས་དགའ་དགའ་ལྟར་
[045-262a5] སྐྱེས་པས་བརྒྱན་པ། འོད་ཆེན་པོ་དང་ལྡན་པ་ཉི་མ་ཤར་བ་ལྟ་བུར་གནས་པ་མཐོང་ངོ། །དེས་སྣང་བ་དེ་མཐོང་ནས། དགའ་བའི་ཤུགས་ཆེན་པོ་སྐྱེས་ཏེ། འདི་སྙམ་དུ་བསམས་སོ།།
[045-262a6] བདག་གིས་དགེ་བའི་བཤེས་གཉེན་རིའི་རྩེ་མོ་འདི་ལ་གདོན་མི་ཟ་བར་མཐོང་བར་འགྱུར་བ་ལྟ་ཞིག་སྙམ་ནས། གྲོང་ཁྱེར་དེ་ནས་བྱུང་སྟེ། རི་ཤིན་ཏུ་མོད་པ་གང་ན་བ་དེར་ཕྱིན་པ་
[045-262a7] དང། རི་ཤིན་ཏུ་མོད་པ་དེ་ལ་འཛེགས་ནས། རིའི་རྩེ་མོ་སྣང་བ་ཆེན་པོ་ཅན་གང་ན་བ་དེར་ཕྱིན་པ་དང། རྒྱང་ཡང་རིང་པོ་ཞིག་ནས། ཀུན་ཏུ་རྒྱུ་ཐམས་ཅད་དུ་འགྲོ་བ་ཚངས་པ་ཆེན་


[045-262b0] [262B] 
[045-262b1] ཏུ་འབར་བ་ཞིག་ཚངས་པ་སྟོང་ཕྲག་བཅུས་ཀུན་ནས་བསྐོར་ཏེ་འཆགས་ན་འཆག་ཅིང་འདུག་པ་མཐོང་ནས་དེའི་
[045-262b2] དུང་དུ་ཕྱིན་ཏེ། རྐང་པ་གཉིས་ལ་སྤྱི་བོས་ཕྱག་འཚལ་ནས། དེ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ཏེ། མདུན་དུ་འདུག་ནས་ཐལ་མོ་སྦྱར་ཏེ་འདི་སྐད་
[045-262b3] ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་
[045-262b4] པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང་རྗེས་སུ་བསྟན་པ་མཛད་དོ། །
[045-262b5] ཞེས་བདག་གིས་ཐོས་ན། འཕགས་པ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཤད་
[045-262b6] དུ་གསོལ། སྨྲས་པ། རིགས་ཀྱི་བུ། དེ་ལྟར་ཁྱོད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཞུགས་པ་ལེགས་སོ། །ལེགས་སོ་།རིགས་ཀྱི་བུ། ཁོ་བོ་ནི་ཐམས་ཅད་དུ་
[045-262b7] འགྲོ་བ་སྟེ། ཐམས་ཅད་ཀྱི་རྗེས་སུ་སོང་བའི་བྱང་ཆུབ་སེམས་དཔའི་སྤྱོད་པ་ལ་གནས་པའོ། །སྒོ་ཐམས་ཅད་དུ་རྣམ་པར་སྤྱོད་པས་སྣང་བའི་ཏིང་འཛིན་གྱི་སྒོ་དང། དངོས་པོ་མེད་པ་


[045-263a0] [263A] 
[045-263a1] ༄༅། །ལ་གནས་པས། མངོན་པར་འདུ་བྱ་བ་མེད་པའི་རྫུ་འཕྲུལ་དང། ཆོས་ཀྱི་དབྱིངས་ཀུན་གྱི་གཞིར་ཐུག་པར་ཐལ་བའི་ཤེས་རབ་ཀྱི་ཕ་རོལ་ཏུ་ཕྱིན་པའི་ཡེ་ཤེས་སྣང་
[045-263a2] བའི་སྒོ་དང་ལྡན་པའོ། །རིགས་ཀྱི་བུ། དེ་ལྟར་ཁོ་བོ་ནི་སེམས་ཅན་གྱི་སྣོད་ཀྱི་འཇིག་རྟེན་གྱི་རྒྱུད་ཐམས་ཅད་དང། སེམས་ཅན་གྱི་ལམ་གྱི་རྒྱུད་ཐམས་ཅད་དང། སེམས་ཅན་གྱི་ཤི་འཕོའི་
[045-263a3] སྒོ་ཐམས་ཅད་དང། སེམས་ཅན་གྱི་སྐྱེ་བའི་སྒོ་ཐམས་ཅད་དང་སྲིད་པའི་ལམ་གྱི་རྒྱུད་ཐ་དད་པ་ཐམས་ཅད་དང། སྐྱེ་བའི་སྐྱེ་མཆེད་སྣ་ཚོགས་ཀྱི་འཇིག་རྟེན་གྱི་གནས་རྣམ་པ་ཐ་དད་པ་དག་
[045-263a4] གི་སེམས་ཅན་ཁ་དོག་དང། དབྱིབས་དང། ཆུ་ཞེང་རྣམ་པ་སྣ་ཚོགས་དང་ལྡན་པ། སྐྱེ་བ་ཀུན་དུ་འབྲེལ་པ་རྣམ་པ་སྣ་ཚོགས་དང་ལྡན་པ། སྦྱོར་བ་སྣ་ཚོགས་དང་ལྡན་པ། མོས་པ་སྣ་ཚོགས་
[045-263a5] ཅན་འདི་ལྟ་སྟེ། ལྷའི་ལམ་གྱི་རྒྱུད་དུ་གཏོགས་པ་དང། ཀླུའི་ལམ་གྱི་རྒྱུད་དུ་གཏོགས་པ་དང། གནོད་སྦྱིན་གྱི་ལམ་གྱི་རྒྱུད་དུ་གཏོགས་པ་དང། དྲི་ཟའི་ལམ་གྱི་རྒྱུད་དུ་གཏོགས་པ་དང། ལྷ་
[045-263a6] མ་ཡིན་གྱི་ལམ་གྱི་རྒྱུད་དུ་གཏོགས་པ་དང། ནམ་མཁའ་ལྡིང་གི་ལམ་གྱི་རྒྱུད་དུ་གཏོགས་པ་དང། མིའམ་ཅིའི་ལམ་གྱི་རྒྱུད་དུ་གཏོགས་པ་དང། ལྟོ་འཕྱེ་ཆེན་པོའི་ལམ་གྱི་རྒྱུད་དུ་གཏོགས་
[045-263a7] པ་དང། སེམས་ཅན་དམྱལ་བའི་ལམ་གྱི་རྒྱུད་དུ་གཏོགས་པ་དང། བྱོལ་སོང་གི་སྐྱེ་གནས་ཀྱི་ལམ་གྱི་རྒྱུད་དུ་གཏོགས་པ་དང། གཤིན་རྗེའི་འཇིག་རྟེན་གྱི་ལམ་གྱི་རྒྱུད་དུ་གཏོགས་པ་དང་


[045-263b0] [263B] 
[045-263b1] མི་མ་ཡིན་པའི་ལམ་གྱི་རྒྱུད་དུ་གཏོགས་པ་དང། ལྟ་བའི་རྣམ་པ་སྣ་ཚོགས་ལ་གནས་པ་དང། ཉན་ཐོས་ཀྱི་ཐེག་པ་ལ་མོས་པ་དང། རང་སངས་རྒྱས་ཀྱི་
[045-263b2] ཐེག་པ་ལ་མོས་པ་དང། ཐེག་པ་ཆེན་པོ་ལ་མོས་པའི་སེམས་ཅན་རྣམས་ཀྱི་དོན་ཐབས་སྣ་ཚོགས་དང། ཡེ་ཤེས་ཀྱི་ཚུལ་དང། སྦྱོར་བ་སྣ་ཚོགས་ཀྱིས་བྱེད་དེ། འདི་ལྟར་སེམས་ཅན་ལ་ལ་ལ་ནི་བཟོའི་
[045-263b3] རྒྱུད་ཐ་དད་པ་ཐམས་ཅད་དང་ལྡན་པའི་གཟུགས་སྣང་བས་འཇིག་རྟེན་གྱི་བཟོ་སྣ་ཚོགས་བསླབས་ཤིང་དོན་བྱེད་དོ། །སེམས་ཅན་ལ་ལ་ལ་ནི་འདི་ལྟ་སྟེ། ཐམས་ཅད་མཁྱེན་པའི་ཡེ་ཤེས་
[045-263b4] བསྟབས་པའི་ཕྱིར། བསྡུ་བའི་དངོས་པོ་བཞིས་ཡོངས་སུ་བསྡུ་བའི་ཐབས་ཀྱི་དོན་བྱེད་དོ། །སེམས་ཅན་ལ་ལ་ལ་ནི་འདི་ལྟ་སྟེ། ཐམས་ཅད་མཁྱེན་པ་ཉིད་དུ་འགྱུར་བའི་ཡེ་ཤེས་ཀྱི་སྒོ་སྣང་
[045-263b5] བ་ཡོངས་སུ་བསྐྱེད་པས། ཕ་རོལ་ཏུ་ཕྱིན་པ་ཡང་དག་པར་བརྗོད་ཅིང་དོན་བྱེད་དོ། །སེམས་ཅན་ལ་ལ་ལ་ནི་འདི་ལྟ་སྟེ། བྱང་ཆུབ་ཀྱི་ས་བོན་ཆུད་མི་ཟ་བར་བརྟན་ཞིང་ཡོངས་སུ་བསྐྱེད་པས་
[045-263b6] བྱང་ཆུབ་སེམས་དཔའི་སེམས་ཡོངས་སུ་བརྗོད་ཅིང་དོན་བྱེད་དོ། །སེམས་ཅན་ལ་ལ་ལ་ནི་འདི་ལྟ་སྟེ། སངས་རྒྱས་ཀྱི་ཞིང་ཐམས་ཅད་ཡོངས་སུ་དག་པར་བྱ་བ་དང། སེམས་ཅན་ཐམས་
[045-263b7] ཅད་ཡོངས་སུ་སྨིན་པར་བྱ་བའི་སྨོན་ལམ་ཡོངས་སུ་བསྐྱེད་པའི་ཕྱིར། བྱང་ཆུབ་སེམས་དཔའི་སྤྱོད་པ་རྣམ་པ་ཐམས་ཅད་དུ་ཡང་དག་པར་བརྗོད་པས་དོན་བྱེད་དོ། །སེམས་ཅན་ལ་ལ་ལ་


[045-264a0] [264A] 
[045-264a1] ༄༅། །ནི་འདི་ལྟ་སྟེ། ངན་དུ་སྤྱད་པའི་རྣམ་པར་སྨིན་པ་དང་མཐུན་པའི་རྒྱུས་སེམས་ཅན་དམྱལ་བའི་ལམ་གྱི་རྒྱུད་ཀྱི་སྡུག་བསྔལ་གྱི་ཚོར་བ་མྱོང་བར་འགྱུར་བ་ཡོངས་སུ་
[045-264a2] བསྟན་པས། སྐྱོ་བ་ཡོངས་སུ་བསྐྱེད་ཅིང་དོན་བྱེད་དོ། །སེམས་ཅན་ལ་ལ་ལ་ནི་འདི་ལྟ་སྟེ། དེ་བཞིན་གཤེགས་པ་ལ་བསྐྱེད་པའི་ཡོན་ཏན་ཐམས་ཅད་ནི་གདོན་མི་ཟ་བར་ཐམས་ཅད་
[045-264a3] མཁྱེན་པ་ཉིད་ཀྱི་འབྲས་བུའི་མཐར་ཐུག་པར་འགྱུར་བར་བརྗོད་པས་དགའ་བ་ཆེན་པོ་བསྐྱེད་ཅིང་དོན་བྱེད་དོ། །སེམས་ཅན་ལ་ལ་ལ་ནི་འདི་ལྟ་སྟེ། སངས་རྒྱས་ཀྱི་ཡོན་ཏན་དང། སྐུ་ལ་
[045-264a4] མངོན་པར་མོས་པས་ཐམས་ཅད་མཁྱེན་པ་ཉིད་དུ་སྨོན་ལམ་འདེབས་པར་བྱ་བའི་ཕྱིར། དེ་བཞིན་གཤེགས་པ་ཐམས་ཅད་ཀྱི་ཡོན་ཏན་དང་བསྔགས་པ་ཡང་དག་པར་བརྗོད་པས་
[045-264a5] དོན་བྱེད་དོ། །སེམས་ཅན་ལ་ལ་ལ་ནི་འདི་ལྟ་སྟེ། མི་ཟློག་ཅིང་ལྷུན་གྱིས་གྲུབ་པ་དང། རྒྱུན་ཆད་པ་མེད་པར་སངས་རྒྱས་ཀྱི་འཕྲིན་ལས་ནན་ཏན་དུ་མཛད་པའི་མཐུ་དང་ལྡན་
[045-264a6] པའི་སངས་རྒྱས་ཀྱི་སྐུ་འཐོབ་པར་མོས་པ་བསྐྱེད་པའི་ཕྱིར་སངས་རྒྱས་ཀྱི་བདག་ཉིད་ཆེ་བ་བརྗོད་པས་དོན་བྱེད་དོ། །སེམས་ཅན་ལ་ལ་ལ་ནི་འདི་ལྟ་སྟེ། ཚུར་ཟིལ་གྱིས་གནོན་ལ་
[045-264a7] ཕར་ཟིལ་གྱིས་མི་ནོན་པའི་སངས་རྒྱས་ཀྱི་སྐུ་ཕུན་སུམ་ཚོགས་པ་འཐོབ་པར་མོས་པ་བསྐྱེད་པའི་ཕྱིར་སངས་རྒྱས་ཀྱི་མངའ་ཆེན་པོ་ཡོངས་སུ་བརྗོད་ཅིང་དོན་བྱེད་དོ། །རིགས་ཀྱི་བུ་


[045-264b0] [264B] 
[045-264b1] བཞི་མདོའི་ཕོངས་ཐམས་ཅད་དང། སྲང་ཐམས་ཅད་དང། ལམ་གྱི་སུམ་མདོ་ཐམས་ཅད་དང། གྲོང་མཚམས་ཐམས་ཅད་དང་
[045-264b2] ཁྱིམ་ཐམས་ཅད་དང། མཐུན་པར་འདུས་པའི་རྡལ་ཐམས་ཅད་དང་གྲོང་ཐམས་ཅད་དང། གྲོང་གི་རྒྱུད་ཐམས་ཅད་དུ་རྣམ་པ་ཇི་ལྟར་ཚོགས་ཤིང་འདུས་པའི་བུད་མེད་དང། སྐྱེས་པ་དང་
[045-264b3] ཁྱེའུ་དང། བུ་མོ་རྣམས་ཀྱི་བསམ་པ་ཇི་ལྟ་བ་དང། སྦྱོར་བ་ཇི་ལྟ་བ་དང། མཐུ་ཇི་ལྟ་བ་དང། རྣམ་པར་སྤྱོད་པ་ཇི་ལྟ་བ་བཞིན་དུ་དེ་དག་དང་མཐུན་པའི་ལུས་ཀྱི་ཆུ་ཞེང་དང་དབྱིབས་མངོན་
[045-264b4] པར་བསྒྲུབས་ཤིང་ཆོས་སྟོན་ཀྱང། སེམས་ཅན་དེ་དག་གིས་དེ་སུམ་བསྟན་པ་དང། དེ་ག་ལས་འོངས་པ་མི་ཤེས་ཏེ། གཞན་དུ་ན་ཐོས་ནས་མ་ནོར་བར་ནན་ཏན་དུ་བྱེད་པ་ནི་མེད་
[045-264b5] པའང་མ་ཡིན་ནོ། །གཞན་ཡང། རིགས་ཀྱི་བུ། འཛམ་བུའི་གླིང་འདི་ན་ཞགས་པ་འཐུབ་པ་ལྟ་བ་རྣམ་པ་སྣ་ཚོགས་ལ་མངོན་པར་ཞེན་པ་དགུ་བཅུ་རྩ་དྲུག་འཁོད་པ་དེ་དག་ཐམས་ཅད་ཀྱི་ནང་
[045-264b6] དུ་ཡང། སེམས་ཅན་ལྟ་བའི་རྣམ་པ་སྣ་ཚོགས་ལ་ཆགས་པ་རྣམས་ཡོངས་སུ་སྨིན་པར་བྱ་བའི་ཕྱིར་ཐམས་ཅད་དང་མཐུན་པར་གནས་ཏེ། རིགས་ཀྱི་བུ། ཇི་ལྟར་ཁོ་བོ་གྲོང་ཁྱེར་དགའ་བ་འཛིན་
[045-264b7] པ་འདི་ན། སེམས་ཅན་གྱི་དོན་བྱེད་ཅིང་འདུག་པ་དེ་བཞིན་དུ། འཛམ་བུའི་གླིང་གི་གྲོང་དང། གྲོང་ཁྱེར་དང། ལྗོངས་དང། ཡུལ་དང། ཁམས་དང། རྒྱལ་བའི་ཕོ་བྲང་འཁོར་ཐམས་ཅད་


[045-265a0] [265A] 
[045-265a1] ༄༅། །ན་ཡང་སེམས་ཅན་གྱི་དོན་བྱེད་དོ། །འཛམ་བུའི་གླིང་ན་ཇི་ལྟ་བ་དེ་བཞིན་དུ་གླིང་བཞི་པའི་འཇིག་རྟེན་གྱི་ཁམས་ཐམས་ཅད་དང། དེ་བཞིན་དུ་སྟོང་དང་
[045-265a2] སྟོང་གཉིས་པ་དང། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དང། དེ་བཞིན་དུ་ཕྱོགས་བཅུའི་འཇིག་རྟེན་གྱི་ཁམས་སེམས་ཅན་གྱི་རྟེན་དུ་བྱ་བ་ཐམས་ཅད་དང། སེམས་
[045-265a3] ཅན་གྱི་གནས་སུ་བྱ་བ་ཐམས་ཅད་དང། སེམས་ཅན་གྱི་གཞིར་བྱ་བ་ཐམས་ཅད་དང། སེམས་ཅན་གྱི་ཁམས་སུ་བྱ་བའི་མིང་དུ་གཏོགས་པ་ཐམས་ཅད་དང། སེམས་ཅན་ཡོངས་
[045-265a4] སུ་རྒྱུ་བ་ཐམས་ཅད་དང། སེམས་ཅན་ཡོངས་སུ་འདུ་བ་ཐམས་ཅད་དང། སེམས་ཅན་རྒྱ་མཚོ་ན་གནས་པ་ཐམས་ཅད་དང། སེམས་ཅན་གྱི་རྒྱུད་གནས་པ་ཐམས་ཅད་དང་
[045-265a5] སེམས་ཅན་གྱི་ཕྱོགས་སུ་བྱ་བ་ཐམས་ཅད་དང། སེམས་ཅན་གྱི་ཕྱོགས་མཚམས་སུ་བྱ་བ་ཐམས་ཅད་དང། སེམས་ཅན་སྤྱོད་པའི་གནས་ཐམས་ཅད་དུའང་ཐབས་སྣ་ཚོགས་
[045-265a6] དང། ཚུལ་སྣ་ཚོགས་དང། སྒོ་སྣ་ཚོགས་དང། རིགས་པ་སྣ་ཚོགས་དང། ཕྲད་པ་སྣ་ཚོགས་དང། ཐབས་ཀྱི་ཚུལ་སྣ་ཚོགས་དང། བྱ་བ་སྣ་ཚོགས་ཀྱིས་སེམས་ཅན་རྣམས་ཀྱི་
[045-265a7] དོན་བྱེད་དོ། །གཟུགས་དང་ཁ་དོག་སྣ་ཚོགས་ཡོངས་སུ་བསྟན་ཅིང་མོས་པར་བྱ་བ་དང། ཚིག་གི་ལམ་སྣ་ཚོགས་བརྗོད་པས་ཀྱང་སེམས་ཅན་རྣམས་ཀྱི་དོན་བྱེད་དོ། །རིགས་ཀྱི་བུ་


[045-265b0] [265B] 
[045-265b1] བྱང་ཆུབ་སེམས་དཔའི་སྤྱོད་པ་ཐམས་ཅད་དུ་འགྲོ་བ་ཐམས་ཅད་ཀྱི་རྗེས་སུ་སོང་བ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་དཔའ་འགྲོ་བ་ཐམས་ཅད་དང་མཉམ་པའི་ལུས་
[045-265b2] དང་ལྡན་པ། བདག་དང་སེམས་ཅན་གྱི་ལུས་སུ་ཐ་མི་དད་པའི་ཏིང་ངེ་འཛིན་ཐོབ་པ། འཕྲུལ་པའི་འཁོར་ལོ་རྒྱ་ཆེན་པོས་སྲིད་པའི་ལམ་གྱི་རྒྱུད་ཐམས་ཅད་དུ་ཁྱབ་པ། འཇིག་རྟེན་གྱི་སྐྱེ་བ་
[045-265b3] ཐམས་ཅད་རང་གི་ལུས་ལ་རྗེས་སུ་སྤྱོད་ལ། འགྲོ་བ་ཐམས་ཅད་ཀྱིས་བལྟ་ན་དགའ་ཞིང་ཡིད་དུ་འོང་བའི་སྤྲུལ་པའི་འཁོར་ལོ་ལ་བརྩོན་པ། འགྲོ་བ་ཐམས་ཅད་ཀྱི་རིགས་དང། རྒྱུད་དང་
[045-265b4] ཆེར་སྐྱེ་བ་རབ་ཏུ་སྟོན་པ། བསྐལ་པ་ཐམས་ཅད་དུ་གནས་པ་ལ་ཐོགས་པ་མེད་པའི་སྨོན་ལམ་གྱི་འཁོར་ལོ་དང་ལྡན་པ། མིག་འཕྲུལ་ལྟ་བུའི་སྤྱོད་པ་རྣམ་པར་ཕྱེ་བའི་སྣང་བ་རབ་ཏུ་ཐོབ་
[045-265b5] པ༑ འགྲོ་བ་ཐམས་ཅད་ཀྱི་དོན་བྱེད་ཀྱང་གོས་པ་མེད་པར་གནས་པ་ལ་བརྩོན་པ། དུས་གསུམ་གྱི་འགྲོ་བའི་དབྱིངས་མཉམ་པ་ཉིད་ཁོང་དུ་ཆུད་པ། ཡེ་ཤེས་ཀྱི་དབྱིངས་བདག་མེད་
[045-265b6] པ་དང་ལྡན་པས་སྣང་བར་བྱས་པའི་སྙིང་རྗེ་ཆེན་པོ་མཐའ་ཡས་པའི་སྙིང་པོ་དང་ལྡན་པ། འགྲོ་བ་ཐམས་ཅད་ཀྱི་དགེ་བའི་རྩ་བ་ཡོངས་སུ་བསྐྱེད་པ་ལ་མངོན་པར་བརྩོན་པ་དེ་དག་གི་སྤྱོད་
[045-265b7] པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ་ལྷོ་ཕྱོགས་ཀྱི་རྒྱུད་འདི་ཉིད་ན། ཡུལ་ཁམས་ཆེན་པོ་ཞེས་བྱ་བ་ཡོད་དེ། དེ་ན་སྤོས་འཚོང་གི་ཚོང་དཔོན་


[045-266a0] [266A] 
[045-266a1] ༄༅། །ལོངས་སྤྱོད་ཨུཏྤ་ལ་ཞེས་བྱ་བ་འདུག་གི། །དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང་
[045-266a2] ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། ཀུན་ཏུ་རྒྱུ་ཐམས་ཅད་དུ་འགྲོ་བའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། ཀུན་ཏུ་རྒྱུ་ཐམས་ཅད་དུ་འགྲོ་
[045-266a3] བ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་ཡང་དང་ཡང་བལྟས་ཏེ། ཀུན་ཏུ་རྒྱུ་ཐམས་ཅད་དུ་འགྲོ་བའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་
[045-266a4] ལུས་དང་སྲོག་ལ་མི་ལྟ། སྲིད་པའི་ལོངས་སྤྱོད་དང། ཡོངས་སུ་ཟིན་པ་དང། ཉེ་བར་བླངས་པ་མངོན་པར་ཆགས་པའི་གནས་ཐམས་ཅད་ལ་ནི་མི་སེམས། སེམས་ཅན་གྱི་ཡུལ་
[045-266a5] གྱི་དགའ་བ་ཐམས་ཅད་ལ་ནི་མི་ལྟ། གཟུགས་དང། སྒྲ་དང། དྲི་དང། རོ་དང། རེག་བྱ་ཐམས་ཅད་ལ་ནི་མི་ལྟ། གཡོག་འཁོར་དང་ལོངས་སྤྱོད་དང། ཉེ་བར་སྤྱད་པ་ཐམས་
[045-266a6] ཅད་ལ་ནི་མི་ལྟ་སྟེ། རྒྱལ་སྲིད་དང། དབང་ཕྱུག་གི་དབང་གི་བདེ་བ་ཐམས་ཅད་ལ་ནི་མི་ལྟ་ལ། སངས་རྒྱས་ཀྱི་ཞིང་བླ་ན་མེད་པར་ཡོངས་སུ་དག་པ་མངོན་པར་བསྒྲུབས་པས་
[045-266a7] སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། གདུལ་བ་དང་ཡོངས་སུ་དག་པར་བྱ་བ་ལ་བལྟ་བ། མཆོད་པ་དང། བསྙེན་བཀུར་བ་དང། རིམ་གྲོར་བྱ་བས་མི་ངོམས་


[045-266b0] [266B] 
[045-266b1] རང་བཞིན་མེད་པ་ཡོངས་སུ་ཤེས་པའི་ཡེ་ཤེས་ཁོང་དུ་ཆུད་པར་བྱ་བའི་ཕྱིར་ཆོས་ཐམས་ཅད་ལ་བལྟ་བ། ཡོན་ཏན་རྒྱ་
[045-266b2] མཚོ་ཐམས་ཅད་ཀྱི་དོན་དུ་ནན་ཏན་བྱ་བ་ལས་ཉམས་པ་མེད་པར་བྱ་བའི་ཕྱིར། བྱང་ཆུབ་སེམས་དཔའི་ཡོན་ཏན་ཐམས་ཅད་ལ་བལྟ་བ་དང། བསྐལ་བ་ཐམས་ཅད་དུ་བྱང་ཆུབ་
[045-266b3] སེམས་དཔའི་སྤྱོད་པ་ལ་ཡང་དག་པར་གནས་པར་བྱ་བའི་ཕྱིར་བྱང་ཆུབ་སེམས་དཔའ་ཐམས་ཅད་ཀྱི་སྨོན་ལམ་ཆེན་པོ་ལ་ལྟ་བ། དེ་བཞིན་གཤེགས་པའི་འཁོར་གྱི་དཀྱིལ་
[045-266b4] འཁོར་རྒྱ་མཚོ་ཐམས་ཅད་དུ་འཇུག་པར་བྱ་བ་ལ་ལྟ་བ། ཏིང་ངེ་འཛིན་གྱི་སྒོ་རེ་རེར། བྱང་ཆུབ་སེམས་དཔའི་ཏིང་ངེ་འཛིན་གྲངས་མེད་པ་ཐམས་ཅད་གཟུད་པ་ལ་རྣམ་པར་འཕྲུལ་པར་
[045-266b5] བྱ་བའི་ཕྱིར། བྱང་ཆུབ་སེམས་དཔའི་ཏིང་ངེ་འཛིན་གྱི་སྒོ་ཐམས་ཅད་ལ་ལྟ་བ། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་ཡང་དག་པར་བཟུང་བས། མི་ངོམས་པར་བྱ་
[045-266b6] པའི་ཕྱིར་ཆོས་ཀྱི་ཡེ་ཤེས་སྣང་བའི་འཁོར་ལོ་ཐམས་ཅད་ལ་ལྟ་བ་དེ། སངས་རྒྱས་དང་བྱང་ཆུབ་སེམས་དཔའི་ཡོན་ཏན་འདི་དག་དང། གཞན་དག་ཀྱང་དགེ་བའི་བཤེས་གཉེན་
[045-266b7] ལས་བྱུང་བ་སྟེ། དགེ་བའི་བཤེས་གཉེན་ནི། དེ་དག་ཐམས་ཅད་ཀྱི་འབྱུང་གནས་སུ་གྱུར་པ་ཡིན་པར་ཡང་དག་པར་ལྟ་ཞིང། མཐར་གྱིས་ཡུལ་ཁམས་ཆེན་པོ་གང་ན་བ་དེར་ཕྱིན་


[045-267a0] [267A] 
[045-267a1] ༄༅། །ནས༑ སྤོས་འཚོང་གི་ཚོང་དཔོན་ལོངས་སྤྱོད་ཨུཏྤ་ལ་ཡོངས་སུ་རྨེད་ཅིང་ཚོལ་ཚོལ་བ་ལས་མཐོང་ནས། སྤོས་འཚོང་གི་ཚོང་དཔོན་ལོངས་སྤྱོད་ཨུཏྤ་
[045-267a2] ལ་གང་ན་བདེར་ཕྱིན་ཏེ། དྲུང་དུ་སོང་ནས་སྤོས་འཚོང་གི་ཚོང་དཔོན་སྤྱོད་ཨུཏྤ་ལའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ་སྤོས་འཚོང་གི་ཚོང་དཔོན་ལོངས་སྤྱོད་ཨུཏྤ་ལ་
[045-267a3] ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། སྤོས་འཚོང་གི་ཚོང་དཔོན་ལོངས་སྤྱོད་ཨུཏྤ་ལའི་མདུན་དུ་འདུག་སྟེ་ཐལ་མོ་སྦྱར་ནས། འདི་སྐད་ཅེས་སྨྲས་སོ། །
[045-267a4] འཕགས་པ། བདག་སངས་རྒྱས་ཐམས་ཅད་དང་མཉམ་པའི་ཡེ་ཤེས་འཚལ་ཏེ། སངས་རྒྱས་ཐམས་ཅད་ཀྱི་སྔོན་གྱི་སྨོན་ལམ་གྱི་དཀྱིལ་འཁོར་ཡོངས་སུ་རྫོགས་པར་བགྱི་བར་ཡང་
[045-267a5] དགའ༑ སངས་རྒྱས་ཐམས་ཅད་ཀྱི་ཆོས་ཀྱི་སྐུ་ཡོངས་སུ་གྲུབ་པར་བགྱི་བར་ཡང་དགའ། སངས་རྒྱས་ཐམས་ཅད་ཀྱི་ཡེ་ཤེས་ཀྱི་སྐུ་ཡོངས་སུ་འཚལ་བར་བགྱི་བར་ཡང་དགའ་
[045-267a6] བྱང་ཆུབ་སེམས་དཔའི་སྤྱོད་པའི་དཀྱིལ་འཁོར་ཐམས་ཅད་ཡོངས་སུ་དག་པར་བགྱི་བར་ཡང་དགའ། བྱང་ཆུབ་སེམས་དཔའི་ཏིང་ངེ་འཛིན་གྱི་དཀྱིལ་འཁོར་ཐམས་ཅད་སྣང་
[045-267a7] བར་བགྱི་བར་ཡང་དགའ། བྱང་ཆུབ་སེམས་དཔའི་གཟུངས་ཀྱི་དཀྱིལ་འཁོར་ཐམས་ཅད་ཡོངས་སུ་བརྟེན་པར་ཡང་དགའ། སྒྲིབ་པའི་དཀྱིལ་འཁོར་ཐམས་ཅད་རྣམ་པར་


[045-267b0] [267B] 
[045-267b1] ཞིང་གི་དཀྱིལ་འཁོར་ཐམས་ཅད་དུ་རྣམ་པར་རྒྱུ་བར་ཡང་འཚལ་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་ན། ཇི་ལྟར་
[045-267b2] བྱང་ཆུབ་སེམས་པས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་དང། ཇི་ལྟར་ནན་ཏན་དུ་བགྱིས་ན། བྱང་ཆུབ་སེམས་དཔའ་ཐམས་
[045-267b3] ཅད་མཁྱེན་པ་ཉིད་དུ་འབྱུང་བར་འགྱུར་བ་མ་འཚལ་ཏོ། །སྨྲས་པ་རིགས་ཀྱི་བུ། དེ་ལྟར་ཁྱོད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་སེམས་བསྐྱེད་པ་ལེགས་སོ། །
[045-267b4] ལེགས་སོ། །རིགས་ཀྱི་བུ། ཁོ་བོ་ནི་སྤོས་ཐམས་ཅད་ཤེས་ཏེ། སྤོས་སྦྱར་བ་ཐམས་ཅད་དང། བདུག་སྤོས་ཐམས་ཅད་དང། བདུག་སྤོས་སྦྱར་བ་ཐམས་ཅད་དང། བྱུག་པ་
[045-267b5] ཐམས་ཅད་དང། བྱུག་པ་སྦྱར་བ་ཐམས་ཅད་དང། ཕྱེ་མ་ཐམས་ཅད་དང། ཕྱེ་མ་སྦྱར་བ་ཐམས་ཅད་དང། སྤོས་དང་བྱུག་པ་དང། ཕྱེ་མའི་རྣམ་པ་ཐམས་ཅད་ཀྱང་ཤེས་ཏེ། ལྷའི་
[045-267b6] སྤོས་ཀྱང་ཤེས་སོ། །ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པའི་སྤོས་ཀྱང་
[045-267b7] ཤེས་སོ། །ནད་གསོ་བའི་སྤོས་དང། ཡིད་མི་བདེ་བ་བསལ་བའི་སྤོས་དང། འཇིག་རྟེན་གྱི་དགའ་བ་ཡོངས་སུ་བསྐྱེད་པའི་སྤོས་དང། ཉོན་མོངས་པ་འབར་བར་བྱ་བའི་སྤོས་དང་


[045-268a0] [268A] 
[045-268a1] ༄༅། །ཉོན་མོངས་པ་ཞི་བར་བྱ་བའི་སྤོས་དང། འདུས་བྱས་ཀྱི་དགའ་བ་དང་བདེ་བ་སྣ་ཚོགས་ཡོངས་སུ་བསྐྱེད་པའི་སྤོས་དང་འདུས་བྱས་ཐམས་
[045-268a2] ཅད་ལས་སྐྱོ་བ་ཡོངས་སུ་བསྐྱེད་པའི་སྤོས་དང། བག་བྱ་བའི་གནས་ཐམས་ཅད་ཡོངས་སུ་སེལ་བའི་སྤོས་དང། སངས་རྒྱས་ཡིད་ལ་བྱ་བའི་རྒྱུད་ཡང་དག་པར་འབྱུང་བའི་
[045-268a3] སྤོས་དང། ཆོས་ཀྱི་ཚུལ་ཁོང་དུ་ཆུད་པར་བྱ་བའི་སྤོས་དང་འཕགས་པས་སྤྱད་པའི་སྤོས་དང། བྱང་ཆུབ་སེམས་དཔའི་སྤོས་རྣམ་པ་ཐ་དད་པ་དང། བྱང་ཆུབ་སེམས་
[045-268a4] དཔའི་ས་ཐམས་ཅད་རྣམ་པར་དགོད་པའི་སྤོས་ཀྱང་ཤེས་ཏེ། ཁོ་བོས་སྤོས་དེ་དག་ཐམས་ཅད་རྣམ་པ་ཇི་ལྟ་བུའང་རབ་ཏུ་ཤེས་སོ་།འབྱུང་བ་དང། སྐྱེ་བ་དང། འགྲུབ་པ་དང། ཡོངས་
[045-268a5] སུ་རྫོགས་པ་དང། ཡོངས་སུ་དག་པ་དང། ཡོངས་སུ་སྤངས་པ་དང་རབ་ཏུ་སྦྱར་བ་དང། ཡོངས་སུ་སྤྱད་པ་དང། ཡུལ་དང། མཐུ་དང། ལས་དང། རྒྱུ་ཡང་རབ་ཏུ་ཤེས་སོ། །རིགས་ཀྱི་བུ། མིའི་
[045-268a6] འཇིག་རྟེན་ན་སྤོས་གླང་པོའི་སྙིང་པོ་ཞེས་བྱ་བ། ཀླུ་ཡོངས་སུ་འཁྲུག་པར་བྱེད་པ་ཡོད་དེ། དེའི་རི་ལུ་ཏིལ་གྱི་འབྲུ་ཙམ་གྱིས་ཀྱང། ཡུལ་ཁམས་ཆེན་པོ་ཐམས་ཅད་སྤོས་ཀྱི་སྤྲིན་གྱི་དྲ་
[045-268a7] བ་ཤིན་ཏུ་སྟུག་པས་ཀུན་ནས་ཁེབས་པར་གྱུར་ཏེ། ཞག་བདུན་དུ་སྤོས་ཆུའི་རྒྱུན་ཤིན་ཏུ་ཕྲ་བའི་ཆར་མངོན་པར་འབབ་བོ། །དེའི་ཚེ་སེམས་ཅན་སུའི་ལུས་སམ། གོས་ལ་སྤོས་ཆུའི་


[045-268b0] [268B] 
[045-268b1] མེ་ཏོག་གསེར་གྱི་ཁ་དོག་ཏུ་འདུག་པས་རྣམ་པར་བརྒྱན་པའི་གོས་དང་ལུས་སུ་འགྱུར་རོ། །ཁང་པ་དང། གཞལ་
[045-268b2] མེད་ཁང་དང། ཁང་པ་བརྩེགས་པ་གང་དུ་བབ་པར་གྱུར་པ་དེ་དག་ཐམས་ཅད་ཀྱང། མེ་ཏོག་གསེར་གྱི་ཁ་དོག་ལྟ་བུས་རྣམ་པར་བརྒྱན་པར་གནས་སོ། །སེམས་ཅན་ཁྱིམ་གྱི་
[045-268b3] ནང་ན་གནས་པར་གང་གིས། སྤོས་ཀྱི་སྤྲིན་གྱི་དྲ་བ་དེ་ལ་རླུང་གིས་མངད་[?] པའི་དྲི་ཚོར་བར་གྱུར་པ་དེ་དག་ཐམས་ཅད་ཀྱང་ཞག་བདུན་དུ་དགའ་བ་དང། མོས་པ་ཆེན་པོས་ཡོངས་སུ་
[045-268b4] རྒྱས་པར་འགྱུར་ཏེ། ལུས་དང་སེམས་ལ་བདེ་བ་དང། དགའ་བ་སྣ་ཚོགས་ཀྱང་རབ་ཏུ་མྱོང་བར་འགྱུར་རོ། །དེ་དག་གི་ལུས་ལ་ཡང་ཁམས་འཁྲུགས་པ་ལས་གྱུར་པའམ། གཞན་
[045-268b5] གྱིས་གནོད་པར་བྱས་པ་ལས་གྱུར་པའི་ནད་ཀྱང་འབྱུང་བར་འགྱུར་བ་མེད་དོ། །སེམས་ཀྱི་སྡུག་བསྔལ་དང། མི་བདེ་བ་ཡང་མི་འབྱུང་ངོ་།འཇིགས་པའམ། དངང་བའམ། བག་
[045-268b6] ཚ་བའམ། ཡིད་འཁྲུགས་པའམ། གནོད་སེམས་ཀྱང་མི་རྒྱུ་སྟེ། དེ་དག་ཐམས་ཅད་ཞག་བདུན་དུ་དགའ་བ་དང་བདེ་བ་སྐྱེས་ཏེ། གཅིག་ལ་གཅིག་བྱམས་པའི་སེམས་སུ་འགྱུར་
[045-268b7] རོ༑ ༑རིགས་ཀྱི་བུ། ཁོ་བོ་ནི་དེ་དག་དེ་ལྟར་དགའ་བ་དང། ཉམས་བདེ་བ་སྐྱེས་པ་རྣམས་ལ་བསམ་པ་དག་པར་བྱ་བའི་ཕྱིར། ཅི་ནས་ཀྱང་བླ་ན་མེད་པ་ཡང་དག་པར་རྫོགས་པའི་


[045-269a0] [269A] 
[045-269a1] ༄༅། །བྱང་ཆུབ་ཏུ་ངེས་པར་འགྱུར་བ་དེ་ལྟར་ཆོས་སྟོན་ཏོ་།གཞན་ཡང་རིགས་ཀྱི་བུ། རིམ་ལ་ཡ་ལས་འབྱུང་བའི་ཙན་དན་ས་སྟེང་དམ་པ་ཞེས་བྱ་བ་ཡོད་
[045-269a2] དེ༑ དེ་ལུས་ལ་བསྐུས་ན་མེའི་འོབས་སུ་མཆོངས་ཀྱང་ཚིག་པ་མེད་དོ་།རིགས་ཀྱི་བུ། རྒྱ་མཚོའི་མཐའ་ནས་འབྱུང་བའི་སྤོས་གཞན་གྱིས་ཐུབ་པ་མེད་པ་ཞེས་བྱ་བ་ཡོད་དེ། དེས་རྔའམ་
[045-269a3] དུང་ལ་བསྐུས་ན། དེའི་སྒྲས་གཞན་གྱི་འཁོར་ཐམས་ཅད་ཕམ་པར་འགྱུར་རོ། །རིགས་ཀྱི་བུ། མཚོ་མ་དྲོས་པའི་ངོགས་ནས་འབྱུང་བའི་ཨ་ག་རུ་ནག་པོ་པདྨོའི་སྙིང་པོ་ཞེས་བྱ་བ་
[045-269a4] ཡོད་དེ། དེའི་རི་ལུ་ཏིལ་གྱི་འབྲུ་ཙམ་གཅིག་གི་དྲིས་ཀྱང། འཛམ་བུའི་གླིང་ཐམས་ཅད་རྒྱས་པར་གང་བར་འགྱུར་ཏེ། སེམས་ཅན་གང་གིས་སྤོས་ཀྱི་དྲི་དེ་ཚོར་བ་དེ་དག་ཐམས་
[045-269a5] ཅད་ཀྱང་སྡིག་པ་ལ་སྨོད་ཅིང། སྡོམ་པའི་སེམས་རབ་ཏུ་འཐོབ་པར་འགྱུར་རོ། །རིགས་ཀྱི་བུ། རིའི་རྒྱལ་པོ་ཁ་བ་ཅན་ལས་འབྱུང་བའི་སྤོས་ཀྱི་རྣམ་པ་འོད་དང་ལྡན་པ་ཞེས་བྱ་བ་
[045-269a6] ཡོད་དེ། དེའི་དྲི་ཚོར་ན་སེམས་ཅན་དེ་དག་འདོད་ཆགས་དང་བྲལ་བའི་སེམས་སུ་འགྱུར་ཏེ། ཁོ་བོ་ནི་དེ་དག་ལ་ཅི་ནས་ཀྱང་རྡུལ་དང་བྲལ་བའི་དཀྱིལ་འཁོར་ཅེས་བྱ་བའི་ཏིང་ངེ་
[045-269a7] འཛིན་ཐོབ་པར་འགྱུར་བ་དེ་ལྟར་ཆོས་སྟོན་ཏོ། །རིགས་ཀྱི་བུ། སྲིན་པོའི་འཇིག་རྟེན་ནས་འབྱུང་བའི་སྤོས་ཀྱི་རྣམ་པ་རྒྱ་མཚོའི་སྙིང་པོ་ཞེས་བྱ་བ་ཡོད་དེ། དེ་ནི་འཁོར་ལོས་བསྒྱུར་


[045-269b0] [269B] 
[045-269b1] དེས་བདུགས་མ་ཐག་ཏུ་འཁོར་ལོས་བསྒྱུར་བའི་རྒྱལ་པོའི་དཔུང་གི་ཚོགས་ཡན་ལག་བཞི་པ་ཡང་ནམ་མཁའི་དབྱིངས་ལ་གནས་སོ། །རིགས་
[045-269b2] ཀྱི་བུ༑ ལྷའི་འཁོར་ཆོས་བཟང་པོ་ནས་འབྱུང་བའི་སྤོས་ཀྱི་རྣམ་པ་རྣམ་པར་འབྱེད་པ་ཞེས་བྱ་བ་ཡོད་དེ། དེས་བདུགས་མ་ཐག་ཏུ་ལྷ་རྣམས་སངས་རྒྱས་ཀྱི་དྲི་ཞིམ་པོ་དྲན་པར་འགྱུར་
[045-269b3] རོ༑ ༑རིགས་ཀྱི་བུ། ལྷའི་རྒྱལ་པོ་རབ་མཚེ་མའི་གནས་ན་སྤོས་ཀྱི་རྣམ་པ་དག་པའི་མཛོད་ཅེས་བྱ་བ་ཡོད་དེ། དེས་བདུགས་མ་ཐག་ཏུ་མཚེ་མའི་ལྷའི་བུ་ཐམས་ཅད་ལྷའི་རྒྱལ་པོ་
[045-269b4] རབ་མཚེ་མའི་དྲུང་དུ་འདོང་ངོ། །དེ་དག་དེར་ཕྱིན་ནས་ཀྱང་ལྷའི་རྒྱལ་པོ་རབ་མཚེ་མས་ཆོས་ཀྱི་གཏམ་བྱའོ། །རིགས་ཀྱི་བུ་དགའ་ལྡན་གྱི་གནས་ན་སྤོས་ཀྱི་རྣམ་པ་སིན་དུ་བ་ར་
[045-269b5] ཞེས་བྱ་བ་ཡོད་དེ། དེའི་སྤོས་ཀྱི་དུད་པ་བྱང་ཆུབ་སེམས་དཔའ་ཚེ་གཅིག་གིས་ཐོགས་པ་ཆོས་ཀྱི་སྟན་ལ་འདུག་པའི་མདུན་དུ་ཕྱུང་ན་སྤོས་ཀྱི་སྤྲིན་ཆེན་པོས་ཆོས་ཀྱི་དབྱིངས་ཐམས་
[045-269b6] ཅད་རྒྱས་པར་གང་ཞིང་དེ་བཞིན་གཤེགས་པའི་འཁོར་གྱི་དཀྱིལ་འཁོར་ཐམས་ཅད་དུ་རྒྱན་རྣམ་པ་སྣ་ཚོགས་དང་ལྡན་པའི་ཆོས་ཀྱི་སྤྲིན་ཆེན་པོའི་ཆར་རབ་ཏུ་བབ་བོ། །རིགས་
[045-269b7] ཀྱི་བུ༑ ལྷའི་རྒྱལ་པོ་རབ་འཕྲུལ་དགའི་གནས་ན། སྤོས་ཀྱི་རྣམ་པ་ཡིད་འཕྲོག་པ་ཞེས་བྱ་བ་ཡོད་དེ། དེས་ལྷའི་རྒྱལ་པོ་རབ་འཕྲུལ་དགའི་གནས་སུ་བདུགས་ན། ཞག་བདུན་


[045-270a0] [270A] 
[045-270a1] ༄༅། །དུ་ཆོས་ཀྱི་སྤྲིན་གྱི་ཆར་བསམ་གྱིས་མི་ཁྱབ་པ་འབབ་པར་འགྱུར་རོ། །རིགས་ཀྱི་བུ། ཁོ་བོས་ནི་སྤོས་སྦྱར་བ་དེ་ཤེས་སུ་ཟད་ན། ཁོ་བོས་བྱང་ཆུབ་སེམས་
[045-270a2] དཔའ་སྐྱོན་གྱི་དྲི་མ་མེད་པ་འདོད་པའི་འཇིག་རྟེན་ཐམས་ཅད་ནས་གྱེན་དུ་འཕགས་པ། ཉོན་མོངས་པའི་བདུད་ཀྱི་ཞགས་པ་དང་བྲལ་བ། སྲིད་པའི་ལམ་གྱི་རྒྱུད་ཐམས་ཅད་ལས་
[045-270a3] ཤིན་ཏུ་འདས་པ། ཡེ་ཤེས་སྒྱུ་མའི་རྣམ་པ་དང། གཟུགས་ཀྱིས་རྣམ་པར་སྤྱོད་པ། འཇིག་རྟེན་ཐམས་ཅད་ཀྱིས་གོས་པ་མེད་པ། ཆགས་པ་མེད་པའི་ངང་ཚུལ་ཅན། སྒྲིབ་
[045-270a4] པ་མེད་པའི་ཡེ་ཤེས་ཀྱི་དཀྱིལ་འཁོར་རྣམ་པར་དག་པ། ཐོགས་པ་མེད་པའི་ཡེ་ཤེས་ཀྱི་སྤྱོད་ཡུལ་དང། ཡུལ་དུ་ལྡན་པ། ཀུན་གྱི་གཞིའི་གནས་ཐམས་ཅད་ལ་མི་གནས་པར་སྲིད་
[045-270a5] པའི་ཀུན་གཞི་དང། གནས་ཐམས་ཅད་དུ་རྒྱུ་བ་རྣམས་ཀྱི་སྤྱོད་པ་ཤེས་པའམ། ཡོན་ཏན་བརྗོད་པའམ། ཚུལ་ཁྲིམས་ཀྱི་སྤྱོད་པ་རྣམ་པར་དག་པའི་སྒོ་ཡོངས་སུ་སྨོས་པའམ་
[045-270a6] ཁ་ན་མ་ཐོ་བ་མེད་པའི་སྤྱོད་པའམ། གནོད་པར་སྤྱོད་པ་མེད་པའི་ལུས་དང། ངག་དང། ཡིད་ཀྱི་རྒྱུད་བསྟན་པར་ནུས་རེ་སྐན། སོང་རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་
[045-270a7] ན༑ གྲོང་ཁྱེར་ཁང་པ་བརྩེགས་པ་ཞེས་བྱ་བ་ཡོད་དེ། དེ་ན་མཉན་པ་དཔའ་བོ་ཞེས་བྱ་བ་འདུག་གི་དེའི་དྲུང་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་


[045-270b0] [270B] 
[045-270b1] ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། སྤོས་འཚོང་གི་ཚོང་དཔོན་ལོངས་སྤྱོད་ཨུཏྤ་ལའི་རྐང་པ་གཉིས་ལ་
[045-270b2] སྤྱི་བོས་ཕྱག་འཚལ་ནས། སྤོས་འཚོང་གི་ཚོང་དཔོན་ལོངས་སྤྱོད་ཨུཏྤ་ལ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། སྤོས་འཚོང་གི་
[045-270b3] ཚོང་དཔོན་ལོངས་སྤྱོད་ཨུཏྤ་ལའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་གྲོང་ཁྱེར་ཁང་པ་བརྩེགས་པར་འགྲོ་བའི་ལམ་དུ་འཇུག་པའི་ཚེ། ལམ་གྱི་གྱེན་ཐུར་དང། ལམ་
[045-270b4] མཉམ་པ་དང། ལམ་གྱི་ཐག་ཐུག་དང། ལམ་རྡུལ་ཡོད་པ་དང། ལམ་རྡུལ་མེད་པ་དང། ལམ་བདེ་བ་དང། ལམ་མི་བདེ་བ་དང། ལམ་དོག་པ་དང། ལམ་གེགས་མེད་པ་
[045-270b5] དང༑ ལམ་འཁྱུག་པ་དང། ལམ་འཁྱུག་པ་མེད་པ་ལ་རྣམ་པར་སྤྱོད་དེ། བལྟས་ནས་འདྲི་སྙམ་དུ་བསམས་སོ། །འདི་ལྟར་བདག་དགེ་བའི་བཤེས་གཉེན་དེའི་དྲུང་དུ་འགྲོ་བ་
[045-270b6] འདི་ནི། བྱང་ཆུབ་སེམས་དཔའི་ལམ་གྱི་ནན་ཏན་གྱི་རྒྱུར་འགྱུར་རོ་།ཕ་རོལ་ཏུ་ཕྱིན་པའི་ལམ་གྱི་ནན་ཏན་གྱི་རྒྱུར་འགྱུར་རོ། །སེམས་ཅན་ལ་ཕན་གདགས་པའི་ལམ་གྱི་ནན་ཏན་
[045-270b7] གྱི་རྒྱུར་འགྱུར་རོ། །སེམས་ཅན་ཐམས་ཅད་བྱམས་སྡང་དང། མཐོན་དམན་དུ་གྱུར་པའི་གཡང་ས་ལས་རྣམ་པར་བཟློག་པ་དང། སེམས་ཅན་ཐམས་ཅད་མི་མཉམ་པའི་ནན་


[045-271a0] [271A] 
[045-271a1] ༄༅། །ཏན་ལས་བསྒྱུར་བ་དང། སེམས་ཅན་ཐམས་ཅད་ཀྱི་ཉོན་མོངས་པའི་རྡུལ་རབ་ཏུ་ཞི་བར་བྱ་བ་དང། སེམས་ཅན་ཐམས་ཅད་ཀྱི་མི་དགེ་བའི་ལྟ་བ་སྣ་ཚོགས་
[045-271a2] ཀྱི་སྡོང་དུམ་དང། ཚེར་མ་དང། གྱོ་མོ་དང། གསེག་མ་བསལ་བ་དང། ཆོས་ཀྱི་དབྱིངས་བསྒྲིབས་པ་མེད་པ་ལ་གཞོལ་བར་བྱ་བ་དང། ཐམས་ཅད་མཁྱེན་པའི་ཕོ་བྲང་དུ་ཐོགས་
[045-271a3] པ་མེད་པར་བསྐྱལ་བའི་རྒྱུར་འགྱུར་རོ། །དེ་ཅིའི་ཕྱིར་ཞེ་ན། དགེ་བའི་བཤེས་གཉེན་ནི། དགེ་བའི་ཆོས་ཐམས་ཅད་ཀྱི་འབྱུང་གནས་སོ་།དགེ་བའི་བཤེས་གཉེན་ལ་ནི། ཐམས་
[045-271a4] ཅད་མཁྱེན་པ་ཉིད་ཀྱི་རག་ལུས་སོ་ཞེས། དེ་དེ་ལྟར་སེམས་ཤིང་ཡིད་ལ་བྱེད་པས་སྤྱོད་པ་ཐུབ་པར་དཀའ་བ་དེ་མཐར་གྱིས་གྲོང་ཁྱེར་ཁང་པ་བརྩེགས་པ་དེར་ཕྱིན་ནས། མཉན་པ་
[045-271a5] དཔའ་བོ་ཡོངས་སུ་རྨེད་ཅིང་ཚོལ་ཚོལ་བ་ལས། གྲོང་ཁྱེར་ཆེན་པོ་ཞིག་གི་སྒོ་རྒྱ་མཚོ་ཆེན་པོའི་ངོགས་ན་མཉན་པ་དཔའ་བོ་དེ་ཚོང་པ་བརྒྱ་ཕྲག་སྟོང་ཙམ་དང། སྲོག་ཆགས་བརྒྱ་
[045-271a6] སྟོང་དུ་མ་གཏམ་སྣ་ཚོགས་ཉན་པར་འདོང་པ་ཤ་སྟག་གིས་ཀུན་ནས་བསྐོར་ཅིང། རྒྱ་མཚོའི་གཏམ་ཡོངས་སུ་བརྗོད་པས། སངས་རྒྱས་ཀྱི་ཡོན་ཏན་རྒྱ་མཚོ་སེམས་ཅན་
[045-271a7] རྣམས་ལ་སྟོན་ཅིང་འདུག་པ་མཐོང་ངོ། །མཐོང་ནས་ཀྱང་མཉན་པ་དཔའ་བོ་གང་ན་བ་དེར་སོང་སྟེ་ཕྱིན་ནས། མཉན་པ་དཔའ་བོའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ་


[045-271b0] [271B] 
[045-271b1] བསྐོར་བ་བྱས་ནས། མཉན་པ་དཔའ་བོའི་མདུན་དུ་འདུག་སྟེ། ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་
[045-271b2] པ༑ བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང་
[045-271b3] ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང། རྗེས་སུ་བསྟན་པ་མཛད་དོ་།ཞེས་བདག་གིས་ཐོས་ན། འཕགས་
[045-271b4] པ༑ ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཀའ་སྩལ་དུ་གསོལ། སྨྲས་པ། རིགས་ཀྱི་
[045-271b5] བུ་ཁྱོད་ཀྱིས་དེ་ལྟར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དེ། ཡེ་ཤེས་ཆེན་པོ་འཐོབ་པ་འབྱུང་བའི་རྒྱུ་འདྲི་བ་དང། འཁོར་བའི་སྡུག་བསྔལ་སྣ་ཚོགས་
[045-271b6] ཀྱི་རྒྱུད་འབྱུང་བའི་རྒྱུ་དང། ཐམས་ཅད་མཁྱེན་པ་ཉིད་ཀྱི་གླིང་གི་གནས་སུ་འགྲོ་བ་འབྱུང་བའི་རྒྱུ་དང། དབྱེར་མེད་པའི་ཐེག་པ་ཆེན་པོ་འབྱུང་བའི་རྒྱུ་དང། ཉན་ཐོས་དང། རང་སངས་
[045-271b7] རྒྱས་ཀྱི་སར་ལྟུང་བས་འཇིགས་པ་དང་བྲལ་བར་འགྱུར་བའི་ལམ་གྱི་ནན་ཏན་འབྱུང་བའི་རྒྱུ་དང། ཞི་བའི་ཏིང་ངེ་འཛིན་གྱི་སྒོ་དང་རྒྱུད་སྣ་ཚོགས་ཁོང་དུ་ཆུད་པར་བྱ་བའི་ཡེ་ཤེས་ཀྱི་


[045-272a0] [272A] 
[045-272a1] ༄༅། །ལམ་འབྱུང་བའི་རྒྱུ་དང། བྱང་ཆུབ་སེམས་དཔའི་སྤྱོད་པ་ཐམས་ཅད་དུ་འགྲོ་བས་རྣམ་པར་སྤྱོད་པའི་སྨོན་ལམ་གྱིས་ཤིང་རྟའི་འཁོར་ལོ་ཐོགས་པ་མེད་
[045-272a2] པའི་ལམ་འབྱུང་བ་དང། རྣམ་པར་དག་པར་འགྱུར་བའི་རྒྱུ་དང་བྱང་ཆུབ་སེམས་དཔའི་སྤྱོད་པའི་གཟི་བརྗིད་ཀྱི་དབའ་རླབས་ཀྱིས་རྣམ་པར་བརྒྱན་པ་ཐམས་ཅད་ཀྱི་རང་
[045-272a3] བཞིན་དང། ཚུལ་གྱི་ལམ་འབྱུང་བ་དང། རྣམ་པར་དག་པར་འགྱུར་བའི་རྒྱུ་དང། ཆོས་ཀྱི་ཕྱོགས་དང། སྒོ་ཐམས་ཅད་ཀྱི་ཕྱི་མའི་མཐའི་ལམ་འབྱུང་བ་དང། རྣམ་པར་དག་
[045-272a4] པར་འགྱུར་བའི་རྒྱུ་དང། ཐམས་ཅད་མཁྱེན་པའི་རྒྱ་མཚོར་འཇུག་པའི་ལམ་འབྱུང་བ་དང། རྣམ་པར་དག་པར་འགྱུར་བའི་རྒྱུ་འདི་འདྲི་བ་ལེགས་སོ། །ལེགས་སོ། །རིགས་
[045-272a5] ཀྱི་བུ༑ ཁོ་བོ་ནི་རྒྱ་མཚོའི་ངོགས་ཀྱི་གྲོང་ཁྱེར་ཁང་པ་བརྩེགས་པ་འདི་ན། བྱང་ཆུབ་སེམས་དཔའི་སྤྱོད་པ་སྙིང་རྗེ་ཆེན་པོའི་རྒྱལ་མཚན་ཡོངས་སུ་སྦྱོང་ཞིང་གནས་ཏེ། རིགས་
[045-272a6] ཀྱི་བུ༑ ཁོ་བོ་ནི་འཛམ་བུའི་གླིང་གི་སེམས་ཅན་ཕོངས་པ་རྣམས་མཐོང་ནས། དེ་དག་གི་དོན་དུ་དཀའ་བ་སྤྱོད་དེ། དེ་དག་གི་བསམ་པ་ཡོངས་སུ་རྫོགས་པར་བྱའོ། །འཇིག་རྟེན་གྱི་
[045-272a7] ཟང་ཟིང་གིས་ཡོངས་སུ་བསྡུ་བར་བྱའོ། །ཆོས་ཀྱི་ལོངས་སྤྱོད་ཀྱིས་དེ་དག་ཡོངས་སུ་ཚིམ་པར་བྱའོ། །དེ་དག་ལ་བསོད་ནམས་ཀྱི་ཚོགས་ཀྱི་ལམ་མན་ངག་ཏུ་བསྟན་པར་བྱའོ། །


[045-272b0] [272B] 
[045-272b1] །དགེ་བའི་རྩ་བའི་སྟོབས་ཡོངས་སུ་སྤེལ་བར་བྱའོ། །བྱང་ཆུབ་ཀྱི་སེམས་བསྐྱེད་པར་བྱའོ། །བྱང་ཆུབ་ཀྱི་བསམ་པ་རྣམ་པར་དག་པར་བྱའོ། །
[045-272b2] སྙིང་རྗེ་ཆེན་པོའི་སྟོབས་ཉེ་བར་བརྟན་པར་བྱའོ། །འཁོར་བའི་སྡུག་བསྔལ་རྣམ་པར་ཞི་བར་བྱའོ། །འཁོར་བའི་སྤྱོད་པས་ཡོངས་སུ་མི་སྐྱོ་བའི་སྟོབས་ཤིན་ཏུ་བརྟན་པར་བྱའོ། །སེམས་
[045-272b3] ཅན་རྒྱ་མཚོ་བསྡུ་བ་ལ་འདི་དག་སྦྱར་བར་བྱའོ། །ཡོན་ཏན་རྒྱ་མཚོའི་ནན་ཏན་གྱི་སྒོ་ལ་དགོད་པར་བྱའོ། །འདི་དག་ལ་ཆོས་རྒྱ་མཚོའི་ཡེ་ཤེས་སྣང་བ་ཉེ་བར་བསྒྲུབ་པར་བྱའོ། །སངས་
[045-272b4] རྒྱས་རྒྱ་མཚོ་ཐམས་ཅད་ཀྱང་འདི་དག་གིས་མངོན་པར་མཐོང་བར་བྱའོ། །ཐམས་ཅད་མཁྱེན་པ་ཉིད་ཀྱི་རྒྱ་མཚོ་ལ་ཡང་འདི་དག་གཟུད་པར་བྱའོ་ཞེས་དེ་ལྟ་བུའི་བསམ་པ་དང། ཡིད་
[045-272b5] ལ་བྱེད་པ་ལ་བརྩོན་པར་ཁོ་བོས་རྒྱ་མཚོའི་ངོགས་ཀྱི་གྲོང་ཁྱེར་ཁང་པ་བརྩེགས་པ་འདི་ན་གནས་སོ། །རིགས་ཀྱི་བུ། ཁོ་བོ་ནི་དེ་ལྟར་འགྲོ་བ་ལ་ཕན་པ་དང། བདེ་བར་བརྩོན་པས་རྒྱ་
[045-272b6] མཚོ་ཆེན་པོའི་རིན་པོ་ཆེའི་གླིང་ཐམས་ཅད་ཀྱང་ཤེས་སོ། །རིན་པོ་ཆེའི་འབྱུང་གནས་ཐམས་ཅད་དང། རིན་པོ་ཆེའི་རིགས་ཐམས་ཅད་དང། རིན་པོ་ཆེའི་གཏོས་ཐམས་ཅད་ཀྱང་
[045-272b7] རབ་ཏུ་ཤེས་སོ། །ཀླུའི་གནས་ཐམས་ཅད་དང། ཀླུ་འཁྲུག་པ་ཐམས་ཅད་དང། གནོད་སྦྱིན་གྱི་གནས་ཐམས་ཅད་དང། གནོད་སྦྱིན་འཁྲུག་པ་ཐམས་ཅད་དང། སྲིན་པོའི་གནས་


[045-273a0] [273A] 
[045-273a1] ༄༅། །ཐམས་ཅད་དང། སྲིན་པོའི་འཇིགས་པ་ཐམས་ཅད་རབ་ཏུ་ཞི་བར་བྱ་བ་དང། འབྱུང་པོ་ཐམས་ཅད་དང། འབྱུང་པོའི་བར་ཆད་རྣམ་པར་ཞི་བར་བྱ་
[045-273a2] བ་ཡང་རབ་ཏུ་ཤེས་ཏེ། ཀློང་ཡོད་པ་ཐམས་ཅད་དང། ཀློང་ཐམས་ཅད་བཀོལ་བ་དང། དབའ་རླབས་ཆེན་པོ་ཡོངས་སུ་སྤངས་པ་དང་ཆུའི་ཁ་དོག་རྣམ་པ་ཐ་དད་པའང་རབ་
[045-273a3] ཏུ་ཤེས་སོ། །ཉི་ཟླ་དང། གཟའ་སྐར་གྱི་ཚོགས་ཡོངས་སུ་འཁོར་བ་དང། ཉིན་ཞག་དང། སྐད་ཅིག་དང། ཡུད་ཙམ་དང། ཐང་ཅིག་ཀྱང་རབ་ཏུ་ཤེས་སོ། །ཕན་ཚུན་དུ་འགྲོ་
[045-273a4] བའི་ཤོལ་འདུམས་དང། བདེ་མི་བདེ་དང། གྲུའི་འཁྲུལ་འཁོར་བརྟན་པར་བྱ་བ་དང། གྲུ་བཟུར་བ་དང། གྲུ་ཕུལ་བ་དང། རླུང་བརྡོ་བ་དང། རླུང་བསྐྱེད་པ་དང། གྲུ་
[045-273a5] བསྒྱུར་ཞིང་བཟློག་པ་དང། གྲུ་རྟོད་པ་དང། གྲུ་གཏང་བའང་རབ་ཏུ་ཤེས་སོ། །རིགས་ཀྱི་བུ། དེ་ལྟར་ཁོ་བོ་ནི་ཤེས་པ་དེ་ལྟ་བུ་དང་ལྡན་པས། རྟག་ཏུ་སེམས་ཅན་གྱི་དོན་
[045-273a6] དང༑ དགོས་པ་བྱེད་དོ། ཚོང་པའི་ཚོགས་གྲུ་བརྟན་པོས་ལམ་བདེ་ཞིང་ཉེ་ཞོར་མི་འགྱུར་ལ། མི་འཇིགས་པ་ནས་ཆོས་ཀྱི་གཏམ་གྱིས་དགའ་བ་དང། སྤྲོ་བ་བསྐྱེད་ཅིང་
[045-273a7] བསམ་པ་ཇི་ལྟ་བ་བཞིན་དུ་རིན་པོ་ཆེའི་གླིང་དུ་ཕྱིན་པར་བྱས་ནས། དེ་དག་རིན་པོ་ཆེ་ཐམས་ཅད་ཀྱིས་ཆོག་སྟེ་ཕུན་སུམ་ཚོགས་པར་འགྱུར་བ་དང། ཕྱིར་ཡང་འཛམ་


[045-273b0] [273B] 
[045-273b1] རིགས་ཀྱི་བུ། ཁོ་བོའི་གྲུ་ནི་ནམ་ཡང་བུབ་པའམ། ཉེ་ཞོར་གྱུར་མ་མྱོང་སྟེ། སེམས་ཅན་གང་གིས་ཁོ་བོ་མཐོང་བར་གྱུར་པ་དང། སེམས་ཅན་
[045-273b2] གང་གིས་ཁོ་བོའི་ཆོས་བསྟན་པ་ཐོས་པ་དེ་དག་ཀྱང་འཁོར་བའི་རྒྱ་མཚོ་ཐམས་ཅད་དུ་ཉེ་ཞོར་འགྱུར་བའི་འཇིགས་པ་དང་བྲལ་བར་འགྱུར་རོ། །ཐམས་ཅད་མཁྱེན་པ་ཉིད་ཀྱི་རྒྱ་
[045-273b3] མཚོར་འཇུག་པའི་ཡེ་ཤེས་ཀྱང་མངོན་སུམ་དུ་འགྱུར་རོ། །སྲིད་པ་རྒྱ་མཚོ་བསྐམ་པའི་དོན་དུའང་རབ་ཏུ་འཇུག་པར་འགྱུར་ཏེ། དུས་གསུམ་རྒྱ་མཚོའི་ཡེ་ཤེས་སྣང་བའང་རབ་ཏུ་
[045-273b4] འཐོབ་བོ། །སེམས་ཅན་ཐམས་ཅད་ཀྱི་སྡུག་བསྔལ་རྒྱ་མཚོ་ཟད་པར་བྱ་བའི་ཕྱིར་ཡང་མངོན་པར་མོས་པར་འགྱུར་རོ། །སེམས་ཅན་ཐམས་ཅད་ཀྱི་སེམས་རྒྱ་མཚོའི་རྙོག་པ་དང་
[045-273b5] བར་བྱ་བའི་ཕྱིར་ཡང་རབ་ཏུ་བརྩོན་པར་འགྱུར་རོ། །ཞིང་རྒྱ་མཚོ་ཐམས་ཅད་རྣམ་པར་དག་པར་བྱ་བའི་ཕྱིར་བརྩོན་འགྲུས་རྩོམ་པར་འགྱུར་རོ། །ཕྱོགས་རྒྱ་མཚོ་ཐམས་ཅད་རྒྱས་
[045-273b6] པར་དགང་བ་ལས་ཀྱང་ཕྱིར་མི་ལྡོག་པར་འགྱུར་རོ། །འགྲོ་བ་ཐམས་ཅད་ཀྱི་དབང་པོ་རྒྱ་མཚོ་ཐ་དད་པའང་ཁོང་དུ་ཆུད་པར་འགྱུར་རོ། །སེམས་ཅན་ཐམས་ཅད་ཀྱི་སྤྱོད་པ་རྒྱ་མཚོའི་
[045-273b7] རྗེས་སུའང་འབྲང་བར་འགྱུར་རོ། །འགྲོ་བའི་བསམ་པ་རྒྱ་མཚོ་ཇི་ལྟ་བ་བཞིན་དུའང་གཟུགས་བརྙན་འབྱུང་བར་འགྱུར་རོ། །རིགས་ཀྱི་བུ། ཁོ་བོ་ནི་བྱང་ཆུབ་སེམས་དཔའི་རྣམ་


[045-274a0] [274A] 
[045-274a1] ༄༅། །པར་ཐར་པ་མཐོང་བ་དང། ཐོས་པ་དང། འགྲོགས་པ་དང། རྗེས་སུ་དྲན་པའི་ཆུ་ཀླུང་གི་དབྱངས་ཞེས་བྱ་བ་ཐོབ་པར་ཟད་ན། ཁོ་བོས་བྱང་
[045-274a2] ཆུབ་སེམས་དཔའ་འཁོར་བའི་རྒྱ་མཚོ་ཐམས་ཅད་དུ་རྣམ་པར་སྤྱོད་པ། ཉོན་མོངས་པའི་རྒྱ་མཚོ་ཐམས་ཅད་ཀྱིས་གོས་པ་མེད་པ། ལྟ་བའི་རྣམ་པའི་རྒྱ་མཚོ་ཐམས་ཅད་ཀྱི་
[045-274a3] ཆགས་པའི་ཆུ་སྲིན་གྱི་འཇིགས་པ་དང་བྲལ་བ། ཆོས་རྒྱ་མཚོ་ཐམས་ཅད་ཀྱི་རང་བཞིན་དང་གཞི་ལས་རྣམ་པར་རྒྱུ་བ། འགྲོ་བ་རྒྱ་མཚོ་ཐམས་ཅད་བསྡུ་བའི་དངོས་པོས་ཡོངས་
[045-274a4] སུ་སྡུད་པའི་རྒྱ་མཚོ་དང་ལྡན་པ། ཐམས་ཅད་མཁྱེན་པ་ཉིད་ཀྱི་རྒྱ་མཚོ་དང་འགྲོགས་པ། སེམས་ཅན་གྱི་མངོན་པར་ཆགས་པའི་རྒྱ་མཚོ་ཐམས་ཅད་རབ་ཏུ་བསྲུབ་པ། དུས་
[045-274a5] རྒྱ་མཚོ་ཐམས་ཅད་དང་ཐ་མི་དད་པར་རྣམ་པར་སྤྱོད་པ། འགྲོ་བ་རྒྱ་མཚོ་ཐམས་ཅད་ཡོངས་སུ་སྨིན་པར་བྱ་བའི་དམིགས་ཤེས་པ་འགྲོ་བ་རྒྱ་མཚོ་ཐམས་ཅད་ཀྱི་འདུལ་བའི་དབྲེས་
[045-274a6] ལས་མི་འདའ་བ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན་གྲོང་ཁྱེར་དགའ་བའི་ཕྲེང་བ་ཞེས་བྱ་བ་
[045-274a7] ཡོད་དེ། དེ་ན་ཚོང་དཔོན་རྒྱལ་པ་དམ་པ་ཞེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་


[045-274b0] [274B] 
[045-274b1] དེ་ནས་ཚོང་དཔོན་གྱི་བུ་ནོར་བཟང་གིས། མཉན་པ་དཔའ་བོའི་རྐང་པ་གཉིས་ལ་སྤྱི་བོས་ཕྱག་བྱས་ནས། མཉན་པ་དཔའ་བོ་ལ་ལན་བརྒྱ་སྟོང་
[045-274b2] དུ་མས་གཡས་ཕྱོགས་སུ་བསྐོར་བ་བྱས་ཏེ། ཡང་དང་ཡང་བལྟ་ས་ནས། གདོང་མཆི་མས་བཀང་སྟེ་ངུ་ཞིང་དགེ་བའི་བཤེས་གཉེན་བལྟ་བས་མ་ངོམས་བཞིན་དུ་མཉན་པ་དཔའ་
[045-274b3] བོའི་དྲུང་ནས་སོང་ངོ།། །།བམ་པོ་དགུ་བཅུ་བདུན་པ། དེ་ནས་ཚོང་དཔོན་གྱི་བུ་ནོར་བཟང། བྱམས་པ་ཆེན་པོས་སེམས་ཅན་གྱི་ཁམས་ཚད་མེད་པ་རྒྱས་པར་
[045-274b4] དགང་བའི་སེམས་དང་ལྡན་པ། སྙིང་རྗེ་ཆེན་པོའི་རླན་གྱིས་མངོན་པར་བརླན་པའི་རྒྱུད་ཅན། བསོད་ནམས་དང། ཡེ་ཤེས་ཀྱི་ཚོགས་རྒྱ་ཆེན་པོའི་རྒྱན་ཤིན་ཏུ་བསགས་པ། ཉོན་
[045-274b5] མོངས་པའི་རྡུལ་དང། མུན་པ་དང། དྲི་མ་དང། འདམ་ཐམས་ཅད་དང་བྲལ་བ། ཆོས་མཉམ་པ་ཉིད་ཁོང་དུ་ཆུད་པས་ཐམས་ཅད་མཁྱེན་པ་ཉིད་ཀྱི་ལམ་གྱེན་ཐུར་མེད་པ་ལ་
[045-274b6] ཞུགས་པ། དགེ་བའི་ཆོས་ཚད་མེད་པ་ལ་འཇུག་པའི་སྒོར་ཞུགས་པ་མི་དགེ་བ་ཐམས་ཅད་ཀྱིས་མི་ཤིགས་པའི་བརྩོན་འགྲུས་བརྟན་པའི་མཐུ་སྔོན་དུ་འདོར་བ་དང་ལྡན་པ། བྱང་
[045-274b7] ཆུབ་སེམས་དཔའི་ཏིང་ངེ་འཛིན་བསམ་གྱིས་མི་ཁྱབ་པ་རབ་ཏུ་བྱང་བ། རྒྱ་ཆེན་པོའི་བདེ་བ་རབ་ཏུ་ཐོབ་པ། ཤེས་རབ་ཀྱི་ཉི་མའི་འོད་ཟེར་སྣང་བས་མ་རིག་པའི་མུན་པ་མ་ལུས་བར་བསལ་


[045-275a0] [275A] 
[045-275a1] ༄༅། །བ༑ ཐབས་ཀྱི་སེར་བུ་བདེ་ཞིང་བསིལ་བས་བླགས་པའི་ཡེ་ཤེས་ཀྱི་མེ་ཏོག་གིས་རྒྱས་བ། སྨོན་ལམ་ཆེན་པོའི་རྒྱ་མཚོར་འབྱུང་བའི་ཡེ་ཤེས་ཀྱི་ཚུལ་
[045-275a2] དང་མཐུན་པ། ཆོས་ཀྱི་དབྱིངས་ཐམས་ཅད་དུ་ཐོགས་པ་མེད་པར་རྒྱས་པར་འགེངས་པའི་ཡེ་ཤེས་དང་ལྡན་པ། ཐམས་ཅད་མཁྱེན་པ་ཉིད་ཀྱི་ཕོ་བྲང་དུ་ཐོགས་པ་མེད་པར་འགྲོ་བ་ལ་
[045-275a3] མངོན་དུ་གྱུར་པ། བྱང་ཆུབ་སེམས་དཔའི་ལམ་ལ་མངོན་པར་མོས་པ་དེ། གྲོང་ཁྱེར་དགའ་བའི་ཕྲེང་བ་གང་ན་བ་དེར་ཕྱིན་ཏེ་ཚོང་དཔོན་རྒྱལ་བ་དམ་པ་ཡོངས་སུ་རྨེད་ཅིང་ཚོལ་
[045-275a4] ཚོལ་བ་ལ། གྲོང་ཁྱེར་དགའ་བའི་ཕྲེང་བའི་ཤར་ཕྱོགས་ལོགས་ཀྱི་འདབ་གཅིག་ན། ཤིང་ཨ་ཤོ་ཀའི་ནགས་ཚལ་རྒྱལ་མཚན་སྣ་ཚོགས་ཞེས་བྱ་བ་འདུག་པ་དེའི་ནང་ན། ཁྱིམ་བདག་
[045-275a5] སྟོང་ཕྲག་དུ་མ་ཞིག་གིས་བསྐོར་ཏེ། གྲོང་ཁྱེར་གྱི་བྱ་བ་སྣ་ཚོགས་ཡོངས་སུ་བགྲོ་ཞིང་དེ་ལས་བརྟེན་ཏེ། བདག་ཏུ་བྱ་བ་ཐམས་ཅད་ཡང་དག་པར་གཞོམ་པ་དང། ཡོངས་སུ་འཛིན་
[045-275a6] པ་ཐམས་ཅད་ཡོངས་སུ་གཏང་བ་དང། དངོས་པོར་འཛིན་པ་ཐམས་ཅད་རབ་ཏུ་སྤང་བ་དང། མངོན་པར་ཞེན་པ་ཐམས་ཅད་ཤིན་ཏུ་གཞིག་པ་དང། སྲིད་པའི་འཆིང་བ་ཐམས་
[045-275a7] ཅད་གཅད་པར་བྱ་བ་དང། ལྟ་བའི་རྣམ་པ་ཐམས་ཅད་ཀྱི་སྒོ་གླེགས་གཅག་པ་དང། ཐེ་ཚོམ་དང། ཡིད་གཉིས་དང། ནེམ་ནུར་གྱི་རབ་རིབ་ཐམས་ཅད་རྣམ་པར་བསལ་བ་དང་


[045-275b0] [275B] 
[045-275b1] ཕྲག་དོག་དང་སེར་སྣའི་དྲི་མ་ཡོངས་སུ་སྦྱང་བ་དང། སེམས་ཀྱི་མཚོ་ཤིན་ཏུ་གསལ་བར་བྱ་བ་དང། སེམས་རྙོག་པ་མེད་པ་ལ་སེམས་ཅན་
[045-275b2] རབ་ཏུ་དགོད་པ་དང། དད་པ་རྙོག་པ་མེད་པའི་སྟོབས་བསྐྱེད་དེ་སངས་རྒྱས་བལྟ་བར་མོས་པ་བསྐྱེད་པ་དང། བྱང་ཆུབ་སེམས་དཔའི་སྟོབས་བསྔགས་ཤིང་སངས་རྒྱས་ཀྱི་ཆོས་
[045-275b3] ཡང་དག་པར་བླངས་པ་དང། བྱང་ཆུབ་སེམས་དཔའི་སྤྱོད་པ་སྨོས་ཏེ། བྱང་ཆུབ་སེམས་དཔའི་ཏིང་ངེ་འཛིན་གྱི་སྟོབས་ཡོངས་སུ་བསྐྱེད་པ་དང། བྱང་ཆུབ་སེམས་དཔའི་ཤེས་རབ་ཀྱི་
[045-275b4] སྟོབས་ཡང་དག་པར་སྟོན་ཅིང། བྱང་ཆུབ་སེམས་དཔའི་དྲན་པའི་སྟོབས་རྣམ་པར་དག་པའི་མཐར་ཕྱིན་པར་བྱ་བའི་ཕྱིར། ཆོས་ཀྱི་གཏམ་བྱེད་ཅིང་འདི་ལྟ་སྟེ། བྱང་ཆུབ་ཏུ་སེམས་
[045-275b5] བསྐྱེད་པ་ལ་མངོན་པར་མོས་པར་བྱ་བའི་ཕྱིར་ཆོས་སྟོན་ཅིང་འདུག་པ་མཐོང་ངོ། །དེ་ནས་ཚོང་དཔོན་གྱི་བུ་ནོར་བཟང་གིས་གཏམ་དེའི་རྗེས་ཆད་ཆད་དུ་བསྡད་ནས། ཚོང་དཔོན་
[045-275b6] རྒྱལ་བ་དམ་པའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། རིང་མོ་ཞིག་ཏུ་བཏུད་ནས། ཆོས་ལ་ཤིན་ཏུ་གུས་པའི་བསམ་པས་ཚིག་འདི་སྐད་དུ་བརྗོད་དོ། །འཕགས་པ། བདག་ནི་
[045-275b7] ནོར་བཟང་ནོར་བཟང་ཞེས་བགྱི་བ་སྟེ། བྱང་ཆུབ་སེམས་དཔའི་སྤྱོད་པ་ཡོངས་སུ་ཚོལ་ན། ཅི་ནས་ཀྱང་བདག་བྱང་ཆུབ་སེམས་དཔའི་སྤྱོད་པ་ལ་སློབ་པར་འགྱུར་བ་དང། བསླབས་


[045-276a0] [276A] 
[045-276a1] ༄༅། །ནས་ཀྱང་ཅི་ནས་སེམས་ཅན་ཐམས་ཅད་ཡོངས་སུ་སྨིན་པར་བགྱི་བ་དང། གདུལ་བའི་དོན་ལ་མངོན་དུ་མོས་པར་འགྱུར་བ་དང་སངས་རྒྱས་ཐམས་
[045-276a2] ཅད་ཀྱི་ཞལ་བལྟ་བ་ལས་མི་འཕང་བ་དང། སངས་རྒྱས་ཐམས་ཅད་ཀྱི་ཆོས་ཐོས་པར་འགྱུར་བ་དང། སངས་རྒྱས་ཐམས་ཅད་ཀྱི་ཆོས་ཀྱི་སྤྲིན་གྱི་ཆར་ཡོངས་སུ་གཟུང་བ་
[045-276a3] དང༑ སངས་རྒྱས་ཐམས་ཅད་ཀྱི་ཆོས་ཀྱི་ཚུལ་ལ་ནན་ཏན་དུ་བགྱི་བ་དང། འཇིག་རྟེན་གྱི་ཁམས་ཐམས་ཅད་དུ་བྱང་ཆུབ་སེམས་དཔའི་སྤྱོད་པ་སྤྱད་པ་དང། བསྐལ་པ་ཐམས་
[045-276a4] ཅད་དུ་གནས་ཀྱང་བྱང་ཆུབ་སེམས་དཔའི་སྤྱོད་པས་ཡོངས་སུ་མི་སྐྱོ་བ་དང། དེ་བཞིན་གཤེགས་པ་ཐམས་ཅད་ཀྱི་རྣམ་པར་འཕྲུལ་པ་ཡོངས་སུ་འཚལ་བར་འགྱུར་བ་དང་
[045-276a5] སངས་རྒྱས་ཐམས་ཅད་ཀྱི་བྱིན་གྱི་རླབས་ཡང་དག་པར་མནོད་པ་དང། དེ་བཞིན་གཤེགས་པ་ཐམས་ཅད་ཀྱི་སྟོབས་རྣམས་ལ་སྣང་བ་ཐོབ་པར་འགྱུར་བ་དེ་ལྟར་འཕགས་པས་
[045-276a6] བདག་ལ་བཤད་དུ་གསོལ། དེ་ནས་ཚོང་དཔོན་རྒྱལ་བ་དམ་པས། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། དེ་ལྟར་ཁྱོད་ཀྱིས་བླ་ན་མེད་པ་ཡང་དག་
[045-276a7] པར་རྫོགས་པའི་བྱང་ཆུབ་ཏུ་སེམས་བསྐྱེད་པ་ལེགས་སོ། །ལེགས་སོ་།རིགས་ཀྱི་བུ། ཁོ་བོ་ནི་འདི་ལྟ་སྟེ། དངོས་པོ་མེད་པ་ལ་གནས་པས་མངོན་པར་འདུ་བྱ་བ་མེད་པའི་རྫུ་


[045-276b0] [276B] 
[045-276b1] བྱང་ཆུབ་སེམས་དཔའི་སྤྱོད་པའི་སྒོ་ཐམས་ཅད་དུ་འགྲོ་བ་ཡོངས་སུ་སྤྱོང་སྟེ། ད་ལྟར་ཁོ་བོ་བྱང་ཆུབ་སེམས་དཔའི་སྤྱོད་པ་ཡོངས་སུ་དག་པའི་སྒོ་ཐམས་
[045-276b2] ཅད་དུ་འགྲོ་བ་འདི་ལ་གནས་ཤིང། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ཀྱི་སུམ་ཅུ་རྩ་གསུམ་གྱི་ལྷའི་འཇིག་རྟེན་ཐམས་ཅད་དང། མཚེ་མའི་ལྷའི་
[045-276b3] གནས་ཐམས་ཅད་དང། དགའ་ལྡན་གྱི་ལྷའི་འཇིག་རྟེན་ཐམས་ཅད་དང། འཕྲུལ་དགའི་ལྷའི་འཇིག་རྟེན་ཐམས་ཅད་དང། གཞན་འཕྲུལ་དབང་བྱེད་ཀྱི་ལྷའི་འཇིག་རྟེན་ཐམས་
[045-276b4] ཅད་དང། བདུད་ཀྱི་གནས་ཐམས་ཅད་དང། འདོད་པའི་ཁམས་ཀྱི་ལྷའི་རིས་སུ་གཏོགས་པ་ཐམས་ཅད་དང། ལྷའི་གནས་ཐམས་ཅད་དང། ཀླུའི་འཇིག་རྟེན་ཐམས་ཅད་དང་
[045-276b5] ཀླུའི་གནས་ཐམས་ཅད་དང། གནོད་སྦྱིན་གྱི་འཇིག་རྟེན་ཐམས་ཅད་དང། གནོད་སྦྱིན་གྱི་གནས་ཐམས་ཅད་དང། སྲིན་པོའི་འཇིག་རྟེན་ཐམས་ཅད་དང། སྲིན་པོའི་གནས་ཐམས་
[045-276b6] ཅད་དང། གྲུལ་བུམ་གྱི་འཇིག་རྟེན་ཐམས་ཅད་དང། གྲུལ་བུམ་གྱི་གནས་ཐམས་ཅད་དང། ཡི་དྭགས་ཀྱི་འཇིག་རྟེན་ཐམས་ཅད་དང། ཡི་དྭགས་ཀྱི་གནས་ཐམས་ཅད་དང་
[045-276b7] དྲི་ཟའི་འཇིག་རྟེན་ཐམས་ཅད་དང། དྲི་ཟའི་གནས་ཐམས་ཅད་དང་ལྷ་མ་ཡིན་གྱི་འཇིག་རྟེན་ཐམས་ཅད་དང། ལྷ་མ་ཡིན་གྱི་གནས་ཐམས་ཅད་དང། ནམ་མཁའ་ལྡིང་གི་འཇིག་


[045-277a0] [277A] 
[045-277a1] ༄༅། །རྟེན་ཐམས་ཅད་དང། ནམ་མཁའ་ལྡིང་གི་གནས་ཐམས་ཅད་དང། མི་འམ་ཅིའི་འཇིག་རྟེན་ཐམས་ཅད་དང། མི་འམ་ཅིའི་གནས་ཐམས་
[045-277a2] ཅད་དང། ལྟོ་འཕྱེ་ཆེན་པོའི་འཇིག་རྟེན་ཐམས་ཅད་དང། ལྟོ་འཕྱེ་ཆེན་པོའི་གནས་ཐམས་ཅད་དང། མིའི་འཇིག་རྟེན་ཐམས་ཅད་དང་མིའི་གནས་ཐམས་ཅད་དང་
[045-277a3] གྲོང་དང། གྲོང་ཁྱེར་དང། གྲོང་རྡལ་དང། ལྗོངས་དང། ཁམས་དང། རྒྱལ་པོའི་ཕོ་བྲང་འཁོར་དང། འདོད་པའི་ཁམས་སུ་གཏོགས་པའི་སེམས་ཅན་གྱི་རྒྱུད་ཐམས་
[045-277a4] ཅད་དུ་ཆོས་ནི་སྟོན་ཏོ། །ཆོས་མ་ཡིན་པ་ནི་བཟློག་གོ་རྩོད་པ་ནི་ཞི་བར་བྱེད་དོ། །འཐབ་པ་ནི་རྣམ་པར་བཟློག་གོ་འཁྲུག་པ་ནི་ཉེ་བར་ཞི་བར་བྱེད་དོ། །གཡུལ་དུ་ལྷགས་པ་
[045-277a5] ནི་རྣམ་པར་བཟློག་གོ་ཤགས་འགྱེད་པ་ནི་ཞི་བར་བྱེད་དོ། །མདུད་པར་འཛིན་པ་ནི་རབ་ཏུ་སེལ་ཏོ། །བཅིངས་པ་ཐམས་ཅད་ནི་ཡོངས་སུ་གཅོད་དོ། །བརྩོན་ར་ཐམས་ཅད་ནི་
[045-277a6] མངོན་པར་འདྲལ་ལོ། །འཇིགས་པ་ནི་རྣམ་པར་བཟློག་གོ་མི་དགེ་བའི་ལས་ཀྱི་འདུ་བྱེད་ནི་རྒྱུན་གཅོད་དོ། །སྲོག་གཅོད་པ་ལས་ནི་སེམས་ཅན་རྣམ་པར་བཟློག་གོ་མ་བྱིན་
[045-277a7] པར་ལེན་པ་དང། འདོད་པས་ལོག་པར་གཡེམ་པ་དང། བརྫུན་དུ་སྨྲ་བ་དང། ཕྲ་མ་དང། ཞེ་གཅོད་པ་དང། ཚིག་ཀྱལ་པ་དང། ཆགས་སེམས་དང། གནོད་སེམས་


[045-277b0] [277B] 
[045-277b1] ལོག་པར་ལྟ་བ་ལས་ནི་སེམས་ཅན་རྣམ་པར་བཟློག་གོ་མི་བྱ་བ་ཐམས་ཅད་ནི་བྱེད་དུ་མི་འཇུག་གོ་དགེ་བའི་ཆོས་བྱ་བ་ཐམས་ཅད་ནི་བྱེད་དུ་འཇུག་གོ་སེམས་ཅན་
[045-277b2] ཐམས་ཅད་ནི་བཟོ་ཐམས་ཅད་ལ་སློབ་ཏུ་འཛུད་དེ། འཇིག་རྟེན་རྣམས་རབ་ཏུ་དགའ་བར་བྱ་བ་དང། སེམས་ཅན་ཡོངས་སུ་སྨིན་པར་བྱ་བ་དང། ཞགས་པ་འཐུབ་པ་ཐམས་ཅད་ལ་
[045-277b3] གོང་མའི་ཡེ་ཤེས་ཁྱད་པར་དུ་འཕགས་པ་བརྗོད་པའི་ཕྱིར་རྗེས་སུ་འབྲང་བར་བྱ་བ་དང། ལྟ་བའི་རྣམ་པ་ཐམས་ཅད་རྣམ་པར་བཟློག་པ་དང། སངས་རྒྱས་ཀྱི་ཆོས་ཐམས་ཅད་
[045-277b4] བརྗོད་ཅིང་བསྟན་པའི་ཕྱིར། འཇིག་རྟེན་ལ་ཕན་པར་འགྱུར་བའི་གཙུག་ལག་ཐམས་ཅད་ཀྱང་སྟོན་ཏོ། །རྣམ་པར་འགོད་དོ། །རབ་ཏུ་གསལ་བར་བྱེད་དོ། །བརྗོད་དོ། །དེ་བཞིན་
[045-277b5] དུ་ཚངས་པའི་འཇིག་རྟེན་གྱི་བར་དུ་གཟུགས་ཀྱི་ཁམས་ཀྱི་ལྷ་ཐམས་ཅད་ཟིལ་གྱིས་མནན་ཏེ་ཆོས་སྟོན་ཏོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདིར་ཇི་ལྟ་བ་དེ་བཞིན་
[045-277b6] དུ་ཕྱོགས་བཅུར་ཡང་འཇིག་རྟེན་གྱི་ཁམས་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་དག་ཏུ་ཆོས་སྟོན་ཏེ་
[045-277b7] སངས་རྒྱས་ཀྱི་ཆོས་ཀྱང་སྟོན་ཏོ། །བྱང་ཆུབ་སེམས་དཔའི་ཆོས་དང། ཉན་ཐོས་ཀྱི་ཆོས་དང། རང་སངས་རྒྱས་ཀྱི་ཆོས་ཀྱང་སྟོན་ཏོ། །སེམས་ཅན་དམྱལ་བ་ཡང་སྟོན་ཏོ། །སེམས་


[045-278a0] [278A] 
[045-278a1] ༄༅། །ཅན་དམྱལ་བར་འགྲོ་བའི་ལམ་དང། སེམས་ཅན་དམྱལ་བའི་སེམས་ཅན་གྱི་མི་བདེ་བའང་སྟོན་ཏོ། །བྱོལ་སོང་གི་སྐྱེ་གནས་ཀྱང་སྟོན་ཏོ། །བྱོལ་སོང་གི་སྐྱེ་
[045-278a2] གནས་ཀྱི་ལམ་གྱི་རྒྱུད་ཐ་དད་པ་དང། བྱོལ་སོང་གི་སྐྱེ་གནས་ཀྱི་ལམ་དུ་འགྲོ་བའི་ལམ་དང། བྱོལ་སོང་གི་སྐྱེ་གནས་སུ་སྐྱེས་པའི་སྡུག་བསྔལ་ཡང་སྟོན་ཏོ། །གཤིན་རྗེའི་འཇིག་རྟེན་
[045-278a3] ཡང་སྟོན་ཏོ། །གཤིན་རྗེའི་འཇིག་རྟེན་དུ་འགྲོ་བའི་ལམ་དང། གཤིན་རྗེའི་འཇིག་རྟེན་གྱི་སྡུག་བསྔལ་ཡང་སྟོན་ཏོ། །མཐོ་རིས་ཀྱི་འཇིག་རྟེན་ཡང་སྟོན་ཏོ། །མཐོ་རིས་ཀྱི་འཇིག་རྟེན་དུ་འགྲོ་བའི་ལམ་དང་
[045-278a4] མཐོ་རིས་ཀྱི་འཇིག་རྟེན་གྱི་དགའ་བ་སྤྱོད་པ་དང། ལོངས་སྤྱོད་ཀྱང་སྟོན་ཏོ། །མིའི་འཇིག་རྟེན་ཡང་སྟོན་ཏོ། །མིའི་འཇིག་རྟེན་གྱི་ལམ་ཀྱི་རྒྱུད་དུ་འགྲོ་བའི་ལམ་དང། མིའི་འཇིག་རྟེན་གྱི་བདེ་བ་
[045-278a5] དང༑ སྡུག་བསྔལ་ཉམས་སུ་མྱོང་བ་སྣ་ཚོགས་ཀྱང་སྟོན་ཏོ། དེ་ལྟར་རིགས་ཀྱི་བུ། ཁོ་བོ་ནི་འཇིག་རྟེན་གྱི་ཆོས་ཀྱང་སྟོན་ཏོ་།འཇིག་རྟེན་ཀུན་འབྱུང་བ་དང། འཇིག་རྟེན་ནུབ་པར་
[045-278a6] འགྱུར་བ་དང། འཇིག་རྟེན་གྱི་ཁ་ན་མ་ཐོ་བ་དང། འཇིག་རྟེན་ནས་འབྱུང་བ་ཡང་སྟོན་ཏོ། །དེ་ཡང་འདི་ལྟར་བྱང་ཆུབ་སེམས་དཔའི་ལམ་ཡང་དག་པར་བསྟན་པ་དང། འཁོར་
[045-278a7] བའི་སྐྱོན་རྣམ་པར་བཟློག་པ་དང། ཐམས་ཅད་མཁྱེན་པ་ཉིད་ཀྱི་ཡོན་ཏན་ཡང་དག་པར་བརྗོད་པ་དང། སྲིད་པའི་ལམ་གྱི་རྒྱུད་དུ་མགོ་འཁོར་བ་དང། སྡུག་བསྔལ་དུ་གྱུར་པ་


[045-278b0] [278B] 
[045-278b1] སྒྲིབ་པ་མེད་པའི་ཆོས་ཉིད་བརྗོད་པ་དང། འཇིག་རྟེན་རྒྱུ་བའི་བྱ་བ་ཡོངས་སུ་བསྟན་པ་དང་འཇིག་རྟེན་འབྱུང་བ་དང། ལྡོག་པའི་བདེ་བ་དང། སྡུག་བསྔལ་ཐམས་ཅད་
[045-278b2] སྨོས་པ་དང། འགྲོ་བ་ཐམས་ཅད་གནས་ཀྱི་མིང་དུ་བྱ་བ་རྣམ་པར་བསྒོམ་པ་དང། དེ་བཞིན་གཤེགས་པའི་ཆོས་གནས་པ་མེད་པ་མངོན་པར་བསྟན་པ་དང། ལས་དང་ཉོན་མོངས་པའི་འཁོར་
[045-278b3] ལོ་ཐམས་ཅད་རྣམ་པར་བཟློག་པ་དང། དེ་བཞིན་གཤེགས་པའི་ཆོས་ཀྱི་འཁོར་ལོ་འཁོར་བ་ཤིན་ཏུ་བརྗོད་པའི་ཕྱིར་ཆོས་སྟོན་ཏོ་།རིགས་ཀྱི་བུ། ཁོ་བོ་ནི་བྱང་ཆུབ་སེམས་དཔའི་སྤྱོད་པ་
[045-278b4] རྣམ་པར་དག་པའི་སྒོ་ཐམས་ཅད་དུ་འགྲོ་བ། དངོས་པོ་མེད་པ་ལ་གནས་པས་མངོན་པར་འདུ་བྱ་བ་མེད་པའི་རྫུ་འཕྲུལ་གྱི་མཐུས་བརྒྱན་པ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་
[045-278b5] དཔའ་ཐམས་ཅད་མངོན་པར་ཤེས་པ། ཞིང་གི་དབྱིངས་ཐམས་ཅད་དུ་སྒྱུ་མ་ལྟ་བུའི་ཡེ་ཤེས་ཀྱི་ལུས་ཀྱིས་རྒྱས་པར་འགེངས་པ། ཀུན་དུ་ལྟ་བའི་ཡེ་ཤེས་ཀྱིས་རབ་ཏུ་ཐོབ་པ་ཚིག་གི་ལམ་
[045-278b6] དང། སྒྲ་ཐམས་ཅད་རྣམ་པར་དམིགས་པ་ལ་ཤིན་ཏུ་གཞོལ་བའི་རྣ་བ་དང་ལྡན་པ། དུས་གསུམ་རྒྱས་པར་འགེངས་པའི་ཆོས་ཀྱི་སྒོ་སྣང་བ་ལ་དབང་རབ་ཏུ་ཐོབ་པ། ཆོས་ཐམས་ཅད་ལ་
[045-278b7] ཡང་དག་པར་གཞོལ་བའི་ཡེ་ཤེས་ལ་དབང་བསྒྱུར་བའི་སྐྱེས་བུ་དཔའ་བོ་སེམས་ཅན་ཚད་མེད་བསམ་གྱིས་མི་ཁྱབ་པའི་བསམ་པ་ཇི་ལྟ་བ་བཞིན་དུ་རྣམ་པར་དམིགས་པར་བྱ་བ་ལམ་


[045-279a0] [279A] 
[045-279a1] ༄༅། །འདྲེས་པའི་དབྱངས་ཀྱི་དཀྱིལ་འཁོར་དང་ལྡན་པའི་ལྕེ་ཡངས་ཤིང་སྲབ་ལ་ཡིད་དུ་འོང་བ་དང་ལྡན་པ། བསམ་པ་ཐ་དད་པའི་སེམས་ཅན་རྒྱ་མཚོའི་
[045-279a2] ཡིད་དུ་འོང་བའི་ཁ་དོག་དང་དབྱིབས་སུ་ལྡན་པའི་བྱང་ཆུབ་སེམས་དཔའ་ཐམས་ཅད་དང་མཉམ་པའི་ལུས་སྒྱུ་མ་ལྟ་བུ་དང་ལྡན་པ་དེ་བཞིན་གཤེགས་པ་ཐམས་ཅད་དང་མི་གཉིས་
[045-279a3] པའི་སྤྱོད་ལམ་གྱི་བསམ་གྱིས་མི་ཁྱབ་པའི་ལུས་ལ་གཞོལ་བ། དུས་གསུམ་ཐམས་ཅད་དུ་རྗེས་སུ་འབྲང་བའི་ཡེ་ཤེས་ཀྱི་ལུས་དང་ལྡན་པ། ནམ་མཁའི་དབྱིངས་ལྟར་ཚད་
[045-279a4] མེད་པའི་སྤྱོད་ཡུལ་དཔག་ཏུ་མེད་པའི་ཡུལ་དང་ལྡན་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ཀྱི་ཡུལ་
[045-279a5] ཤུ་མ་ཕྱི་མའི་མཐའ་ན་གྲོང་ཁྱེར་ཀ་ལིངྐའི་ནགས་ཚལ་ཞེས་བྱ་བ་ཡོད་དེ། དེ་ན་དགེ་སློང་མ་སེང་གེ་རྣམ་པར་བསྒྱིངས་པ་ཞེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་
[045-279a6] དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། ཚོང་དཔོན་རྒྱལ་བ་དམ་པའི་རྐང་
[045-279a7] པ་གཉིས་ལ་སྤྱི་བོས་ཕྱག་འཚལ་ཏེ། ཚོང་དཔོན་རྒྱལ་བ་དམ་པ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་ཡང་དང་ཡང་བལྟས་ཏེ། ཚོང་དཔོན་རྒྱལ་བ་དམ་


[045-279b0] [279B] 
[045-279b1] །དེ་ནས་ཚོང་དཔོན་གྱི་བུ་ནོར་བཟང་མཐར་གྱིས་ཡུལ་ཤུ་མ་ཕྱི་མའི་མཐའི་གྲོང་ཁྱེར་ཀ་ལིངྐའི་ནགས་ཚལ་གང་ན་བ་དེར་སོང་སྟེ་ཕྱིན་ནས། དགེ་སློང་མ་སེང་གེ་རྣམ་པར་
[045-279b2] བསྒྱིངས་པ་ཡོངས་སུ་ཚོལ་ཞིང་སེམས་ཅན་ཀུན་ལ་རྨེད་པའི་ཚེ་གང་ནས་གང་དུ་སོང་བ་དེ་དང་དེར། རོགས་པ་བརྒྱ་ཕྲག་དུ་མ་དང། བུ་མོ་བརྒྱ་ཕྲག་དུ་མ་ཞིག་སྲང་དང། ལམ་གྱི་བཞི་མདོ་
[045-279b3] དང༑ ལམ་གྱི་སུམ་མདོ་དག་ནས་ཚོགས་ཏེ་རྗེས་སུ་འབྲང་ངོ། །སྐྱེས་པ་བརྒྱ་ཕྲག་དུ་མ་དང། བུད་མེད་བརྒྱ་ཕྲག་དུ་མ་ཞིག་གིས་ཀྱང། རིགས་ཀྱི་བུ། འདེ་རེ། དགེ་སློང་མ་སེང་གེ་རྣམ་
[045-279b4] པར་བསྒྱིངས་པ་ནི། གྲོང་ཁྱེར་ཀ་ལིངྐའི་ནགས་ཚལ་འདི་ཉིད་ཀྱི་བཟའ་ཤིང་གི་ར་བ་ཆེན་པོ་རྒྱལ་བའི་འོད་ཀྱིས་བྱིན་པ་ཉི་མའི་མདོག་ན། སེམས་ཅན་ཚད་མེད་པའི་དོན་དུ་ཆོས་སྟོན་ཅིང་
[045-279b5] འདུག་གོ་ཞེས་བསྟན་ཏོ། །དེ་ནས་ཚོང་དཔོན་གྱི་བུ་ནོར་བཟང། བཟའ་ཤིང་གི་ར་བ་ཉི་མའི་མདོག་དེར་ཕྱིན་ནས་ཀུན་ཏུ་བཙལ་ཏེ་བལྟས་ན། བཟའ་ཤིང་གི་ར་བ་དེ་ན། ཤིང་ཟླ་བ་ཤར་བ་
[045-279b6] ཞེས་བྱ་བ། ཁང་པ་བརྩེགས་པའི་དབྱིབས་ལྟར་འདུག་པ། འོད་སྣ་ཚོགས་ཀྱི་ཁ་དོག་ཅན། འོད་ཀྱི་མདོག་དང་ལྡན་པ། འཁོར་ཀུན་དུ་དཔག་ཚད་ཀྱི་ཁྱོན་ཙམ་དུ་འོད་ཀྱིས་རྒྱས་པར་འགེངས་
[045-279b7] པ་མང་པོ་དང། ལོ་མའི་ཤིང་ཡོངས་སུ་འགེབས་པ་ཞེས་བྱ་བ་གདུགས་ཀྱི་རྣམ་པ་དང། དབྱིབས་སུ་འདུག་པའི་འདབ་མས་ཀུན་ནས་ཁེབས་པ། བཻ་ཌཱུརྱ་སྔོན་པོའི་ཁ་དོག་ལྟར་


[045-280a0] [280A] 
[045-280a1] ༄༅། །འདུག་པའི་སྤྲིན་གྱི་མདོག་དང་ལྡན་པ་མང་པོ་དང། མེ་ཏོག་གི་ཤིང་མེ་ཏོག་གི་མཛོད་ཅེས་བྱ་བ། རིའི་རྒྱལ་པོ་ཁ་བ་ཅན་ལྟར་མདངས་དགའ་བའི་
[045-280a2] དབྱིབས་སྣ་ཚོགས་དང་ལྡན་པ། ཁ་དོག་སྣ་ཚོགས་ཀྱི་མེ་ཏོག་མི་ཟད་པའི་ཆར་རབ་ཏུ་འབེབས་པ། སུམ་ཅུ་རྩ་གསུམ་གྱི་ལྷའི་ཕོ་བྲང་གི་རྒྱན་གྱིས་ཀུན་ནས་འདུ་བ་དང། སུས་ཀྱང་
[045-280a3] མི་ཤིགས་པ་ལྟ་བུ་མང་པོ་དང། ཤིང་ཏོག་གི་ཤིང་རྟག་ཏུ་སྨིན་པའི་རོ་དཔེ་མེད་པའི་འབྲས་བུའི་ཚོགས་ཞེས་བྱ་བ། གསེར་གྱི་རི་བོའི་ལྷུན་ལྟར་འདུག་པ། རྟག་ཏུ་ཤིང་ཏོག་
[045-280a4] ཕུན་སུམ་ཚོགས་པར་གནས་པ་མང་པོ་དང། རིན་པོ་ཆེའི་རྒྱལ་པོའི་ཤིང་རྣམ་པར་སྣང་བའི་མཛོད་ཅེས་བྱ་བ། རིན་པོ་ཆེའི་རྒྱལ་པོ་དཔེ་མེད་པའི་དབྱིབས་ལྟར་འདུག་པ། ལྷ་རྫས་
[045-280a5] ཀྱི་རིན་པོ་ཆེའི་ཕྲེང་བ་དང། སེ་མོ་དོ་དང། རྒྱན་རིན་པོ་ཆེ་ཡིད་བཞིན་གྱི་རྒྱལ་པོའི་མཛོད་ནས་བྱུང་བ་ལྟར་ཕུན་སུམ་ཚོགས་པ་དང་ལྡན་པ། རིན་པོ་ཆེ་ཁ་དོག་གྲངས་མེད་པའི་
[045-280a6] འབྱུང་གནས་སུ་གྱུར་པ་མང་པོ་དང། གོས་ཀྱི་ཤིང་དགའ་བར་བྱེད་པ་ཞེས་བྱ་བ། ལྷ་རྫས་ཀྱི་གོས་རིན་པོ་ཆེ་ཁ་དོག་སྣ་ཚོགས་ཀྱི་ཚོགས་རབ་ཏུ་འགྱེད་ཅིང་འཕྱང་བས་ཤིན་ཏུ་
[045-280a7] བརྒྱན་པ་མང་པོ་དང། རོལ་མོའི་ཤིང་དགའ་བ་བསྐྱེད་པ་ཞེས་བྱ་བ། ལྷ་རྫས་ལས་ཀྱང་ལྷག་པའི་རོལ་མོ་ཡིད་དུ་འོང་བའི་སྒྲ་སྙན་པ་འབྱིན་པ་མང་པོ་དང། སྤོས་ཀྱི་ཤིང་


[045-280b0] [280B] 
[045-280b1] ཕྱོགས་ཐམས་ཅད་དུ་ཐོགས་པ་མེད་པར་རྣམ་པ་ཐམས་ཅད་དུ་ཡིད་དུ་འོང་བའི་སྤོས་ཀྱི་ངད་འབྱུང་བ་མང་པོ་དག་ཀྱང་ཡོད་པར་མཐོང། མཚེའུ་དང་
[045-280b2] ལུ་མ་དང། ལྟེང་ཀ་དང། རྫིང་བུ་རིན་པོ་ཆེ་བདུན་གྱི་ཕ་གུས་མཐའ་བརྩིགས་པ། ཕྱོགས་བཞི་ནས་རིན་པོ་ཆེའི་ཐེམ་སྐས་བཙུགས་པ། རིན་པོ་ཆེ་སྣ་ཚོགས་ཀྱི་ཁྲི་འཕང་དུས་དང་
[045-280b3] མཐུན་པའི་ཙན་དན་གྱི་དྲི་ཞིམ་པོས་བསྐུས་པས་ཀུན་ནས་བསྐོར་བ་གཞི་རིན་པོ་ཆེའི་རྒྱལ་པོ་བཻ་ཌཱུརྱ་སྔོན་པོ་ལས་ལེགས་པར་བླངས་པ། འཛམ་བུ་ཆུ་ཀླུང་གི་གསེར་གྱི་བྱེ་མ་
[045-280b4] བདལ་བ། ཡན་ལག་བརྒྱད་དང་ལྡན་པའི་ཆུ་ལྷ་རྫས་ཀྱི་དྲི་ཡིད་དུ་འོང་བ་ཅན་གྱིས་ཡོངས་སུ་གང་བ། རིན་པོ་ཆེའི་པདྨོ་དང་ཨུཏྤ་ལ་དང། ཀུ་མུད་དང། མེ་ཏོག་པུན་ད་རི་ཀ་ཁ་
[045-280b5] དོག་སྣ་ཚོགས་ལྷ་རྫས་ཀྱི་བསུང་དང་ལྡན་པས་ཆུ་ཀུན་ནས་ཡོག་པ། བྱ་བྲན་སྣ་ཚོགས་ཀྱི་ཁྱུ་ལྷ་རྫས་ལས་ཀྱང་འདས་པའི་གཟུགས་ཡིད་དུ་འོང་བ་དང་ལྡན་པ་སྒྲ་སྙན་པ་འབྱིན་
[045-280b6] ཅིང་བརྗོད་པས་གང་བ། ལྷ་རྫས་ཀྱི་རིན་པོ་ཆེ་སྣ་ཚོགས་ཀྱི་ཤིང་གི་ཕྲེང་བ་ལེགས་པར་བཀྱེ་བས་ཡོངས་སུ་བསྐོར་ཅིང་བརྒྱན་པ་དང་ལྡན་པ། ཤིང་སྣ་ཚོགས་དེ་དག་གི་དྲུང་ཐམས་
[045-280b7] ཅད་དུའང། རིན་པོ་ཆེའི་སེང་གེའི་ཁྲི་སྣ་ཚོགས་ཡིད་དུ་འོང་བའི་གཟུགས་དང་ལྡན་པ། རིན་པོ་ཆེ་སྣ་ཚོགས་ཀྱི་རྒྱན་བསམ་གྱིས་མི་ཁྱབ་པ་དུ་མས་བརྒྱན་པ། ལྷ་རྫས་ཀྱི་སྟན་རིན་པོ་


[045-281a0] [281A] 
[045-281a1] ༄༅། །ཆེ་སྣ་ཚོགས་འབྲེལ་བར་བཏིང་བ། ལྷ་རྫས་ཀྱི་སྤོས་དང། བདུག་སྤོས་ཀྱི་རྣམ་པ་ཐམས་ཅད་ཀྱིས་བདུགས་པ། ལྷ་རྫས་ལས་ཀྱང་འདས་པའི་དར་རིན་པོ་ཆེ་
[045-281a2] མངོན་པར་དཔྱངས་པ། རིན་པོ་ཆེ་སྣ་ཚོགས་ཀྱི་བླ་རེ་བཀྱེ་བ་རིན་པོ་ཆེ་སྣ་ཚོགས་དང། འཛམ་བུ་ཆུ་ཀླུང་གི་གསེར་གྱི་དྲ་བ་སྣ་ཚོགས་ཀུན་ནས་བྲེས་པ། རིན་པོ་ཆེའི་དྲིལ་གྱི་དྲ་བ་ཡིད་
[045-281a3] དུ་འོང་ཞིང་སྙན་པའི་སྒྲ་འབྱིན་པ་མང་པོས་བརྒྱན་པ། འཁོར་དུ་ལྷ་རྫས་ཀྱི་རིན་པོ་ཆེའི་སྟན་བརྒྱ་སྟོང་ཕྲག་དུ་མ་བཏིང་ཞིང་བཤམས་པ་མཐོང་ངོ། །རིན་པོ་ཆེའི་ཤིང་དྲུང་ལ་ལར་ནི་སེང་
[045-281a4] གེའི་ཁྲི་རིན་པོ་ཆེའི་པདྨོ་སྙིང་པོ་ཅན་བཤམས་པ་མཐོང་ངོ་།ལ་ལར་ནི་སེང་གེའི་ཁྲི་ནོར་བུ་རིན་པོ་ཆེ་སྤོས་ཀྱི་རྒྱལ་པོའི་པདྨོས་སྙིང་པོ་བྱས་པ་བཤམས་པ་མཐོང་ངོ། །ལ་ལར་ནི་སེང་
[045-281a5] གེའི་ཁྲི་རིན་པོ་ཆེའི་རྒྱལ་པོ་ཀླུའི་རྒྱན་གྱི་པདྨོས་སྙིང་པོ་བྱས་པ་བཤམས་པ་མཐོང་ངོ། །ལ་ལར་ནི་སེང་གེའི་ཁྲི་ནོར་བུ་རིན་པོ་ཆེའི་རྒྱལ་པོ་སེང་གེའི་བྱ་ལའི་པདྨོས་སྙིང་པོ་བྱས་པ་བཤམས་
[045-281a6] པ་མཐོང་ངོ། །ལ་ལར་ནི་སེང་གེའི་ཁྲི་རིན་པོ་ཆེའི་རྒྱལ་པོ་རྣམ་པར་སྣང་བའི་པདྨོས་སྙིང་པོ་བྱས་པ་བཤམས་པ་མཐོང་ངོ། །ལ་ལར་ནི་སེང་གེའི་ཁྲི་རིན་པོ་ཆེའི་རྒྱལ་པོ་ཕྱོགས་རྣམ་པར་
[045-281a7] སྣང་བའི་པདྨོས་སྙིང་པོ་བྱས་པ་བཤམས་པ་མཐོང་ངོ། །ལ་ལར་ནི་སེང་གེའི་ཁྲི་རིན་པོ་ཆེའི་རྒྱལ་པོ་དབང་པོའི་རྡོ་རྗེའི་པདྨོས་སྙིང་པོ་བྱས་པ་བཤམས་པ་མཐོང་ངོ། །ལ་ལར་ནི་སེང་གེའི་ཁྲི་


[045-281b0] [281B] 
[045-281b1] སྙིང་པོ་བྱས་པ་བཤམས་པ་མཐོང་ངོ། །རིན་པོ་ཆེའི་ཤིང་དྲུང་ལ་ལར་ནི་སེང་གེའི་ཁྲི་རིན་པོ་ཆེའི་རྒྱལ་པོ་མདོག་དཀར་པོའི་པདྨོས་སྙིང་པོ་བྱས་
[045-281b2] པ་བཤམས་པ་མཐོང་ངོ། །བཟའ་ཤིང་གི་ར་བ་དེའི་གཞི་ཐམས་ཅད་ཀྱང་རིན་པོ་ཆེ་སྣ་ཚོགས་ཀྱིས་ཡོངས་སུ་གང་ཞིང། རྒྱ་མཚོ་ཆེན་པོ་ལྟར་རིན་པོ་ཆེའི་གླིང་གིས་ཡོངས་སུ་གང་བ་མཐོང་
[045-281b3] ངོ༑ ༑བཻ་ཌཱུརྱ་སྔོན་པོའི་དམ་པས་སྤྲས་ཏེ། རིན་པོ་ཆེ་ཐམས་ཅད་ཀྱིས་བརྒྱན་པའི་སའི་ཕྱོགས་ཀ་ཙ་ལིན་ད་ལྟར་རེག་ན་བདེ་ཞིང་འཇམ་ཡང། གོམ་པ་བོར་ཞིང་བཏེག་པའི་ཚེ། མཐོ་དམན་མེད་པ་
[045-281b4] རྡོ་རྗེ་རིན་པོ་ཆེའི་མཆོག་གི་པདྨོ་དྲི་ཡིད་དུ་འོང་བར་ཞིམ་ཞིང་རེག་ན་བདེ་བའི་སིལ་མ་ཀུན་ཏུ་བཀྲམ་པ། ངང་ངུར་དང་རྨ་བྱ་དང། ཁྲུང་ཁྲུང་དང། ཀུན་ལ་དང། ཀ་ལ་པིངྐ་དང་ཀོ་ཀི་ལ་དང། ཛི་
[045-281b5] བན་ཛི་བ་ཀ་སྒྲ་སྙན་ཅིང་ཡིད་དུ་འོང་བའི་ང་རོ་འབྱིན་པ་མང་པོས་གང་བ། ལྷ་རྫས་ཀྱི་རིན་པོ་ཆེའི་ཙན་དན་གྱི་ཤིང་མང་པོའི་ནགས་ཚལ་ཤིན་ཏུ་ལེགས་པར་འགྲིགས་པས་མཛེས་པར་བརྒྱན་པ་
[045-281b6] རིན་པོ་ཆེ་སྣ་ཚོགས་ཀྱི་པདྨོའི་སྤྲིན་གྱི་ཆར་དང། རིན་པོ་ཆེའི་མེ་ཏོག་སྣ་ཚོགས་མི་ཟད་པའི་ཆར་རྒྱུན་དུ་འབབ་པ། འབྲེས་པའི་ནགས་ཚལ་ལས་ཀྱང་ཁྱད་པར་དུ་འཕགས་པ། རིན་པོ་ཆེ་སྣ་
[045-281b7] ཚོགས་ཀྱི་ཁང་བུ་བརྩེགས་མ་རྒྱན་པར་བཀོད་པའི་ནང་ནས། སྤོས་ཀྱི་རྒྱལ་པོའི་བདུག་སྤོས་རིན་ཐང་མེད་པ་རྟག་ཏུ་འཐུལ་ཞིང་ཞིམ་པ། ལྷའི་འདུན་ས་ཆོས་བཟང་པོའི་རྒྱན་ལས་ཀྱང་


[045-282a0] [282A] 
[045-282a1] ༄༅། །ལྷག་པས་བརྒྱན་པ། ལྷ་རྫས་ལས་ཀྱང་འདས་པའི་རིན་པོ་ཆེའི་དྲ་བ་སྣ་ཚོགས་ཀྱིས་ཀུན་ཏུ་བྲེས་པ། མུ་ཏིག་རིན་པོ་ཆེའི་མེ་ཏོག་གི་ཕྲེང་བ་དང། ལྡ་ལྡི་ཀུན་ནས་བྲེས་
[045-282a2] པས་རབ་ཏུ་བརྒྱན་པ། རིན་པོ་ཆེའི་དྲིལ་བུ་རྣམ་པ་སྣ་ཚོགས་སུ་རྣམ་པར་བཀྱེ་བའི་གསེར་གྱི་དྲ་བ་འབར་བས་ཀུན་ནས་དཀྲིགས་པ་རོལ་མོའི་ཤིང་དང། རིན་པོ་ཆེའི་ཏ་ལ་ལས་དྲིལ་
[045-282a3] བུའི་དྲ་བ་རླུང་གིས་ལེགས་པར་བསྐྱོད་པས་ཡིད་དུ་འོང་བའི་སྒྲ་སྙན་པའི་དབྱངས་འབྱུང་བ་དང་ལྡན་པ། དབང་སྒྱུར་གྱི་ལྷའི་རྒྱལ་པོའི་ལྷ་མོ་དཔེ་ཚུལ་ཤིན་ཏུ་བཟང་བ་རྣམས་ཀྱིས། གླུ་སྙན་
[045-282a4] པའི་སྒྲ་རབ་ཏུ་ཡིད་དུ་འོང་བ་བླང་བ། ལྷ་རྫས་ཀྱི་ཡིད་བཞིན་གྱི་གོས་ཁ་དོག་སྣ་ཚོགས་ཀྱི་སྤྲིན་གྱི་ཆར་རབ་ཏུ་འབབ་པས་རྣམ་པར་མཛེས་པ། རྒྱ་མཚོ་ཆེན་པོ་ལྟར་ཁ་དོག་དང། མདོག་སྣ་ཚོགས་སུ་
[045-282a5] ལྡན་པས་བལྟ་ན་གཏང་མི་བྲ་བ། ཁང་པ་བརྩེགས་པའི་རིན་པོ་ཆེའི་རྒྱན་དང་ལྡན་པ་བརྒྱ་སྟོང་གྲངས་མེད་པས་རབ་ཏུ་བརྒྱན་པ། སུམ་ཅུ་རྩ་གསུམ་གྱི་ལྷའི་ཕོ་བྲང་ལྟར་བལྟ་ན་བཟང་བ་
[045-282a6] རིན་པོ་ཆེ་སྣ་ཚོགས་རྣམ་པར་ཕྱེ་བས་རྣམ་པ་ཐམས་ཅད་དུ་བརྒྱན་པའི་གདུགས་ཤིན་ཏུ་ལེགས་པ་རྣམ་པར་བསྒྲེང་ཞིང་བཀྲམ་པས་ཀུན་ནས་བལྟ་ན་མཛེས་པ། དབང་པོ་ཆེན་པོའི་འཇིག་
[045-282a7] རྟེན་ལྟར་ཤིན་ཏུ་མཛེས་པའི་དེའུ་སྣ་ཚོགས་ཀྱིས་བརྒྱན་པ། ཡིད་དུ་འོང་བའི་འོད་སྣང་བ་ཆེན་པོ་རྟག་པར་འབྱུང་བ། ཚངས་པ་ཆེན་པོའི་གཞལ་མེད་ཁང་ལྟར་ནོར་བུ་རིན་པོ་ཆེའི་རྒྱལ་པོ་


[045-282b0] [282B] 
[045-282b1] བཟའ་ཤིང་གི་ར་བ་ཆེན་པོ་ཉི་མའི་མདོག་ཅེས་བྱ་བ་དེ། དགེ་སློང་མ་སེང་གེ་རྣམ་པར་བསྒྱིངས་པའི་རྫུ་འཕྲུལ་གྱི་མཐུ་སྟོབས་དང། བྱིན་གྱི་རླབས་ཆེ་
[045-282b2] ཞིང་བསམ་གྱིས་མི་ཁྱབ་པས། འཇིག་རྟེན་གྱི་ཁམས་གྲངས་མེད་པའི་གནས་སུ་གྱུར་པའི་ནམ་མཁའི་དབྱིངས་ལྟར་ཡངས་ཤིང་ཚད་མེད་དེ། རྒྱ་ཆེན་པོ་དང་ལྡན་པར་མཐོང་ངོ། །དེ་ནས་ཚོང་
[045-282b3] དཔོན་གྱི་བུ་ནོར་བཟང་གིས། དེ་ལྟར་ཡོན་ཏན་ཚད་མེད་པ་བསམ་གྱིས་མི་ཁྱབ་པ་ཚོགས་པའི་བཟའ་ཤིང་གི་ར་བའི་རྒྱན་བྱང་ཆུབ་སེམས་དཔའི་ལས་ཀྱི་རྣམ་པར་སྨིན་པས་ཡོངས་སུ་གྲུབ་པ། འཇིག་
[045-282b4] རྟེན་ལས་འདས་པའི་དགེ་བའི་རྩ་བ་རྒྱ་ཆེན་པོ་ལས་སྐྱེས་པ་སངས་རྒྱས་ལ་མཆོད་ཅིང། རིམ་གྲོར་བྱས་པའི་རྒྱུ་མཐུན་པ་བསམ་གྱིས་མི་ཁྱབ་པ་ལས་བྱུང་བ། འཇིག་རྟེན་གྱི་ཁམས་ཐམས་ཅད་
[045-282b5] ན་ཡོད་པའི་དགེ་བའི་རྩ་བ་མ་ལུས་པས་མི་འཕྲོགས་པ། ཆོས་ཀྱི་རང་བཞིན་སྒྱུ་མའི་རྣམ་པ་ལྟ་བུས་གྲུབ་པ། དགེ་བའི་བསོད་ནམས་དྲི་མ་མེད་པ་རྒྱ་ཆེན་པོས་གྲུབ་ཅིང་བྱུང་བ། དགེ་སློང་མ་སེང་གེ་རྣམ་པར་
[045-282b6] བསྒྱིངས་པའི་སྔོན་གྱི་སྤྱོད་པ་བཟང་པོ་ལེགས་པར་བྱས་པ་དང་རྒྱུ་མཐུན་པའི་སྟོབས་དང་ཤུགས་ཀྱིས་བྱུང་བ། ཉན་ཐོས་དང་རང་སངས་རྒྱས་ཐམས་ཅད་དང་ཐུན་མོང་མ་ཡིན་པ། མུ་སྟེགས་ཅན་
[045-282b7] དང༑ ཕས་ཀྱི་རྒོལ་བ་ཐམས་ཅད་ཀྱིས་མི་འཕྲོགས་པ། བདུད་ཀྱི་ལམ་ཡོངས་སུ་རྒྱུ་བ་ཐམས་ཅད་ཀྱིས་མི་ཚུགས་པ། བྱིས་པ་སོ་སོའི་སྐྱེ་བོ་ཐམས་ཅད་ཀྱིས་བལྟར་མེད་པར་མཐོང་སྟེ་


[045-283a0] [283A] 
[045-283a1] ༄༅། །ཤིང་སྣ་ཚོགས་དེ་དག་གི་དྲུང་གི་སེང་གེའི་ཁྲི་ཆེན་པོ་དེ་དག་ལའང། དགེ་སློང་མ་སེང་གེ་རྣམ་པར་བསྒྱིངས་པ་ལུས་ཤིན་ཏུ་མཛེས་པ། སྤྱོད་ལམ་ཞི་བ། དབང་པོ་
[045-283a2] ཞི་བ༑ ཡིད་ཞི་བ། ཤིན་ཏུ་དབེན་པ། དབང་པོ་ཐུལ་བ། གླང་པོ་ལྟར་ཤིན་ཏུ་དུལ་བ། མཚོ་ལྟར་དྭངས་ཤིང་གསལ་ལ་རྙོག་པ་མེད་པའི་སེམས་དང་ལྡན་པ། རིན་པོ་ཆེའི་རྒྱལ་པོ་ཡིད་
[045-283a3] བཞིན་གྱི་ནོར་བུ་ལྟར་འདོད་པ་ཐམས་ཅད་སྒྲུབ་པ། པདྨོ་ལ་ཆུས་མི་ཆགས་པ་ལྟར་འཇིག་རྟེན་གྱི་ཆོས་ཀྱིས་མ་གོས་པ། སེང་གེ་ལྟར་འཇིགས་པ་དང། སྐྱི་གཡའི་བ་མེད་པ། མི་འཇིགས་
[045-283a4] པ་རྣམ་པར་དག་པས་རིའི་དབང་པོ་ཆེན་པོ་ལྟར་མི་སྒུལ་བ། ཚུལ་ཁྲིམས་རྣམ་པར་དག་པས་ཡིད་དུ་འོང་བའི་སྤོས་ཀྱི་རྒྱལ་པོ་ལྟར་འགྲོ་བའི་སེམས་ཚིམ་པར་བྱེད་པ། ཁ་བའི་ཙན་
[045-283a5] དན་ལྟར་ཉོན་མོངས་པའི་གདུང་བ་རབ་ཏུ་ཞི་བར་བྱེད་པ། སྨན་གྱི་རྒྱལ་པོ་བལྟ་ན་བཟང་བ་ལྟར་འགྲོ་བ་ཐམས་ཅད་ཀྱི་སྡུག་བསྔལ་རྣམ་པར་ཞི་བར་བྱེད་པ། ཆུའི་ལྷའི་ཞགས་པ་
[045-283a6] ལྟར་བལྟ་ན་དོན་ཡོད་པ། དེ་བཞིན་གཤེགས་པའི་འོད་ལྟར་ལུས་དང་སེམས་ཀྱི་བག་ཡངས་བདེ་བ་བསྐྱེད་པ། ཚངས་པ་ཆེན་པོ་ལྟར་འདོད་ཆགས་དང། ཞེ་སྡང་དང། གཏི་མུག་གི་
[045-283a7] ཀུན་ནས་ལྡང་བ་དང་བྲལ་བ། རིན་པོ་ཆེའི་རྒྱལ་པོ་ནོར་བུ་ཆུ་འདང་ལྟར་ཉོན་མོངས་པས་རྙོག་པ་ཅན་དུ་གྱུར་པའི་སེམས་ཅན་གྱི་སེམས་རབ་ཏུ་དྭངས་པར་བྱེད་པ། ཞིང་གཤིན་པ་ལྟར་དགེ་


[045-283b0] [283B] 
[045-283b1] ངོ། །འཁོར་གྱི་སྟན་དེ་དག་ལའང་འཁོར་སྣ་ཚོགས་འཁོད་པར་མཐོང་སྟེ། འཁོར་གྱི་སྟན་ལ་ལ་ལ་ནི་ལྷའི་བུ་དབང་པོ་ཆེན་པོ་ལ་སོགས་པ་
[045-283b2] གཙང་མའི་གནས་ཀྱི་རིས་སུ་གཏོགས་པའི་ལྷའི་བུ་རྣམས་འཁོད་ཅིང་དགེ་སློང་མ་སེང་གེ་རྣམ་པར་བསྒྱིངས་པས། ཆོས་ཀྱི་སྒོ་རྣམ་པར་ཐར་པ་མི་ཟད་པ་ཡང་དག་པར་འབྱེད་པ་ཞེས་བྱ་བ་
[045-283b3] ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ཚངས་པ་ཡིད་དུ་འོང་བ་ལ་སོགས་པ་ཚངས་པའི་རིས་སུ་གཏོགས་པའི་ལྷའི་བུ་རྣམས་འཁོད་ཅིང། དགེ་སློང་མ་སེང་གེ་རྣམ་
[045-283b4] པར་བསྒྱིངས་པས། དབྱངས་ཀྱི་དཀྱིལ་འཁོར་རྣམ་པར་དག་པ་གཞི་ཀུན་ནས་འབྱེད་པ་ཞེས་བྱ་བ་ཡང་དག་པར་བསྟན་པ་མཐོང་ངོ་།འཁོར་གྱི་སྟན་ལ་ལ་ལ་ནི་ལྷའི་རྒྱལ་པོ་དབང་སྒྱུར་ལ་
[045-283b5] སོགས་པ་གཞན་འཕྲུལ་དབང་བྱེད་ཀྱི་ལྷའི་བུ། ལྷའི་བུ་མོའི་འཁོར་དང་བཅས་པ་དག་འཁོད་ཅིང། དགེ་སློང་མ་སེང་གེ་རྣམ་པར་བསྒྱིངས་པས། ཆོས་ཀྱི་སྒོ་བྱང་ཆུབ་སེམས་དཔའི་བསམ་
[045-283b6] པ་རྣམ་པར་དག་པའི་དབང་གིས་རྣམ་པར་བརྒྱན་པ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྷའི་རྒྱལ་པོ་རབ་འཕྲུལ་དགའ་ལ་སོགས་པ་འཕྲུལ་དགའི་
[045-283b7] ལྷའི་བུ། ལྷའི་བུ་མོའི་འཁོར་དང་བཅས་པ་རྣམས་འཁོད་ཅིང། དགེ་སློང་མ་སེང་གེ་རྣམ་པར་བསྒྱིངས་པས། ཆོས་ཀྱི་སྒོ་ཆོས་ཐམས་ཅད་དགེ་བས་རྣམ་པར་བརྒྱན་པ་ཞེས་བྱ་བ་ཡང་དག་


[045-284a0] [284A] 
[045-284a1] ༄༅། །པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྷའི་རྒྱལ་པོ་རབ་དགའ་ལྡན་ལ་སོགས་པ་དགའ་ལྡན་གྱི་རིས་སུ་གཏོགས་པའི་ལྷའི་བུ། ལྷའི་བུ་མོའི་འཁོར་དང་
[045-284a2] བཅས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་རང་གི་སེམས་ཀྱི་མཛོད་ཀྱི་ཀློང་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྷའི་
[045-284a3] རྒྱལ་པོ་རབ་མཚེ་མ་ལ་སོགས་པ་ལྷའི་བུ། ལྷའི་བུ་མོའི་འཁོར་དང་བཅས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་རྒྱན་མཐའ་ཡས་པ་ཞེས་བྱ་བ་ཡང་དག་པར་
[045-284a4] བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྷའི་རྒྱལ་པོ་བརྒྱ་བྱིན་ལ་སོགས་པ་སུམ་ཅུ་རྩ་གསུམ་གྱི་རིས་སུ་གཏོགས་པའི་ལྷའི་བུ། ལྷའི་བུ་མོའི་འཁོར་དང་བཅས་པ་རྣམས་འཁོད་ཅིང། དགེ་
[045-284a5] སློང་མ་སེངྒེ་རྣམ་པར་བསྒྱིངས་བས། ཆོས་ཀྱི་སྒོ་སྐྱོ་བའི་སྒོ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ཀླུའི་རྒྱལ་པོ་གངས་ཆེན་མཚོ་ལ་སོགས་པ་ཀླུའི་རྒྱལ་པོ་འོད་
[045-284a6] བརྒྱ་པ་དང། དགའ་བོ་དང། བསྙེན་དགའ་བོ་དང། ཡིད་དུ་འོང་བ་དང། ཤུགས་ལྡན་དང། མ་དྲོས་པ་ལ་སོགས་པ་ཀླུའི་བུ་མོའི་འཁོར་དང་བཅས་པ། ཀླུའི་བྱིས་པའི་འཁོར་དང་བཅས་པ་རྣམས་
[045-284a7] འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་སངས་རྒྱས་ཀྱི་རྫུ་འཕྲུལ་དང་ཡུལ་གྱི་འོད་ཀྱི་རྒྱན་ཅེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་


[045-284b0] [284B] 
[045-284b1] དབང་པོ། གནོད་སྦྱིན་གྱི་བུ་མོ་དང། གནོད་སྦྱིན་གྱི་བྱིས་པའི་འཁོར་དང་བཅས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས་
[045-284b2] ཆོས་ཀྱི་སྒོ་འགྲོ་བ་ཐམས་ཅད་ཡོངས་སུ་སྐྱོབ་པའི་མཛོད་ཅེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་དྲི་ཟའི་རྒྱལ་པོ་གནས་སྲུང་པོ་ལ་སོགས་པ་དྲི་ཟ་མང་པོ་དྲི་ཟའི་བུ་
[045-284b3] མོ་དང༑ དྲི་ཟའི་བྱིས་པའི་འཁོར་དང་བཅས་པ་རྣམས་འཁོད་ཅིང་དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་དགའ་བ་མི་ཟད་པའི་ཆར་རབ་ཏུ་འབབ་པ་ཞེས་བྱ་བ་ཡང་དག་པར་
[045-284b4] བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྷ་མ་ཡིན་གྱི་དབང་པོ་སྒྲ་གཅན་ན་ལ་སོགས་པ་ལྷ་མ་ཡིན་གྱི་བུ་མོ་དང། ལྷ་མ་ཡིན་གྱི་བྱིས་པའི་འཁོར་དང་བཅས་པ་རྣམས་འཁོད་ཅིང། དགེ་སློང་
[045-284b5] མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་ཆོས་ཀྱི་དབྱིངས་ཤེས་པའི་ཚུལ་གྱི་ཤུགས་ཀྱིས་བརྒྱན་པ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ནམ་མཁའ་
[045-284b6] ལྡིང་གི་དབང་པོ་ཤུགས་འཛིན་ཆེན་པོ་ལ་སོགས་པ་ནམ་མཁའ་ལྡིང་གི་དབང་པོ། ནམ་མཁའ་ལྡིང་གི་བུ་མོ་དང། ནམ་མཁའ་ལྡིང་གི་བྱིས་པའི་འཁོར་དང་བཅས་པ་རྣམས་འཁོད་ཅིང། དགེ་སློང་
[045-284b7] མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་སྲིད་པའི་རྒྱ་མཚོས་འཇིགས་པའི་ཡུལ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་མི་འམ་ཅིའི་རྒྱལ་པོ་སྡོང་པོ་ལ་


[045-285a0] [285A] 
[045-285a1] ༄༅། །སོགས་པ་མི་འམ་ཅིའི་དབང་པོ། མི་འམ་ཅིའི་བུ་མོ་དང་མི་འམ་ཅིའི་བྱིས་པའི་འཁོར་དང་བཅས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་
[045-285a2] པས༑ ཆོས་ཀྱི་སྒོ་སངས་རྒྱས་ཀྱི་སྤྱོད་པ་སྣང་བ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྟོ་འཕྱེ་ཆེན་པོའི་དབང་པོ་ཁྲོ་གཉེར་གདོང་ལ་སོགས་པ་ལྟོ་འཕྱེ་
[045-285a3] ཆེན་པོའི་བུ་མོ་དང། ལྟོ་འཕྱེ་ཆེན་པོའི་བྱིས་པའི་འཁོར་དང་བཅས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་སངས་རྒྱས་ལ་དགའ་བ་སྐྱེ་ཞེས་བྱ་བ་
[045-285a4] ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་སྐྱེས་པ་དང། བུད་མེད་དང། ཁྱེའུ་དང། བུ་མོ་བརྒྱ་སྟོང་མང་པོ་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཆོས་
[045-285a5] ཀྱི་སྒོ་ཁྱད་པར་དུ་འགྲོ་བ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་སྲིན་པོའི་དབང་པོ་རྟག་ཏུ་མདངས་འཕྲོག་སྡོང་པོའི་རྒྱལ་པོ་ལ་སོགས་པ་སྲིན་པོའི་
[045-285a6] དབང་པོ། སྲིན་པོའི་བུ་མོ་དང། སྤྲིན་པོའི་བྱིས་པའི་འཁོར་དང་བཅས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་སྙིང་རྗེ་འབྱུང་བ་ཞེས་བྱ་བ་ཡང་དག་
[045-285a7] པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་སེམས་ཅན་ཉན་ཐོས་ཀྱི་ཐེག་པ་ལ་མོས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་ཡེ་ཤེས་ཁྱད་


[045-285b0] [285B] 
[045-285b1] མཐོང་ངོ། །འཁོར་གྱི་སྟན་ལ་ལ་ལ་ནི་སེམས་ཅན་རང་སངས་རྒྱས་ཀྱི་ཐེག་པ་ལ་མོས་པ་རྣམས་འཁོད་ཅིང། དགེ་སློང་མ་སེངྒེ་རྣམ་
[045-285b2] པར་བསྒྱིངས་པས། ཆོས་ཀྱི་སྒོ་སངས་རྒྱས་ཀྱི་ཡོན་ཏན་རྒྱ་ཆེན་པོའི་འོད་ཅེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་བསྟན་ལ་ལ་ལ་ནི་སེམས་ཅན་ཐེག་པ་ཆེན་པོ་ལ་མོས་པ་
[045-285b3] རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཏིང་ངེ་འཛིན་གྱི་ཡེ་ཤེས་སྣང་བའི་སྒོ་ཀུན་དུ་སྒོ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་
[045-285b4] བྱང་ཆུབ་སེམས་དཔའ་ཐོག་མར་སེམས་བསྐྱེད་པ་རྣམས་འཁོད་ཅིང་དགེ་སློང་མ་སེངྒེ་རྣམ་པར་བསྒྱིངས་པས། ཏིང་ངེ་འཛིན་གྱི་སྒོ་སངས་རྒྱས་ཐམས་ཅད་ཀྱི་སྨོན་ལམ་གྱི་ཕུང་པོ་
[045-285b5] ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་སྦྱང་ཆུབ་སེམས་དཔའ་ས་གཉིས་པ་ལ་གནས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས་
[045-285b6] ཏིང་ངེ་འཛིན་གྱི་སྒོ་རྡུལ་དང་བྲལ་བའི་དཀྱིལ་འཁོར་ཅེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་བསྟན་ལ་ལ་ལ་ནི་བྱང་ཆུབ་སེམས་དཔའ་ས་གསུམ་པ་ལ་གནས་པ་རྣམས་འཁོད་
[045-285b7] ཅིང༑ དགེ་སློང་མ་སེངྒེ་རྣམ་པར་བསྒྱིངས་པས། ཏིང་ངེ་འཛིན་གྱི་སྒོ་རབ་ཏུ་ཞི་བའི་རྒྱན་ཅེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་བྱང་ཆུབ་སེམས་དཔའ་ས་


[045-286a0] [286A] 
[045-286a1] ༄༅། །བཞི་པ་ལ་གནས་པ་རྣམས་འཁོད་ཅིང། དགེ་སློང་མ་སེང་གེ་རྣམ་པར་བསྒྱིངས་པས། ཏིང་ངེ་འཛིན་གྱི་སྒོ་ཐམས་ཅད་མཁྱེན་པའི་ཤུགས་ཀྱི་ཡུལ་འབྱུང་བ་
[045-286a2] ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་བྱང་ཆུབ་སེམས་དཔའ་ས་ལྔ་པ་ལ་གནས་པ་རྣམས་འཁོད་ཅིང། དགེ་སློང་མ་སེང་གེ་རྣམ་པར་བསྒྱིངས་པས། ཏིང་
[045-286a3] ངེ་འཛིན་གྱི་སྒོ་སེམས་ཀྱི་རྒྱུད་མེ་ཏོག་གི་སྙིང་པོ་ཞེས་བྱ་བས་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་བྱང་ཆུབ་སེམས་དཔའ་ས་དྲུག་པ་ལ་གནས་པ་རྣམས་འཁོད་ཅིང་
[045-286a4] དགེ་སློང་མ་སེང་གེ་རྣམ་པར་བསྒྱིངས་པས། ཏིང་ངེ་འཛིན་གྱི་སྒོ་རྣམ་པར་སྣང་བའི་སྙིང་པོ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་བྱང་ཆུབ་སེམས་དཔའ་
[045-286a5] ས་བདུན་པ་ལ་གནས་པ་རྣམས་འཁོད་ཅིང། དགེ་སློང་མ་སེངྒེ་རྣམ་པར་བསྒྱིངས་པས། ཏིང་ངེ་འཛིན་གྱི་སོགས་ཀུན་ནས་བརྒྱན་པ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་
[045-286a6] ལ་ལ་ལ་ནི་བྱང་ཆུབ་སེམས་དཔའ་ས་བརྒྱད་པ་ལ་གནས་པ་རྣམས་འཁོད་ཅིང། དགེ་སློང་མ་སེང་གེ་རྣམ་པར་བསྒྱིངས་པས། ཏིང་ངེ་འཛིན་གྱི་སྒོ་ཆོས་ཀྱི་དབྱིངས་སུ་ལུས་ཤིན་ཏུ་རྣམ་པར་ཕྱེ་
[045-286a7] བའི་ཡུལ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་བྱང་ཆུབ་སེམས་དཔའ་ས་དགུ་པ་ལ་གནས་པ་རྣམས་འཁོད་ཅིང། དགེ་སློང་མ་སེང་གེ་རྣམ་པར་བསྒྱིངས་


[045-286b0] [286B] 
[045-286b1] ཆོས་ཀྱི་སྒོ་མི་དམིགས་པའི་སྟོབས་ཀྱིས་གནས་ཀྱི་ས་བསྟན་པ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་བྱང་ཆུབ་སེམས་དཔའ་ས་བཅུ་པ་ལ་གནས་པ་
[045-286b2] རྣམས་འཁོད་ཅིང། དགེ་སློང་མ་སེང་གེ་རྣམ་པར་བསྒྱིངས་པས་ཏིང་ངེ་འཛིན་གྱི་སྒོ་སྒྲིབ་པ་མེད་པའི་དཀྱིལ་འཁོར་ཅེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་
[045-286b3] ནི་ལག་ན་རྡོ་རྗེའི་འཁོར་གྱི་དཀྱིལ་འཁོར་འཁོད་ཅིང། དགེ་སློང་མ་སེང་གེ་རྣམ་པར་བསྒྱིངས་པས། ཆོས་ཀྱི་སྒོ་ཡེ་ཤེས་རྡོ་རྗེ་མཐུ་བོ་ཆེའི་རྒྱན་ཅེས་བྱ་བ་ཡང་དག་པར་བསྟན་པ་མཐོང་ངོ་།དེ་
[045-286b4] ལྟར་སྐྱེ་བའི་སྐྱེ་མཆེད་རྣམ་པ་ཐ་དད་པ་ཐམས་ཅད་ཀྱི་སེམས་ཅན་དུ་གདགས་པ་དང། སེམས་ཅན་གྱི་ལམ་གྱི་རྒྱུད་ཇི་སྙེད་པ་དེ་དག་གི་སེམས་ཅན་ཡོངས་སུ་སྨིན་པ་རྣམ་པར་འདུལ་བ། སྣོད་
[045-286b5] དུ་གྱུར་པ་ཇི་སྙེད་ཅིག་བཟའ་ཤིང་གི་ར་བ་དེར་འོངས་ཤིང་འཁོར་གྱི་སྟན་ལ་སོ་སོར་འཁོད་པ། བསམ་པ་ཐ་དད་པ། མོས་པ་མི་མཚུངས་པ། བསམ་པ་ཤིན་ཏུ་གཞོལ་བར་གྱུར་པ། དད་པའི་
[045-286b6] རོ་རྡམ་[*RNGAM?] ཆེན་པོ་དང་ལྡན་པ་རྣམས་ལ། དགེ་སློང་མ་སེང་གེ་རྣམ་པར་བསྒྱིངས་པས། ཅི་ནས་ཀྱང་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་བ་དེ་ལྟ་དེ་
[045-286b7] ལྟར་ཆོས་བསྟན་པ་མཐོང་ངོ། །དེ་ཅིའི་ཕྱིར་ཞེ་ན། དེ་ནི་དགེ་སློང་མ་སེང་གེ་རྣམ་པར་བསྒྱིངས་པ་དེས། ཀུན་དུ་ལྟ་བའི་བཏང་སྙོམས་དང་ལྡན་པ་ལ་སོགས་པ་དང། སངས་རྒྱས་ཀྱི་ཆོས་ཐམས་


[045-287a0] [287A] 
[045-287a1] ༄༅། །ཅད་ཤིན་ཏུ་བསྟན་པ་ལ་སོགས་པ་དང། ཆོས་ཀྱི་དབྱིངས་ཀྱི་གཞི་ཐ་དད་པ་ལ་སོགས་པ་དང། སྒྲིབ་པའི་དཀྱིལ་འཁོར་ཐམས་ཅད་རྣམ་པར་འཐོར་བ་ལ་
[045-287a2] སོགས་པ་དང། འགྲོ་བ་ཐམས་ཅད་ཀྱི་དགེ་བའི་སེམས་ཡང་དག་པར་འབྱུང་བ་ལ་སོགས་པ་དང། ཁྱད་པར་ཡོད་པའི་རྒྱན་ལ་སོགས་པ་དང། ཆགས་པ་མེད་པའི་ཚུལ་གྱི་སྙིང་པོ་ལ་སོགས་
[045-287a3] པ་དང། ཆོས་ཀྱི་དབྱིངས་ཀྱི་དཀྱིལ་འཁོར་ལ་སོགས་པ་དང། སེམས་ཀྱི་མཛོད་ལ་སོགས་པ་དང། ཀུན་དུ་མོས་པ་མངོན་པར་སྒྲུབ་པའི་སྙིང་པོ་ལ་སོགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་
[045-287a4] སྒོ་བརྒྱ་སྟོང་གྲངས་མེད་པ་ནོན་པའི་ཕྱིར་ཏེ། བཟའ་ཤིང་གི་ར་བ་ཉི་མའི་མདོག་དེར། བྱང་ཆུབ་སེམས་དཔའ་མ། སེམས་ཅན་གཞན་ཇི་སྙེད་ཅིག་དགེ་སློང་མ་སེང་གེ་རྣམ་པར་བསྒྱིངས་
[045-287a5] པ་ལ་བལྟ་བ་དང། ཆོས་མཉན་པའི་ཕྱིར་འོང་བ་དེ་དག་ཐམས་ཅད་ཀྱང། སྔོན་དགེ་སློང་མ་སེང་གེ་རྣམ་པར་བསྒྱིངས་པས། དགེ་བའི་ཆོས་ཡང་དག་པར་བླངས་པ་ལ་ཤིན་ཏུ་བཀོད་པ་
[045-287a6] ནས༑ བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་བར་དུ་བྱས་པ་ཤ་སྟག་གོ། དེ་ནས་ཚོང་དཔོན་གྱི་བུ་ནོར་བཟང་གིས། དགེ་སློང་མ་སེང་གེ་རྣམ་པར་བསྒྱིངས་
[045-287a7] བའི་བཟའ་ཤིང་གི་ར་བ་ཕུན་སུམ་ཚོགས་པ་དང། ནགས་ཚལ་ཕུན་སུམ་ཚོགས་པ་དང། གཙུག་ལག་ཁང་ཕུན་སུམ་ཚོགས་པ་དང། འཆག་ས་ཕུན་སུམ་ཚོགས་པ་དང། ལོངས་


[045-287b0] [287B] 
[045-287b1] མལ་ཆ་ཕུན་སུམ་ཚོགས་པ་དང། འཁོར་གྱི་དཀྱིལ་འཁོར་ཕུན་སུམ་ཚོགས་པ་དང། དབང་ཆེན་པོ་ཕུན་སུམ་ཚོགས་པ་དང། རྫུ་འཕྲུལ་དང། རྣམ་པར་འཕྲུལ་པ་
[045-287b2] ཕུན་སུམ་ཚོགས་པ་དང། དབྱངས་ཀྱི་རྒྱན་ཕུན་སུམ་ཚོགས་པ་རྣམ་པ་དེ་ལྟ་བུ་མཐོང་སྟེ། ཆོས་ཀྱི་ཚུལ་བསམ་གྱིས་མི་ཁྱབ་པའང་ཐོས་ནས། ཆོས་ཀྱི་སྤྲིན་གྱི་ཆར་ཆེན་པོས་སེམས་མངོན་
[045-287b3] པར་བརླན་པ་དེའི་ཡིད་ལ། དགེ་སློང་མ་སེང་གེ་རྣམ་པར་བསྒྱིངས་པས། བསམ་པ་རྣམ་པར་དག་པ་ཕུན་སུམ་ཚོགས་པར་བྱས་ཀྱི། ད་ནི་གཡས་ཕྱོགས་སུ་བསྐོར་བ་ལན་བརྒྱ་སྟོང་དུ་མ་ཞིག་ཏུ་
[045-287b4] བྱའོ་སྙམ་པ་དང། དེའི་མོད་ལ་དགེ་སློང་མ་སེང་གེ་རྣམ་པར་བསྒྱིངས་པས། བཟའ་ཤིང་གི་ར་བ་དང་འཁོར་གྱི་དཀྱིལ་འཁོར་དུ་བཅས་པ་དེ་དག་ཐམས་ཅད་ཀྱང་སྣང་བ་ཆེན་པོས་ཁྱབ་པར་བྱས་
[045-287b5] སོ༑ ༑དེ་ལྟར་གཡས་ཕྱོགས་སུ་བསྐོར་བ་བྱའོ་སྙམ་དུ་བསམས་ནས་སྐོར་བ་བྱེད་པའི་ཚེ། འཁོར་ཐམས་ཅད་ནའང་དགེ་སློང་མ་སེང་གེ་རྣམ་པར་བསྒྱིངས་པ་འདུག་པ་མཐོང་ནས། མདུན་དུ་འདུག་
[045-287b6] སྟེ་ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་མ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་
[045-287b7] པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་མ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང་རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན་


[045-288a0] [288A] 
[045-288a1] ༄༅། །འཕགས་མ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་བདག་ལ་བཤད་དུ་གསོལ། དེས་སྨྲས་པ་
[045-288a2] རིགས་ཀྱི་བུ། ཁོ་མོ་ནི་བྱང་ཆུབ་སེམས་དཔའི་རྣམ་པར་ཐར་པ་རློམ་སེམས་ཐམས་ཅད་ཡོངས་སུ་བཅོམ་པ་ཞེས་བྱ་བ་ཐོབ་པའོ་།སྨྲས་པ། འཕགས་མ། བྱང་ཆུབ་སེམས་དཔའི་རྣམ་པར་ཐར་པ་
[045-288a3] རློམ་སེམས་ཐམས་ཅད་ཡོངས་སུ་བཅོམ་པ་དེའི་ཡུལ་ཇི་ལྟ་བུ་ཞིག་མཆིས། སྨྲས་པ། རིགས་ཀྱི་བུ། དེ་ནི་ཡེ་ཤེས་སྣང་བ་སྟེ། དུས་གསུམ་དུ་བྱུང་བའི་རྒྱན་སེམས་སྐད་ཅིག་གི་ཆ་ཤས་ལ་རྣམ་པར་
[045-288a4] དམིགས་པའི་རང་བཞིན་ནོ། །སྨྲས་པ། འཕགས་མ། ཡེ་ཤེས་སྣང་བ་དེའི་ཡུལ་ཡང་ཇི་ལྟ་བུ་ཞིག་མཆིས། སྨྲས་པ། རིགས་ཀྱི་བུ། ཁོ་མོ་ཡེ་ཤེས་སྣང་བ་འདི་ལ་སྒྲུབ་པ་དང་ཡོངས་སུ་སྒྲུབ་པའི་ཚེ་
[045-288a5] ཆོས་ཐམས་ཅད་རབ་ཏུ་འཐད་པ་ཞེས་བྱ་བའི་ཏིང་ངེ་འཛིན་སྐྱེས་ཏེ། ཏིང་ངེ་འཛིན་དེ་ཐོབ་མ་ཐག་ཏུ་ཡིད་ཀྱི་རང་བཞིན་གྱི་ལུས་ཀྱིས་ཕྱོགས་བཅུ་ཐམས་ཅད་ཀྱི་འཇིག་རྟེན་གྱི་ཁམས་ཐམས་ཅད་དུ་
[045-288a6] བྱང་ཆུབ་སེམས་དཔའ་སྐུ་ཚེ་གཅིག་གིས་ཐོགས་པ། དགའ་ལྡན་གྱི་ཕོ་བྲང་ན་བཞུགས་པ་ཐམས་ཅད་རེ་རེ་ལ་ཡང་ལུས་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་མཆོད་
[045-288a7] པ་རྣམ་པ་ཐ་དད་པ། སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱིས་མཆོད་པ་སྦྱར་བའི་ཕྱིར་འགྲོ་སྟེ། འདི་ལྟར་ལྷའི་ལུས་དང། ཀླུ་དང། གནོད་སྦྱིན་དང། དྲི་ཟ་དང། ལྷ་མ་


[045-288b0] [288B] 
[045-288b1] ནམ་མཁའ་ལྡིང་དང། མི་འམ་ཅི་དང། ལྷོ་འཕྱེ་ཆེན་པོ་དང། མི་དང། མི་མ་ཡིན་པའི་དབང་པོ་ལུས་མེ་ཏོག་གི་སྤྲིན་ཡོངས་སུ་འཛིན་པ་དང། སྦོས་ཀྱི་སྤྲིན་ཡོངས་སུ་འཛིན་པ་དང། བདུག་སྤོས་
[045-288b2] ཀྱི་སྤྲིན་ཡོངས་སུ་འཛིན་པ་དང། ཕྲེང་བའི་སྤྲིན་ཡོངས་སུ་འཛིན་པ་དང། བྱུག་པའི་སྤྲིན་ཡོངས་སུ་འཛིན་པ་དང། ཕྱེ་མའི་སྤྲིན་ཡོངས་སུ་འཛིན་པ་དང། ན་བཟའི་སྤྲིན་ཡོངས་སུ་འཛིན་པ་དང་
[045-288b3] གདུགས་ཀྱི་སྤྲིན་ཡོངས་སུ་འཛིན་པ་དང། རྒྱལ་མཚན་གྱི་སྤྲིན་ཡོངས་སུ་འཛིན་པ་དང། བ་དན་གྱི་སྤྲིན་ཡོངས་སུ་འཛིན་པ་དང་རིན་པོ་ཆེའི་ལྷབ་ལྷུབ་ཀྱི་སྤྲིན་ཡོངས་སུ་འཛིན་པ་དང། རིན་པོ་ཆེའི་
[045-288b4] དྲ་བའི་རྒྱན་གྱི་སྤྲིན་ཡོངས་སུ་འཛིན་པ་དང། རིན་པོ་ཆེའི་གནམ་ཡོལ་གྱི་རྒྱན་གྱི་སྤྲིན་ཡོངས་སུ་འཛིན་པ་དང། རིན་པོ་ཆེའི་རྒྱན་རྣམ་པར་ཕྱེ་བའི་སྤྲིན་ཡོངས་སུ་འཛིན་པ་དང། རིན་པོ་ཆེའི་སྒྲོན་
[045-288b5] མའི་རྒྱན་གྱི་སྤྲིན་ཡོངས་སུ་འཛིན་པ་དང། རིན་པོ་ཆེའི་གདན་གྱི་སྤྲིན་ཡོངས་སུ་འཛིན་པ་མང་པོས་མཆོད་པ་སྦྱར་བའི་ཕྱིར་འགྲོའོ། །དགའ་ལྡན་གྱི་གནས་ན་བཞུགས་པའི་བྱང་ཆུབ་སེམས་
[045-288b6] དཔའ་སྐུ་ཚེ་གཅིག་གིས་ཐོགས་པ་རྣམས་ལ། མཆོད་པ་བྱ་བའི་ཕྱིར་ཇི་ལྟར་འགྲོ་བ་དེ་བཞིན་དུ་ཡུམ་གྱི་སྐུར་གཤེགས་པ་དང། བལྟམ་པ་དང། བཙུན་མོའི་འཁོར་གྱི་ནང་ན་བཞུགས་པ་དང་
[045-288b7] མངོན་པར་འབྱུང་བ་དང། སྙིང་པོ་བྱང་ཆུབ་ཏུ་གཤེགས་པ་དང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་སངས་རྒྱས་ཤིང། སྙིང་པོ་བྱང་ཆུབ་ལ་བཞུགས་པ་དང། ཆོས་


[045-289a0] [289A] 
[045-289a1] ༄༅། །ཀྱི་འཁོར་ལོ་རབ་ཏུ་སྐོར་བའི་དེ་བཞིན་གཤེགས་པ་ཐམས་ཅད་དང། དེ་བཞིན་དུ་ལྷའི་གནས་ན་བཞུགས་པ་དང། ཀླུ་དང་གནོད་སྦྱིན་དང། དྲི་ཟ་དང། ལྷ་མ་
[045-289a2] ཡིན་དང། ནམ་མཁའ་ལྡིང་དང། མི་འམ་ཅི་དང། ལྟོ་འཕྱེ་ཆེན་པོ་དང། མི་དང། མི་མ་ཡིན་པའི་གནས་ན་བཞུགས་པ་དང། འགྲོ་བ་ཐམས་ཅད་ཀྱི་སེམས་དང། བསམ་པ་ཡོངས་སུ་
[045-289a3] ཚིམ་པར་མཛད་ནས། ཡོངས་སུ་མྱ་ངན་ལས་འདའ་བའི་བར་དེ་དག་ཐམས་ཅད་ལའང། ཡིད་ཀྱི་རང་བཞིན་གྱི་ལུས་རྣམ་པ་དེ་ལྟ་བུ་དག་གིས་རྣམ་པ་དེ་ལྟ་བུའི་མཆོད་པ་བྱེད་ཅིང། དེ་
[045-289a4] བཞིན་གཤེགས་པ་ཐམས་ཅད་ཀྱི་དྲུང་དུ་འགྲོའོ། །སེམས་ཅན་གང་གིས་ཁོ་མོ་སངས་རྒྱས་མཆོད་པ་དང། རིམ་གྲོ་བྱེད་པའི་ལས་འདི་ཤེས་པར་གྱུར་པ་དེ་དག་ཐམས་ཅད་ཀྱང། བླ་
[045-289a5] ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་རོ། །སེམས་ཅན་གང་ཁོ་མོའི་དྲུང་དུ་འོང་བ་དེ་དག་ཐམས་ཅད་ལ་ཡང། ཁོ་མོ་ནི། ཤེས་རབ་ཀྱི་ཕ་རོལ་ཏུ་
[045-289a6] ཕྱིན་པའི་གདམས་ངག་དང། རྗེས་སུ་བསྟན་པ་འདི་ཉིད་སྟོན་ཏེ་རིགས་ཀྱི་བུ། ཁོ་མོ་ཡེ་ཤེས་ཀྱི་མིག་གིས་སེམས་ཅན་ཐམས་ཅད་ལ་བླྟའང་སེམས་ཅན་གྱི་འདུ་ཤེས་ཀྱང་མི་སྐྱེད་
[045-289a7] ལ༑ རློམ་སེམས་ཀྱང་མི་བྱེད་དོ། །འགྲོ་བ་ཐམས་ཅད་ཀྱི་སྐད་རྒྱ་མཚོ་ཡང་ཉན་ཏེ། ཚིག་གི་ལམ་ཐམས་ཅད་ལ་མངོན་པར་ཞེན་པ་མེད་པས་རློམ་སེམས་སུ་བྱེད་པ་མེད་དོ། །དེ་བཞིན་གཤེགས་


[045-289b0] [289B] 
[045-289b1] ཆོས་ཀྱི་ལུས་ཡོངས་སུ་ཤེས་པས་རློམ་སེམས་སུ་བྱེད་པའང་མེད་དེ། །དེ་བཞིན་གཤེགས་པ་ཐམས་ཅད་ཀྱི་འཁོར་ལོ་ཡོངས་སུ་འཛིན་ཀྱང། ཆོས་ཀྱི་རང་བཞིན་ཁོང་དུ་ཆུད་པས་
[045-289b2] རློམ་སེམས་སུ་བྱེད་པ་མེད་དོ། །སེམས་ཀྱི་སྐད་ཅིག་རེ་རེ་ལ་ཆོས་ཀྱི་དབྱིངས་ཐམས་ཅད་རྒྱས་པར་འགེངས་ཀྱང་ཆོས་ཉིད་སྒྱུ་མའི་རང་བཞིན་ཁོང་དུ་ཆུད་པས་རློམ་སེམས་སུ་བྱེད་པ་མེད་དོ། །རིགས་ཀྱི་བུ། ཁོ་མོས་ནི་བྱང་
[045-289b3] ཆུབ་སེམས་དཔའི་རྣམ་པར་ཐར་པ་རློམ་སེམས་ཐམས་ཅད་ཡོངས་སུ་བཅོམ་པ་འདི་ཤེས་པར་ཟད་ན། ཁོ་མོས་བྱང་ཆུབ་སེམས་དཔའ་ཆོས་ཀྱི་དབྱིངས་མཐའ་དང་དབུས་མེད་པ་ལ་ཞུགས་པ། ཆོས་ཐམས་ཅད་ལ་
[045-289b4] རློམ་སེམས་མེད་པར་གནས་ཀྱང་སྐྱིལ་མོ་ཀྲུང་གཅིག་གིས་ཆོས་ཀྱི་དབྱིངས་ཐམས་ཅད་རྒྱས་པར་འགེངས་པ། སངས་རྒྱས་ཀྱི་ཞིང་ཐམས་ཅད་རང་གི་ལུས་སུ་འདུས་པར་སྟོན་ཀྱང། སྐད་ཅིག་གཅིག་གིས་དེ་བཞིན་
[045-289b5] གཤེགས་པ་ཐམས་ཅད་ཀྱི་དྲུང་དུ་འདོང་བ། ལུས་ལ་སངས་རྒྱས་ཀྱི་རྫུ་འཕྲུལ་ཐམས་ཅད་འབྱུང་ཞིང་རྒྱུ་བ། སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པ་བ་སྤུའི་ཉག་མ་གཅིག་གིས་སྤམས་ཤིང་
[045-289b6] མངོན་པར་འཕེན་པ། རང་གི་བ་སྤུའི་བུ་གར་འཇིག་རྟེན་གྱི་ཁམས་བརྗོད་དུ་མེད་པའི་ཡང་བརྗོད་དུ་མེད་པའི་འདུ་བ་དང། འཇིག་པའི་བསྐལ་པ་ཡོངས་སུ་སྟོན་པ། སྐད་ཅིག་གཅིག་ལ་བསྐལ་པ་བརྗོད་
[045-289b7] དུ་མེད་པའི་ཡང་བརྗོད་དུ་མེད་པར་གནས་པ་མཉན་པ་ཉིད་ཀྱིས་ཡང་དག་པར་འཛུད་པ། སྐད་ཅིག་གཅིག་གིས་བརྗོད་དུ་མེད་པའི་ཡང་བརྗོད་དུ་མེད་པའི་བསྐལ་པར་འཁོད་པ་དེ་དག་གི་སྤྱོད་པ་ཤེས་པའམ་


[045-290a0] [290A] 
[045-290a1] ༄༅། །ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ཀྱི་ཡུལ་བགྲོད་དཀའ་བ་ན། གྲོང་ཁྱེར་རིན་པོ་ཆེའི་རྒྱན་ཞེས་བྱ་བ་ཡོད་དེ། དེ་ན་བཅོམ་པ་
[045-290a2] མ་ལྷའི་བཤེས་གཉེན་མ་ཞེས་བྱ་བ་འདུག་གི་དེའི་གན་དུ་སོང་ལ་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་
[045-290a3] ནས་ཚོང་དཔོན་གྱི་བུ་ནོར་བཟང་གིས། དགེ་སློང་མ་སེང་གེ་རྣམ་པར་བསྒྱིངས་པའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། དགེ་སློང་མ་སེང་གེ་རྣམ་པར་བསྒྱིངས་པ་ལ་ལན་བརྒྱ་སྟོང་དུ་མར་གཡས་
[045-290a4] ཕྱོགས་སུ་བསྐོར་བ་བྱས་ནས། ཡང་དང་ཡང་དུ་བལྟས་ཏེ། དགེ་སློང་མ་སེང་གེ་རྣམ་པར་བསྒྱིངས་པའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང། ཤེས་རབ་ཀྱི་སྣང་བ་ཆེན་པོ་དེས་སེམས་
[045-290a5] སྣང་བར་གྱུར་པ་དེ། ཐམས་ཅད་མཁྱེན་པའི་ཡེ་ཤེས་སྣང་བ་དེ་ལ་ནི་སེམས། ཆོས་ཉིད་ཀྱི་རང་བཞིན་གྱི་སྟོབས་སྣང་བ་དེ་ལ་ནི་ཡང་དག་པར་རྗེས་སུ་ལྟ། སེམས་ཅན་ཐམས་ཅད་ཀྱི་སྐད་རྣམ་པར་
[045-290a6] དམིགས་པའི་མཛོད་ཀྱི་གཟུངས་ཀྱི་ཚུལ་དེ་ནི་བརྟན་པར་བྱེད། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་ཡང་དག་པར་འཛིན་པའི་གཟུངས་ཀྱི་ཚུལ་དེ་ནི་ཤིན་ཏུ་རྒྱ་ཆེ་བར་བྱེད་སྙིང་
[045-290a7] རྗེ་ཆེན་པོ་འགྲོ་བ་ཐམས་ཅད་ཀྱི་སྐྱབས་སུ་གྱུར་པའི་སྟོབས་དེ་ནི་ཉེ་བར་སྟོན། ཆོས་ཐམས་ཅད་ཀྱི་ཚུལ་སྣང་བའི་སྒོ་ནས་ཡང་དག་པར་འབྱུང་བའི་ཐམས་ཅད་མཁྱེན་པ་ཉིད་ཀྱི་ཤུགས་དེ་ལ་ནི་


[045-290b0] [290B] 
[045-290b1] ཆོས་ཀྱི་དབྱིངས་རྒྱ་ཆེན་པོའི་དཀྱིལ་འཁོར་རྒྱས་པར་འགེངས་པའི་སྨོན་ལམ་ཡོངས་སུ་དག་པ་དེའི་རྗེས་སུ་ནི་འབྲང། ཆོས་ཐམས་ཅད་ཀྱི་ཕྱོགས་སྣང་བར་བྱེད་པའི་ཡེ་ཤེས་ཀྱི་འོད་དེ་ནི་
[045-290b2] ཤིན་ཏུ་གསལ་བར་བྱེད། ཆོས་ཐམས་ཅད་ཀྱི་ཕྱོགས་བཅུའི་འཇིག་རྟེན་གྱི་ཁམས་རྣམ་པར་ཕྱེ་བ་རྒྱས་པར་འགེངས་པའི་མངོན་པར་ཤེས་པའི་སྟོབས་དེ་ནི་མངོན་པར་སྒྲུབ། བྱང་ཆུབ་སེམས་དཔའི་ལམ་
[045-290b3] དང་དྲན་པ་ཐམས་ཅད་ཉེ་བར་བླངས་པས་བརྩམས་པ་མཐར་དབྱུང་བའི་སྨོན་ལམ་དེ་ནི་ཡོངས་སུ་རྫོགས་པར་བྱེད་ཅིང། མཐར་གྱིས་ཡུལ་བགྲོད་དཀའ་བའི་གྲོང་ཁྱེར་རིན་པོ་ཆེའི་རྒྱན་གང་ན་བ་དེར་ཕྱིན་ཏེ་
[045-290b4] བཅོམ་པ་མ་ལྷའི་བཤེས་གཉེན་མ་ཡོངས་སུ་ཚོལ་ཚོལ་བ་དང། དེ་ལ་བཅོམ་པ་མ་ལྷའི་བཤེས་གཉེན་གྱི་ཡོན་ཏན་མངོན་པར་མི་ཤེས་ལ། ཡེ་ཤེས་ཀྱི་སྤྱོད་ཡུལ་གྱི་ཚུལ་ལ་མི་མཁས་པའི་མི་ཇི་སྙེད་པ་
[045-290b5] དེ་དག་འདི་སྙམ་དུ་སེམས་ཏེ། མི་འདི་དེ་ལྟར་ཞི་ཞིང་དུལ་བའི་དབང་པོ་དང་ལྡན་ལ། དེ་ལྟར་ཤེས་བཞིན་དང་ལྡན་ཏེ། དེ་ལྟར་འཁྲུལ་པ་མེད་ཅིང། དེ་ལྟར་ཡིད་འཁྲུག་པ་མེད་ལ། དེ་ལྟར་གཉའ་ཤིང་གང་
[045-290b6] ཙམ་དུ་ལྟ་སྟེ། དེ་ལྟར་གནོད་པས་མི་ཚུགས་ཤིང། དེ་ལྟར་མཚན་མར་མི་འཛིན་ལ་གཟུགས་ཀྱི་རྣམ་པ་ཐམས་ཅད་ལ་གཡེང་བ་མེད་བའི་མིག་དང་ལྡན་ཏེ། ཡིད་ལ་བྲེལ་བ་མེད་ཅིང། བསམ་པ་ཟབ་ལ་
[045-290b7] མངོན་པར་མཛེས་ཏེ། རྒྱ་མཚོ་ལྟར་འདུག་ཅིང་སེམས་མི་ཉམས་མི་འཁྲུག་པ་དེ་ལ། བཅོམ་པ་མ་ལྷའི་བཤེས་གཉེན་མས་ཀོ་ཅི་ཞིག་བྱ་འདི་ལྟ་བུ་དག་ནི་འདོད་ཆགས་ལ་དགའ་བ་མེད་དེ། སེམས་ཕྱིན་ཅི་


[045-291a0] [291A] 
[045-291a1] ༄༅། །ལོག་དང་ལྡན་ཡང་མི་སྲིད་དོ། །འདི་ལྟ་བུ་དག་ནི་སྡུག་ཅིང་གཙང་བའི་འདུ་ཤེས་ཡོངས་སུ་རྒྱུ་བ་མེད་དེ། འདི་ལྟ་བུ་དག་ནི་འདོད་པས་འཁོལ་ཀྱང་མི་སྲིད་དོ། །འདི་ལྟ་
[045-291a2] བུ་དག་ནི་བུད་མེད་ཀྱི་དཔང་དུ་འགྱུར་བ་མེད་དེ། འདི་ལྟ་བུ་དག་ནི་བདུད་ཀྱི་སྤྱོད་ཡུལ་ལ་སྤྱོད་ཀྱང་མི་སྲིད་དོ། །འདི་ལྟ་བུ་དག་ནི་བདུད་ཀྱི་ཡུལ་ལ་ཆགས་པ་མེད་དེ། འདི་ལྟ་བུ་དག་ནི་འདོད་པའི་འདམ་དུ་
[045-291a3] བྱིང་ཡང་མི་སྲིད་དོ། །འདི་ལྟ་བུ་དག་ནི་བདུད་ཀྱི་ཞགས་པས་བཅིངས་པར་འགྱུར་བ་མེད་དེ། མི་དགོས་པ་བྱེད་ཀྱང་མི་སྲིད་དོ་སྙམ་མོ། །གང་ཡང་བཅོམ་པ་མ་ལྷའི་བཤེས་གཉེན་མའི་ཡོན་ཏན་གྱི་ཁྱད་པར་
[045-291a4] མངོན་པར་ཤེས་ཤིང། ཡེ་ཤེས་ཀྱི་སྤྱོད་ཡུལ་མངོན་དུ་གྱུར་པ་དེ་དག་ནི་འདི་སྐད་ཅེས་འཛེར་ཏེ། རིགས་ཀྱི་བུ། དེ་ལྟར་ཁྱོད་བཅོམ་པ་མ་ལྷའི་བཤེས་གཉེན་མ་ལ་ཡོངས་སུ་དྲི་བར་སེམས་པ་ནི། ཁྱོད་ཀྱང་
[045-291a5] ཐོབ་པར་བྱ་བ་ལེགས་པར་ཐོབ་པ་སྟེ། ལེགས་སོ། །ལེགས་སོ། །ཁྱོད་ནི་ངེས་པར་སངས་རྒྱས་སུ་སྨོན་པའོ། །ཁྱོད་ནི་བདག་ངེས་པར་སེམས་ཅན་ཐམས་ཅད་ཀྱི་གནས་སུ་བསྒྱུར་བར་འདོད་པའོ། །ཁྱོད་ནི་ངེས་
[045-291a6] པར་སེམས་ཅན་ཐམས་ཅད་ཀྱི་འདོད་ཆགས་ཀྱི་ཟུག་རྔུ་དབྱུང་བར་འདོད་པའོ། །ཁྱོད་ནི་ངེས་པར་སྡུག་ཅིང་གཙང་བའི་འདུ་ཤེས་རྣམ་པར་གཏོར་བར་འདོད་པའོ། །རིགས་ཀྱི་བུ། འདེ་རེ། བཅོམ་པ་མ་ལྷའི་བཤེས་
[045-291a7] གཉེན་མ་ནི་གྲོང་ཁྱེར་གྱི་ལམ་གྱི་སུམ་མདོའི་བྱང་ཕྱོགས་ལོགས་ཤིག་ན་རང་གི་ཁྱིམ་ན་འདུག་གོ་དེ་ནས་ཚོང་དཔོན་གྱི་བུ་ནོར་བཟང་གིས་ཚིག་འདི་ཐོས་ནས། དགའ་རངས་ཏེ་མགུ་ཞིང་ཉམས་བདེ་ལ་


[045-291b0] [291B] 
[045-291b1] ཡིད་བདེ་བ་སྐྱེས་ནས་བཅོམ་པ་མ་ལྷའི་བཤེས་གཉེན་མའི་ཁྱིམ་གང་ན་བ་དེར་ཕྱིན་ནས། དེའི་ཁྱིམ་ཆེ་ཞིང་ཡངས་ལ་རིན་པོ་ཆེའི་རབ་རིམ་པ་བཅུས་བསྐོར་བ། རིན་པོ་ཆེའི་ཏ་ལའི་ཕྲེང་བ་རིམ་
[045-291b2] པ་བཅུས་ཀུན་ནས་བསྐོར་བ། འོབས་སྤོས་ཆུས་གང་བ། ལྷ་རྫས་ཀྱི་རིན་པོ་ཆེའི་པདྨོ་དང། ཨུཏྤ་ལ་དང། ཀུ་མུད་དང། མེ་ཏོག་པུན་ད་རི་ཀས་ཆུ་ཡོངས་སུ་ཁེབས་པ། ཡན་ལག་བརྒྱད་དང་ལྡན་པའི་
[045-291b3] ཆུས་ཡོངས་སུ་གང་བ། གཞི་གསེར་གྱི་བྱེ་མ་འདལ་བ། སྤོས་ཡིད་དུ་འོང་བ་དང་འདྲེས་པའི་ཆུ་དྲི་ཞིམ་པོས་གང་བ། རིན་པོ་ཆེ་སིལ་མ་མང་པོས་ཤིན་ཏུ་བརྒྱན་པ། རིམ་པ་བཅུས་ཀུན་ནས་བསྐོར་བ། རིན་པོ་
[045-291b4] ཆེ་ཐམས་ཅད་ལས་བྱས་པའི་ཁང་པ་དང། གཞལ་མེད་ཁང་དང་ཁང་པ་བརྩེགས་པས་རྣམ་པར་དཀྲིགས་ཤིང། བ་གམ་དང། རྟ་བབས་དང། སྐར་ཁུང་གི་ཤར་བུ་དང། ཟླ་གམ་དང། སེང་གེའི་ཤིང་
[045-291b5] ཐགས་དང། སྣང་བའི་རྒྱལ་མཚན་ལ་སོགས་པ། རིན་པོ་ཆེ་སྣ་ཚོགས་ཀྱི་འོད་ཀྱིས་འབར་བ། རིན་པོ་ཆེ་རྣམ་པ་སྣ་ཚོགས་གྲངས་མེད་པའི་འབྱུང་གནས་ཀྱིས་བརྒྱན་པ། རིན་པོ་ཆེའི་དགར་བཻ་ཌཱུརྱ་ས་
[045-291b6] སྤྲས་པའི་གཡི་དང་ལྡན་པ། ལྷ་རྫས་ཀྱི་སྤོས་ཞིམ་པོ་ཐམས་ཅད་ཀྱིས་འཁོར་ཐམས་ཅད་ནས་བདུགས་ཤིང་བསངས་པ། ཨ་ག་རུ་ནག་པོ་མཆོག་གི་བདུག་སྤོས་ཀྱིས་དྲི་ཞིམ་པར་བདུགས་
[045-291b7] པ༑ སྤོས་ཀྱི་བྱུགས་པས་འཁོར་ཀུན་ནས་བྱུགས་པ། རིན་པོ་ཆེ་སྣ་ཚོགས་ཀྱི་ལན་ཀན་གྱིས་རྩིག་ངོས་ཀུན་དུ་བྲེས་པ། སྟེང་འཛམ་བུ་ཆུ་ཀླུང་གི་གསེར་གྱི་དྲ་བ་རིན་པོ་ཆེ་སྣ་ཚོགས་ཀྱིས་རབ་ཏུ་སྤྲས་པས་


[045-292a0] [292A] 
[045-292a1] ༄༅། །ཀུན་ནས་བཀབ་པ། གསེར་གྱི་དྲིལ་གྱི་དྲ་བ་བརྒྱ་སྟོང་རླུང་གིས་བསྐྱོད་ཅིང་འཁྲོལ་བའི་སྒྲ་ཡིད་དུ་འོང་ཞིང་སྙན་པ་འབྱུང་བ། རིན་པོ་ཆེ་ཐམས་ཅད་ཀྱི་མེ་ཏོག་གི་སྤྲིན་
[045-292a2] སིལ་མ་ཀུན་ཏུ་བཀྲམ་པས་རིན་པོ་ཆེའི་མེ་ཏོག་གི་རྒྱན་དང་ལྡན་པ། རིན་པོ་ཆེ་སྣ་ཚོགས་ཐམས་ཅད་ཀྱི་རྒྱལ་མཚན་བསྒྲེང་བས་སྒོ་ཤིན་ཏུ་བརྒྱན་པ། ནོར་བུ་རིན་པོ་ཆེ་སྣ་ཚོགས་ཀྱི་འོད་ཀྱི་དྲ་
[045-292a3] བ་སྣང་བ་མུ་མེད་པར་བརྗོད་དུ་ཡོད་པ། རིན་པོ་ཆེ་བྱུ་རུའི་སྡོང་པོ་དང། རྡོ་རྗེ་དང། མན་ཤེལ་ལ་སོགས་པའི་གཏེར་བརྒྱ་སྟོང་ཀུན་གྱིས་ཤེས་པ་ཕུན་སུམ་ཚོགས་པས་མཛོད་མི་ཟད་པ་དང་
[045-292a4] ལྡན་པ། བཟའ་ཤིང་གི་ར་བ་ཆེན་པོ་བཅུས་བརྒྱན་པ་མཐོང་སྟེ་དེ་ན་བཅོམ་པ་མ་ལྷའི་བཤེས་གཉེན་མ། གཟུགས་མཛེས་ཤིང་བཟང་ལ་བལྟ་ན་སྡུག་པ། གྱ་ནོམ་པའི་ཁ་དོག་དམ་
[045-292a5] པ་རྒྱས་པ་དང་ལྡན་པ། གསེར་གྱི་ཁ་དོག་ལྟར་འདུག་པའི་མདོག་ཅན། སྐྲ་མཐོན་མཐིང་དུ་འདུག་པ། ལུས་ཀྱི་ཡན་ལག་དང། ཉིང་ལག་ཚུལ་དང་འདྲ་བར་རྣམ་པར་གྲུབ་པ། འདོད་
[045-292a6] པའི་ཁམས་ཀྱི་ལྷ་དང། མི་ཐམས་ཅད་ལས་འཕགས་པའི་ཁ་དོག་དང། གཟུགས་དང། དབྱིབས་མཛེས་པ་དང་ལྡན་པ། ཚངས་པ་ལས་ཀྱང་འདས་པའི་དབྱངས་ཀྱི་ཡན་ལག་དང་ལྡན་པ་
[045-292a7] སེམས་ཅན་ཐམས་ཅད་ཀྱི་སྒྲ་སྐད་ཀྱི་ཚུལ་ལ་མཁས་པ། རྒྱན་ཐམས་ཅད་དང་ལྡན་ཞིང་ཡིད་དུ་འོང་བའི་དབྱངས་ཅན། རྣམ་པར་ཐར་པ་ཡི་གེའི་འཁོར་ལོའི་རྒྱན་ལ་མཁས་པ་དང་ལྡན་པ་


[045-292b0] [292B] 
[045-292b1] ཆོས་ཀྱི་ཡེ་ཤེས་སྒྱུ་མ་ལ་མཁས་པར་བསླབས་པ། བྱང་ཆུབ་སེམས་དཔའི་ཐབས་དང་ཚུལ་རྣམ་པ་ཐམས་ཅད་དུ་ཐོབ་པ། རིན་པོ་ཆེའི་ལྷབ་
[045-292b2] ལྷུབ་སྣ་ཚོགས་ཀྱིས་རྣམ་པར་བརྒྱན་པའི་ལུས་ཡིད་དུ་འོང་བ་དང་ལྡན་པ། རིན་པོ་ཆེ་ཐམས་ཅད་ལས་བྱས་པའི་དྲ་བ་འོད་ཤིན་ཏུ་གསལ་བས་ལུས་རབ་ཏུ་བརྒྱན་པ། ལྷ་རྫས་ཀྱི་ནོར་བུ་རིན་པོ་ཆེའི་
[045-292b3] རྒྱན་དང། ལྷབ་ལྷུབ་གྲངས་མེད་པས་རབ་ཏུ་བརྒྱན་པས་ལུས་ཤིན་ཏུ་འབར་བ། ནོར་བུ་རིན་པོ་ཆེ་དམ་པ་ཡིད་བཞིན་གྱི་རྒྱལ་པོའི་ཅོད་པན་ཐོགས་པ། རིན་བོ་ཆེ་བཻ་ཌཱུརྱའི་ཕྲེང་བ་མདོ་ཟུངས་རྡོ་རྗེ་
[045-292b4] རིན་པོ་ཆེ་སྣ་ཚོགས་དང། ནོར་བུ་རིན་པོ་ཆེ་སེང་གེ་མཛེས་པ་སྣ་ཚོགས་བཀྱེ་བ་མགུལ་ན་ཐོགས་པ། དགེ་བའི་རྩ་བ་སྤྱད་པ་ལ་བསྐལ་པ་མཐུན་པ་དང། སྨོན་ལམ་གཅིག་པའི་འཁོར་མང་པོ་
[045-292b5] གཞན་གྱིས་མི་ཕྱེད་ཅིང་ཡིད་དུ་འོང་བ་དང་ལྡན་པ། བསོད་ནམས་དང། ཡེ་ཤེས་ཀྱི་ཚོགས་ཆེན་པོའི་གཏེར་མི་ཟད་པའི་མཛོད་དང་ལྡན་པ་འདུག་པ་མཐོང་སྟེ། དེས་ཁྱིམ་དེ་དག་ཐམས་ཅད་
[045-292b6] དང། རིན་པོ་ཆེའི་གནས་དང། གཞལ་མེད་ཁང་གི་རྒྱན་དེ་དག་ཐམས་ཅད་ཀྱང་རང་གི་ལུས་ལས་བྱུང་བའི་འོད་དགའ་བར་བྱེད་པ་ལུས་བདེ་བ་དང་སིམ་པ་སྐྱེད་པ། སེམས་ཁོང་ནས་
[045-292b7] དགའ་བར་བྱེད་པས་གསལ་ཞིང་སྣང་བར་བྱས་པ་མཐོང་ངོ། །དེ་ནས་ཚོང་དཔོན་གྱི་བུ་ནོར་བཟང་གིས། བཅོམ་པ་མ་ལྷའི་བཤེས་གཉེན་མའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ་


[045-293a0] [293A] 
[045-293a1] ༄༅། །མདུན་དུ་འདུག་ནས་ཐལ་མོ་སྦྱར་ཏེ་འདི་སྐད་ཅེས་སྨྲས་སོ། །འཕགས་མ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་
[045-293a2] བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་མ་ནི། བྱང་ཆུབ་སེམས་དཔའ་རྣམས་ལ་གདམས་
[045-293a3] ངག་དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་
[045-293a4] འཕགས་མས་བདག་ལ་བསྟན་དུ་གསོལ། དེས་སྨྲས་པ། རིགས་ཀྱི་བུ། ཁོ་མོས་ནི། བྱང་ཆུབ་སེམས་དཔའི་རྣམ་པར་ཐར་པ་འདོད་ཆགས་དང་བྲལ་བའི་མཐར་ཕྱིན་པ་ཞེས་བྱ་བ་ཐོབ་སྟེ།།
[045-293a5] རིགས་ཀྱི་བུ། དེ་ལྟར་ཁོ་མོ་ནི་ལྷ་རྣམས་ལ་ལྷ་མོའི་གཟུགས་དང་།བ་དོག་དང། དབྱིབས་དང། ཆུ་ཞེང་ལས་ཀྱང་ལྷག་པར་ཁ་དོག་གསལ་བ་དང། རྣམ་པར་དག་པས་ཅི་ལ་མོས་པ་བཞིན་
[045-293a6] དུ་སྣང་པར་བྱེད་དོ། །དེ་བཞིན་དུ་ཀླུ་དང། གནོད་སྦྱིན་དང། དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང་ལྟོ་འཕྱེ་ཆེན་པོ་དང། མི་དང། མི་མ་ཡིན་པ་རྣམས་ལ་
[045-293a7] ཡང་བུད་མེད་ཀྱི་གཟུགས་དང། ཁ་དོག་དང། དབྱིབས་དང། ཆུ་ཞེང་ལྷག་པར་འོད་གསལ་ཞིང་རྣམ་པར་དག་པས་ཅི་ལ་མོས་པ་བཞིན་དུ་སྣང་བར་བྱེད་དོ། །སེམས་ཅན་གང་འདོད་


[045-293b0] [293B] 
[045-293b1] མོའི་དྲུང་དུ་འོངས་ན་ཡང། དེ་དག་ཐམས་ཅད་ལ་ཁོ་མོ་ནི་འདོད་ཆགས་དང་བྲལ་བར་འགྱུར་བའི་ཕྱིར་ཆོས་སྟོན་ཏེ། དེ་དག་གིས་ཆོས་
[045-293b2] དེ་ཐོས་ནས་ཀྱང་འདོད་ཆགས་དང་བྲལ་བ་ཐོབ་པར་འགྱུར་རོ་།བྱང་ཆུབ་སེམས་དཔའི་ཏིང་ངེ་འཛིན་ཆགས་པ་མེད་པ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་ཁོ་མོ་མཐོང་མ་ཐག་ཏུ་འདོད་
[045-293b3] ཆགས་དང་བྲལ་བར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་དགའ་བ་དང་ལྡན་པ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་གཏམ་བྱས་པ་ཙམ་གྱིས་འདོད་ཆགས་དང་བྲལ་བ་ཐོབ་
[045-293b4] པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་ཆགས་པ་མེད་པའི་དབྱངས་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་ལག་ནས་བཟུང་བ་ཙམ་གྱིས་འདོད་ཆགས་དང་བྲལ་བ་ཐོབ་
[045-293b5] བར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཀྱི་ཞིང་ཐམས་ཅད་དུ་རྗེས་སུ་འགྲོ་ཞིང་གནས་པ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་གཅིག་ཏུ་འགྲོགས་པ་ཙམ་
[045-293b6] གྱིས་འདོད་ཆགས་དང་བྲལ་བ་ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་བྲལ་བས་སྣང་བ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་བལྟས་པ་ཙམ་གྱིས། འདོད་ཆགས་
[045-293b7] དང་བྲལ་བ་ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་རབ་ཏུ་ཞི་བའི་རྣམ་པར་བརྒྱན་ཅེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་གླལ་བ་ཙམ་གྱིས་འདོད་ཆགས་དང་བྲལ་


[045-294a0] [294A] 
[045-294a1] ༄༅། །བ་ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་ཕས་ཀྱི་རྒོལ་བ་རྣམ་པར་འཐོར་བ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་མིག་བཙུམས་པ་ཙམ་གྱིས་
[045-294a2] འདོད་ཆགས་དང་བྲལ་བ་ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་སངས་རྒྱས་ཀྱི་ཡུལ་སྣང་བ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་པང་དུ་ཁྱུད་པ་ཙམ་གྱིས་འདོད་
[045-294a3] ཆགས་དང་བྲལ་བ་ཐོབ་པར་འགྱུར་ཏེ། བྱང་ཆུབ་སེམས་དཔའི་ཏིང་ངེ་འཛིན་འགྲོ་བ་ཐམས་ཅད་ཡོངས་སུ་སྡུད་ཅིང་མི་གཏོང་བའི་སྙིང་པོ་ཞེས་བྱ་བ་ཡང་རབ་ཏུ་འཐོབ་བོ། །ལ་ལ་ནི་འོ་
[045-294a4] བྱས་པ་ཙམ་གྱིས་འདོད་ཆགས་དང་བྲལ་བ་ཐོབ་པར་འགྱུར་ཏེ་བྱང་ཆུབ་སེམས་དཔའི་ཏིང་ངེ་འཛིན་འགྲོ་བ་ཐམས་ཅད་བསོད་ནམས་ཀྱི་མཛོད་ལ་རེག་པར་བྱེད་པ་ཞེས་བྱ་བ་ཡང་རབ་
[045-294a5] ཏུ་འཐོབ་བོ། །དེ་ལྟར་ཁོ་མོ་ནི་སེམས་ཅན་གང་ཇི་སྙེད་ཅིག་ཁོ་མོའི་དྲུང་དུ་འོང་བ་དེ་དག་ཐམས་ཅད་ཀྱང། བྱང་ཆུབ་སེམས་དཔའི་རྣམ་པར་ཐར་པ་འདོད་ཆགས་དང་བྲལ་བའི་མཐར་
[045-294a6] ཕྱིན་པ། ཐམས་ཅད་མཁྱེན་པའི་ས་ཆགས་པ་མེད་པ་ལ་མངོན་དུ་གྱུར་པ་འདི་ཉིད་ལ་རབ་ཏུ་འགོད་དོ། །སྨྲས་པ། འཕགས་མ་ཁྱོད་དེ་ལྟ་བུའི་ཕུན་སུམ་ཚོགས་པ་དང་ལྡན་པ་དེ་
[045-294a7] ཁྱོད་ཀྱིས་དགེ་བའི་རྩ་བ་ནི་གང་དུ་བསྐྱེད། འཕྲིན་ལས་ནི་ཇི་ལྟ་བུ་ཞིག་བཞུགས། སྨྲས་པ། རིགས་ཀྱི་བུ། ཁོ་མོས་དྲན་ན་འདས་པའི་དུས་ཤིག་ན། དེ་བཞིན་གཤེགས་པ་དགྲ་


[045-294b0] [294B] 
[045-294b1] ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་ན་མེད་པར་སྐྱེས་བུ་འདུལ་བའི་ཁ་ལོ་སྒྱུར་བ། ལྷ་དང་
[045-294b2] མིའི་སྟོན་པ་སངས་རྒྱས་བཅོམ་ལྡན་འདས་ཤིན་ཏུ་མཐོ་བར་གཤེགས་པ་ཞེས་བྱ་བ་འཇིག་རྟེན་དུ་བྱུང་སྟེ། དེ་བཞིན་གཤེགས་པ་ཤིན་ཏུ་མཐོ་བར་གཤེགས་པ་དེ། སེམས་ཅན་རྣམས་
[045-294b3] ལ་ཐུགས་བརྩེ་བའི་སྐུ་དོན་དུ། རྒྱལ་པོའི་གནས་སྒོ་བཟང་པོ་ཞེས་བྱ་བར་གཤེགས་ནས། སྒོའི་ཐེམ་པ་ལ་ཞབས་ཀྱིས་ནོན་པའི་ཚེ་གྲོང་ཁྱེར་དེ་ཐམས་ཅད་ཀྱང་རབ་ཏུ་གཡོས་ནས་
[045-294b4] ཡངས་ཤིང་རྒྱ་ཆེ་ལ། རིན་པོ་ཆེ་དུ་མ་ལས་བྱས་པར་ཡོངས་སུ་གྲུབ་པར་གྱུར་ཏེ། སྟེང་གི་བར་སྣང་ཡང་རིན་པོ་ཆེ་མང་པོའི་འོད་ཀྱིས་རྣམ་པར་བརྒྱན་པ་དང། རིན་པོ་ཆེའི་མེ་ཏོག་སྣ་
[045-294b5] ཚོགས་ཀྱིས་ཡོངས་སུ་གང་བ་དང། ལྷ་རྫས་ཀྱི་རོལ་མོ་སྣ་ཚོགས་ཀྱི་སྒྲ་རབ་ཏུ་འབྱུང་བ་དང། ལྷའི་ལུས་ཀྱི་སྤྲིན་ཚད་མེད་པར་རྒྱ་ཆེ་བས་ཁེབས་པར་གྱུར་ཏོ། །རིགས་ཀྱི་བུ། ཁོ་མོ་
[045-294b6] ཡང་དེའི་ཚེ། ཚོང་དཔོན་གྱི་ཆུང་མ་ཞིག་ཏུ་གྱུར་ཏེ། བློ་གྲོས་བཟང་མོ་ཞེས་བྱའོ། །དེ་ནས་ཁོ་མོ་ཆོ་འཕྲུལ་གྱིས་ཡང་དག་པར་བསྐུལ་ནས། ཁྱིམ་ཐབ་དང་ལྷན་ཅིག་ཏུ་དོང་དོང་སྟེ་
[045-294b7] དེ་བཞིན་གཤེགས་པ་གྲོང་བར་གྱི་སྲང་དུ་གཤེགས་པ་ལ་དད་པ་རྒྱ་ཆེན་པོ་སྐྱེས་ཏེ། ཁོ་མོས་རིན་པོ་ཆེའི་དྲིལ་བུ་གཅིག་ཅིག་ཕུལ་ལོ། །དེའི་ཚེ་འཇམ་དཔལ་གཞོན་ནུར་གྱུར་པ་


[045-295a0] [295A] 
[045-295a1] ༄༅། །ཡང། བཅོམ་ལྡན་འདས་དེ་བཞིན་གཤེགས་པ་ཤིན་ཏུ་མཐོ་བར་གཤེགས་པའི་ཞམ་འབྲིང་ན་འདུག་སྟེ། དེས་ཁོ་མོ་བླ་ན་མེད་པ་ཡང་དག་པར་རྫོགས་པའི་
[045-295a2] བྱང་ཆུབ་ཏུ་སེམས་བསྐྱེད་དོ། །རིགས་ཀྱི་བུ། ཁོ་མོས་བྱང་ཆུབ་སེམས་དཔའི་རྣམ་པར་ཐར་པ་འདོད་ཆགས་དང་བྲལ་བའི་མཐར་ཕྱིན་པ་འདི་ཤེས་པར་ཟད་ན། ཁོ་མོས་བྱང་ཆུབ་
[045-295a3] སེམས་དཔའི་ཐབས་དང། ཡེ་ཤེས་མཐའ་ཡས་པ་ལ་གནས་པ། བསོད་ནམས་རྒྱ་ཆེ་ཞིང་ཡངས་པའི་མཛོད་དང་ལྡན་པ། ཡེ་ཤེས་ཀྱི་ཡུལ་ལ་ཐུབ་པ་མེད་པ་དེ་དག་གི་སྤྱོད་པ་ཤེས་
[045-295a4] པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། གྲོང་ཁྱེར་དགེ་བའི་ཕ་རོལ་ཏུ་ཕྱིན་པ་ཞེས་བྱ་བ་ཡོད་དེ། དེ་ན་ཁྱིམ་བདག་ནན་ཁུགས་
[045-295a5] ཞེས་བྱ་བ། དེ་བཞིན་གཤེགས་པའི་མཆོད་རྟེན་ཙན་དན་གྱི་ཁྲི་འཕང་ཅན་ལ་མཆོད་པ་བྱེད་པ་ཞིག་འདུག་གི་དེའི་གན་དུ་སོང་ལ་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་
[045-295a6] དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག། དེ་ནས་ཚོང་དཔོན་གྱི་བུ་ནོར་བཟང་གིས། བཅོམ་པ་མ་ལྷའི་བཤེས་གཉེན་མའི་རྐང་པ་གཉིས་ལ་སྤྱི་བོས་
[045-295a7] ཕྱག་འཚལ་ཏེ། བཅོམ་པ་མ་ལྷའི་བཤེས་གཉེན་མ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། བཅོམ་པ་མ་ལྷའི་བཤེས་གཉེན་


[045-295b0] [295B] 
[045-295b1] །དེ་ནས་ཚོང་དཔོན་གྱི་བུ་ནོར་བཟང་གིས། གྲོང་ཁྱེར་དགེ་བའི་ཕ་རོལ་ཏུ་ཕྱིན་པར་ཁྱིམ་བདག་ནན་ཁུགས་ཀྱི་ཁྱིམ་གང་ན་བ་དེར་ཕྱིན་ནས། ཁྱིམ་བདག་ནན་ཁུགས་ཀྱི་རྐང་པ་
[045-295b2] གཉིས་ལ་སྤྱི་བོས་ཕྱག་འཚལ་ཏེ། མདུན་དུ་འདུག་ནས་ཐལ་མོ་སྦྱར་ཏེ་འདི་སྐད་ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་
[045-295b3] ན་ཇི་ལྟར་བྱང་ཆུབ་སེམས་དཔས། བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི་བྱང་ཆུབ་སེམས་དཔའ་རྣམས་ལ་
[045-295b4] གདམས་ངག་དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་
[045-295b5] བ་འཕགས་པས་བདག་ལ་བཤད་དུ་གསོལ། །དེས་སྨྲས་པ། རིགས་ཀྱི་བུ་ཁོ་བོ་ནི་བྱང་ཆུབ་སེམས་དཔའི་རྣམ་པར་ཐར་པ་ཡོངས་སུ་མི་ཟད་པ་ཐོབ་པ་སྟེ། རིགས་ཀྱི་བུ། ཁོ་བོའི་སེམས་
[045-295b6] ཀྱི་རྒྱུད་ལས་ནི་འཇིག་རྟེན་གྱི་ཁམས་ཐམས་ཅད་ནས་ཀྱང། སེམས་ཅན་འདུལ་བའི་དབང་དུ་མཛད་པ་མ་གཏོགས་པར། འཇིག་རྟེན་གྱི་ཁམས་ཐམས་ཅད་ནས་ཀྱང་ཤིན་ཏུ་མྱ་ངན་
[045-295b7] ལས་འདའ་བའི་ཚུལ་དུ་དེ་བཞིན་གཤེགས་པ་ཡོངས་སུ་མྱ་ངན་ལས་འདས་པ་མེད་དོ། །ཡོངས་སུ་མྱ་ངན་ལས་འདའ་བ་མེད་དོ། །ཡོངས་སུ་མྱ་ངན་ལས་འདའ་བར་འགྱུར་བ་


[045-296a0] [296A] 
[045-296a1] ༄༅། །མེད་དོ༑ ༑རིགས་ཀྱི་བུ། དེ་ལྟར་ཁོ་བོ་ནི་དེ་བཞིན་གཤེགས་པའི་མཆོད་རྟེན་ཙན་དན་གྱི་ཁྲི་འཕང་གི་སྒོ་འབྱེད་པ་སྟེ། ཁོ་བོ་མཆོད་རྟེན་གྱི་སྒོ་འབྱེད་འབྱེད་པས་
[045-296a2] བྱང་ཆུབ་སེམས་དཔའི་ཏིང་ངེ་འཛིན། སངས་རྒྱས་ཀྱི་རིགས་མི་ཟད་པའི་རྒྱན་ཅེས་བྱ་བ་ཐོབ་བོ། །རིགས་ཀྱི་བུ། ཁོ་བོ་ནི་ཏིང་ངེ་འཛིན་འདི་ཉིད་ལ་སེམས་ཀྱི་སྐད་ཅིག་སྐད་ཅིག་ཏུ་མཉམ་
[045-296a3] པར་གཞོག་སྟེ། སེམས་ཀྱི་སྐད་ཅིག་ཐམས་ཅད་ལའང་ཁྱད་པར་གྱི་རྣམ་པ་དུ་མ་རབ་ཏུ་འཐོབ་བོ། །སྨྲས་པ། འཕགས་པ། ཏིང་ངེ་འཛིན་དེའི་ཡུལ་ཇི་ལྟ་བུ་ཞིག་མཆིས། སྨྲས་པ། རིགས་ཀྱི་
[045-296a4] བུ༑ ཁོ་བོ་ནི་ཏིང་ངེ་འཛིན་འདི་ལ་སྙོམས་པར་ཞུགས་པའི་ཚེ་འཇིག་རྟེན་གྱི་ཁམས་ཀྱི་རྒྱུད་འདི་སངས་རྒྱས་གཅིག་ནས་གཅིག་ཏུ་བརྒྱུད་པ། བསོད་སྐྱབས་ལ་སོགས་པ་དེ་བཞིན་
[045-296a5] གཤེགས་པ་ཐམས་ཅད་དང། གསེར་ཐུབ་དང། ལོག་པར་དད་སེལ་དང་ཐམས་ཅད་མངའ་བ་དང། གཙུག་ཏོར་ཅན་དང། རྣམ་པར་གཟིགས་དང་རྒྱལ་དང། རྫོགས་མཛད་དང། གྲགས་མཆོག་
[045-296a6] དང། པདྨོའི་བླ་ལ་སོགས་པ། དེ་བཞིན་གཤེགས་པ་ཐམས་ཅད་ཀྱང་སངས་རྒྱས་མཐོང་བའི་མཚམས་འབྲེལ་བས། སངས་རྒྱས་གཅིག་ནས་གཅིག་ཏུ་བརྒྱུད་པ་རྒྱུན་མི་འཆད་པའི་ཚུལ་གྱིས་
[045-296a7] མངོན་སུམ་དུ་མཐོང་སྟེ། སེམས་ཀྱི་སྐད་ཅིག་གཅིག་ལ་སངས་རྒྱས་བྲྒྱའང་མཐོང་ངོ། །དེའི་འོག་མའི་སེམས་ཀྱིས་སངས་རྒྱས་སྟོང་ཡང་མཐོང་ངོ། །དེའི་འོག་མའི་སེམས་ཀྱིས་སངས་


[045-296b0] [296B] 
[045-296b1] །དེ་བཞིན་དུ་སངས་རྒྱས་བྱེ་བ་དང། སངས་རྒྱས་བྱེ་བ་ཕྲག་བརྒྱ་དང། སངས་རྒྱས་བྱེ་བ་ཕྲག་སྟོང་དང། སངས་རྒྱས་བྱེ་བ་བརྒྱ་ཕྲག་སྟོང་དང། སངས་རྒྱས་
[045-296b2] བྱེ་བ་ཁྲག་ཁྲིག་དང། སངས་རྒྱས་བྱེ་བ་དུང་ཕྱུར་དང་སངས་རྒྱས་བྱེ་བ་ཐམས་ཅད་དང། སངས་རྒྱས་བྱེ་བ་ཁྲག་ཁྲིག་དང། དེའི་འོག་མའི་སེམས་ཀྱིས་སངས་རྒྱས་འབྱུང་བ་གཅིག་
[045-296b3] ནས་གཅིག་ཏུ་བརྒྱུད་པ། བརྗོད་དུ་མེད་པའི་ཡང་བརྗོད་དུ་མེད་པ་དག་ཀྱང་མཐོང་ངོ། །དེའི་འོག་མའི་སེམས་ཀྱིས་དེ་བཞིན་གཤེགས་པ་འཛམ་བུའི་གླིང་གི་རྡུལ་ཤིན་ཏུ་ཕྲ་བ་སྙེད་ཀྱང་མཐོང་
[045-296b4] ངོ། །དེའི་འོག་མའི་སེམས་ཀྱིས་དེ་བཞིན་གཤེགས་པ་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་བར་གྱི་རྡུལ་ཤིན་ཏུ་ཕྲ་བ་སྙེད་ཀྱང་མཐོང་སྟེ། དེ་བཞིན་གཤེགས་པ་
[045-296b5] དེ་དག་གིས་ཐུགས་དང་པོ་བསྐྱེད་པའི་ཚོགས་གཅིག་ནས་གཅིག་ཏུ་བརྒྱུད་པ་ལའང་འཇུག་གོ་ཐུགས་དང་པོ་བསྐྱེད་པས་ཐོབ་པའི་རྣམ་པར་འཕྲུལ་པ་ལའང་འཇུག་གོ་སྨོན་ལམ་རྣམ་
[045-296b6] པ་ཐ་དད་པ་མངོན་པར་བསྒྲུབ་པ་རྣམ་པར་དག་པ་ལའང་འཇུག་གོ་།སྤྱོད་པ་རྣམ་པར་དག་པ་ལའང་འཇུག་གོ་ཕ་རོལ་ཏུ་ཕྱིན་པ་ཡོངས་སུ་རྫོགས་པར་མཛད་པ་ལའང་འཇུག་གོ་བྱང་ཆུབ་
[045-296b7] སེམས་དཔའི་ས་ཐམས་ཅད་ཡོངས་སུ་བསྒྲུབ་པ་ལའང་འཇུག་གོ་བཟོད་པ་བརྙེས་པ་རྣམ་པར་དག་པ་ལའང་འཇུག་གོ་བདུད་ཀྱི་དཀྲུགས་མ་རྣམ་པར་འཐོར་བའི་ཁྱུ་མཆོག་གི་མཐུ་


[045-297a0] [297A] 
[045-297a1] ༄༅། །ཕྱུང་བ་ལའང་འཇུག་གོ་མངོན་པར་རྫོགས་པར་འཆང་[*TSANG?] རྒྱ་བའི་རྣམ་པར་འཕྲུལ་བའི་རྒྱན་ལའང་འཇུག་གོ་།སངས་རྒྱས་ཀྱི་ཞིང་རྣམ་པར་དག་པར་མཛད་པ་
[045-297a2] རྣམ་པ་ཐ་དད་པ་ལའང་འཇུག་གོ་སེམས་ཅན་ཡོངས་སུ་སྨིན་པར་མཛད་པ་རྣམ་པ་ཐ་དད་པ་ལའང་འཇུག་གོ་འཁོར་ཀུན་ནས་འདུས་པ་རྣམ་པ་ཐ་དད་པ་ལའང་འཇུག་གོ་འོད་ཀྱི་དཀྱིལ་
[045-297a3] འཁོར་རྣམ་པ་ཐ་དད་པ་ལའང་འཇུག་གོ་ཆོས་ཀྱི་འཁོར་ལོ་བསྐོར་བའི་ཁྱུ་མཆོག་གིས་མཐུ་ཕྱུང་བ་ལའང་འཇུག་གོ་སངས་རྒྱས་ཀྱི་རྫུ་འཕྲུལ་དང། རྣམ་པར་འཕྲུལ་པ་དང། ཆོ་
[045-297a4] འཕྲུལ་ལའང་འཇུག་གོ་དེ་བཞིན་གཤེགས་པ་དེ་དག་གིས་ཆོས་བསྟན་པའང་ཤིན་ཏུ་རྣམ་པར་གསལ་བ་དང། མ་འདྲེས་པར་དྲན་ཏེ་ཡང་དག་པར་འཛིན་ཏོ། །དྲན་པས་ཡོངས་
[045-297a5] སུ་བཅངས་སོ། །རིག་པས་རབ་ཏུ་ཤེས་པར་བྱེད་དོ། །བློ་གྲོས་ཀྱིས་ཤིན་ཏུ་རྣམ་པར་འབྱེད་དོ། །བློས་རྟོགས་པར་བྱེད་དོ། །ཤེས་རབ་ཀྱིས་སྣང་བར་བྱེད་དོ། །མ་བྱོན་པའི་སངས་
[045-297a6] རྒྱས་གཅིག་ནས་གཅིག་ཏུ་བརྒྱུད་པ་བྱམས་པ་ལ་སོགས་པ་དག་ཀྱང་མཐོང་ཞིང་ཤེས་ཏེ། སེམས་ཀྱི་སྐད་ཅིག་གཅིག་ལ་སངས་རྒྱས་བྲྒྱའང་མཐོང་ངོ། །དེའི་འོག་མའི་སེམས་
[045-297a7] ཀྱིས་སངས་རྒྱས་སྟོང་ཡང་མཐོང་བ་ནས། དེའི་འོག་མའི་སེམས་ཀྱིས་དེ་བཞིན་གཤེགས་པ་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་


[045-297b0] [297B] 
[045-297b1] དེ་བཞིན་གཤེགས་པ་དེ་དག་གིས་ཐུགས་དང་པོ་བསྐྱེད་པའི་ཚོགས་གཅིག་ནས་གཅིག་ཏུ་བརྒྱུད་པ་ལའང་འཇུག་གོ་དེ་བཞིན་གཤེགས་པ་དེ་དག་གིས་ཆོས་བསྟན་པ་
[045-297b2] ཡང་ཤིན་ཏུ་གསལ་བ་དང། མ་འདྲེས་པ་རྗེས་སུ་དྲན་ཏེ། ཡང་དག་པར་འཛིན་ཏོ། །དྲན་པས་ཡོངས་སུ་བཅངས་སོ། །རིག་པས་རབ་ཏུ་ཤེས་པར་བྱེད་དོ། །བློ་གྲོས་ཀྱིས་རྣམ་པར་འབྱེད་དོ། །
[045-297b3] བློས་རྟོགས་པར་བྱེད་དོ། །ཤེས་རབ་ཀྱིས་སྣང་བར་བྱེད་དོ། །ཇི་ལྟར་འཇིག་རྟེན་གྱི་ཁམས་ཀྱི་རྒྱུད་འདི། སྔོན་གྱི་མཐའ་དང་ཕྱི་མའི་མཐར་གཏོགས་པའི་སངས་རྒྱས་གཅིག་ནས་གཅིག་ཏུ་
[045-297b4] བརྒྱུད་པ་མཐོང་ཞིང་ཤེས་པ་དེ་བཞིན་དུ་ཕྱོགས་བཅུའི་འཇིག་རྟེན་གྱི་ཁམས་ཀྱི་རྒྱུད་འདས་པ་དང། མ་འོངས་པ་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པ་སྙེད་ཀྱི་དེ་བཞིན་
[045-297b5] གཤེགས་པ་གཅིག་ནས་གཅིག་ཏུ་བརྒྱུད་པ། ཐམས་ཅད་ཀྱང་ཤེས་ཤིང་མཐོང་ངོ། །དེ་བཞིན་གཤེགས་པ་དེ་དག་གི་ཐུགས་དང་པོ་བསྐྱེད་པའི་ཚོགས་གཅིག་ནས་གཅིག་ཏུ་བརྒྱུད་
[045-297b6] པ་ལའང་འཇུག་གོ་སངས་རྒྱས་གཅིག་ནས་གཅིག་ཏུ་བརྒྱུད་པ་དེ་ལའང་རྒྱུན་མི་འཆད་པ་དང། མི་ཟད་པ་དང། དད་པས་ཤེས་པར་བྱ་བ་དང། བྱང་ཆུབ་སེམས་དཔའི་བརྩོན་
[045-297b7] འགྲུས་དང། ཞེ་ནོན་པས་ཁོང་དུ་ཆུད་པར་བྱ་བ་དང། བྱང་ཆུབ་སེམས་དཔའི་བརྩོན་འགྲུས་ཀྱི་ཤུགས་རྣམ་པར་འཕེལ་བར་བྱེད་པ་དང། འཇིག་རྟེན་ཐམས་ཅད་དང། ཉན་ཐོས་


[045-298a0] [298A] 
[045-298a1] ༄༅། །དང། རང་སངས་རྒྱས་ཐམས་ཅད་དང། དེའི་ཡུལ་ལ་མ་ཞུགས་པའི་བྱང་ཆུབ་སེམས་དཔའ་ཐམས་ཅད་ཀྱིས་མི་འཕྲོགས་པར་ཤེས་ཤིང་ཁོང་དུ་
[045-298a2] ཆུད་པར་བྱེད་དོ། །རྣམ་པར་སྣང་མཛད་ལ་སོགས་པ་ད་ལྟར་བྱུང་བའི་དེ་བཞིན་གཤེགས་པ་ཕྱོགས་བཅུའི་འཇིག་རྟེན་གྱི་ཁམས་ན་བཞུགས་པ། གཅིག་ནས་གཅིག་ཏུ་
[045-298a3] བརྒྱུད་པ་ཐམས་ཅད་ཀྱང་མཐོང་ཞིང་ཤེས་ཏེ། སེམས་ཀྱི་སྐད་ཅིག་གཅིག་ལ་སངས་རྒྱས་བྲྒྱའང་མཐོང་ཞིང་ཤེས་སོ། །དེའི་འོག་མའི་སེམས་ཀྱིས་སངས་རྒྱས་སྟོང་ཡང་
[045-298a4] མཐོང་བ་ནས། དེའི་འོག་མའི་སེམས་ཀྱིས། དེ་བཞིན་གཤེགས་པ་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་བར་དུའང་མཐོང་སྟེ་
[045-298a5] ནམ་དེ་བཞིན་གཤེགས་པ་གང་ཞིག་གི་ཞལ་བལྟ་བར་དགའ་བ་དེའི་ཚེའང་དེ་བཞིན་དུ་མཐོང་སྟེ། སངས་རྒྱས་བཅོམ་ལྡན་འདས་དེ་དག་གིས་བསྟན་པ་དང། བསྟན་པ་
[045-298a6] མཛད་པ་དང། བསྟན་པར་འགྱུར་བ་དེ་དག་ཐམས་ཅད་ཀྱང་ཐོས་སོ་།ཐོས་ནས་ཀྱང་འཛིན་ཏོ། །དྲན་པས་ཡོངས་སུ་བཅངས་སོ། །རིགས་པས་རབ་ཏུ་ཤེས་པར་
[045-298a7] བྱེད་དོ། །བློ་གྲོས་ཀྱིས་རྣམ་པར་འབྱེད་དོ། །བློས་རྟོགས་པར་བྱེད་དེ། །ཤེས་རབ་ཀྱིས་སྣང་བར་བྱེད་དོ། །རིགས་ཀྱི་བུ། ཁོ་བོས་ནི་བྱང་ཆུབ་སེམས་དཔའི་རྣམ་པར་ཐར་པ་ཡོངས་


[045-298b0] [298B] 
[045-298b1] ཟད་ན། ཁོ་བོས་བྱང་ཆུབ་སེམས་དཔའ་དུས་གསུམ་སྐད་ཅིག་གཅིག་ཏུ་ཤེས་པ་རབ་ཏུ་ཐོབ་པ། སྐད་ཅིག་གི་ཆ་ཤས་ལ་ཏིང་ངེ་འཛིན་
[045-298b2] རྣམ་པར་ཕྱེ་བ་ལ་སྤྱོད་པ། དེ་བཞིན་གཤེགས་པའི་ཉི་མ་ལས་བྱུང་བ། རྟོག་པ་དང་རྣམ་པར་རྟོག་པ་ཐམས་ཅད་མཉམ་པ་ཉིད་དུ་ཁོང་དུ་ཆུད་པ། སངས་རྒྱས་ཐམས་ཅད་དང་མཉམ་པའི་
[045-298b3] ཏིང་ངེ་འཛིན་རྗེས་སུ་རྟོགས་པ། བདག་དང། སེམས་ཅན་དང། སངས་རྒྱས་མི་གཉིས་པར་སྤྱོད་པ། རང་བཞིན་གྱིས་འོད་གསལ་བའི་ཆོས་ཀྱི་རྒྱན་གྱི་དཀྱིལ་འཁོར་དང་ལྡན་པ། ཡེ་ཤེས་ཀྱི་
[045-298b4] འཁྲུལ་འཁོར་གྱིས་འཇིག་རྟེན་གྱི་དྲ་བ་འགེངས་པ། དེ་བཞིན་གཤེགས་པ་རྒྱ་མཚོ་ཐམས་ཅད་དང་མི་འགལ་བར་རྣམ་པར་སྤྱོད་པ། ཆོས་ཀྱི་དབྱིངས་ཐམས་ཅད་དུ་རྣམ་པར་རྟོགས་པར་
[045-298b5] བྱེད་པའི་ཡེ་ཤེས་ཀྱི་ཡུལ་དང་ལྡན་པ། དེ་བཞིན་གཤེགས་པ་ཐམས་ཅད་ཀྱིས་ཆོས་བསྟན་པ་རྣམ་པར་རིག་པར་བྱེད་པའི་ཡེ་ཤེས་ཀྱི་ཡུལ་ཅན་དེ་དག་གི་སྤྱོད་པ་ཤེས་པའམ། ཡོན་
[045-298b6] ཏན་བརྗོད་པར་ནུས་རེ་སྐན། སོང། རིགས་ཀྱི་བུ། ལྷོ་ཕྱོགས་ཀྱི་རྒྱུད་འདི་ཉིད་ན། རི་གྲུ་འཛིན་ཅེས་བྱ་བ་ཡོད་དེ། དེ་ན་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ་ཞེས་བྱ་བ་
[045-298b7] འདུག་གི། དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་ཅེས་ནས། དེའི་ཚེ་ཚིགས་


[045-299a0] [299A] 
[045-299a1] ༄༅། །སུ་བཅད་པ་འདི་གཉིས་སྨྲས་སོ། །སོང་ཤིག་ནོར་བཟང་དཔལ་གྱི་ཆུ་རྒྱལ་དབུས་ཞིག་ན། །མཁས་པ་རྣམས་ཀྱི་རི་རྒྱལ་གྲུ་འཛིན་མཛེས་པ་ཡོད། །རིན་ཆེན་རྒྱུས་
[045-299a2] བྱས་ཤིང་དང་ནགས་ཚལ་མེ་ཏོག་མང། །བཟའ་ཤིང་ར་བ་རྫིང་དང་ཆུ་བྲན་འབབ་པར་ལྡན། །རི་མཆོག་དེ་ལ་བརྟན་པ་སྤྱན་རས་གཟིགས་ཀྱི་དབང། །འགྲོ་བ་རྣམས་ལ་ཕན་པའི་
[045-299a3] དོན་དུ་རྣམ་པར་སྤྱོད། །དེ་གན་སོང་དང་ནོར་བཟང་ཁྱོད་ལ་མགོན་པོ་ཡིས། །ཡོན་ཏན་རྒྱ་ཆེན་ཚུལ་ལ་འཇུག་པ་སྟོན་པར་བྱེད། །དེ་ནས་ཚོང་དཔོན་གྱི་བུ་ནོར་བཟང་གིས། ཁྱིམ་
[045-299a4] བདག་ནན་ཁུགས་ཀྱི་རྐང་པ་གཉིས་ལ་སྤྱི་བོས་ཕྱག་འཚལ་ནས་ཁྱིམ་བདག་ནན་ཁུགས་ལ་ལན་བརྒྱ་སྟོང་དུ་མས་གཡས་ཕྱོགས་སུ་བསྐོར་བ་བྱས་ཏེ། ཡང་དང་ཡང་བལྟས་
[045-299a5] ནས༑ ཁྱིམ་བདག་ནན་ཁུགས་ཀྱི་དྲུང་ནས་སོང་ངོ།། །།བམ་པོ་དགུ་བཅུ་རྩ་བརྒྱད་པ། དེ་ནས་ཚོང་དཔོན་གྱི་བུ་ནོར་བཟང། ཁྱིམ་བདག་ནན་ཁུགས་ཀྱི་གདམས་
[045-299a6] ངག་རྗེས་སུ་སེམས་ཤིང། བྱང་ཆུབ་སེམས་དཔའི་མོས་པའི་མཛོད་དེ་ནི་ཤེས་པར་བྱེད། བྱང་ཆུབ་སེམས་དཔའི་རྗེས་སུ་དྲན་པའི་སྟོབས་དེ་ནི་རྗེས་སུ་དྲན་པར་བྱེད། སངས་
[045-299a7] རྒྱས་ཀྱི་ཚུལ་གཅིག་ནས་གཅིག་ཏུ་བརྒྱུད་པའི་སྟོབས་ནི་ཡང་དག་པར་འཛིན། སངས་རྒྱས་གཅིག་ནས་གཅིག་ཏུ་བརྒྱུད་པའི་མཚམས་ནི་ཁོང་དུ་ཆུད་པར་བྱེད། རྣས་


[045-299b0] [299B] 
[045-299b1] འབྲང། སངས་རྒྱས་ཀྱི་ཆོས་བསྟན་པའི་ཚུལ་དེ་དག་ནི་མཐུན་པར་བྱེད། སངས་རྒྱས་ཀྱི་ཡང་དག་པར་བསྒྲུབ་པའི་རྒྱན་དེ་ནི་ཁོང་དུ་
[045-299b2] ཆུད་པར་བྱེད། སངས་རྒྱས་མངོན་པར་རྫོགས་པར་འཚང་རྒྱ་བའི་ཁྱུ་མཆོག་གི་མཐུ་ཕྱུང་བ་དེ་ལ་ནི་ཡིད་ཆེས་པར་བྱེད། དེ་བཞིན་གཤེགས་པའི་འཕྲིན་ལས་བསམ་གྱིས་མི་ཁྱབ་པ་
[045-299b3] དེ་ནི་མངོན་དུ་བྱེད་ཅིང། མཐར་གྱིས་རི་གྲུ་འཛིན་གང་ན་བ་དེར་སོང་ནས། རི་གྲུ་འཛིན་གྱི་སྟེང་དུ་ཕྱིན་ཏེ། བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ་ཡོངས་སུ་རྨེད་
[045-299b4] ཅིང་ཚོལ་ཚོལ་བ་ལས། ནུབ་ཕྱོགས་ལོགས་ཀྱི་རིའི་སྨན་ལྗོངས་མཚོ་དང། མཚེའུ་དང། འབབ་ཆུས་མཛེས་པར་གྱུར་པ། བཻ་ཌཱུརྱ་སྔོན་པོའི་དཀྱིལ་འཁོར་ལྟར་སྔོ་ཞིང་འཇམ་
[045-299b5] ལ་གཞོན་པའི་སྤང་ནགས་ཚལ་ཆེན་པོའི་མཐོངས་ན་འདུག་པ་ཞིག་ན། རིན་པོ་ཆེ་རྡོ་རྗེའི་རྡོ་སྟེགས་ཤིག་ལ་སྐྱིལ་མོ་ཀྲུང་བཅས་ཏེ་འདུག་ཅིང། རིན་པོ་ཆེ་སྣ་ཚོགས་ཀྱི་རྡོ་སྟེགས་
[045-299b6] ལ་འཁོད་པའི་བྱང་ཆུབ་སེམས་དཔའི་ཚོགས་དཔག་ཏུ་མེད་པས་ཀུན་ནས་བསྐོར་ཅིང་ཆོས་སྟོན་ཏེ། ཆོས་ཀྱི་རྣམ་གྲངས་འགྲོ་བ་ཐམས་ཅད་ཡོངས་སུ་སྡུད་པའི་ཡུལ་བྱམས་པ་
[045-299b7] ཆེན་པོ་དང། སྙིང་རྗེ་ཆེན་པོའི་སྒོ་གསལ་བར་སྟོན་པ་ཞེས་བྱ་བ་ཡང་དག་པར་སྟོན་ཅིང་འདུག་པ་མཐོང་ངོ། །མཐོང་ནས་ཀྱང་དགའ་རངས་ཏེ། མགུ་ཞིང་ཉམས་བདེ་ལ་ཚིམ་


[045-300a0] [300A] 
[045-300a1] ༄༅། །ཞིང་ཡིད་བདེ་བ་སྐྱེས་ནས་དགའ་བས་རྒྱས་ཤིང་མི་འཛུམ་པའི་མིག་གིས་ཐལ་མོ་སྦྱར་ནས། དགེ་བའི་བཤེས་གཉེན་ལ་དད་པའི་ཤུགས་དང་ལྡན་པས་
[045-300a2] སེམས་མི་འཁྲུགས་པ། དགེ་བའི་བཤེས་གཉེན་མཐོང་ན་སངས་རྒྱས་ཐམས་ཅད་མཐོང་བར་འཛིན་པ་དགེ་བའི་བཤེས་གཉེན་ལས་བྱུང་བའི་ཆོས་ཀྱི་སྤྲིན་ཐམས་ཅད་ཡང་དག་པར་
[045-300a3] གཟུང་བའི་འདུ་ཤེས་དང་ལྡན་པ། ཡོན་ཏན་དང། ནན་ཏན་ཐམས་ཅད་དགེ་བའི་བཤེས་གཉེན་ལ་རག་ལུས་པའི་འདུ་ཤེས་ཅན། དགེ་བའི་བཤེས་གཉེན་དང་ཕྲད་པ་ཤིན་
[045-300a4] ཏུ་དགའ་བར་སེམས་པ། དགེ་བའི་བཤེས་གཉེན་ལས་སྟོབས་བཅུའི་ཡེ་ཤེས་རིན་པོ་ཆེ་འབྱུང་ཞིང་འཐོབ་པར་འགྱུར་པའི་འདུ་ཤེས་དང་ལྡན་པ། དགེ་བའི་བཤེས་གཉེན་
[045-300a5] ལས་ཡེ་ཤེས་སྣང་བ་མི་ཟད་པ་འབྱུང་བའི་འདུ་ཤེས་ཅན། དགེ་བའི་བཤེས་གཉེན་གྱི་རྟེན་གྱིས་བསོད་ནམས་ཀྱི་རྒྱུད་རྣམ་པར་འཕེལ་བར་འགྱུར་བའི་འདུ་ཤེས་དང་
[045-300a6] ལྡན་པ། དགེ་བའི་བཤེས་གཉེན་ནི་ཐམས་ཅད་མཁྱེན་པ་ཉིད་ཀྱི་སྒོ་ཡང་དག་པར་སྟོན་པའི་འདུ་ཤེས་དང་ལྡན་པ། དགེ་བའི་བཤེས་གཉེན་ནི་ཡེ་ཤེས་ཀྱི་རྒྱ་མཚོ་
[045-300a7] ཆེན་པོ་ལ་འཇུག་པ་ཡོངས་སུ་སྟོན་པར་འདུ་ཤེས་པ། དགེ་བའི་བཤེས་གཉེན་ནི་ཐམས་ཅད་མཁྱེན་པ་ཉིད་ཀྱི་ཚོགས་ཡང་དག་པར་འདུས་པ་ཡོངས་སུ་བསྐྱེད་པའི་འདུ་


[045-300b0] [300B] 
[045-300b1] བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ་གང་ན་བ་དེར་ཕྱིན་ཏེ། །དེ་ནས་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོས། ཚོང་དཔོན་གྱི་བུ་
[045-300b2] ནོར་བཟང་རིང་ཞིག་ནས་ཚུར་འོང་བ་མཐོང་ནས་སྨྲས་པ། ཚུར་ཤོག། དཔེ་མེད་པའི་ཐེག་པ་ཆེན་པོ་ཡངས་ཤིང། བསམ་གྱིས་མི་ཁྱབ་པ་ལ་ཞུགས་པ། སྐྱེ་བ་ལས་བྱུང་བའི་སྡུག་བསྔལ་
[045-300b3] སྣ་ཚོགས་ཀྱིས་གཙེས་ཤིང་སྐྱབས་མེད་པར་གྱུར་པའི་འགྲོ་བ་ཐམས་ཅད་ཡོངས་སུ་བསྐྱབས་པའི་བསམ་པ་དང་ལྡན་པ། སངས་རྒྱས་ཀྱིས་ཆོས་ཐམས་ཅད་མངོན་སུམ་དུ་གྱུར་པ། འཇིག་
[045-300b4] རྟེན་ཐམས་ཅད་ལས་འདས་ཏེ། དཔེ་མེད་ཚད་མེད་པ་ལ་མངོན་པར་མོས་པ། སྙིང་རྗེ་ཆེན་པོས་བྱིན་གྱིས་བརླབས་པས་འགྲོ་བ་ཐམས་ཅད་ཡོངས་སུ་བསྐྱབས་པའི་བློ་གྲོས་ཅན། བལྟ་
[045-300b5] ན་ཀུན་ཏུ་བཟང་པོའི་སྤྱོད་པ་ལ་མངོན་དུ་བལྟས་པ། སྨོན་ལམ་ཆེན་པོའི་དཀྱིལ་འཁོར་ཡོངས་སུ་སྦྱངས་པའི་སེམས་དང་ལྡན་པ། སངས་རྒྱས་ཐམས་ཅད་ཀྱི་ཆོས་ཀྱི་སྤྲིན་ཡོངས་སུ་
[045-300b6] གཟུང་བར་མོས་པ། དགེ་བའི་རྩ་བ་བསགས་པས་ངོམས་མི་ཤེས་པའི་བསམ་པ་དང་ལྡན་པ། དགེ་བའི་བཤེས་གཉེན་གྱི་གདམས་ངག་ལ་ཡང་དག་པར་ཞུགས་པ། འཇམ་དཔལ་
[045-300b7] གྱི་ཡེ་ཤེས་རྒྱ་མཚོ་ལས་བྱུང་བའི་ཡོན་ཏན་གྱི་འབྱུང་གནས་སངས་རྒྱས་ཀྱི་བྱིན་གྱི་རླབས་ཐོབ་པར་བྱ་བ་ལ་མངོན་དུ་བལྟས་པ། ཏིང་ངེ་འཛིན་གྱི་སྣང་བ་དང་ཤུགས་རབ་ཏུ་ཐོབ་


[045-301a0] [301A] 
[045-301a1] ༄༅། །པ༑ སངས་རྒྱས་ཐམས་ཅད་ཀྱི་ཆོས་ཀྱི་སྤྲིན་གྱི་ཆར་ཡང་དག་པར་གཟུང་བ་ལ་མངོན་པར་མོས་པའི་སེམས་དང་ལྡན་པ་སངས་རྒྱས་མཐོང་བས་དགའ་བ་དང་
[045-301a2] མོས་པའི་ཤུགས་ཀྱིས་ཡིད་རབ་ཏུ་བདེ་བར་གྱུར་པ། ལེགས་པར་སྤྱོད་པ་ཚད་མེད་ཅིང་བསམ་གྱིས་མི་ཁྱབ་པའི་ཤུགས་ཀྱིས་མངོན་པར་བརླན་པའི་སེམས་དང་ལྡན་པ། ཡོན་ཏན་
[045-301a3] ལ་ནན་ཏན་དུ་བྱ་བའི་ཤུགས་ཀྱིས་རྣམ་པར་དག་པའི་བསོད་ནམས་དང་ཡེ་ཤེས་ཀྱི་མཛོད་བདག་ལ་མངོན་དུ་གྱུར་པ། ཐམས་ཅད་མཁྱེན་པའི་ཡེ་ཤེས་མཐོང་བའི་ལམ་གྱི་ཤུགས་
[045-301a4] གཞན་ལ་ཡོངས་སུ་བསྟན་པའི་བསམ་པ་ཅན། སྙིང་རྗེ་ཆེན་པོའི་ཤུགས་མ་ཉམས་པའི་རྩ་བ་དང་ལྡན་པ། དེ་བཞིན་གཤེགས་པའི་ཡེ་ཤེས་སྣང་བའི་ཤུགས་ཡང་དག་པར་
[045-301a5] གཟུང་བའི་བློ་གྲོས་ཅན་ཁྱོད་འོངས་པ་ལེགས་སོ། །དེ་ནས་ཚོང་དཔོན་གྱི་བུ་ནོར་བཟང། བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོ་གང་ན་བ་དེར་སོང་ནས། བྱང་ཆུབ་
[045-301a6] སེམས་དཔའ་སྤྱན་རས་གཟིགས་ཀྱི་དབང་པོའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། བྱང་ཆུབ་སེམས་དཔའ་སྤྱན་རས་གཟིགས་ལ་ལན་བརྒྱ་སྟོང་དུ་མར་གཡས་ཕྱོགས་
[045-301a7] སུ་བསྐོར་བ་བྱས་ནས་མདུན་དུ་འདུག་སྟེ། ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་


[045-301b0] [301B] 
[045-301b1] ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་
[045-301b2] གདམས་ངག་དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་
[045-301b3] དུ་བགྱི་བ་འཕགས་པས་བདག་ལ་བཤད་དུ་གསོལ། དེ་ནས་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོས། མདོག་འཛམ་བུ་ཆུ་ཀླུང་གི་གསེར་གྱི་ཁ་དོག་ཏུ་འདུག་པ་
[045-301b4] འོད་ཀྱི་དྲ་བ་རྣམ་པ་སྣ་ཚོགས་ཚད་མེད་པ་འཕྲོ་བའི་རྒྱན་གྱི་སྤྲིན་རབ་ཏུ་འགྱེད་པའི་ལག་པ་གཡས་པ་བརྐྱང་སྟེ། མཚན་དང་དཔེ་བྱད་བཟང་པོ་ལས་བྱུང་བའི་འོད་ཟེར་སྣ་ཚོགས་དྲི་མ་
[045-301b5] མེད་པ། ལུས་དང་སེམས་ཀྱི་བདེ་བ་ཚད་མེད་པ་རབ་ཏུ་སྐྱེད་པའི་ཚོགས་ཀྱིས་ཤིན་ཏུ་རྒྱས་པའི་ལག་པ། ཚོང་དཔོན་གྱི་བུ་ནོར་བཟང་གི་སྤྱི་བོ་ལ་བཞག་སྟེ་འདི་སྐད་ཅེས་སྨྲས་སོ།།
[045-301b6] རིགས་ཀྱི་བུ། དེ་ལྟར་ཁྱོད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་ལེགས་སོ། །ལེགས་སོ། །རིགས་ཀྱི་བུ། ང་ནི་བྱང་ཆུབ་སེམས་དཔའི་སྤྱོད་པའི་
[045-301b7] སྒོ་སྙིང་རྗེ་ཆེན་པོའི་སྒོ་ཐོགས་པ་མེད་པ་ཞེས་བྱ་བ་ཤེས་ཏེ་རིགས་ཀྱི་བུ། ང་ནི་བྱང་ཆུབ་སེམས་དཔའི་སྤྱོད་པའི་སྒོ་སྙིང་རྗེ་ཆེན་པོའི་སྒོ་ཐོགས་པ་མེད་པ་དེ་ནི། འགྲོ་བ་ཐམས་ཅད་


[045-302a0] [302A] 
[045-302a1] ༄༅། །ལ་དབྱེ་བ་མེད་པར་སེམས་ཅན་ཡོངས་སུ་སྨིན་པར་བྱ་བ་དང་གདུལ་བ་ལ་ཞུགས་པ། སྒོ་ཀུན་ནས་ཐོས་ཤིང་རྣམ་པར་རིག་པར་འགྱུར་བས། སེམས་ཅན་ཡོངས་
[045-302a2] སུ་བསྡུ་བ་དང་གདུལ་བ་ལ་ཉེ་བར་གནས་པ་སྟེ། རིགས་ཀྱི་བུ། དེ་ལྟར་བྱང་ཆུབ་སེམས་དཔའི་སྤྱོད་པའི་སྒོ་སྙིང་རྗེ་ཆེན་པོའི་སྒོ་ཐོགས་པ་མེད་པ་ལ་གནས་པས། དེ་བཞིན་གཤེགས་
[045-302a3] པ་ཐམས་ཅད་ཀྱི་ཞབས་ཀྱི་དྲུང་ནས་ཀྱང་མི་གཡོ་ལ། སེམས་ཅན་ཐམས་ཅད་ཀྱི་དགོས་པ་ལའང་སྟ་གོན་དུ་གནས་ཏེ། སྦྱིན་པས་ཀྱང་སེམས་ཅན་ཡོངས་སུ་སྡུད་དོ། །ངག་སྙན་
[045-302a4] པ་དང། དོན་བྱ་བ་དང། དོན་མཐུན་པས་ཀྱང་སེམས་ཅན་ཡོངས་སུ་སྡུད་དོ། །གཟུགས་ཀྱི་ལུས་རྣམ་པར་བསྟན་པས་ཀྱང་སེམས་ཅན་ཡོངས་སུ་སྨིན་པར་བྱེད་དོ། །ཁ་དོག་
[045-302a5] དང། དབྱིབས་དང། གཟུགས་བསམ་གྱིས་མི་ཁྱབ་པ་བསྟན་ཏེ། རྣམ་པར་དམིགས་པར་བྱ་བ་དང། འོད་ཟེར་གྱི་དྲ་བ་དགྱེ་བས་ཀྱང། སེམས་ཅན་རབ་ཏུ་སིམ་པར་བྱེད་
[045-302a6] ཅིང་ཡོངས་སུ་སྨིན་པར་བྱེད་དོ། །བསམ་པ་ཇི་ལྟ་བ་བཞིན་དུ་དབྱངས་བརྗོད་པ་དང། ཅི་ལ་དགའ་བའི་སྤྱོད་ལམ་ཡོངས་སུ་བསྟན་པ་དང། མོས་པ་སྣ་ཚོགས་དང་ཚུལ་མཐུན་
[045-302a7] པར་ཆོས་བསྟན་པ་དང། རྫུ་འཕྲུལ་དང། རྣམ་འཕྲུལ་བ་རྣམ་པ་སྣ་ཚོགས་དང། དགེ་བའི་ཆོས་བསགས་པར་བག་མི་བྱེད་པའི་སེམས་ཅན་གྱི་སེམས་ཡོངས་སུ་བསྐུལ་


[045-302b0] [302B] 
[045-302b1] བསམ་པ་དང་མཐུན་པར་སྤྲུལ་པ་སྣ་ཚོགས་ཚད་མེད་པ་ཡོངས་སུ་བསྟན་པ་དང། རིགས་སྣ་ཚོགས་སུ་སྐྱེས་པའི་སེམས་ཅན་རྣམ་དང་སྐལ་པ་མཐུན་པའི་གཟུགས་ཡོངས་སུ་
[045-302b2] བསྟན་པ་དང། གནས་གཅིག་ཏུ་འགྲོགས་པས་ཀྱང། སེམས་ཅན་ཡོངས་སུ་བསྡུས་ཤིང་ཡོངས་སུ་སྨིན་པར་བྱེད་དོ། །རིགས་ཀྱི་བུ། དེ་ལྟར་ངས་བྱང་ཆུབ་སེམས་དཔའི་སྤྱོད་པའི་སྒོ་
[045-302b3] སྙིང་རྗེ་ཆེན་པོའི་སྒོ་ཐོགས་པ་མེད་པ་འདི་ཡོངས་སུ་སྦྱངས་པས། འགྲོ་བ་ཐམས་ཅད་རབ་ཏུ་རྟེན་པའི་སྨོན་ལམ་བསྐྱེད་དེ། འདི་ལྟར་སེམས་ཅན་ཐམས་ཅད་ཀྱི་གཡང་སའི་འཇིགས་པ་
[045-302b4] དང། སེམས་ཅན་ཐམས་ཅད་ཀྱི་རྒྱུད་ཀྱི་འཇིགས་པ་ཞི་བར་བྱ་བ་དང། སེམས་ཅན་ཐམས་ཅད་ཀྱི་མགོ་རྨོངས་པའི་འཇིགས་པ་རྣམ་པར་བཟློག་པ་དང། སེམས་ཅན་ཐམས་ཅད་
[045-302b5] ཀྱིས་བཅིངས་པའི་འཇིགས་པ་ཡོངས་སུ་གཅད་པ་དང། སེམས་ཅན་ཐམས་ཅད་ཀྱི་སྲོག་ལ་བབ་པར་མི་བདེ་བའི་འཇིགས་པ་རྣམ་པར་བཟློག་པ་དང། སེམས་ཅན་ཐམས་ཅད་ཀྱི་
[045-302b6] ཡོ་བྱད་ཀྱིས་ཕོངས་པའི་འཇིགས་པ་བསལ་བ་དང། སེམས་ཅན་ཐམས་ཅད་ཀྱི་འཚོ་བ་མེད་པའི་འཇིགས་པ་ཞི་བར་བྱ་བ་དང། སེམས་ཅན་ཐམས་ཅད་ཀྱི་གྲགས་པ་མེད་པའི་འཇིགས་
[045-302b7] པ་ལས་ཡོངས་སུ་བཟླ་བ་དང། སེམས་ཅན་ཐམས་ཅད་ཀྱི་འཁོར་བའི་འཇིགས་པ་རབ་ཏུ་ཞི་བར་བྱ་བ་དང། སེམས་ཅན་ཐམས་ཅད་ཀྱི་འཁོར་དུ་བག་ཚ་བའི་འཇིགས་པ་མེད་པ་


[045-303a0] [303A] 
[045-303a1] ༄༅། །བྱ་བ་དང། །སེམས་ཅན་ཐམས་ཅད་འཆི་བའི་འཇིགས་པ་ལས་རྣམ་པར་བཟླ་བ་དང། སེམས་ཅན་ཐམས་ཅད་ཀྱི་ངན་སོང་གི་འཇིགས་པ་རྣམ་པར་བཟློག་
[045-303a2] པ་དང། སེམས་ཅན་ཐམས་ཅད་ཀྱི་ལམ་མུན་པས་ཉམ་ང་བ་ཕྱིར་མི་ལྡོག་པའི་སྣང་བས་གསལ་བར་བྱ་བ་དང། སེམས་ཅན་ཐམས་ཅད་ཀྱི་སྐལ་བ་མི་མཉམ་པ་དང་འགྲོགས་
[045-303a3] པའི་འཇིགས་པ་ཤིན་ཏུ་བསལ་བ་དང། སེམས་ཅན་ཐམས་ཅད་ཀྱི་སྡུག་པ་དང་བྲལ་བའི་འཇིགས་པ་དགག་པར་བྱ་བ་དང། སེམས་ཅན་ཐམས་ཅད་ཀྱི་མི་སྡུག་པ་དང་འགྲོགས་
[045-303a4] པའི་འཇིགས་པ་མེད་པར་བྱ་བ་དང། སེམས་ཅན་ཐམས་ཅད་ལུས་ལ་མི་བདེ་བའི་འཇིགས་པ་དང་བྲལ་བར་བྱ་བ་དང། སེམས་ཅན་ཐམས་ཅད་སེམས་ལ་མི་བདེ་བའི་འཇིགས་
[045-303a5] པ་ལས་དགྲོལ་བ་དང། སེམས་ཅན་ཐམས་ཅད་སྡུག་བསྔལ་བ་དང། ཡིད་མི་བདེ་བ་དང། འཁྲུག་པ་ལས་ཡོངས་སུ་བཟླ་བའི་ཕྱིར། འགྲོ་བ་ཐམས་ཅད་རབ་ཏུ་རྟེན་པའི་སྨོན་
[045-303a6] ལམ་མངོན་པར་བསྒྲུབ་པ་འདི་བྱས་སོ། །སེམས་ཅན་ཐམས་ཅད་ཀྱི་འཇིགས་པ་རྣམ་པར་ཞི་བར་བྱ་བའི་ཕྱིར་ཡང་འཇིག་རྟེན་དུ་རྗེས་སུ་དྲན་པའི་སྒོ་བྱིན་གྱིས་བརླབས་སོ། །
[045-303a7] སེམས་ཅན་ཐམས་ཅད་འཇིགས་པ་དང་བྲལ་བར་བྱ་བའི་ཕྱིར། རང་གི་མིང་གི་འཁོར་ལོའང་འཇིག་རྟེན་དུ་རྣམ་པར་དམིགས་པར་བྱས་སོ་།དུས་ཇི་ལྟ་བ་བཞིན་དུ་འགྲོ་


[045-303b0] [303B] 
[045-303b1] འགྲོ་བ་ཐམས་ཅད་རྣམ་པའི་བྱེ་བྲག་མཐའ་ཡས་པ་དང་མཉམ་པར་ངའི་ལུས་ཀྱང་བྱིན་གྱིས་བརླབས་སོ། །རིགས་ཀྱི་བུ། དེ་ལྟར་ང་ནི་ཐབས་འདིས་
[045-303b2] སེམས་ཅན་ཐམས་ཅད་འཇིགས་པ་ལས་ཡོངས་སུ་བཀྲོལ་ཞིང་སངས་རྒྱས་ཀྱི་ཆོས་ཐམས་ཅད་ཐོབ་པར་བྱ་བའི་ཕྱིར། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་
[045-303b3] ཅིང་ཕྱིར་མི་ལྡོག་པར་བྱེད་དོ། །རིགས་ཀྱི་བུ། ངས་བྱང་ཆུབ་སེམས་དཔའི་སྤྱོད་པའི་སྒོ་སྙིང་རྗེ་ཆེན་པོའི་སྒོ་ཐོགས་པ་མེད་པ་འདི་ཐོབ་པར་ཟད་ན། ངས་བྱང་ཆུབ་སེམས་དཔའ་ཀུན་ཏུ་
[045-303b4] བཟང་པོ་རྣམས་སངས་རྒྱས་ཐམས་ཅད་ཀྱི་སྨོན་ལམ་གྱི་དཀྱིལ་འཁོར་ལ་རྣམ་པར་དག་པ། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་ཁོང་དུ་ཆུད་པར་རྟོགས་པ། དགེ་བའི་
[045-303b5] ཆོས་མངོན་པར་འདུ་བྱ་བ་རྒྱུན་མི་གཅོད་པའི་རྒྱུད་དང་ལྡན་པ་བྱང་ཆུབ་སེམས་དཔའི་ཏིང་ངེ་འཛིན་ཐམས་ཅད་ཀྱི་རྒྱུད་ལ་རྟག་ཏུ་མཉམ་པར་གཞག་པ། བསྐལ་པ་ཐམས་ཅད་དུ་
[045-303b6] གནས་ཤིང་སྤྱོད་པ་ལས་ཕྱིར་མི་ལྡོག་པའི་རྒྱུད་དང་ལྡན་པ་དུས་གསུམ་ཐམས་ཅད་ཀྱི་ཚུལ་རྗེས་སུ་རྟོགས་པའི་རྒྱུད་དང་ལྡན་པ། འཇིག་རྟེན་གྱི་ཁམས་ཐམས་ཅད་ཀྱི་ཀློང་
[045-303b7] ཡོངས་སུ་འཁྱིལ་བའི་རྒྱུད་ལ་མཁས་པ། སེམས་ཅན་ཐམས་ཅད་ཀྱི་མི་དགེ་བའི་སེམས་རྣམ་པར་ཞི་བར་བྱེད་པའི་རྒྱུད་དང་ལྡན་པ། སེམས་ཅན་ཐམས་ཅད་ཀྱི་དགེ་བའི་སེམས་


[045-304a0] [304A] 
[045-304a1] ༄༅། །ཡོངས་སུ་འཕེལ་བའི་རྒྱུད་དང་ལྡན་པ། སེམས་ཅན་ཐམས་ཅད་འཁོར་བའི་རྒྱུན་ལས་ཕྱིར་ལྡོག་པར་བྱེད་པའི་རྒྱུད་དང་ལྡན་པ་དེ་དག་གི་སྤྱོད་པ་ཤེས་པའམ་
[045-304a2] ཡོན་ཏན་བརྗོད་པར་ནུས་རེ་སྐན། དེ་ལ་འདི་སྐད་ཅེས་བྱའོ། །གཡས་ཕྱོགས་བསྐོར་བ་བྱས་ཏེ་གུས་པར་བཀུར་བསྟོད་ནས། །ནོར་བཟང་ཤིན་ཏུ་དུལ་བ་ལྷོ་ཕྱོགས་རྒྱུད་དུ་སོང། །སྤྱན་
[045-304a3] རས་གཟིགས་དབང་དྲང་སྲོང་སྙིང་རྗེ་རྣམ་སྤྱོད་པ། །རིན་ཆེན་རི་ཡི་སུལ་ན་གནས་པར་དེས་ཀྱང་མཐོང། །རིན་ཆེན་སྣ་ཚོགས་རྡོ་རྗེའི་རི་ཡི་སྨན་ལྗོངས་ན། །པདྨོའི་སྙིང་པོའི་སེང་གེའི་
[045-304a4] ཁྲི་ལ་བརྟན་པ་འདུག། ལྷ་དང་ལྷ་མིན་ཀླུ་དང་སྲིན་པོ་མིའམ་ཅི། །རྒྱལ་བའི་སྲས་ཀྱིས་བསྐོར་ཅིང་དེ་ལ་ཆོས་ཀྱང་སྟོན་།མཐོང་ནས་ནོར་བཟང་དགའ་བ་ཚད་མེད་སྐྱེས་པར་གྱུར། །བསྙེན་
[045-304a5] ཏེ་ཡོན་ཏན་རྒྱ་མཚོའི་རྐང་ལ་ཕྱག་འཚལ་ནས། །ཅི་ནས་བཟང་པོའི་སྤྱོད་པ་བདག་གིས་ཐོབ་འགྱུར་བར། །འཕགས་པས་ཐུགས་རྗེ་བསྐྱེད་དེ་གདམས་ཤིང་བསླབ་པར་གསོལ། །
[045-304a6] བསོད་ནམས་བརྒྱ་བས་བརྒྱན་པའི་དྲི་མེད་ལག་བརྐྱང་སྟེ། །འོད་སྤྲིན་དྲ་བ་རྒྱ་ཆེན་བཟང་པོ་རབ་བཏོན་ནས། །ནོར་བཟང་སྤྱི་བོར་བཞག་སྟེ་སེམས་ཅན་རྣམ་དག་པ། །སྤྱན་རས་
[045-304a7] གཟིགས་ཀྱི་དབང་པོ་མཁས་པས་ཚིག་འདི་སྨྲས། །སངས་རྒྱས་སྲས་པོ་ད་ནི་རྣམ་ཐར་གཅིག་སྒོ་ཤེས། །ཡེ་ཤེས་སྙིང་པོ་རྒྱལ་བ་ཀུན་གྱི་ཐུགས་རྗེས་སྡུག་འགྲོ་བ་ཐམས་ཅད་


[045-304b0] [304B] 
[045-304b1] །ཀུན་ཏུ་བདག་ཉིད་རང་ལ་བྱམས་པ་བཞིན་དུ་རྒྱུ། །འགྲོ་བ་མང་པོ་ཐམས་ཅད་སྡུག་བསྔལ་ཀུན་ལས་སྐྱོབ། །གང་རྣམས་དམ་དུ་བཅིངས་ཤིང་དགྲ་ལག་
[045-304b2] ཕྱིན་པ་དང། །ལུས་ལ་གཟེར་ཅིང་དེ་བཞིན་བཙོན་རར་བཙུད་པ་ཡང། །ང་ཡི་མིང་ཐོས་བཅིངས་ཤིང་བཟུང་བ་ཐར་བར་འགྱུར་།རྒྱལ་པོ་དག་ལ་ཉེས་པའི་གཡོན་བྱས་གསད་སྤངས་པ། །
[045-304b3] དེ་ཚེ་དེ་དག་ང་ཡི་མིང་ཡང་དྲན་འགྱུར་ན། །མདའ་འཕངས་དེ་ཡི་ལུས་ལ་ཕོག་པར་མི་འགྱུར་ཏེ། །མཚོན་རྣོན་བཏབ་ཀྱང་དེ་དག་མི་འཛུག་རྒལ་བར་འགྱུར། །དབང་པོའི་འཁོར་དུ་ཕྱིན་
[045-304b4] དང་གང་རྣམས་རྩོད་གྱུར་པ། །དགྲ་རྣམས་ཀུན་ལས་རྒྱལ་འགྱུར་གྲགས་པ་ཐོབ་པར་འགྱུར། །གྲགས་དང་གྲོགས་དང་རིགས་དང་ནོར་རྣམས་འཕེལ་བར་འགྱུར། །ང་ཡི་མིང་དྲན་དེ་དག་ཐུབ་
[045-304b5] པ་མེད་པར་འགྱུར། །གང་གིས་ང་ཡི་མིང་ནི་རྗེས་སུ་དྲན་བྱས་པ་།དེ་དག་རྐུན་པོས་འཇིགས་དོགས་དགྲས་འཇིགས་ནགས་ཕྱིན་ཏེ། །སེང་གེ་དོམ་གཟིག་གཅན་ཟན་གཡག་རྒོད་
[045-304b6] སྦྲུལ་གང་ཡང། །དགྲ་རྣམས་ཀུན་ལས་རྒྱལ་ཞིང་འཇིགས་པ་མེད་པར་འགྱུར། །གང་རྣམས་ལ་ལས་ང་ཡི་མིང་ཞིག་དྲན་བྱས་ན། །སྡང་བའི་སེམས་ཀྱིས་རིན་ཆེན་ལྟོངས་སུ་བོར་
[045-304b7] གྱུར་ཏམ། །སོལ་མ་དག་ལྕེ་མེད་རབ་ཏུ་འབར་བར་བོར་གྱུར་ཀྱང། །མེ་རྣམས་པདྨོས་གང་བའི་ཆུ་ཡི་གཏེར་དུ་འགྱུར། །ང་ཡི་མིང་ནི་སྐད་འགའ་ཡུད་ཙམ་རྗེས་དྲན་ན། །རྒྱ་མཚོའི་


[045-305a0] [305A] 
[045-305a1] ༄༅། །ཆུར་བོར་དེ་ཡི་ནང་དུ་འཆིར་མི་འགྱུར། །ཆུ་བོས་མི་ཁྱེར་མེ་ཡི་དབུས་སུ་འཚིག་མི་འགྱུར། །དོན་མེད་ཀུན་ཏུ་མི་འགྱུར་དོན་རྣམས་འགྲུབ་པར་འགྱུར། །ཤིང་
[045-305a2] སྒྲོག་དབྱིག་ཆིངས་ལྕགས་སྒྲོག་དེ་བཞིན་ལྟུང་རྣམས་དང། །བརྙས་ཤིང་ཁྱད་བསད་དེ་བཞིན་བྲིང་ཅིང་བསླུས་པ་དང། །སྤྱོས་ཤིང་བསྡིགས་ཏེ་གཤེ་དང་སྨ་ཕབ་རྣམ་པ་ལས། །
[045-305a3] ང་ཡི་མིང་ཙམ་དྲན་པར་བྱས་ན་ཐར་པ་ཐོབ། །གང་རྣམས་ཤར་གཉེར་སྣ་ཚོགས་གླགས་ལྟ་ཇི་སྙེད་དང། །གང་རྣམས་རྟག་ཏུ་ཞེ་སྡང་མི་སྙན་བརྗོད་པའི་རྣམས། །ང་ཡི་མིང་ཐོས་
[045-305a4] དྲན་བྱས་སྙན་པར་བརྗོད་པར་འགྱུར། །མཐོང་བ་ཙམ་གྱིས་མོད་ལ་བྱམས་པའི་སེམས་ཀྱང་སྐྱེ། །ང་ཡི་མིང་ཙམ་ལ་ལ་གང་གིས་དྲན་བྱས་ན། །གནོད་པའི་དོན་དུ་རོ་ལངས་སྔགས་
[045-305a5] དང་བྱད་བྱེད་པའི། །དགྲ་རྣམས་རྟག་ཏུ་དེ་ཡི་ཟིལ་གྱིས་ནོན་པར་འགྱུར། །མ་ལུས་དུག་གིས་དེ་ཡི་ལུས་ལ་མི་ཚུགས་སོ། །ལ་ལ་གང་གིས་ང་ཡི་མིང་ཙམ་དྲན་བྱས་ན། །ཀླུ་དབང་
[045-305a6] སྲིན་ཚོགས་མཁའ་ལྡིང་ཤ་ཟ་ཐམས་ཅད་དང། །གྲུལ་བུམ་སྲུལ་པོ་འཚེ་བྱེད་གཏུམ་པའི་སེམས་ལྡན་དང། །མདངས་འཕྲོག་འཇིགས་བྱེད་རྨི་ལམ་འོང་བའང་ཞི་བར་འགྱུར། །
[045-305a7] ང་ཡི་མིང་ནི་སྐད་ཅིག་ཡུད་ཙམ་དྲན་བྱས་ཀྱང། །ཕ་དང་མ་དང་གཉེན་གཤེས་མཛའ་བ་ཀུན་དང་ཡང། །འབྲལ་བར་མི་འགྱུར་སྡང་དང་འགྲོགས་པར་དེ་བཞིན་མིན། །ནོར་


[045-305b0] [305B] 
[045-305b1] །ང་ཡི་མིང་གི་རྗེས་སུ་ལ་ལ་དྲན་བྱེད་ན། །འདི་ནས་ཤི་འཕོས་མནར་མེད་སེམས་དམྱལ་མི་འགྲོ་སྟེ། །བྱོལ་སོང་སྐྱེ་གནས་ཡི་དྭགས་མི་
[045-305b2] ཁོམ་གནས་སུ་མིན། །སེམས་ཅན་དག་པ་ལྷ་དང་མི་ཡི་གནས་སུ་སྐྱེ་།ང་ཡི་མིང་ནི་ལ་ལ་གང་གིས་དྲན་བྱས་ན། །དམུས་ལོང་ཞར་བ་འོན་པ་ཞ་བོར་མི་འགྱུར་ཏེ། །ཐེང་པོ་ལོང་བར་མི་
[045-305b3] འགྱུར་གསལ་སྨྲ་བལྟ་སྡུག་འགྱུར། །བསྐལ་བ་བྱེ་བ་མང་པོར་དབང་པོ་ཀུན་ལྡན་འགྱུར། །ལ་ལ་གང་གིས་ང་ཡི་མིང་ནི་རྗེས་དྲན་ན་།སེམས་ཅན་དག་པ་འདི་ནས་ཤི་འཕོས་ཕྱོགས་
[045-305b4] བཅུ་ཡི། །འཇིག་རྟེན་ཁམས་སུ་སངས་རྒྱས་མངོན་སུམ་སྐྱེ་བར་འགྱུར་།སངས་རྒྱས་མཐོང་འགྱུར་དེ་དག་ཆོས་ཀྱང་ཐོས་པར་འགྱུར། །འདི་དང་དེ་བཞིན་གཞན་དག་ཐབས་མང་ཇི་སྙེད་
[045-305b5] ཀྱིས། །འགྲོ་བ་སེམས་ཅན་ང་འདུལ་གཞལ་དང་ཟད་མི་ནུས། །སངས་རྒྱས་སྲས་པོ་ངས་ནི་རྣམ་ཐར་གཅིག་བསྒོམ་སྟེ། །ཡོན་ཏན་ཅན་གྱི་ཡོན་ཏན་ཐམས་ཅད་ངས་མི་ཤེས། །དེའི་ཚེ་
[045-305b6] བྱང་ཆུབ་སེམས་དཔའ་གཞན་དུ་མི་འགྲོ་བ་ཞེས་བྱ་བ། ཤར་ཕྱོགས་ནས་ནམ་མཁའི་དབྱིངས་ལས་འོངས་ཏེ་མི་མཇེད་ཀྱི་འཇིག་རྟེན་གྱི་ཁམས་ཀྱི་ཁོར་ཡུག་གི་རྩེ་མོར་འདུག་གོ་
[045-305b7] བྱང་ཆུབ་སེམས་དཔའ་གཞན་དུ་མི་འགྲོ་བས། མི་མཇེད་ཀྱི་འཇིག་རྟེན་གྱི་ཁམས་ཁོར་ཡུག་གི་རྩེ་མོ་ལ་རྐང་པ་གཉིས་པོར་མ་ཐག་ཏུ་མི་མཇེད་ཀྱི་འཇིག་རྟེན་གྱི་ཁམས་འདི་རྣམ་


[045-306a0] [306A] 
[045-306a1] ༄༅། །བ་དྲུག་ཏུ་གཡོས་ཏེ། རིན་པོ་ཆེ་དུ་མའི་རང་བཞིན་དུ་ཀུན་ནས་གནས་པར་གྱུར་ཏོ། །བྱང་ཆུབ་སེམས་དཔའ་གཞན་དུ་མི་འགྲོ་བ་དེས། ཉི་མ་དང། ཟླ་བའི་འོད་ཐམས་
[045-306a2] ཅད་ཟིལ་གྱིས་ནོན་པ་དང། ལྷ་དང། ཀླུ་དང། གནོད་སྦྱིན་དང་དྲི་ཟ་དང། ལྷ་མ་ཡིན་དང། ནམ་མཁའ་ལྡིང་དང། མིའམ་ཅི་དང། ལྟོ་འཕྱེ་ཆེན་པོ་དང། བརྒྱ་བྱིན་དང། ཚངས་པ་
[045-306a3] དང། འཇིག་རྟེན་གྱི་མགོན་པོ་དང། མེ་དང། རིན་པོ་ཆེ་དང། གློག་དང། སྐར་མའི་འོད་ཀྱང་ཟིལ་གྱིས་ནོན་པ་དེ་ལྟ་བུའི་འོད་ལུས་བཀྱེ་སྟེ། སེམས་ཅན་དམྱལ་བ་ཆེན་པོ་དག་ཀྱང་
[045-306a4] སྣང་བར་བྱས། བྱོལ་སོང་གི་སྐྱེ་གནས་དང། གཤིན་རྗེའི་འཇིག་རྟེན་གྱི་ལམ་གྱི་རྒྱུད་ཐིབས་པོ་ཐམས་ཅད་ཀྱང་སྣང་བར་བྱས་ཏེ། ངན་སོང་གི་སྡུག་བསྔལ་ཐམས་ཅད་ཀྱང་དེ་མ་ཐག་
[045-306a5] ཏུ་ཞིའོ། །སེམས་ཅན་ཐམས་ཅད་ཀྱི་ཉོན་མོངས་པའང་ཉམས་སུ་མི་གནོད་པར་གྱུར་ཏོ། །མྱ་ངན་གྱི་ཟུག་རྔུ་དང། སྡུག་བསྔལ་སྣ་ཚོགས་ཀྱང་རྩེ་ཟིལ་བར་གྱུར་ཏོ། །སངས་རྒྱས་
[045-306a6] ཀྱི་ཞིང་ས་ཐམས་ཅད་དུའང་རིན་པོ་ཆེའི་སྤྲིན་གྱི་ཆར་ཕབ་སྟེ། མེ་ཏོག་དང། སྤོས་དང། བདུག་པ་དང། ཕྲེང་བ་དང། བྱུག་པ་དང། ཕྱེ་མ་དང། ན་བཟའ་དང། གདུགས་དང་
[045-306a7] རྒྱལ་མཚན་དང། བ་དན་གྱི་རྒྱན་ཐམས་ཅད་དང་ལྡན་པའི་མཆོད་པ་སྣ་ཚོགས་ཀྱི་སྤྲིན་གྱི་ཆར་ཡང་མངོན་པར་ཕབ་སྟེ། བཅོམ་ལྡན་འདས་གང་ན་བ་དེར་སོང་ངོ། །དེའི་ལུས་


[045-306b0] [306B] 
[045-306b1] སེམས་ཅན་ཐམས་ཅད་ཀྱི་གནས་སུ་སྣང་བ་སྟེ། བསམ་པ་ཇི་ལྟ་བ་བཞིན་དུ་སིམ་པར་བྱེད་པ་ལ་མངོན་པར་གཞོལ་བས། རི་གྲུ་འཛིན་དེ་ལ་བྱང་ཆུབ་སེམས་དཔའ་
[045-306b2] སྤྱན་རས་གཟིགས་ཀྱི་དབང་པོའི་དྲུང་དུའང་ཕྱིན་པར་སྣང་ངོ་།དེ་ནས་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོས། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་
[045-306b3] ཀྱི་བུ་ཁྱོད་ཀྱིས་བྱང་ཆུབ་སེམས་དཔའ་གཞན་དུ་མི་འགྲོ་བ། འཁོར་གྱི་དཀྱིལ་འཁོར་འདིར་ཕྱིན་པ་མཐོང་ངམ། སྨྲས་པ། འཕགས་པ་མཐོང་ངོ། །སྨྲས་པ། རིགས་ཀྱི་བུ། བྱང་ཆུབ་
[045-306b4] སེམས་དཔའ་གཞན་དུ་མི་འགྲོ་བའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག། དེ་ནས་
[045-306b5] ཚོང་དཔོན་གྱི་བུ་ནོར་བཟང་གིས། བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་
[045-306b6] པོ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་པོའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང། བྱང་
[045-306b7] ཆུབ་སེམས་དཔའ་སྤྱན་རས་གཟིགས་ཀྱི་དབང་པོའི་ཡེ་ཤེས་ཀྱི་གཏིང་མ་རྙེད་པའི་སེམས་ཀྱིས། སྤྱན་རས་གཟིགས་ཀྱི་དབང་པོ་བལྟས་པས་ཀྱང་མ་ངོམས་བཞིན་དུ་བསྒོ་བ་དང་མི་


[045-307a0] [307A] 
[045-307a1] ༄༅། །འགལ་བར་བྱང་ཆུབ་སེམས་དཔའ་གཞན་དུ་མི་འགྲོ་བ་གང་ན་བ་དེར་སོང་སྟེ། བྱང་ཆུབ་སེམས་དཔའ་གཞན་དུ་མི་འགྲོ་བའི་རྐང་པ་གཉིས་ལ་སྤྱི་བོས་
[045-307a2] ཕྱག་འཚལ་ནས། མདུན་དུ་འདུག་སྟེ་ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་
[045-307a3] ན༑ ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི་བྱང་ཆུབ་སེམས་དཔའ་
[045-307a4] རྣམས་ལ་གདམས་ངག་དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང་
[045-307a5] ཇི་ལྟར་ནན་ཏན་དུ་བགྱི་བ་འཕགས་པས་བདག་ལ་བཤད་དུ་གསོལ། དེས་སྨྲས་པ། རིགས་ཀྱི་བུ། ང་ནི་བྱང་ཆུབ་སེམས་དཔའི་རྣམ་པར་ཐར་པའི་སྒོ་ཀུན་ཏུ་འགྲོ་བ་ཐོབ་པའོ། །
[045-307a6] སྨྲས་པ། འཕགས་པ་ཁྱོད་ཀྱིས་དེ་བཞིན་གཤེགས་པ་གང་གི་ཞབས་ཀྱི་དྲུང་ནས། བྱང་ཆུབ་སེམས་དཔའི་རྣམ་པར་ཐར་པ་སྒོ་ཀུན་ཏུ་འགྲོ་བ་ཞེས་བགྱི་བ་འདི་བརྙེས། །
[045-307a7] འཇིག་རྟེན་གྱི་ཁམས་དེ་ནི་འདི་ནས་ཇི་སྲིད་ཅིག་ན་མཆིས། འཇིག་རྟེན་གྱི་ཁམས་དེ་ནས་བཞུད་ནས་ནི་ཇི་སྲིད་ཅིག་ལགས། སྨྲས་པ། རིགས་ཀྱི་བུ། གནས་འདི་ནི། ལྷ་


[045-307b0] [307B] 
[045-307b1] དགེ་སྦྱོང་དང་བྲམ་ཟེར་བཅས་པའི་སྐྱེ་དགུས་ཀྱང་ཤེས་པར་དཀའ་སྟེ་དེ་ནི་བྱང་ཆུབ་སེམས་དཔའི་མཐུ་དང། བྱང་ཆུབ་སེམས་
[045-307b2] དཔའི་བརྩོན་འགྲུས་མི་ལྡོག་པ་དང། བྱང་ཆུབ་སེམས་དཔའི་སྤྱོད་པ་མི་འཕྲོག་པའི་ཡུལ་ཏེ། དེ་ནི་རིགས་ཀྱི་བུ། དགེ་བའི་བཤེས་གཉེན་གྱིས་ཡོངས་སུ་མ་ཟིན་པ། སངས་རྒྱས་
[045-307b3] ཀྱིས་མ་དགོངས་པ། དགེ་བའི་རྩ་བ་མ་བསགས་པ། བསམ་པ་ཡོངས་སུ་མ་དག་པ། བྱང་ཆུབ་སེམས་དཔའི་དབང་པོ་མ་ཐོབ་པ། ཤེས་རབ་ཀྱི་མིག་དང་མི་ལྡན་པ་རྣམས་ཀྱིས་ཐོས་
[045-307b4] པའམ། ཡོངས་སུ་གཟུང་བའམ། ཡིད་ཆེས་པའམ། ཁོང་དུ་ཆུད་པར་བྱ་བར་མི་ནུས་སོ། །སྨྲས་པ། སངས་རྒྱས་ཀྱི་མཐུ་དང་དགེ་བའི་བཤེས་གཉེན་གྱི་གཟུངས་ཀྱིས་དད་པ་དང་
[045-307b5] མོས་པར་བགྱི་ན་འཕགས་པས་བདག་ལ་བཀའ་མི་སྩལ་ཏམ། དེས་སྨྲས་པ། རིགས་ཀྱི་བུ། ང་ནི་ཤར་ཕྱོགས་ཀྱི་འཇིག་རྟེན་གྱི་ཁམས་དཔལ་གྱི་སྙིང་པོ་དང་ལྡན་པ། དེ་བཞིན་
[045-307b6] གཤེགས་པ་དཔལ་ཀུན་ནས་ཡང་དག་པར་འབྱུང་བའི་སངས་རྒྱས་ཀྱི་ཞིང་ནས་འོངས་ཏེ། དེ་བཞིན་གཤེགས་པ་དཔལ་ཀུན་ནས་ཡང་དག་པར་འབྱུང་བའི་ཞབས་ཀྱི་དྲུང་
[045-307b7] ནས། ངས་བྱང་ཆུབ་སེམས་དཔའི་རྣམ་པར་ཐར་བསྒོ་ཀུན་ཏུ་འགྲོ་བ་འདི་ཐོབ་བོ། །རིགས་ཀྱི་བུ། འཇིག་རྟེན་གྱི་ཁམས་དཔལ་གྱི་སྙིང་པོ་དང་ལྡན་པ་དེ་ནས་ང་སོང་ནས་ནི་


[045-308a0] [308A] 
[045-308a1] ༄༅། །བསྐལ་པ་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཅིག་འདས་ཏེ། སེམས་བསྐྱེད་པ་རེ་རེ་ཞིང་ཡང་གོམ་པ་སངས་
[045-308a2] རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཅིག་པོར་རོ། །གོམ་པ་རེ་རེས་ཀྱང་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་སངས་རྒྱས་ཀྱི་ཞིང་འདས་ཏེ་
[045-308a3] སངས་རྒྱས་ཀྱི་ཞིང་དེ་དག་ཐམས་ཅད་ཀྱང། དེ་བཞིན་གཤེགས་པ་དང་ལྡན་པར་ཤེས་ཏེ། སངས་རྒྱས་བཅོམ་ལྡན་འདས་དེ་དག་ཐམས་ཅད་ལའང་དེ་བཞིན་གཤེགས་པའི་མཆོད་
[045-308a4] པ་བླ་ན་མེད་པ། ཡིད་ཀྱི་རང་བཞིན་ཆོས་ཉིད་མངོན་པར་འདུ་བྱ་བ་མེད་པའི་རྒྱས་བཏབ་པ། དེ་བཞིན་གཤེགས་པས་གནང་བ། བྱང་ཆུབ་སེམས་དཔའི་དགའ་བ་ཡོངས་སུ་
[045-308a5] བསྐྱེད་པས་མཐོང་བ་བྱས་སོ། །འཇིག་རྟེན་གྱི་ཁམས་དེ་དག་ན་སེམས་ཅན་གྱི་ཁམས་རྒྱ་མཚོ་ཇི་སྙེད་པ་དེ་དག་ཐམས་ཅད་ཀྱང་མཐོང་སྟེ། དེ་དག་ཐམས་ཅད་ཀྱི་སེམས་རྒྱ་
[045-308a6] མྪོའང་ཁོང་དུ་ཆུད་དོ། །དེ་དག་ཐམས་ཅད་ཀྱི་དབང་པོའི་འཁོར་ལོ་ཡང་ཡོངས་སུ་ཤེས་ཤིང་བསམ་པ་དང་མོས་པ་ཇི་ལྟ་བཞིན་དུ་གཟུགས་ཀྱི་ལུས་ཡོངས་སུ་བསྟན་ཏོ། །ཆོས་ཀྱི་
[045-308a7] དབྱིངས་རབ་ཏུ་བསྒྲགས་སོ། །འོད་ཀྱི་དཀྱིལ་འཁོར་ཡོངས་སུ་བཀྱེའོ་།ཡོ་བྱད་སྣ་ཚོགས་ཕུན་སུམ་ཚོགས་པས་ཀྱང་ཉེ་བར་སྡུད་དོ་།རང་གི་ལུས་ཀྱང་དེ་དག་ལ་བྱིན་གྱིས་བརླབས་


[045-308b0] [308B] 
[045-308b1] དེ་ནི་ཡོངས་སུ་སྨིན་པར་བྱ་བ་དང། གདུལ་བའི་སྦྱོར་བ་རྒྱུན་མི་འཆད་པའི་ཕྱིར་རོ། །ཤར་ཕྱོགས་ནས་ཇི་ལྟར་འོངས་པ་དེ་བཞིན་དུ་ལྷོ་ཕྱོགས་དང། ནུབ་ཕྱོགས་དང། བྱང་ཕྱོགས་དང་
[045-308b2] བྱང་ཤར་གྱི་ཕྱོགས་མཚམས་དང། ཤར་ལྷོའི་ཕྱོགས་མཚམས་དང་ལྷོ་ནུབ་ཀྱི་ཕྱོགས་མཚམས་དང། ནུབ་བྱང་གི་ཕྱོགས་མཚམས་དང་འོག་དང། སྟེང་གི་ཕྱོགས་ནས་ཀྱང་དེ་
[045-308b3] བཞིན་ཏེ། རིགས་ཀྱི་བུ། ངས་ནི་བྱང་ཆུབ་སེམས་དཔའི་རྣམ་པར་ཐར་པ་སྒོ་ཀུན་ཏུ་འགྲོ་བ་ཞེས་བྱ་བ་འདི་ཤེས་པར་ཟད་ན། ངས་བྱང་ཆུབ་སེམས་དཔའ་ཕྱོགས་ཀུན་ཏུ་མངོན་པར་
[045-308b4] གཞོལ་བ་ཐ་མི་དད་པའི་ཡེ་ཤེས་ཀྱི་ཡུལ་དང་ལྡན་པ། ཆོས་ཀྱི་དབྱིངས་ཐམས་ཅད་དུ་ལུས་རྣམ་པར་བཀོད་པ། སེམས་ཅན་ཐམས་ཅད་ཀྱི་བསམ་པ་དང། མོས་པ་ཇི་ལྟ་བ་བཞིན་དུ་
[045-308b5] མཐུན་པར་སྤྱོད་པ། ཞིང་ཐམས་ཅད་ལུས་ཀྱིས་རྒྱས་པར་འགེངས་པ་ཆོས་ཐམས་ཅད་ཀྱི་རྒྱུད་ཀྱི་རྗེས་སུ་སོང་བ། དུས་གསུམ་གྱི་རྒྱུད་མཉམ་པ་ཉིད་དུ་གྱུར་པ། ཆོས་ཀྱི་ཕྱོགས་ཀྱི་
[045-308b6] རྒྱུད་དང་མཉམ་པ་ཉིད་དུ་གྱུར་པའི་ལུས་དང་ལྡན་པ། འགྲོ་བའི་རྒྱུད་ཐམས་ཅད་དུ་རྣམ་པར་སྣང་བ། དེ་བཞིན་གཤེགས་པའི་རྒྱུད་ཐམས་ཅད་ལ་རྣམ་པར་རྟོག་པ་མེད་པ། ཆགས་
[045-308b7] པ་མེད་པའི་རྒྱུད་ཐམས་ཅད་ཁོང་དུ་ཆུད་པ། གནས་མེད་པའི་རྒྱུད་ལ་རབ་ཏུ་གནས་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ཡང་ནུས་རེ་སྐན། སོང། རིགས་ཀྱི་བུ་


[045-309a0] [309A] 
[045-309a1] ༄༅། །ལྷོ་ཕྱོགས་ཀྱི་རྒྱུད་འདི་ཉིད་ན་གྲོང་ཁྱེར་སྒོ་དང་ལྡན་པ་ཞེས་བྱ་བ་ཡོད་དེ། དེ་ན་ལྷ་ལྷ་ཆེན་པོ་ཞེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་
[045-309a2] བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། བྱང་ཆུབ་སེམས་དཔའ་གཞན་དུ་མི་འགྲོ་བའི་རྐང་
[045-309a3] པ་གཉིས་ལ་སྤྱི་བོས་ཕྱག་འཚལ་ཏེ། བྱང་ཆུབ་སེམས་དཔའ་གཞན་དུ་མི་འགྲོ་བ་ལ་ལན་བརྒྱ་སྟོང་དུ་མར་གཡས་སུ་བསྐོར་བ་བྱས་ནས་ཡང་དང་ཡང་བལྟས་ཏེ། བྱང་ཆུབ་སེམས་
[045-309a4] དཔའ་གཞན་དུ་མི་འགྲོ་བའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་བྱང་ཆུབ་སེམས་དཔའི་སྤྱོད་པ་རྒྱ་ཆེན་པོའི་རྗེས་སུ་སོང་བའི་སེམས་དང་ལྡན་པ། བྱང་ཆུབ་སེམས་
[045-309a5] དཔའ་གཞན་དུ་མི་འགྲོ་བའི་ཡེ་ཤེས་ཀྱི་སྤྱོད་ཡུལ་འདོད་པའི་ངང་ཚུལ་ཅན། མངོན་པར་ཤེས་པ་ཆེན་པོ། མངོན་པར་བསྒྲུབས་པའི་ཡུལ་ལ་ཡོན་ཏན་གྱི་ཁྱད་པར་དུ་ལྟ་བ་
[045-309a6] བརྩོན་འགྲུས་བརྟན་པའི་གོ་ཆ་རབ་ཏུ་དགའ་བའི་ཁྱད་པར་ཐོབ་པ། བསམ་གྱིས་མི་ཁྱབ་པའི་རྣམ་པར་ཐར་པས་རྣམ་པར་རྩེ་བའི་རྗེས་སུ་སོང་བའི་བསམ་པ་དང་ལྡན་པ་དེ་
[045-309a7] བྱང་ཆུབ་སེམས་དཔའི་ཡོན་ཏན་གྱི་ས་ལ་ནི་ནན་ཏན་དུ་བྱེད། ཏིང་ངེ་འཛིན་གྱི་ས་ལ་ནི་རྣམ་པར་དཔྱོད། གཟུངས་ཀྱི་ས་ལ་ནི་རབ་ཏུ་གནས་པར་བྱེད། སྨོན་ལམ་གྱི་ས་ལ་ནི་


[045-309b0] [309B] 
[045-309b1] ཐ་དད་པ་ཡང་དག་པར་ཤེས་པའི་ས་ལ་རྗེས་སུ་སློབ། སྟོབས་ཀྱིས་ནི་ཡོངས་སུ་སྒྲུབ་ཅིང་མཐར་གྱིས་གྲོང་ཁྱེར་སྒོ་དང་ལྡན་པ་གང་ན་བ་དེར་སོང་སྟེ། ལྷ་ལྷ་ཆེན་པོ་ཀུན་ཏུ་དྲིས་
[045-309b2] པ་དང། དེ་ལ་འགྲོ་བ་མང་པོས་བསྟན་པ། རིགས་ཀྱི་བུ། འདེ་རེ་ལྷ་ལྷ་ཆེན་པོ་གྲོང་ཁྱེར་གྱི་ལམ་གྱི་བཞི་མདོ་ན། བདག་ཉིད་ཤིན་ཏུ་ཆེ་བས་སེམས་ཅན་རྣམས་ལ་ཆོས་སྟོན་ཅིང་འདུག་
[045-309b3] གོ༑ དེ་ནས་ཚོང་དཔོན་གྱི་བུ་ནོར་བཟང་ལྷ་ལྷ་ཆེན་པོ་གང་ན་བ་དེར་སོང་སྟེ། ལྷ་ལྷ་ཆེན་པོའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། མདུན་དུ་འདུག་སྟེ་ཐལ་མོ་སྦྱར་ནས་འདི་སྐད་ཅེས་
[045-309b4] སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་
[045-309b5] བགྱི་བ་དང། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན། ཇི་
[045-309b6] ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང། ཇི་ལྟར་ནན་ཏན་དུ་བགྱི་བ་འཕགས་པས་བདག་ལ་བཤད་དུ་གསོལ། དེ་ནས་ལྷ་ལྷ་ཆེན་
[045-309b7] པོས་ལག་པ་བཞི་ཕྱོགས་བཞིར་བརྐྱང་སྟེ། རྒྱ་མཚོ་ཆེན་པོ་བཞི་ལས་ཤིན་ཏུ་མྱུར་བའི་ཤུགས་ཀྱིས་ཆུ་བླངས་ཏེ། བདག་གི་གདོང་བཀྲུས་ནས། ཚོང་དཔོན་གྱི་བུ་ནོར་བཟང་ལ་གསེར་


[045-310a0] [310A] 
[045-310a1] ༄༅། །གྱི་མེ་ཏོག་གིས་གཏོར་ཏེ་འདི་སྐད་ཅེས་སྨྲས་སོ། །རིགས་ཀྱི་བུ། བྱང་ཆུབ་སེམས་དཔའ་རྣམས་ནི་མཐོང་བར་ཤིན་ཏུ་དཀའ་སྟེ་ཐོས་པར་ཡང་རབ་ཏུ་དཀའོ། །
[045-310a2] སྐྱེས་བུ་མཆོག་གི་མེ་ཏོག་པུན་ད་རི་ཀ་ནི་འཇིག་རྟེན་གྱི་ཕུལ་དུ་བྱ་བ་ཡིན་པར་ངོས་ཚར་རྨད་དུ་བྱུང་བ་ཡིན་ཏེ། འཇིག་རྟེན་གྱི་གནས་སུ་གྱུར་པའོ། །འགྲོ་བའི་རྟེན་དུ་གྱུར་པའོ། །སེམས་
[045-310a3] ཅན་རྣམས་ལ་སྣང་བ་ཆེན་པོ་འབྱིན་པའོ། །ལམ་རྨོངས་པ་རྣམས་ལ་ལམ་བདེ་བ་སྟོན་པའོ། །ཆོས་ཀྱི་ཚུལ་དུ་གཟུད་པ་ལ་མགོན་དུ་གྱུར་པའོ། །ཐམས་ཅད་མཁྱེན་པའི་གྲོང་ཁྱེར་
[045-310a4] དུ་ཕྱིན་པར་བྱ་བ་ལ་དེད་དཔོན་ཆེན་པོ་གྱུར་པ་སྟེ། དེ་ལ་ཁོ་བོ་འདི་སྙམ་དུ་སེམས་སོ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་མིང་ནི་སེམས་དྲི་མ་མེད་པ་རྣམས་ལ་
[045-310a5] རང་གི་ལུས་ཀྱི་གཟུགས་བརྙན་སྟོན་ཅིང། ལུས་རྣམ་པར་དག་པ་རྣམས་ལ་མངོན་པར་སྣང་བ་དང། ངག་གི་ཉེས་པ་སྤངས་པ་རྣམས་དབྱངས་ཀྱི་སྣང་བ་ཡོངས་སུ་གདོན་པར་བྱེད་པ་
[045-310a6] དང། བསམ་པ་དག་པ་རྣམས་ལ་དུས་ཐམས་ཅད་དུ་མངོན་སུམ་དུ་གྱུར་པར་གནས་པས་ལྟ་བ་ངན་པ་འཇོམས་པ་ཡིན་པར་བསམས་སོ། །རིགས་ཀྱི་བུ། ཁོ་བོ་ནི་བྱང་ཆུབ་སེམས་
[045-310a7] དཔའི་རྣམ་པར་ཐར་པ་སྤྲིན་གྱི་དྲ་བ་ཐོབ་པའོ། །སྨྲས་པ་འཕགས་པ། བྱང་ཆུབ་སེམས་དཔའི་རྣམ་པར་ཐར་པ་སྤྲིན་གྱི་དྲ་བ་དེའི་ཡུལ་ཇི་ལྟ་བུ་ཞིག་མཆིས། དེ་ནས་ལྷ་ལྷ་ཆེན་


[045-310b0] [310B] 
[045-310b1] གྱི་གསེར་གྱི་ཕུང་པོ་དང། དངུལ་གྱི་ཕུང་པོ་དང། བཻཌཱུརྱའི་ཕུང་པོ་དང། ཤེལ་གྱི་ཕུང་པོ་དང། མུས་ར་གལ་པའི་ཕུང་པོ་དང། ཨསྨྲ་
[045-310b2] གར་བཧའི་ཕུང་པོ་དང། ནོར་བུ་རིན་པོ་ཆེ་ངང་གིས་སྣང་བའི་ཕུང་པོ་དང། ནོར་བུ་རིན་པོ་ཆེ་དྲི་མ་མེད་པ་སྙིང་པོའི་ཕུང་པོ་དང། ནོར་བུ་རིན་པོ་ཆེ་རྣམ་པར་སྣང་བའི་ཕུང་པོ་དང། ནོར་བུ་རིན་པོ་
[045-310b3] ཆེ་ཕྱོགས་ཀུན་ཏུ་མངོན་པའི་ཕུང་པོ་དང། གཙུག་གི་ནོར་བུ་རིན་པོ་ཆེ་དང། ཅོད་པན་གྱི་ཕུང་པོ་དང། ནོར་བུ་རིན་པོ་ཆེ་སྣ་ཚོགས་ཀྱི་སེ་མོ་དོའི་ཕུང་པོ་དང། དཔུང་རྒྱན་གྱི་ཕུང་པོ་དང། རྣ་ཆའི་རྒྱན་
[045-310b4] གྱི་ཕུང་པོ་དང། གདུ་བུའི་ཕུང་པོ་དང། སྐ་རགས་ཀྱི་ཕུང་པོ་དང། རྐང་གདུབ་ཀྱི་ཕུང་པོ་དང། མུ་ཏིག་དམར་པོའི་དྲ་བའི་ཕུང་པོ་དང། ནོར་བུ་རིན་པོ་ཆེ་སྣ་ཚོགས་ཀྱི་ཕུང་པོ་དང། ཡན་ལག་དང་ཉིང་
[045-310b5] ལག་ཐམས་ཅད་ཀྱི་རྒྱན་གྱི་ཕུང་པོ་དང། ནོར་བུ་རིན་པོ་ཆེ་ཡིད་བཞིན་གྱི་རྒྱལ་པོའི་ཕུང་པོ་དང། མེ་ཏོག་ཐམས་ཅད་དང། སྤོས་ཐམས་ཅད་དང། བདུག་པ་ཐམས་ཅད་དང། ཕྲེང་བ་
[045-310b6] ཐམས་ཅད་དང། བྱུག་པ་ཐམས་ཅད་དང། ཕྱེ་མ་ཐམས་ཅད་དང་གོས་ཐམས་ཅད་དང། གདུགས་ཐམས་ཅད་དང། རྒྱལ་མཚན་ཐམས་ཅད་དང། ལྷའི་བ་དན་ཐམས་ཅད་དང་
[045-310b7] རོལ་མོ་བརྡུང་བ་ཐམས་ཅད་དང། རོལ་མོ་དཀྲོལ་བ་ཐམས་ཅད་དང་འདོད་པའི་ཡུལ་ཐམས་ཅད་དང། བུ་མོ་བྱེ་བ་བརྒྱ་སྟོང་གྲངས་མེད་པ་དག་ཀྱང་ཉེ་བར་བསྟན་ནས། ཚོང་དཔོན་


[045-311a0] [311A] 
[045-311a1] ༄༅། །གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། འདི་དག་ལས་ཁྱེར་ལ་སྦྱིན་པ་མང་པོ་ནི་བྱིན་ཅིག། བསོད་ནམས་མང་པོ་ནི་གྱིས་ཤིག། དེ་བཞིན་གཤེགས་
[045-311a2] པ་རྣམས་ལ་ནི་མཆོད་ཅིག། སེམས་ཅན་མང་པོ་ནི་སྦྱིན་པས་བསྡུ་བའི་དངོས་པོས་ཡོངས་སུ་བསྡུས་ཏེ། གཏོང་བའི་ཕ་རོལ་ཏུ་ཕྱིན་པ་ལ་ཁོད་ཅིག། འཇིག་རྟེན་ན་སྦྱིན་པ་ལ་སློབས་ཤིག་
[045-311a3] གཏང་བར་དཀའ་བ་ཡོངས་སུ་གཏང་བ་ནི་སྟོན་ཅིག་རིགས་ཀྱི་བུ་ཁྱོད་ལ་ཁོ་བོས་ཇི་ལྟར་ཡོ་བྱད་ཀྱི་རྣམ་པས་བསྟུད་པ་འདི་བཞིན་དུ་སྦྱིན་པའི་བསམ་པ་དང་མ་བྲལ་བའི་སེམས་ཅན་
[045-311a4] ཚད་མེད་པ་དག་གིས་བསམ་པའི་རྒྱུད་ཀྱང་གཏོང་བས་ཡོངས་སུ་བསྒོ་བ་བྱེད་དོ། །སངས་རྒྱས་དང། ཆོས་དང། དགེ་འདུན་དང། བྱང་ཆུབ་སེམས་དཔའ་དང། དགེ་བའི་བཤེས་
[045-311a5] གཉེན་རྣམས་ལའང་དགེ་བའི་རྩ་བ་བསྐྱེད་ཅིང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་བསྐུལ་བ་བྱེད་དོ། །རིགས་ཀྱི་བུ། གཞན་ཡང་ཁོ་བོ་ནི་སེམས་
[045-311a6] ཅན་འདོད་པའི་དགའ་བས་མྱོས་པ། ཡུལ་གྱི་ལོངས་སྤྱོད་ལ་ཡོངས་སུ་ཆགས་པ་རྣམས་ལ་ཡུལ་དེ་དག་ནི་མི་སྡུག་པར་བྱིན་གྱིས་རློབ་བོ་།ཁྲོ་བས་ནོན་པ་དང། ང་རྒྱལ་ཅན་དང་
[045-311a7] རྒྱགས་ཤིང་དྲེགས་པ་དང། རློམ་པ་ཚར་གཅོད་པས་འདུལ་བ་རྣམས་ལ་ནི་གཏུམ་ཞིང་སྲིན་པོ་ལྟར་མི་སྡུག་ལ། འཇིགས་པའི་ལུས་ཤ་ཟ་ཞིང་ཁྲག་འཐུང་བའི་ཚུལ་དང་ལྡན་


[045-311b0] [311B] 
[045-311b1] རློམ་པ་དང་སྙེམས་པས་འཁྲུག་པ་དེ་དག་ཐམས་ཅད་ཞི་བར་བྱེད་དོ། །ལེ་ལོ་ཅན་བརྩོན་འགྲུས་བོར་བའི་སེམས་ཅན་རྣམས་ལ་ནི་མེ་དང། ཆུ་དང། རྒྱལ་པོ་དང། རྐུན་པོ་དང་
[045-311b2] གནོད་པའི་འཇིགས་པ་ཡོངས་སུ་བསྟན་ཅིང་སྐྱོ་བར་བྱས་ཏེ། བརྩོན་འགྲུས་རྩོམ་པ་ལ་འགོད་པར་བྱེད་དོ། །དེ་ལྟར་ཐབས་དེ་དང་དེ་དག་གིས་ཕ་རོལ་ཏུ་ཕྱིན་པ་ཐམས་ཅད་ཀྱི་ཕྱོགས་དང་
[045-311b3] མི་མཐུན་པ་རབ་ཏུ་གཞོམ་པ་དང། ཕ་རོལ་ཏུ་ཕྱིན་པ་ཐམས་ཅད་ཀྱི་ཚོགས་བསགས་པ་དང། སྒྲིབ་པའི་རིའི་གཡང་སའི་ལམ་ཐམས་ཅད་ལས་ཡང་དག་པར་བཟླ་བ་དང། སྒྲིབ་པ་
[045-311b4] མེད་པའི་ཆོས་ལ་གཟུད་པའི་ཕྱིར་མི་དགེ་བ་ཐམས་ཅད་ལས་རྣམ་པར་བཟློག་སྟེ། དགེ་བ་ཐམས་ཅད་ཕུན་སུམ་ཚོགས་པ་ལ་ཡང་དག་པར་འགོད་པ་བྱེད་དོ། །རིགས་ཀྱི་བུ། ཁོ་བོས་ནི་
[045-311b5] བྱང་ཆུབ་སེམས་དཔའི་རྣམ་པར་ཐར་པ་སྤྲིན་གྱི་དྲ་བ་འདི་ཤེས་པར་ཟད་ན། ཁོ་བོས་བྱང་ཆུབ་སེམས་དཔའ་དབང་པོ་ལྟར་ཉོན་མོངས་པའི་ལྷ་མ་ཡིན་རབ་ཏུ་འཇོམས་པ། ཆུ་ལྟར་འགྲོ་བ་
[045-311b6] ཐམས་ཅད་ཀྱི་སྡུག་བསྔལ་གྱི་མེའི་ཕུང་པོ་ཞི་བར་བྱེད་པ། མེའི་ཕུང་པོ་ལྟར་འགྲོ་བ་ཐམས་ཅད་གྱི་སྲིད་པའི་ཆུ་སྐེམས་པ། རླུང་ལྟར་འཛིན་པའི་མངོན་པར་ཆགས་པ་ཐམས་ཅད་ཀྱི་
[045-311b7] རི་རྣམ་པར་འཐོར་བ། རྡོ་རྗེ་ལྟར་བདག་གིས་འདུ་ཤེས་སྲ་བའི་བྲག་རབ་ཏུ་རྙིལ་བ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། འཛམ་


[045-312a0] [312A] 
[045-312a1] ༄༅། །བུའི་གླིང་འདི་ཉིད་ཀྱི་ཡུལ་མ་ག་དཧའི་སྙིང་པོ་བྱང་ཆུབ་ན། སའི་ལྷ་མོ་བརྟན་མ་ཞེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་
[045-312a2] ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས་ལྷ་ལྷ་ཆེན་པོའི་རྐང་པ་གཉིས་ལ་སྤྱི་བོས་ཕྱག་
[045-312a3] འཚལ་ཏེ། ལྷ་ལྷ་ཆེན་པོ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་ཡང་དང་ཡང་དུ་བལྟས་ཏེ། ལྷ་ལྷ་ཆེན་པོའི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་
[045-312a4] བཟང། མཐར་གྱིས་ཡུལ་མ་ག་དཧའི་སྙིང་པོ་བྱང་ཆུབ་ཏུ་སའི་ལྷ་མོ་བརྟན་མ་གང་ན་བ་དེར་སོང་བ་དང། དེ་འགྲོ་བའི་ཚེ་སའི་ལྷ་མོ་བརྒྱ་སྟོང་ཕྲག་བཅུ་གཅིག་ལ་གཅིག་འདི་སྐད་
[045-312a5] ཅེས་འཛེར་ཏོ། །སེམས་ཅན་ཐམས་ཅད་ཀྱི་རྟེན་དུ་འགྱུར་བ་ཞིག་ནི་འདི་ནས་ཚུར་འོང་ངོ། །དེ་བཞིན་གཤེགས་པའི་སྙིང་པོ་ཅན། སེམས་ཅན་ཐམས་ཅད་ཀྱི་མ་རིག་པའི་སྒོ་
[045-312a6] ངའི་སྦུབས་འདྲལ་བར་འགྱུར་བ་ཞིག་ནི་འདི་ནས་ཚུར་འོང་ངོ་།ཆོས་ཀྱི་རྒྱལ་པོའི་རིགས་སུ་བྱུང་བ། ཆགས་པ་མེད་ཅིང་དྲི་མ་མེད་པའི་ཆོས་ཀྱི་རྒྱལ་པོའི་གོ་འཕང་དམ་
[045-312a7] པ་འཐོབ་པར་འགྱུར་བ་ཞིག་ནི་འདི་ནས་ཚུར་འོང་ངོ། །ཡེ་ཤེས་ཀྱི་མཐུ་བོ་ཆེ་རྡོ་རྗེའི་མཚོན་ཆ་ཅན་དཔའ་བོ་ཕས་ཀྱི་རྒོལ་བའི་འཁོར་ཐམས་ཅད་རབ་ཏུ་འདུལ་བ་ཞིག་འདི་ནས་


[045-312b0] [312B] 
[045-312b1] དེའི་མོད་ལ་ལྷ་མོ་བརྟན་མ་ལ་སོགས་པ་སའི་ལྷ་མོ་བརྒྱ་སྟོང་ཕྲག་བཅུས་ས་ཆེན་པོ་རབ་ཏུ་བསྐྱོད་དེ། འབྲུག་སྒྲ་ཟབ་མོ་ལྟ་བུའི་སྒྲ་ཆེན་པོ་གྲག་པར་བྱས་ནས་སྟོང་
[045-312b2] གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འོད་ཆེན་པོས་སྣང་བར་བྱས་ཏེ། ལུས་རིན་པོ་ཆེའི་རྒྱན་དང་ལྷབ་ལྷུབ་ཐམས་ཅད་ཀྱིས་ཤིན་ཏུ་བརྒྱན་ནས། གློག་གི་ཕྲེང་བའི་ཚོགས་ནམ་
[045-312b3] མཁའི་དབྱིངས་ལས་འགྱུ་ཞིང་སྣང་བ་ལྟ་བུ་ཤ་སྟག་ཏུ་བྱས་ཏེ། ཤིང་ཐམས་ཅད་ཀྱི་མྱུ་གུ་ནི་སྐྱེ་བར་བྱེད། མེ་ཏོག་གི་ཤིང་ཐམས་ཅད་ནི་ཁ་འབུ་བར་བྱེད། ཆུ་ཀླུང་གི་རྒྱུན་ཐམས་ཅད་ནི་
[045-312b4] འབབ་པར་བྱེད། མཚོ་དང། མཚེའུ་དང། ལུ་མ་ཐམས་ཅད་ནི་རྒྱས་པར་བྱེད། སྤོས་ཆུའི་ཆར་པ་ནི་རབ་ཏུ་འབབ་པར་བྱེད། མེ་ཏོག་གི་སྤྲིན་རབ་ཏུ་འཐོར་བའི་རླུང་ཆེན་པོ་ནི་ལྡང་བར་བྱེད་
[045-312b5] སིལ་སྙན་བྱེ་བ་ཁྲག་ཁྲིག་བརྒྱ་སྟོང་ནི་རབ་ཏུ་སྒྲ་སྒྲོག་པར་བྱེད། ལྷ་རྫས་ཀྱི་གཞལ་མེད་ཁང་དང། རྒྱན་གྱི་ཚོགས་མང་པོ་ནི་རབ་ཏུ་འཁྲོལ་བར་བེད། བ་ལང་དང། ཁྱུ་མཆོག་དང་
[045-312b6] གླང་པོ་དང། སྟག་དང། རི་དྭགས་ཀྱི་དབང་པོ་ནི་རབ་ཏུ་སྒྲ་འབྱིན་པར་བྱེད། ལྷ་དང། ལྷ་མ་ཡིན་དང། ཀླུ་དང། འབྱུང་པོའི་དབང་པོ་རྣམས་ནི་འབྲུག་སྒྲ་འབྱིན་པར་བྱེད། རིའི་དབང་
[045-312b7] པོ་ཆེན་པོ་རྣམས་ནི་ཕན་ཚུན་ཐུག་པར་བྱེད། གཏེར་གྱི་ཚོགས་བྱེ་བ་བརྒྱ་སྟོང་ནི་མངོན་དུ་འབྱུང་བར་བྱེད་ཅིང། སའི་འོག་ནས་འཐོན་ཏོ། །དེ་ནས་སའི་ལྷ་མོ་བརྟན་མས། ཚོང་དཔོན་


[045-313a0] [313A] 
[045-313a1] ༄༅། །གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ་ཁྱོད་འདིར་འོངས་པ་ལེགས་སོ། །སའི་ཕྱོགས་འདི་ནི་སྔོན་ཁྱོད་ཀྱི་གནས་སུ་གྱུར་ཏེ། ཁོ་མོའི་མངོན་སུམ་དུ་དགེ་བའི་
[045-313a2] རྩ་བ་བསྐྱེད་པ་ཡིན་ན། དེའི་རྣམ་པར་སྨིན་པའི་ཕྱོགས་འགའ་ཙམ་བལྟ་བར་འདོད་དམ། དེ་ནས་ཚོང་དཔོན་གྱི་བུ་ནོར་བཟང་གིས་སའི་ལྷ་མོ་བརྟན་མའི་རྐང་པ་གཉིས་ལ་སྤྱི་བོས་ཕྱག་
[045-313a3] འཚལ་ཏེ། སའི་ལྷ་མོ་བརྟན་མ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། སའི་ལྷ་མོ་བརྟན་མའི་མདུན་དུ་འདུག་སྟེ། ཐལ་མོ་སྦྱར་ནས་འདི་སྐད་ཅེས་སྨྲས་སོ། །
[045-313a4] འཕགས་མ། འཚལ་ལོ། །དེ་ནས་སའི་ལྷ་མོ་བརྟན་མས་རྐང་པའི་མཐིལ་གྱིས་ས་ཆེན་པོ་ལ་བརྡབས་ཏེ། རིན་པོ་ཆེའི་གཏེར་བྱེ་བ་བརྒྱ་སྟོང་གྲངས་མེད་པས་རབ་ཏུ་བརྒྱན་པ་བསྟན་ནས་
[045-313a5] འདི་སྐད་ཅེས་སྨྲས་སོ། །རིགས་ཀྱི་བུ། རིན་པོ་ཆེའི་གཏེར་བྱེ་བ་ཁྲག་ཁྲིག་བརྒྱ་སྟོང་འདི་དག་ཀྱང། ཁྱོད་ཀྱི་རྗེས་སུ་འབྲང་བའོ། །ཁྱོད་ཀྱི་སྔོན་དུ་འགྲོ་བའོ། །ཁྱོད་ཀྱིས་ཅི་དགར་སྤྱད་
[045-313a6] པའོ། །ཁྱོད་ཀྱི་བསོད་ནམས་ཀྱི་རྣམ་པར་སྨིན་པ་ལས་བྱུང་བའོ་།ཁྱོད་ཀྱི་བསོད་ནམས་ཀྱི་སྟོབས་ཀྱིས་བསྲུངས་པའོ། །འདི་ལས་ལོང་སྟེ། ཁྱོད་ཀྱིས་ཅི་དགོས་པ་དེ་དག་གྱིས་ཤིག་
[045-313a7] རིགས་ཀྱི་བུ། གཞན་ཡང་ཁོ་མོ་ནི་བྱང་ཆུབ་སེམས་དཔའི་རྣམ་པར་ཐར་པ་ཡེ་ཤེས་ཐུབ་པར་དཀའ་བའི་སྙིང་པོ་ཅན་ཐོབ་པ་སྟེ། དེ་ལྟར་ཁོ་མོ་ནི་བྱང་ཆུབ་སེམས་དཔའི་རྣམ་པར་


[045-313b0] [313B] 
[045-313b1] དེ་བཞིན་གཤེགས་པ་མར་མེ་མཛད་ཚུན་ཆད་དུ་བྱང་ཆུབ་སེམས་དཔའི་རྗེས་སུ་འབྲང་ཞིང། རྟག་ཏུ་སྲུང་བ་ལ་ཞུགས་པ་སྟེ། དེ་ཚུན་ཆད་དུ། རིགས་ཀྱི་བུ། ཁོ་མོ་ནི་བྱང་
[045-313b2] ཆུབ་སེམས་དཔའི་སེམས་ཀྱི་སྤྱོད་པ་ལ་རྣམ་པར་སྤྱོད་དོ། །ཡེ་ཤེས་ཀྱི་ཡུལ་ལ་འཇུག་གོ། སྨོན་ལམ་གྱི་དཀྱིལ་འཁོར་ཁོང་དུ་ཆུད་པར་བྱེད་དོ། །བྱང་ཆུབ་སེམས་དཔའི་སྤྱོད་པ་རྣམ་པར་དག་
[045-313b3] པ་རྗེས་སུ་རྟོགས་པར་བྱེད་དོ། །ཏིང་ངེ་འཛིན་ཐམས་ཅད་ཀྱི་ཚུལ་གྱི་རྗེས་སུ་འབྲང་ངོ། །བྱང་ཆུབ་སེམས་དཔའི་མངོན་པར་ཤེས་པ་ཐམས་ཅད་དང། སེམས་རྒྱ་ཆེན་པོས་རྒྱས་པར་འགེངས་
[045-313b4] སོ༑ ༑བྱང་ཆུབ་སེམས་དཔའ་ཐམས་ཅད་ཀྱི་སྟོབས་ཀྱིས་དབང་བསྒྱུར་བ་དང། ཞིང་གི་དྲ་བ་ཐམས་ཅད་རྒྱས་པར་དགང་བ་དང། དེ་བཞིན་གཤེགས་པ་ཐམས་ཅད་ཀྱིས་ལུང་བསྟན་པ་ཡང་དག་
[045-313b5] པར་མནོད་པ་དང། དུས་ཐམས་ཅད་དུ་མངོན་པར་འཚང་རྒྱ་བ་ཡང་དག་པར་བསྟན་པ་དང། ཆོས་ཀྱི་འཁོར་ལོ་བསྐོར་བའི་ཚུལ་ཐམས་ཅད་དང། མདོ་སྡེ་ཡང་དག་པར་བརྗོད་པའི་ཆོས་ཀྱི་སྤྲིན་
[045-313b6] གྱི་ཚུལ་ཐམས་ཅད་དང། ཆོས་སྣང་བ་ཆེན་པོས་སྣང་བར་བྱ་བའི་ཚུལ་དང། སེམས་ཅན་ཐམས་ཅད་ཡོངས་སུ་སྨིན་པར་བྱ་བའི་ཚུལ་དང། སངས་རྒྱས་ཀྱི་རྣམ་པར་འཕྲུལ་པ་ཐམས་ཅད་
[045-313b7] ཡང་དག་པར་བསྟན་པའི་ཚུལ་ཡང་རྗེས་སུ་རྟོགས་པར་བྱེད་དོ་།ཡང་དག་པར་འཛིན་ཏོ། །ཡང་དག་པར་ནོད་དོ། །རིགས་ཀྱི་བུ། བྱང་ཆུབ་སེམས་དཔའི་རྣམ་པར་ཐར་པ་ཡེ་ཤེས་ཐུབ་


[045-314a0] [314A] 
[045-314a1] ༄༅། །པར་དཀའ་བའི་སྙིང་པོ་ཅན་འདི་ཡང་བསྐལ་པ་རི་རབ་ཀྱི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ་དེའི་ཡང་ཕ་རོལ་གཅིག་ཏུ། འཇིག་རྟེན་གྱི་ཁམས་ཟླ་བའི་རྒྱལ་མཚན་ཞེས་བྱ་
[045-314a2] བར་བསྐལ་པ་སྣང་བས་རྣམ་པར་བརྒྱན་པ་ལ། དེ་བཞིན་གཤེགས་པ་སྤྱན་བཟང་པོ་ལས་ཐོབ་སྟེ། རིགས་ཀྱི་བུ། དེ་ལྟར་ཁོ་མོ་བྱང་ཆུབ་སེམས་དཔའི་རྣམ་པར་ཐར་པ་ཡེ་ཤེས་ཐུབ་པར་དཀའ་
[045-314a3] བའི་སྙིང་པོ་ཅན་འདི་ལ་ཡོངས་སུ་དཔྱོད་དཔྱོད། རྣམ་པར་དཔྱོད་དཔྱོད། ཤིན་ཏུ་དཔྱོད་དཔྱོད། ཡང་དག་པར་འཕེལ་བར་བྱེད་དེ། ཤིན་ཏུ་རྒྱས་པར་བྱེད་བྱེད་པས། བསྐལ་པ་བཟང་པོ་
[045-314a4] ལ་ཐུག་གི་བར་དུ་དེ་བཞིན་གཤེགས་པ་མཐོང་བ་དང་མ་བྲལ་ལོ་།དེ་སྲིད་ཀྱི་བར་གྱིས་ཁོ་མོས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། སངས་
[045-314a5] རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཅིག་བསྙེན་བཀུར་ཏོ། །དེ་བཞིན་གཤེགས་པ་དེ་དག་ཐམས་ཅད་སྙིང་པོ་བྱང་ཆུབ་ཏུ་གཤེགས་པའི་
[045-314a6] རྣམ་པར་འཕྲུལ་པ་ཡང་མཐོང་སྟེ། ཁོ་མོ་ནི་དེ་བཞིན་གཤེགས་པ་དེ་དག་ཐམས་ཅད་ཀྱི་དགེ་བའི་རྩ་བ་མངོན་སུམ་དུ་མཐོང་བའོ་།རིགས་ཀྱི་བུ། ཁོ་མོས་བྱང་ཆུབ་སེམས་དཔའི་
[045-314a7] རྣམ་པར་ཐར་པ་ཡེ་ཤེས་ཐུབ་པར་དཀའ་བའི་སྙིང་པོ་ཅན་འདི་ཤེས་པར་ཟད་ན། ཁོ་མོས་བྱང་ཆུབ་སེམས་དཔའ་དེ་བཞིན་གཤེགས་པ་ཐམས་ཅད་ཀྱི་ཞམ་རིང་དུ་འབྲང་བ་


[045-314b0] [314B] 
[045-314b1] དེ་བཞིན་གཤེགས་པའི་ཡེ་ཤེས་འཇུག་པར་དཀའ་བ་ལ་རབ་ཏུ་ཞུགས་པ་སེམས་ཀྱི་སྐད་ཅིག་གིས་ཆོས་ཀྱི་དབྱིངས་ཐམས་ཅད་རྒྱས་པར་
[045-314b2] འགེངས་པའི་ཤུགས་དང་ལྡན་པ། དེ་བཞིན་གཤེགས་པ་དང་མཉམ་པ་ཉིད་དུ་གྱུར་པའི་ལུས་དང་ལྡན་པ། སངས་རྒྱས་ཐམས་ཅད་ཀྱི་དགོངས་པ་དྲི་མ་མེད་པའི་སྙིང་པོར་གྱུར་པ། སངས་རྒྱས་
[045-314b3] བྱུང་བ་ཐམས་ཅད་དུ་རྟག་ཏུ་མངོན་པར་བསྒྲུབས་པ། སངས་རྒྱས་ཀྱི་འཕྲིན་ལས་ཐ་མི་དད་པའི་ཕོ་ཉར་གྱུར་པ། དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང་
[045-314b4] རིགས་ཀྱི་བུ། འཛམ་བུའི་གླིང་འདི་ཉིད་ཀྱི་ཡུལ་མ་ག་དྷ་ཞེས་བྱ་བ་ན། གྲོང་ཁྱེར་སེར་སྐྱའི་གནས་ཞེས་བྱ་བ་ཡོད་དེ། དེ་ན་མཚན་མོའི་ལྷ་མོ་དཔྱིད་དང་ལྡན་པ་ཞེས་བྱ་བ་འདུག་གི་དེའི་གན་དུ་
[045-314b5] སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། སའི་ལྷ་མོ་
[045-314b6] བརྟན་མའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། སའི་ལྷ་མོ་བརྟན་མ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། སའི་ལྷ་མོ་བརྟན་མའི་
[045-314b7] དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང། སའི་ལྷ་མོ་བརྟན་མའི་གདམས་ངག་རྗེས་སུ་དྲན་པར་བྱེད་ཅིང། བྱང་ཆུབ་སེམས་དཔའི་རྣམ་པར་ཐར་པ་ཡེ་ཤེས་ཐུབ་པར་དཀའ་


[045-315a0] [315A] 
[045-315a1] ༄༅། །བའི་སྙིང་པོ་ཅན་དེ་རྗེས་སུ་དྲན་པར་བྱ་བ་དང་བྱང་ཆུབ་སེམས་དཔའི་ཏིང་ངེ་འཛིན་བསྒོམ་པ་དེ་རབ་ཏུ་གོམས་པར་བྱ་བ་དང། བྱང་ཆུབ་སེམས་དཔའི་ཆོས་ཀྱི་ཚུལ་
[045-315a2] དེའི་རྗེས་སུ་བསམ་པ་དང། བྱང་ཆུབ་སེམས་དཔའི་རྣམ་པར་ཐར་པས་རྣམ་པར་རྩེ་བ་དེ་ལ་རྣམ་པར་དཔྱད་པ་དང། བྱང་ཆུབ་སེམས་དཔའི་རྣམ་པར་ཐར་པའི་ཡེ་ཤེས་ཤིན་ཏུ་ཕྲ་བ་དེ་ལ་
[045-315a3] རྣམ་པར་བལྟ་བ་དང། བྱང་ཆུབ་སེམས་དཔའི་རྣམ་པར་ཐར་པའི་ཡེ་ཤེས་རྒྱ་མཚོ་དེ་ལ་འཇུག་པར་བྱ་བ་དང། བྱང་ཆུབ་སེམས་དཔའི་རྣམ་པར་ཐར་པའི་ཡེ་ཤེས་ཐ་དད་པ་དེ་ལ་
[045-315a4] ཡིད་ཆེས་པར་བྱ་བ་དང། བྱང་ཆུབ་སེམས་དཔའི་རྣམ་པར་ཐར་པའི་ཡེ་ཤེས་ཤིན་ཏུ་སྦྱངས་པ་དེ་རྗེས་སུ་རྟོགས་པར་བྱ་བ་དང་བྱང་ཆུབ་སེམས་དཔའི་རྣམ་པར་ཐར་པའི་ཡེ་
[045-315a5] ཤེས་རྒྱ་མཚོ་དེ་ལ་འབབ་པར་བྱ་བ་བྱེད་ཅིང། གྲོང་ཁྱེར་ཆེན་པོ་སེར་སྐྱའི་གནས་གང་ན་བ་དེར་ཕྱིན་ཏེ། གྲོང་ཁྱེར་ཆེན་པོ་སེར་སྐྱའི་གནས་ལ་གཡས་ཕྱོགས་སུ་བསྐོར་ནས། ཤར་
[045-315a6] ཕྱོགས་ལོགས་ཀྱི་གྲོང་ཁྱེར་གྱི་སྒོ་ནས་སོང་སྟེ། ཉི་མ་ནུབ་ནས་རིང་པོ་མ་ལོན་པ་ཞིག་ཏུ་གྲོང་ཁྱེར་གྱི་ལམ་གྱི་སུམ་མདོའི་དབུས་ཤིག་ན། བྱང་ཆུབ་སེམས་དཔའི་གདམས་ངག་
[045-315a7] མཐུན་པར་ལེན་པ་དེ། མཚན་མོའི་ལྷ་མོ་དཔྱིད་དང་ལྡན་པ་མཐོང་བར་འདོད་ཅིང། དགེ་བའི་བཤེས་གཉེན་ཡོད་ན་སངས་རྒྱས་ཀྱི་ཡེ་ཤེས་འཐོབ་པར་འགྱུར་བར་ངེས་པའི་བློ་


[045-315b0] [315B] 
[045-315b1] ཡེ་ཤེས་ཀྱི་མིག་ཀུན་ཏུ་ལྟ་བའི་ཡུལ་གྱི་རང་བཞིན་གྱི་བྱིན་གྱི་རླབས་དང་ལྡན་པ། ཕྱོགས་ཐམས་ཅད་དུ་མངོན་པར་གཞོལ་ཞིང། དགེ་བའི་བཤེས་གཉེན་བལྟ་བའི་སེམས་
[045-315b2] ཀྱིས་མོས་པ་དང། ཡེ་ཤེས་ཆེན་པོའི་སྙིང་པོར་གྱུར་པའི་འདུ་ཤེས་ཀྱི་སེམས་དང་ལྡན་པ། དམིགས་པ་ཐམས་ཅད་ལ་རབ་ཏུ་ཞུགས་པའི་ཡེ་ཤེས་ཀྱི་མིག་དང་ལྡན་པ། ཆོས་ཀྱི་དབྱིངས་ཀྱི་
[045-315b3] ཚུལ་ཐམས་ཅད་དུ་ཡེ་ཤེས་རྒྱ་མཚོ་འབྱམས་ཀླས་པས་རྒྱས་པར་འགེངས་པ་དང་ལྡན་པའི་ཏིང་ངེ་འཛིན་གྱི་མིག་གིས། ཕྱོགས་ཐམས་ཅད་དུ་ཤེས་བྱའི་རྒྱ་མཚོ་ལ་རྣམ་པར་བལྟ་བ། ཡེ་
[045-315b4] ཤེས་ཆེན་པོའི་མིག་འཐོབ་པར་བྱ་བ་ལ་རབ་ཏུ་གཞོལ་ཞིང་བསམ་པ་རྩེ་གཅིག་ཏུ་བཞག་ནས་འདུག་འདུག་པ་དང། མཚན་མོའི་ལྷ་མོ་དཔྱིད་དང་ལྡན་པ་དེ། གྲོང་ཁྱེར་ཆེན་པོ་སེར་
[045-315b5] སྐྱའི་གནས་ཀྱི་སྟེང་གི་ནམ་མཁའི་དབྱིངས་ལ། ནོར་བུ་རིན་པོ་ཆེ་སྣ་ཚོགས་དཔེ་མེད་པའི་ཁང་པ་བརྩེགས་པ་ཞིག་ན། རིན་པོ་ཆེའི་སེང་གེའི་ཁྲི་ཆེན་པོ་སྤོས་ཞིམ་པོ་ཐམས་ཅད་ཀྱི་པདྨོའི་
[045-315b6] སྙིང་པོ་ཅན་ཞིག་ལ། ལུས་ཀྱི་མདོག་གསེར་གྱི་ཁ་དོག་ཏུ་འདུག་པ་སྐྲ་འཇམ་ཞིང་མང་ལ་མཐོན་མཐིང་དུ་འདུག་པ། མིག་དཀར་ནག་འབྱེས་པ། གཟུགས་བཟང་བ་ཤིན་ཏུ་མཛེས་པ་
[045-315b7] བལྟ་ན་སྡུག་པ། ལུས་རྒྱན་དང་ལྷབ་ལྷུབ་ཐམས་ཅད་ཀྱིས་ཀླུབས་ཤིང་བརྒྱན་པ། ཁ་དོག་བསྒྱུར་བའི་གོས་བགོས་པ། ཚངས་པའི་གཙུག་ཏོར་གྱི་ཅོད་པན་ཟླ་བའི་དཀྱིལ་འཁོར་


[045-316a0] [316A] 
[045-316a1] ༄༅། །གྱིས་བརྒྱན་པ་ཐོགས་པ། ལུས་ལ་རྒྱུ་སྐར་དང། གཟའ་དང། སྐར་ཆེན་དང། སྐར་མའི་ཚོགས་ཐམས་ཅད་ཀྱི་གཟུགས་བརྙན་སྣང་བར་གྱུར་པ་འདུག་པར་མཐོང་
[045-316a2] ངོ༑ ༑དེས་སེམས་ཅན་གྱི་ཁམས་ཡངས་པར་མི་ཁོམ་པ་དང། ངན་སོང་དང། ངན་འགྲོ་དང། ལོག་པར་ལྟུང་བ་ནས། སེམས་ཅན་ཇི་སྙེད་ཅིག་ཡོངས་སུ་དགྲོལ་བ་དེ་དག་ཐམས་ཅད་ཀྱང་
[045-316a3] དེའི་བ་སྤུའི་སྦུབས་སུ་ཆུད་པར་མཐོང་ངོ། །ཇི་སྙེད་ཅིག་མཐོ་རིས་ཀྱི་འཇིག་རྟེན་དུ་བཀོད་པ་དང། ཇི་སྙེད་ཅིག་ཉན་ཐོས་དང་རང་སངས་རྒྱས་ཀྱི་བྱང་ཆུབ་དང། ཐམས་ཅད་མཁྱེན་པ་
[045-316a4] ཉིད་དུ་ཡོངས་སུ་སྨིན་པར་བྱ་བ་དེ་དག་ཐམས་ཅད་ཀྱང་དེའི་བ་སྤུའི་སྦུབས་སུ་ཆུད་པར་མཐོང་ངོ། །ལུས་མངོན་པར་བསྒྲུབ་པ་དང། གཟུགས་མངོན་པར་བསྒྲུབ་པ་དང། ཁ་དོག་མངོན་
[045-316a5] པར་བསྒྲུབ་པའི་ཐབས་སྣ་ཚོགས་ཀྱིས་ཇི་སྙེད་ཅིག་ཡོངས་སུ་སྨིན་པར་བྱས་པ་དེ་དག་ཀྱང་དེའི་བ་སྤུའི་སྦུབས་སུ་ཆུད་པར་མཐོང་ངོ། །ང་རོ་མངོན་པར་བསྒྲུབ་པ་དང། དབྱངས་ཀྱི་ཡན་
[045-316a6] ལག་མངོན་པར་བསྒྲུབ་པ་དང། སྐད་ཀྱི་ཚུལ་སྣ་ཚོགས་ཡོངས་སུ་སྦྱར་བ་ཇི་སྙེད་ཅིག་གིས་ཡོངས་སུ་སྨིན་པར་བྱས་པ་དེ་དག་ཀྱང་དེའི་བ་སྤུའི་སྒོ་ནས་རྗེས་སུ་བརྗོད་པ་ཐོས་སོ། དུས་
[045-316a7] མངོན་པར་བསྒྲུབ་པ་དང། བསམ་པ་དང་མོས་པ་ཇི་ལྟ་བ་བཞིན་དུ་སེམས་ཅན་གྱི་རྗེས་སུ་འབྲང་བར་བྱ་བ་དང། བྱང་ཆུབ་སེམས་དཔའི་སྤྱོད་པ་དང། བྱང་ཆུབ་སེམས་དཔའི་རྣམ་པར་


[045-316b0] [316B] 
[045-316b1] བྱང་ཆུབ་སེམས་དཔའི་ཏིང་འཛིན་གྱིས་རྣམ་པར་འཕྲུལ་བའི་སྒོ་དང། བྱང་ཆུབ་སེམས་དཔའི་ཁྱུ་མཆོག་གི་མཐུ་ཕྱུང་བ་དང། བྱང་ཆུབ་སེམས་དཔའི་རྣམ་པར་སྤྱོད་པ་དང། བྱང་ཆུབ་
[045-316b2] སེམས་དཔའི་ཡོངས་སུ་ལྟ་བ་དང། བྱང་ཆུབ་སེམས་དཔའི་རྣམ་པར་ལྟ་བ་དང། བྱང་ཆུབ་སེམས་དཔའི་རྣམ་པར་འཕྲུལ་པ་དང། བྱང་ཆུབ་སེམས་དཔའི་སྐྱེས་བུ་སེང་གེ་ཆེན་པོའི་རྣམ་པར་
[045-316b3] བསྒྱིངས་པ་དང། བྱང་ཆུབ་སེམས་དཔའི་རྣམ་པར་ཐར་པས་རྣམ་པར་རྩེ་བ་ཇི་སྙེད་ཅིག་གིས། དེས་སེམས་ཅན་ཡོངས་སུ་སྨིན་པར་བྱས་པ་དེ་དག་ཀྱང། དེའི་བ་སྤུའི་སྦུབས་སུ་ཆུད་པར་མཐོང་
[045-316b4] ངོ༑ ༑དེས་ཐབས་སྣ་ཚོགས་དང་ལྡན་པའི་ཆོས་ཀྱི་ཚུལ་རྒྱ་མཚོ་དེ་དག་མཐོང་ཞིང་ཐོས་ནས་དགའ་རངས་ཏེ། མགུ་ཞིང་ཉམས་བདེ་ལ། ཚིམ་ཞིང་ཡིད་བདེ་བ་སྐྱེས་ནས། མཚན་མོའི་ལྷ་མོ་
[045-316b5] དཔྱིད་དང་ལྡན་པ་དེ་ལ་ལུས་ཐམས་ཅད་ཀྱིས་ཕབ་ནས་ཕྱག་འཚལ་ཏེ། ལངས་ནས་མཚན་མོའི་ལྷ་མོ་དཔྱིད་དང་ལྡན་པ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་
[045-316b6] མཚན་མོའི་ལྷ་མོ་དཔྱིད་དང་ལྡན་པའི་མདུན་དུ་འདུག་སྟེ། ཐལ་མོ་སྦྱར་ནས་འདི་སྐད་ཅེས་སྨྲས་སོ། །ལྷ་མོ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་
[045-316b7] བསྐྱེད་དེ། དེ་ལྟར་བདག་གིས་དགེ་བའི་བཤེས་གཉེན་གྱི་བྱིན་གྱི་རླབས་ཀྱིས། སངས་རྒྱས་ཀྱི་ཡོན་ཏན་ཐམས་ཅད་འབྱུང་བར་ཡང་དག་པར་མཐོང་བས་དགེ་བའི་བཤེས་གཉེན་གྱི་


[045-317a0] [317A] 
[045-317a1] ༄༅། །ཕྱག་ཏུ་བདག་ཉིད་པོར་བ་ལགས་ན། ལྷ་མོ་ཤུལ་གང་ལ་བརྟེན་ན། བྱང་ཆུབ་སེམས་དཔའི་སྟོབས་བཅུའི་སར་འབྱུང་བར་འགྱུར་བའི་ཐམས་ཅད་མཁྱེན་པའི་ཤུལ་
[045-317a2] བདག་ལ་བཤད་དུ་གསོལ། དེ་སྐད་ཅེས་སྨྲས་པ་དང། མཚན་མོའི་ལྷ་མོ་དཔྱིད་དང་ལྡན་པས། ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། ད་ལྟར་ཁྱོད་དགེ་
[045-317a3] བའི་བཤེས་གཉེན་གྱི་བྱིན་གྱིས་ནོན་ཏེ། དགེ་བའི་བཤེས་གཉེན་གྱི་ཚིག་མཉན་པར་འདོད་པ་དང། དགེ་བའི་བཤེས་གཉེན་གྱི་གདམས་ངག་ལ་ནན་ཏན་དུ་བྱེད་པ་ལེགས་སོ། །ལེགས་
[045-317a4] སོ༑ ༑རིགས་ཀྱི་བུ། ཁྱོད་ནི་དེ་ལྟར་དགེ་བའི་བཤེས་གཉེན་གྱི་གདམས་ངག་ལ་ནན་ཏན་དུ་བྱེད་པས། གདོན་མི་ཟ་བར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཉེ་བར་
[045-317a5] འགྱུར་རོ། །རིགས་ཀྱི་བུ། ཁོ་མོ་ནི་བྱང་ཆུབ་སེམས་དཔའི་རྣམ་པར་ཐར་པ་སེམས་ཅན་ཐམས་ཅད་ཀྱི་མུན་པ་རྣམ་པར་སེལ་བའི་ཆོས་ཀྱི་སྣང་བས་འགྲོ་བ་རྣམ་པར་འདུལ་བའི་སྒོ་ཐོབ་
[045-317a6] པ་སྟེ༑ བསམ་པ་མི་མཉམ་པ་དང་ལྡན་པའི་སེམས་ཅན་རྣམས་ལ་བྱམས་པའི་སེམས་དང་ལྡན་པའོ། །མི་དགེ་བའི་ལས་ཀྱི་ལམ་ལ་ཞུགས་པ་རྣམས་ལ་སྙིང་རྗེའི་སེམས་དང་
[045-317a7] ལྡན་པའོ། །དགེ་བའི་ལས་ཀྱི་ལམ་ལ་ཞུགས་པ་རྣམས་ལ་དགའ་བའི་སེམས་དང་ལྡན་པའོ། །སེམས་མཉམ་པ་དང་མི་མཉམ་པར་ལྡན་པའི་སེམས་ཅན་རྣམས་ལ་མི་གཉིས་


[045-317b0] [317B] 
[045-317b1] །ཀུན་ནས་ཉོན་མོངས་པ་རྣམས་ལ་རྣམ་པར་སྦྱང་བའི་སེམས་དང་ལྡན་པའོ། །ཉམ་ང་བར་གྱུར་པ་རྣམས་ལ་ཡང་དག་པར་ཞུགས་པའི་སེམས་དང་ལྡན་པའོ། །
[045-317b2] དམའ་བ་ལ་མོས་པ་རྣམས་ལ་ཡངས་པ་ལ་མོས་པ་ཡོངས་སུ་བསྐྱེད་པའི་སེམས་དང་ལྡན་པའོ། །དབང་པོ་ཞུམ་པ་རྣམས་ལ་བརྩོན་འགྲུས་ཆེན་པོའི་ཤུགས་རྣམ་པར་སྤེལ་བའི་སེམས་དང་
[045-317b3] ལྡན་པའོ། །འཁོར་བ་ལ་མངོན་པར་མོས་པ་རྣམས་ལ་འཁོར་བའི་རྒྱུད་ཀྱི་འཁོར་ལོ་ལས་རྣམ་པར་བཟློག་པའི་སེམས་དང་ལྡན་པའོ་།ཉན་ཐོས་དང། རང་སངས་རྒྱས་ཀྱི་ཐེག་པ་ལ་མངོན་པར་མོས་
[045-317b4] པའི་སེམས་ཅན་རྣམས་ལ། ཐམས་ཅད་མཁྱེན་པ་ཉིད་ཀྱི་ལམ་ལ་དགོད་པའི་སེམས་དང་ལྡན་པའོ། །རིགས་ཀྱི་བུ། དེ་ལྟར་ཁོ་མོ་དེ་ལྟ་བུའི་སེམས་དང་ཡིད་ལ་བྱ་བར་ལྡན་ལ། བྱང་
[045-317b5] ཆུབ་སེམས་དཔའི་རྣམ་པར་ཐར་པ་སེམས་ཅན་ཐམས་ཅད་ཀྱི་མུན་པ་རྣམ་པར་སེལ་བའི་ཆོས་ཀྱི་སྣང་བས་འགྲོ་བ་རྣམ་པར་འདུལ་བའི་སྒོ་འདི་དང་ཡང་ལྡན་པས། སེམས་ཅན་གང་
[045-317b6] ཇི་སྙེད་ཅིག་མུན་ནག་སྨག་ཏུ་གྱུར་པའི་ནམ་ལ། མི་ནི་ཉལ་བར་གྱུར། འབྱུང་པོའི་ཚོགས་ནི་རྒྱུ་བར་གྱུར། རྐུན་ཆོམ་མང་པོས་ནི་རྒྱས་པར་གྱུར། སེམས་ཅན་མི་སྲུན་པའི་ཚུལ་
[045-317b7] ཅན་ནི་ཕྱོགས་སུ་རྒྱུ་བར་གྱུར། སྤྲིན་སྟུག་པོ་ནག་པོས་ཀུན་ནས་ཁེབས་པར་གྱུར། དུད་པ་དང། རྡུལ་གྱི་ཚོགས་ཀྱིས་ནི་ཀུན་ནས་འགྲིགས་པར་གྱུར། རྫི་ཆར་མི་བཟད་པས་ནི་


[045-318a0] [318A] 
[045-318a1] ༄༅། །རབ་ཏུ་གཏགས་པར་གྱུར། ཟླ་སྐར་གྱི་ཚོགས་ནི་མི་སྣང་བར་གྱུར། མིག་གིས་བྱ་བའི་མཐུ་ནི་མེད་པར་གྱུར་པའི་མུན་པ་ལ་སེམས་ཅན་གང་ཇི་སྙེད་ཅིག་རྒྱ་མཚོ་ལ་
[045-318a2] སྤྱོད་དམ། ཐང་ལ་སྤྱོད་དམ། རི་ལ་སྤྱོད་དམ། ནགས་ཚལ་གཞན་ན་སྤྱོད་དམ། ཡུལ་གཞན་ན་སྤྱོད་དམ། གྲོང་གཞན་ན་སྤྱོད་དམ་ཕྱོགས་གཞན་ན་སྤྱོད་དམ། ཕྱོགས་མཚམས་
[045-318a3] གཞན་ན་སྤྱོད་དམ། ལམ་གཞན་ན་སྤྱོད་ཀྱང་རུང་སྟེ། རྒྱ་མཚོ་ལ་སྤྱོད་སྤྱོད་པ་ལས་གྲུ་བུབ་པར་གྱུར་པའམ། ཐང་ལ་སྤྱོད་སྤྱོད་པ་ལས་ཉམ་ཉེས་པའམ། རི་ལ་སྤྱོད་སྤྱོད་པ་ལས་
[045-318a4] གཡང་ས་ཆེན་པོར་ལྷུང་བར་གྱུར་པའམ། འབྲོག་དགོན་པ་ལ་སྤྱོད་སྤྱོད་པ་ལས་ཁ་ཟས་ཀྱིས་ཕོངས་པར་གྱུར་པའམ། ནགས་ཚལ་ཐིབས་པོར་སྦའི་ཟང་ཟིང་ལ་ཐོགས་པའམ། ཚུལ་
[045-318a5] མ་ཡིན་པའི་ཉམ་ཉེས་ཤིག་ཏུ་གྱུར་ཏམ། ཡུལ་གཞན་ན་སྤྱོད་སྤྱོད་པ་ལས་ཆོམ་པོས་བཅོམ་པའམ། གྲོང་གཞན་ན་སྤྱོད་སྤྱོད་པ་ལས་མི་སྲུང་པའི་ཚུལ་ཅན་གྱིས་གཙེས་
[045-318a6] པའམ༑ ཕྱོགས་གཞན་ན་སྤྱོད་སྤྱོད་པ་ལས་འབྲོག་རྨིས་པའམ་ཕྱོགས་མཚམས་གཞན་ན་སྤྱོད་སྤྱོད་པ་ལས་མགོ་རྨོངས་པའམ། ལམ་གཞན་ན་སྤྱོད་སྤྱོད་པ་ལས་ཉེ་ཞོར་
[045-318a7] གྱུར་ཀྱང་རུང་སྟེ། རིགས་ཀྱི་བུ། ཁོ་མོ་ནི་སེམས་ཅན་དེ་དག་ལ་ཐབས་སྣ་ཚོགས་ཀྱི་སྒོ་ནས་སྐྱབས་སུ་གྱུར་པར་བྱེད་པ་སྟེ། འདི་ལྟར་རྒྱ་མཚོ་ཆེན་པོ་ལ་སྤྱོད་པ་རྣམས་ཀྱི་རླུང་


[045-318b0] [318B] 
[045-318b1] ཆུའི་རྙོག་པ་དང་བ་དང་རླུང་མི་བཟད་པའི་དཀྱིལ་འཁོར་བཟློག་པ་དང། རླབས་ཀྱི་ཤུགས་ཆེན་པོ་ཞི་བར་བྱ་བ་དང། ཀློང་གི་འཇིགས་པ་ལས་ཐར་པར་བྱ་བ་དང་
[045-318b2] ཕྱོགས་བསྟན་པ་དང། ཆུའི་ལམ་ལེགས་པར་དམིགས་པ་དང། འགྲམ་བསྟན་པ་དང། རིན་པོ་ཆེའི་གླིང་དུ་ཕྱིན་པར་བྱ་བའི་ཕྱིར་ལམ་ཡོངས་སུ་སྟོན་ཏེ། ཡོངས་སུ་སྦུད་པའི་གཟུགས་
[045-318b3] དང༑ དེད་དཔོན་གྱི་གཟུགས་དང། རྟའི་རྒྱལ་པོ་རྔོག་ཆེན་གྱི་གཟུགས་དང། གླང་པོའི་རྒྱལ་པོའི་གཟུགས་དང། རུས་སྦལ་གྱི་རྒྱལ་པོའི་གཟུགས་དང། ལྷ་མ་ཡིན་གྱི་རྒྱལ་པོའི་གཟུགས་
[045-318b4] དང༑ ནམ་མཁའ་ལྡིང་གི་རྒྱལ་པོའི་གཟུགས་དང། མིའམ་ཅིའི་རྒྱལ་པོའི་གཟུགས་དང། ལྟོ་འཕྱེ་ཆེན་པོའི་རྒྱལ་པོའི་གཟུགས་དང། རྒྱ་མཚོའི་ལྷའི་གཟུགས་དང། མཉན་པའི་
[045-318b5] གཟུགས་ཀྱིས་སྐྱབས་སུ་གྱུར་པར་བྱེད་དོ། །དགེ་བའི་རྩ་བ་དེ་ཡང་འདི་ལྟར། སེམས་ཅན་ཐམས་ཅད་སྡུག་བསྔལ་གྱི་ཕུང་པོ་ཐམས་ཅད་ལས་ཡོངས་སུ་བཟློག་པའི་ཕྱིར་སྐྱབས་སུ་
[045-318b6] གྱུར་པར་ཤོག་ཅིག་ཅེས་ཡོངས་སུ་བསྔོའོ། །ཐང་ལ་སྤྱོད་པའི་སེམས་ཅན་མུན་པ་ཆེན་པོ་ཤིན་ཏུ་གནག་པའི་ནམ་ལ། ས་གཞི་འོད་མ་དང་ཚེར་མ་དང། གསེག་མ་དང། གྱོ་མོས་
[045-318b7] གང་བ། སྦྲུལ་གདུག་པ་གཏུམ་པོ་ཤིན་ཏུ་མང་བ། ཐག་ཐུག་དང་མི་བདེ་བའི་ལམ་ཅན། རྡུལ་དང་ཕྱག་དར་ཤིན་ཏུ་འཐུལ་བ། རྫི་ཆར་དྲག་པོས་གཏགས་པ། ཚ་བ་དང། གྲང་


[045-319a0] [319A] 
[045-319a1] ༄༅། །བའི་སྡུག་བསྔལ་ཡོད་པ། སྦྲུལ་དང་གཅན་ཟན་གྱིས་བག་ཚ་བ་ཡོད་པ། ཐོང་[*THOD?] མི་དང་ཆོམ་པོ་རྒྱུ་བར་གྱུར་པ་ཞིག་ལ། མགོ་འཁོར་བར་གྱུར་བའི་སེམས་ཅན་
[045-319a2] རྣམས་ལ་ཉི་མའི་གཟུགས་དང། ཟླ་བའི་གཟུགས་དང། སྐྱ་རེངས་འཆར་བའི་གཟུགས་དང། སྐར་མདའ་ཆེན་པོའི་གཟུགས་དང། གློག་གི་ཕྲེང་བ་འབྱུང་བའི་གཟུགས་དང། རིན་པོ་
[045-319a3] ཆེའི་འོད་ཀྱི་གཟུགས་དང། གཟའི་འཁོར་གྱི་གཟུགས་དང། རྒྱུ་སྐར་དང། སྐར་མའི་ཚོགས་ཀྱི་གཞལ་མེད་ཁང་གི་འོད་ཀྱི་གཟུགས་དང་ལྷའི་གཟུགས་དང། བྱང་ཆུབ་སེམས་
[045-319a4] དཔའི་གཟུགས་ཀྱིས་སྐྱབས་སུ་གྱུར་པར་བྱེད་དོ། །སེམས་དགེ་བའི་རྩ་བ་འདིས། ཉོན་མོངས་པའི་མུན་པ་ཐམས་ཅད་རྣམ་པར་བསལ་བའི་ཕྱིར། སེམས་ཅན་ཐམས་ཅད་ཀྱི་སྐྱབས་
[045-319a5] སུ་ཤོག་ཅིག་པར་བསྐྱེད་དོ། །རིའི་གཡང་ས་ལ་སྤྱོད་ཅིང་འཆི་བས་འཇིགས་སྐྲག་པ་རྣམས་ཀྱི་སྲོག་དབྱུང་བ་དང། གྲགས་པ་འདོད་པའི་དབང་དུ་གྱུར་པ་དང། སྙན་པ་དང། སྒྲའི་
[045-319a6] རྒྱལ་མཚན་འདོད་པ་དང། ལོངས་སྤྱོད་ཚོལ་བ་དང། འདོད་པའི་ཟིལ་གྱིས་ནོན་པ་དང། ཡོ་བྱད་ཡོངས་སུ་བཙལ་བ་ལ་བརྩོན་པ་དང་འཇིག་རྟེན་གྱི་ཕུན་སུམ་ཚོགས་པ་འདོད་
[045-319a7] ཅིང་བརྩོན་པ་དང། བུ་དང་ཆུང་མ་གཏོང་མི་ཕོད་པས་ཐོགས་པར་གྱུར་པ་དང། ལྟ་བའི་ཐིབས་པོར་འཁྱམས་པ་དང། སྡུག་བསྔལ་བ་དང། འཇིགས་པ་སྣ་ཚོགས་ཀྱིས་


[045-319b0] [319B] 
[045-319b1] ཐབས་སྣ་ཚོགས་ཀྱི་སྒོ་ནས་སྐྱབས་སུ་གྱུར་པར་བྱེད་དེ། འདི་ལྟར་རིའི་ཕུག་དང། བྱ་སྐྱིབས་མངོན་པར་བསྒྲུབ་པ་དང། ཤིང་ཏོག་དང། རྩ་བ་བཟར་རུང་བ་མངོན་
[045-319b2] པར་བསྒྲུབ་པ་དང། ཆུའི་ལམ་དང། ཆུ་མིག་མངོན་པར་བསྒྲུབ་པ་དང། ཚ་བ་དང། གྲང་བའི་གཉེན་པོ་མངོན་པར་བསྒྲུབ་པ་དང་ཡང་དག་པའི་ལམ་བསྟན་པ་དང། ཀ་ལ་པིངྐའི་སྒྲ་
[045-319b3] སྐད་བསྒྲག་པ་དང། རྨ་བྱའི་རྒྱལ་པོ་སྐད་འབྱིན་པའི་དབྱངས་དང། སྨན་འབར་བས་སྣང་བའི་གཟུགས་དང། རིའི་ལྷའི་འོད་ཀྱི་གཟུགས་དང། རིའི་ཕུག་དང། སུལ་དང། ལྟོངས་སུ་རླག་
[045-319b4] སྟེ་སྡུག་བསྔལ་སྣ་ཚོགས་ཀྱིས་གཙེས་པའི་སེམས་ཅན་རྣམས་ཀྱི་མུན་པའི་རབ་རིབ་རྣམ་པར་བསལ་བ་དང། སའི་གཞི་མཉམ་པར་མངོན་པར་བསྒྲུབ་པས་སྐྱབས་སུ་གྱུར་པར་བྱེད་དེ་
[045-319b5] སེམས་ཀྱང་ཇི་ལྟར་བདག་གིས་སེམས་ཅན་རི་ལ་སྤྱོད་པ་འདི་དག་ཡོངས་སུ་བསྐྱབས་པ་དེ་བཞིན་དུ། འཁོར་བའི་རིའི་ལམ་རྒྱུད་གཡང་ས་ལ་གནས་ཤིང། རྒ་ཤིའི་གདོན་གྱིས་ཟིན་
[045-319b6] པ་དེ་དག་གི་སྐྱབས་སུ་ཡང་བདག་འགྱུར་བར་ཤོག་ཅིག་པར་བསྐྱེད་དོ། །ནགས་ཚལ་ཐིབས་པོའི་དྲ་བས་ཐོགས་པའི་སེམས་ཅན་མཚན་མོ་མུན་པའི་མུན་ནག་གིས་ཆོད་དེ། ཤིང་
[045-319b7] དང་ཤིང་ཕྲན་འཛིངས་པའི་གསེབ་ཤིན་ཏུ་ཉམ་ང་བ་དང། ཆུ་དང། རྩྭ་དང། སྡོང་པོ་དང། འཁྲི་ཤིང་གིས་ལམ་ཆོད་པ་དང། ཤིང་དང། ཤིང་ཕྲན་སྣ་ཚོགས་ཀྱི་ནགས་ཚལ་


[045-320a0] [320A] 
[045-320a1] ༄༅། །ཐིབས་པོའི་ནང་དུ་ཕྱིན་ཏེ། སྟག་གི་སྒྲ་ཐོས་པས་སྐྲག་པའི་སྙིང་ཅན། དོན་མ་གྲུབ་པས་སེམས་འཁྲུགས་པར་གྱུར་པ་དང། འཇིགས་པ་དང། འཚེ་བ་དང། མི་དགའ་
[045-320a2] བ་སྣ་ཚོགས་ཀྱིས་ཉམས་མི་བདེ་བ། ནགས་ཚལ་སྟུག་པོ་ནས་འབྱུང་བའི་ཕྱོགས་མི་ཤེས་པ་རྣམས་ལ། ཁོ་མོ་ནི་བདེ་བར་འགྲོ་བའི་ལམ་ཡོངས་སུ་སྟོན་པར་བྱེད་དོ། །སེམས་ཀྱང་འདི་
[045-320a3] ལྟར་དགེ་བའི་རྩ་བ་འདིས། སེམས་ཅན་ལྟ་བ་ཐིབས་པོ་སྣ་ཚོགས་ལ་གནས་པ། སྲེད་པའི་དྲ་བས་འཁྲིས་པར་གྱུར་པ། འཁོར་བའི་སྡུག་བསྔལ་སྣ་ཚོགས་ཀྱིས་གཙེས་པ་རྣམས་སྡུག་
[045-320a4] བསྔལ་ཐམས་ཅད་ལས་ཡོངས་སུ་འགྲེལ་པར་ཤོག་ཅིག་པར་བསྐྱེད་དོ་།འབྲོག་དགོན་པ་ལ་སྤྱོད་པའི་སེམས་ཅན་མུན་པའི་ནང་ན་འཐོམས་པ་རྣམས་ཀྱང་ཐབས་ཀྱི་སྒོ་སྣ་ཚོགས་
[045-320a5] ཀྱིས་བདེ་བ་ཡོངས་སུ་བསྐྱེད་ཅིང་ལམ་བསྟན་ཏེ། དེ་དག་འཇིགས་པ་མེད་པ་དང། བདེ་བ་ལ་རབ་ཏུ་བཀོད་ནས་སེམས་ཀྱང་དགེ་བའི་རྩ་བ་འདིས། སེམས་ཅན་འཁོར་བའི་
[045-320a6] འཕྲོག་དགོན་པ་ན་འཐོམས་པ། ངན་སོང་ཐམས་ཅད་ཀྱི་ལམ་དུ་ཞུགས་པ་རྣམས། སྡུག་བསྔལ་ཐམས་ཅད་ལས་ཡོངས་སུ་བཀྲོལ་ཏེ། ཤིན་ཏུ་ཕུན་སུམ་ཚོགས་པས་བདེ་བའི་ཐམས་
[045-320a7] ཅད་མཁྱེན་པའི་ལམ་ལ་རབ་ཏུ་དགོད་པར་བྱ་བར་ཤོག་ཅིག་པར་བསྐྱེད་དོ། །རིགས་ཀྱི་བུ། ཡུལ་དང་ལྗོངས་ལ་ཆགས་པའི་སེམས་ཅན་མངོན་པར་ཆགས་པའི་རྒྱུ་ལས་བྱུང་བའི་སྡུག་


[045-320b0] [320B] 
[045-320b1] སྐྱོ་བར་བྱ་བའི་ཐབས་སྣ་ཚོགས་ཀྱིས་ཡུལ་ལ་མངོན་པར་ཆགས་པ་དེ་ལས་གྱེན་དུ་བསྐྱོད་པ་བྱེད་དེ། སེམས་ཀྱང་འདི་ལྟར་དགེ་བའི་རྩ་
[045-320b2] པ་འདིས་སེམས་ཅན་ཐམས་ཅད་ཕུང་པོ་ལ་མངོན་པར་ཆགས་པ་ལས་གྱེན་དུ་བསྐྱོད་དེ། གནས་མེད་པའི་ཐམས་ཅད་མཁྱེན་པའི་ཡེ་ཤེས་ལ་དགོད་པར་བྱ་བར་ཤོག་ཅིག་པར་བསྐྱེད་དོ། །
[045-320b3] རིགས་ཀྱི་བུ། ཁོ་མོ་ནི་གྲོང་ན་སྤྱོད་པའི་སེམས་ཅན་ཁྱིམ་དང་གནས་ཀྱི་འཆིང་པས་གླགས་པ་རྣམས། མཚན་མོ་མུན་པ་ཤིན་ཏུ་གནག་པས་ཆོད་པའི་ནང་ན། ཁྱིམ་གྱི་དོན་སྣ་ཚོགས་
[045-320b4] ཉམས་སུ་གནོད་པས་སྡུག་བསྔལ་བར་གྱུར་པ་རྣམས་ཀྱང་སྐྱོ་བར་འགྱུར་བའི་སྒོ་སྣ་ཚོགས་ཀྱིས་སྐྱོ་བར་བྱས་ཏེ། ཆགས་པ་མེད་པའི་སེམས་ཡོངས་སུ་བསྐྱེད་ནས། ཆོས་ཀྱི་སྦྱིན་པས་
[045-320b5] ཡོངས་སུ་བཟུང་སྟེ། ཚིམ་པར་བྱས་ནས་རྟེན་པ་མེད་པའི་ཆོས་ལ་བཀོད་དེ། སེམས་ཀྱང་འདི་ལྟར་དགེ་བའི་རྩ་བ་འདིས། སེམས་ཅན་སྐྱེ་མཆེད་དྲུག་གི་གྲོང་ལ་གནས་པ་རྣམས་
[045-320b6] འཁོར་བའི་ལམ་གྱི་རྒྱུད་ཀྱི་སྤྱོད་ཡུལ་ལས་གྱེན་དུ་བསྐྱོད་དེ་ཐམས་ཅད་མཁྱེན་པའི་ཡེ་ཤེས་ཀྱི་སྤྱོད་ཡུལ་ལ་དགོད་པར་བྱ་བར་ཤོག་ཅིག་པར་བསྐྱེད་དོ། །རིགས་ཀྱི་བུ། གང་ཡང་
[045-320b7] མཚན་མོ་མུན་པ་ཤིན་ཏུ་གནག་པའི་ནང་ན། ཤར་ཕྱོགས་ལ་སོགས་པའི་ཕྱོགས་དང། ཕྱོགས་མཚམས་རེ་རེར་ཕྱོགས་བསླད་པར་གྱུར་པ་སའི་ཕྱོགས་མཉམ་པ་ལ་མི་མཉམ་


[045-321a0] [321A] 
[045-321a1] ༄༅། །པའི་གཡང་སར་འདུ་ཤེས་པ་དང། སྒང་བུ་ལ་གཤོང་དུ་འདུ་ཤེས་པར་གྱུར་ཏེ། ཕྱོགས་ཀྱི་ལམ་དང། ས་ཚོད་ལ་མགོ་འཁོར་བར་གྱུར་པ་དེ་དག་ལའང། ཁོ་མོ་
[045-321a2] ནི་ཐབས་སྣ་ཚོགས་ཀྱིས་སྣང་བར་བྱས་ཏེ། ཕྱིར་འབྱུང་བ་རྣམས་ལ་ནི་སྒོ་ཡོངས་སུ་སྟོན་ཏོ། །རྒལ་བར་འདོད་པ་རྣམས་ལ་ནི་མུ་སྟེགས་ཡོངས་སུ་སྟོན་ཏོ། །བརྐྱལ་བར་འདོད་པ་རྣམས་ལ་
[045-321a3] ནི་གྲུ་ཡོངས་སུ་སྟོན་ཏོ། །ཁྱིམ་དུ་འགྲོ་བར་འདོད་པ་རྣམས་ལ་ནི་ཁྱིམ་ཡོངས་སུ་སྟོན་ཏོ། །རྣམ་པར་བལྟ་བར་འདོད་པ་རྣམས་ལ་ནི་ཕྱོགས་ཡོངས་སུ་སྟོན་ཏོ། །སའི་གཞི་མཐོ་བ་དང་
[045-321a4] དམའ་བ་ཡོངས་སུ་སྟོན་ཏོ། །སའི་གཞི་ཕྱོགས་མཉམ་པ་དང། མི་མཉམ་པ་དང། གཟུགས་ཀྱི་རྣམ་པ་སྣ་ཚོགས་ཀྱང་ཡོངས་སུ་སྟོན་ཏོ། །ལམ་གྱིས་དུབ་པ་རྣམས་ལ་གྲོང་དང་
[045-321a5] གྲོང་ཁྱེར་དང། ལྗོངས་དང། ཁམས་དང། རྒྱལ་པོའི་ཕོ་བྲང་འཁོར་ཀྱང་ཡོངས་སུ་སྟོན་ཏོ། །ཚ་བ་དང། སྐོམ་པས་མནར་བ་རྣམས་ལ་ཡང་མཚོ་དང། མཚེའུ་དང། ལུ་མ་དང་
[045-321a6] རྫིང་དང། རྫིང་བུ་དང། ཆུ་ཀླུང་དང། ནགས་ཚལ་དང། བཟའ་ཤིང་གི་ར་བ་དང། ཀུན་དགའ་ཡིད་དུ་འོང་བ་ཡོངས་སུ་སྟོན་ཏོ་།སྡུག་པ་དང་བྲལ་ཞིང་ཕྲད་པར་འདོད་པ་རྣམས་
[045-321a7] ལ༑ ཕ་དང། མ་དང། བུ་དང། ཆུང་མ་དང། མཛའ་བོ་དང་བློན་པོ་དང། གཉེན་བཤེས་དང། ཡིད་དུ་འོང་བའི་གཟུགས་ཀྱི་རྣམ་པ་སྣ་ཚོགས་ཡོངས་སུ་སྟོན་ཏེ། སེམས་


[045-321b0] [321B] 
[045-321b1] གིས་ཆོད་པ། མིག་རབ་རིབ་ཀྱིས་ཉམས་པ། ཕྱོགས་བསླད་པ། ལམ་འཁོར་བ་རྣམས་ལ། གཟུགས་ཀྱི་རྣམ་པ་སྣ་ཚོགས་
[045-321b2] རྣམ་པར་དམིགས་པར་བྱ་བའི་ཕྱིར་སྣང་བ་བསྐྱེད་དེ། འོད་བྱས་པ་དེ་བཞིན་དུ། བདག་གིས་ཡུན་རིང་པོ་ནས་འཁོར་བའི་མུན་བ་ན་གནས་པའི་སེམས་ཅན་ཡང་དག་པ་ཉིད་ཀྱི་ཕྱོགས་ལ་
[045-321b3] བསླད་པ། མ་རིག་པའི་མུན་པར་འཐོམས་པ། ཡེ་ཤེས་ཀྱི་མིག་མི་ཤེས་པའི་ལིང་ཏོག་གིས་ཆོད་པ། འདུ་ཤེས་དང། སེམས་དང། ལྟ་བས་ཕྱིན་ཅི་ལོག་ཏུ་གྱུར་པ། མི་རྟག་པ་ལ་
[045-321b4] རྟག་པར་འདུ་ཤེས་པ། སྡུག་བསྔལ་བ་ལ་བདེ་བར་འདུ་ཤེས་པ། བདག་མེད་པ་ལ་བདག་ཏུ་འདུ་ཤེས་པ། མི་སྡུག་པ་ལ་སྡུག་པར་འདུ་ཤེས་པ། བདག་དང། སེམས་ཅན་དང་
[045-321b5] སྲོག་དང། གསོ་བ་དང། གང་ཟག་ཏུ་འཛིན་པ་དམ་པོ་ལ་གནས་པ་ཕུང་པོ་དང། ཁམས་དང། སྐྱེ་མཆེད་ལ་གནས་པ། རྒྱུ་དང་འབྲས་བུ་ལ་མགོ་འཁོར་བ། མི་དགེ་བའི་ལས་ཀྱི་
[045-321b6] ལམ་གྱི་ཕྱོགས་སུ་ཞུགས་པ། སྲོག་གཅོད་པ། མ་བྱིན་པར་ལེན་པ་འདོད་པས་ལོག་པར་གཡེམ་པ། བརྫུན་དུ་སྨྲ་བ། ཕྲ་མ་ཟེར་བ་ངག་རྩུབ་པོ་འབྱིན་པ། ཚིག་ཀྱལ་པ་སྨྲ་བ་
[045-321b7] ཆགས་སེམས་དང་ལྡན་པ། གནོད་སེམས་ཀྱི་སེམས་དང་ལྡན་པ། ལོག་པར་ལྟ་བ་ཅན། ཕར་མི་ཤེས་པ། མར་མི་ཤེས་པ། དགེ་སྦྱོང་དང་བྲམ་ཟེར་མི་ཤེས་པ། དབང་པོ་


[045-322a0] [322A] 
[045-322a1] ༄༅། །མི་ཤེས་པ། སྐྱེས་བུ་དམ་པ་མི་ཤེས་པ། ཆོས་མ་ཡིན་པ་ལ་ཆགས་ཤིང་ཞེན་པ། མི་ཚུལ་པའི་འདོད་པས་ཟིལ་གྱིས་ནོན་པ་ལོག་པའི་ཆོས་ཀྱིས་ཡོངས་སུ་
[045-322a2] འཁྲིས་པ། དེ་བཞིན་གཤེགས་པ་ལ་སྐུར་པ་འདེབས་པ། ཆོས་ཀྱི་འཁོར་ལོ་ནུབ་པར་བྱ་བ་ལ་ཞུགས་པ། བདུད་ཀྱི་རྒྱལ་མཚན་འཛིན་པ་བྱང་ཆུབ་སེམས་དཔའ་ལ་གནོད་པར་
[045-322a3] བྱེད་པ། ཐེག་པ་ཆེན་པོ་ལ་ཞེ་སྡང་བ། བྱང་ཆུབ་ཀྱི་སེམས་ལ་མོས་པ་སྤོང་བར་བྱེད་པ། བྱང་ཆུབ་སེམས་དཔའ་ལ་མི་སྙན་དུ་བརྗོད་པ། སྣོད་མ་བསྐམས་པར་སྙིང་རིང་བ། གནོད་
[045-322a4] པ་མ་བྱས་པར་དགྲར་ལེན་པ། འཕགས་པ་ལ་སྐུར་པ་འདེབས་པ། སྐྱེས་བུ་དམ་པ་མ་ཡིན་པས་སྤྱོད་པའི་ཆོས་ཀྱི་སྤྱོད་ཡུལ་ཅན། མཆོད་རྟེན་དང་དགེ་འདུན་གྱི་དངོས་པོ་ལ་
[045-322a5] འཁུ་བ། ཕ་མ་ལ་ལོག་པར་སེམས་པ། མཚམས་མེད་པའི་ལས་བྱེད་པ་གཡང་ས་ཆེན་པོ་ལ་མངོན་པར་བལྟས་པའི་སེམས་ཅན་རྣམས་ཀྱི་མ་རིག་པའི་མུན་པ། ཤེས་རབ་
[045-322a6] ཀྱི་སྣང་བ་ཆེན་པོས་བསལ་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་བསྐུལ་ནས། ཐེག་པ་ཆེན་པོ་ཀུན་ཏུ་བཟང་པོས་སྟོབས་བཅུའི་ཡེ་ཤེས་ཀྱི་
[045-322a7] སའི་ལམ་ཡོངས་སུ་སྟོན་པར་གྱུར་ཅིག་དེ་བཞིན་གཤེགས་པའི་ས་དང། དེ་བཞིན་གཤེགས་པའི་ཡུལ་དང། ཐམས་ཅད་མཁྱེན་པའི་ཡེ་ཤེས་ཀྱི་ཚུལ་རྒྱ་མཚོ་དང། སངས་རྒྱས་


[045-322b0] [322B] 
[045-322b1] སངས་རྒྱས་ཀྱི་ཡུལ་དང་སྟོབས་བཅུ་ཡོངས་སུ་གྲུབ་པ་དང། སངས་རྒྱས་ཀྱི་གཟུངས་ཀྱི་སྟོབས་དང། སངས་རྒྱས་ཐམས་ཅད་ཀྱི་སྐུ་མཆོག་ཏུ་གྱུར་པ་ཡོངས་སུ་
[045-322b2] སྟོན་པར་ཤོག་ཅིག། ཡོངས་སུ་བསྟན་ནས་ཀྱང། སངས་རྒྱས་ཐམས་ཅད་ཀྱི་མཉམ་པ་ཉིད་ཀྱི་གནས་ལ་རབ་ཏུ་དགོད་པར་ཤོག་ཅིག་པར་བསྐྱེད་དོ། །རིགས་ཀྱི་བུ། ཁོ་མོ་ནི་སེམས་ཅན་ཡུན་
[045-322b3] རིང་པོ་ནས་ན་ཞིང་ནད་ཀྱིས་ཡོངས་སུ་སྐྱོ་བ། ལུས་ཉམ་ཆུང་བ་དང། རྒས་པ། རྒ་བའི་ཟིལ་གྱིས་ནོན་པ་དང། མགོན་མེད་པ་དང་ཕོངས་ཤིང་དབུལ་པ་དང། ལོག་པར་ལྟུང་བ་དང་
[045-322b4] ཡུལ་གཞན་དུ་ཕྱིན་པ་དང། ཕྱོགས་ལོག་པར་ཞུགས་པ་དང། བཙོན་ར་ན་འདུག་པ་དང། ཆད་པས་བཅད་པ་དང། ཉེས་པ་བྱུང་སྟེ་རྒྱལ་པོས་གསད་པར་བཀྲི་བ་རྣམས་ཀྱང་སྲོག་
[045-322b5] དང་བྲལ་གྱི་འཇིགས་པ་ལས་ཡོངས་སུ་བསྐྱབ་པའི་ཕྱིར་གནས་སོ་།རིགས་ཀྱི་བུ། དེ་ལྟར་ཁོ་མོ་ནི་སེམས་ཅན་ནད་པ་རྣམས་ཀྱི་ནད་ཐམས་ཅད་ནི་ཐབས་ཐམས་ཅད་ཀྱིས་གསོ་བར་ནན་
[045-322b6] ཏན་དུ་བྱེད་དོ། །རྒས་པ་དང། རྒ་བའི་ཟིལ་གྱིས་ནོན་པ་རྣམས་ལ་ནི། བསྙེན་བཀུར་བ་དང། རིམ་གྲོ་དང། ཡོ་བྱད་ཀྱིས་མི་ཕོངས་པར་ཡོངས་སུ་སྡུད་པར་བྱེད་དོ། །མགོན་མེད་
[045-322b7] བའི་སེམས་ཅན་རྣམས་ལ་མགོན་བྱེད་དོ། །ཕོངས་ཤིང་དབུལ་བ་རྣམས་ནི་ནོར་དང་གསེར་གྱི་ཕུང་པོས་ཡོངས་སུ་སྡུད་དོ། །ལོག་པར་ལྟུང་བ་རྣམས་ནི་དོན་མཐུན་པས་ཡོངས་སུ་སྡུད་


[045-323a0] [323A] 
[045-323a1] ༄༅། །དོ༑ ༑ཡུལ་གཞན་དུ་ཕྱིན་པ་རྣམས་ནི་རང་གི་ཡུལ་དུ་ཕྱིན་པར་བྱེད་དོ། །ཕྱོགས་ལོག་པར་ཞུགས་པ་རྣམས་ནི་ཕྱོགས་མ་ནོར་བར་འཛུད་
[045-323a2] དོ༑ ༑བཙོན་ར་ན་འདུག་པ་རྣམས་ནི་བཙོན་ར་ནས་ཐར་བར་བྱེད་དོ་།ཆད་པས་བཅད་པ་ནི་ཆད་པའི་སྡུག་བསྔལ་ལས་གྲོལ་བར་བྱེད་དོ་།ཉེས་པ་བྱུང་སྟེ་རྒྱལ་པོས་གསད་པར་
[045-323a3] བཀྲི་བ་རྣམས་ནི་སྲོག་གི་དབུགས་ཕྱིན་པ་ཐོབ་པར་བྱེད་དེ། སེམས་ཀྱང་བདག་ཇི་ལྟར་སེམས་ཅན་འདི་དག་འཇིགས་པ་དང། གནོད་པ་སྣ་ཚོགས་ལས་ཡོངས་སུ་སྐྱོབ་ཅིང་མགོན་བྱེད་
[045-323a4] པ་དེ་བཞིན་དུ། བདག་གིས་འདི་རྣམས་བླ་ན་མེད་པའི་ཆོས་ཀྱི་ཡོངས་སུ་བསྡུ་བས་ཡོངས་སུ་བསྡུས་ཏེ། ཉོན་མོངས་པ་ཐམས་ཅད་ལས་ཡོངས་སུ་དགྲོལ་བར་བྱའོ། །སྐྱེ་བ་དང། རྒ་བ་
[045-323a5] དང། ན་བ་དང། འཆི་བ་དང། མྱ་ངན་དང། སྨྲེ་སྔགས་འདོན་པ་དང། སྡུག་བསྔལ་བ་དང། ཡིད་མི་བདེ་བ་དང། འཁྲུགས་པ་ལས་ཡང་དག་པར་བཟླ་བར་བྱའོ། །ངན་སོང་དང་
[045-323a6] ལོག་པར་ལྟུང་བའི་འཇིགས་པ་ཐམས་ཅད་ལས་ཡོངས་སུ་དགྲོལ་བར་བྱའོ། །དགེ་བའི་བཤེས་གཉེན་གྱི་གཟུགས་ལ་རབ་ཏུ་དགོད་པར་བྱའོ་།ཆོས་རིན་པོ་ཆེ་སྦྱིན་པའི་ཡོངས་
[045-323a7] སུ་བསྡུ་བས་ཡོངས་སུ་བསྡུ་བར་བྱའོ། །ཁ་ན་མཐོ་བ་མེད་པའི་ལས་ལ་རབ་ཏུ་དགོད་པར་བྱའོ། །དེ་བཞིན་གཤེགས་པའི་སྐུ་རྣམ་པར་དག་པ་ཡང་དག་པར་བསྐུལ་བར་བྱའོ། །


[045-323b0] [323B] 
[045-323b1] ཏུ་དགོད་བར་བྱ་བར་བསྐྱེད་དོ། །རིགས་ཀྱི་བུ། ཁོ་མོ་ནི་སེམས་ཅན་ལོག་པའི་ལམ་ལ་ཞུགས་པ། ལྟ་བའི་རྣམ་པ་ཐིབས་པོ་སྣ་
[045-323b2] ཚོགས་ལ་མངོན་པར་ཞེན་པ། ལོག་པར་ལྟ་བའི་སྤྱོད་ཡུལ་ཅན། ལུས་དང་ངག་དང་ཡིད་ཀྱི་ལས་ཉ་མ་ང་བར་འགྱུར་བ་ལ་ཡོངས་སུ་སྤྱོད་པ། བརྟུལ་ཞུགས་དང་དཀའ་ཐུབ་སྣ་ཚོགས་
[045-323b3] ལ་གནས་པ། ཡང་དག་པར་རྫོགས་པའི་སངས་རྒྱས་མ་ཡིན་ཡང་ཡང་དག་པར་རྫོགས་པའི་སངས་རྒྱས་སུ་འདུ་ཤེས་པ། ལུས་གདུང་བ་དང། ཡོངས་སུ་གདུང་བ་ལ་རབ་ཏུ་བརྩོན་པ་
[045-323b4] མཚོ་དང། མཚེའུ་དང། ལུ་མ་དང། རྫིང་བུ་དང། ཆུ་ཀླུང་དང། རིའི་གཟར་དང། ཕྱོགས་དང། ཕྱོགས་མཚམས་ལ་འདུད་ཅིང་ཕྱག་འཚལ་བ་ལ་མོས་པ། སྡིག་པའི་གྲོགས་པོའི་དབང་
[045-323b5] དུ་གྱུར་པ་རྣམས་ལ་ཡང། ཐབས་སྣ་ཚོགས་ཀྱིས་མགོན་དུ་གྱུར་པར་བྱེད་དེ། ད་དག་སྡིག་པའི་ལྟ་བའི་རྣམ་པ་དང། ངན་སོང་ཐམས་ཅད་ཀྱི་གཡང་སར་ལྟུང་བའི་ལམ་ལས་རྣམ་པར་
[045-323b6] བཟློག་གོ། འཇིག་རྟེན་པའི་ཡང་དག་པར་ལྟ་བ་ལ་རབ་ཏུ་བཀོད་ཅིང་ལྷ་དང་མིའི་ཕུན་སུམ་ཚོགས་པ་ལ་ཡང་ཡོངས་སུ་འགོད་དོ། །སེམས་ཀྱང་ཇི་ལྟར་བདག་གིས་སེམས་ཅན་
[045-323b7] འདི་དག་ཉམ་ང་བའི་ནན་ཏན་དང་སྡུག་བསྔལ་ལས་ཡོངས་སུ་འགྲོལ་བ་དེ་བཞིན་དུ། བདག་གིས་སེམས་ཅན་ཐམས་ཅད་ཀྱང་འཕགས་པ་འཇིག་རྟེན་ལས་འདས་པའི་ཕ་རོལ་


[045-324a0] [324A] 
[045-324a1] ༄༅། །ཏུ་ཕྱིན་པའི་ལམ་ལ་བཀོད་དེ། ཐམས་ཅད་མཁྱེན་པ་ཉིད་ལས་ཕྱིར་མི་ལྡོག་པར་བྱས་ལ། ཀུན་ཏུ་བཟང་པོའི་སྨོམ་[*SMON?] ལམ་ཆེན་པོས། ཐམས་ཅད་མཁྱེན་པ་ཉིད་
[045-324a2] ལ་དགོད་པར་བྱའོ། །སེམས་ཅན་གྱི་ཁམས་ཐམས་ཅད་མ་དུལ་གྱི་བར་དུ། བྱང་ཆུབ་སེམས་དཔའི་ས་ལས་ཀྱང་མི་གཡོ་བར་བྱ་བར་བསྐྱེད་དོ། །དེ་ནས་མཚན་མོའི་ལྷ་མོ་དཔྱིད་
[045-324a3] དང་ལྡན་པས། དེའི་ཚེ་བྱང་ཆུབ་སེམས་དཔའི་རྣམ་པར་ཐར་པའི་ཕྱོགས་སེམས་ཅན་ཐམས་ཅད་ཀྱི་མུན་པ་རྣམ་པར་སེལ་བའི་ཆོས་ཀྱི་སྣང་བས་འགྲོ་བ་རྣམ་པར་འདུལ་
[045-324a4] བའི་སྒོ་འདི་བརྣན་ཏེ། བསྟན་པར་བྱ་བའི་ཕྱིར། སངས་རྒྱས་ཀྱི་བྱིན་གྱི་རླབས་ཀྱིས་ཕྱོགས་བཅུར་རྣམ་པར་བལྟས་ཏེ། ཚོང་དཔོན་གྱི་བུ་ནོར་བཟང་ལ། ཚིགས་སུ་བཅད་པ་འདི་
[045-324a5] དག་སྨྲས་སོ། །གཏི་མུག་མ་རིག་མུན་ནག་བསལ་དོན་དུ། །སེམས་ཅན་ཕན་ཕྱིར་ཁོ་མོ་ཆོས་སྟོན་ཏེ། །དུས་ལ་བསྡད་ཅིང་འགྲོ་བ་བདེ་བར་བྱས། །འདི་ནི་རྣམ་ཐར་ཚུལ་མཆོག་ཞི་བ་
[045-324a6] ཡིན༑ ༑ཁོ་མོས་བྱམས་ཡངས་ཤིན་ཏུ་སྦྱང་བ་བྱས། །བསྐལ་བ་མཐའ་ཡས་སྔོན་ཆད་ཤིན་ཏུ་བསྒོམས། །དེས་ནི་འཇིག་རྟེན་རྒྱས་བཀང་སྣང་བར་བྱེད། །ནོར་བཟང་བརྟན་པས་ཚུལ་
[045-324a7] འདི་ཤེས་པར་གྱིས། །ཁོ་མོའི་སྙིང་རྗེ་རྒྱ་མཚོ་ཚད་མེད་དེ་།འདི་ལས་དུས་གསུམ་རྒྱལ་བ་འཇིག་རྟེན་འབྱུང། །དེ་ནི་འགྲོ་བའི་སྡུག་བསྔལ་ཞི་བར་བྱེད། །ནོར་བཟང་བརྟན་


[045-324b0] [324B] 
[045-324b1] །འཇིག་རྟེན་བདེ་བ་མངོན་པར་བསྒྲུབ་པ་དང། །མ་བྱས་འཕགས་པའི་བདེན་པ་མངོན་བསྒྲུབ་ཅིང་།དེས་ནི་ཁོ་མོ་དགའ་མགུར་རངས་པར་བྱེད། །རྒྱལ་སྲས་
[045-324b2] ཁྱོད་ཀྱིས་ཚུལ་འདི་ཤེས་པར་གྱིས། །སངས་རྒྱས་སྟོབས་རྣམས་ཡོངས་སུ་སྦྱོང་བྱེད་ཅིང། །ཉན་ཐོས་ཡེ་ཤེས་རྣམ་ཐར་འབྲས་བུ་དང་།འདུས་བྱས་སྐྱོན་ལས་རྟག་ཏུ་ཕྱིར་ཕྱོགས་ཀྱི། །རྒྱལ་
[045-324b3] སྲས་ཁྱོད་ཀྱིས་ཚུལ་འདི་ཤེས་པར་གྱིས། །ཁོ་མོའི་མིག་ནི་རྒྱ་ཆེ་ཡོངས་སུ་དག། དེས་ནི་ཕྱོགས་བཅུའི་ཞིང་རྣམས་མང་པོ་མཐོང་།ཞིང་དབྱིངས་དེ་དག་ཀུན་གྱི་རང་བྱུང་རྣམས། །བྱང་ཆུབ་
[045-324b4] ཤིང་དབང་དྲུང་ན་བཞུགས་པ་མཐོང། །སངས་རྒྱས་སྐུ་ནི་མཚན་གྱིས་ཡོངས་བརྒྱན་ཅིང། །འོད་བཟང་རྣམ་པ་སྣ་ཚོགས་ཀུན་འགྱེད་དེ། །བ་སྦུ་ཀུན་ནས་འོད་ཟེར་མང་འགྱེད་པའི། །སངས་
[045-324b5] རྒྱས་འཁོར་དང་བཅས་པ་ཁོ་མོས་མཐོང། །ཞིང་དབྱིངས་དེ་དག་ཀུན་གྱི་སེམས་ཅན་རྣམས། །ཤི་འཕོ་སྐྱེ་བའི་སྒོར་ཡང་ཀུན་མཐོང་སྟེ། །བྱིས་པ་དེ་དག་འགྲོ་རྒྱུད་རྒྱ་མཚོ་ན། །འཁོར་
[045-324b6] ཞིང་རང་རང་ལས་ཀྱང་མྱོང་བར་བྱེད། །ཁོ་མོའི་རྣ་བ་རྒྱ་མཚོ་རྣམ་དག་སྟེ། །དེར་ནི་སྒྲ་རྣམས་མ་ལུས་ཡོངས་སུ་འདུ། །འགྲོ་བ་ཀུན་གྱི་སྒྲ་སྐྲད་[*SKAD?] རྒྱ་མཚོ་དག། ཀུན་ཀྱང་ཐོས་ནས་དྲན་པས་
[045-324b7] ཡོངས་སུ་འཛིན། །དབྱངས་ཀྱི་ཡན་ལག་སྒྲ་སྐད་ཐམས་ཅད་ཀྱིས་།དཔེ་ཟླ་མེད་པའི་གསུང་ནི་རབ་བརྒྱན་ཏེ། །དེས་ནི་རྒྱལ་བ་འཁོར་ལོ་རབ་ཏུ་བསྐོར། །དེ་དག་ཁོ་མོས་ཐོས་ཤིང་དྲན་


[045-325a0] [325A] 
[045-325a1] ༄༅། །པས་འཛིན། །ཁོ་མོའི་སྣའི་མཐུ་ཡོངས་སུ་རྣམ་དག་སྟེ་།ཆོས་ཚུལ་རྒྱ་མཚོ་དག་ལ་ཐོགས་པ་མེད། །རྣམ་ཐར་གནས་རྣམས་ཀུན་ཏུ་རབ་འཇུག་པའི། །ཚུལ་ནི་རྒྱལ་
[045-325a2] སྲས་ཁྱོད་ཀྱིས་ཤེས་པར་གྱིས། །ཁོ་མོའི་ལྕེ་ནི་རྒྱ་ཆེ་རབ་ཏུ་ཡངས། །སྲབ་ཅིང་མདོག་དམར་རིན་ཆེན་འོད་དུ་དག། སེམས་ཅན་བསམ་པ་ཇི་བཞིན་དེས་ཤེས་བྱེད། །རྒྱལ་སྲས་ཁྱོད་
[045-325a3] ཀྱིས་ཚུལ་འདི་ཤེས་པར་གྱིས། །ཁོ་མོའི་ཆོས་ལུས་ཤིན་ཏུ་རྣམ་དག་སྟེ། །དུས་གསུམ་ཀུན་ཏུ་འོད་གསལ་རབ་ཏུ་གནས། །གཟུགས་ལུས་སེམས་ཅན་བསམ་པ་ཇི་བཞིན་ཏེ། །
[045-325a4] དེ་དག་ཀུན་གྱི་དད་པའི་དབང་དུ་མཐོང། །ཁོ་མོའི་སེམས་ནི་ཆགས་མེད་ཟག་པ་མེད། །སྒྲ་དབྱངས་སྤྲིན་གྱི་ང་རོ་ཇི་བཞིན་ཏེ། །དེ་ཡི་ཁོངས་སུ་མི་མཆོག་ཀུན་ཆུད་ཀྱང། །དེ་ལ་ཁོ་
[045-325a5] མོ་རྣམ་པར་རྟོག་པ་མེད། །ཞིང་གི་དབྱིངས་ཀྱི་སེམས་ཅན་བསམ་མི་ཁྱབ། །དེ་དག་སེམས་ཀྱི་རྒྱ་མཚོ་ཁོ་མོས་ཤེས། །དེ་དག་དབང་པོ་བསམ་པ་རབ་ཤེས་ཀྱང། །དེ་ལ་ཁོ་མོ་
[045-325a6] རྣམ་པར་རྟོག་པ་མེད། །ཁོ་མོའི་རྫུ་འཕྲུལ་རབ་ཡངས་ཤིན་ཏུ་གྲུབ། །དེས་ནི་བསམ་ཡས་ཞིང་ཡང་རབ་ཏུ་བསྐྱོད། །ལུས་ཀྱི་འོད་དང་མཐུ་ཡང་དེ་བཞིན་ཏེ། །དེས་ནི་སེམས་
[045-325a7] ཅན་གདུལ་དཀའ་ཤིན་ཏུ་འདུལ། །ཁོ་མོའི་བསོད་ནམས་རྣམ་ཡངས་ཡོངས་སུ་དག་ཀུན་ཏུ་རྒྱན་བྱེད་ཟད་པ་མེད་པའི་མཛོད། །དེས་ནི་རྒྱལ་བ་རྣམས་ལ་མཆོད་པ་བྱེད། །


[045-325b0] [325B] 
[045-325b1] །ཁོ་མོའི་ཤེས་རབ་རྣམ་ཡངས་ཤིན་ཏུ་དག། དེས་ནི་ཆོས་མང་རྒྱ་མཚོ་རབ་ཏུ་ཤེས། །འགྲོ་བ་ཀུན་གྱི་ཐེ་ཚོམ་ཡོངས་སུ་གཅོད། །རྒྱལ་སྲས་ཁྱོད་
[045-325b2] ཀྱིས་ཚུལ་འདི་ཤེས་པར་གྱིས། །དུས་གསུམ་ཀུན་ལ་ཁོ་བོ་ཞུགས་གྱུར་པས། །སངས་རྒྱས་རྒྱ་མཚོ་ཀུན་ཀྱང་མཐོང་ཞིང་ཤེས། །དེ་དག་སྨོན་ལམ་ལ་ཡང་རབ་ཏུ་ཞུགས། །ཚུལ་འདི་དཔག་
[045-325b3] ཡས་རབ་ཏུ་རྫོགས་པ་ཡིན། །རྡུལ་མང་ཀུན་ལ་ཞིང་རྣམས་རྒྱ་མཚོ་མཐོང། །དེ་དག་དུས་གསུམ་འཇུག་པའང་དེ་བཞིན་ཏེ། །དེ་དག་ཀུན་གྱི་སངས་རྒྱས་རྒྱ་མཚོ་མཐོང། །འདི་ནི་ཀུན་ཏུ་གནས་
[045-325b4] བའི་ཆུ་ལ་བྱིས། །རྣམ་པར་སྣང་མཛད་བྱང་ཆུབ་སངས་རྒྱས་ཏེ། །ཕྱོགས་རྣམས་ཀུན་གྱི་ཞིང་རྣམས་ཡོངས་བཀང་ཞིང། །རྡུལ་སྦུབས་ཀུན་གྱི་བྱང་ཆུབ་ཤིང་དྲུང་ན། །ཞི་བའི་ཆོས་རྣམས་གསུང་
[045-325b5] དུ་སྒྲོག་པ་ལྟོས། །དེ་ནས་ཚོང་དཔོན་གྱི་བུ་ནོར་བཟང་གིས། །མཚན་མོའི་ལྷ་མོ་དཔྱིད་དང་ལྡན་པ་ལ་འདི་སྐད་ཅེས་སྨྲས་སོ། །ལྷ་མོ་ཁྱོད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
[045-325b6] ཏུ་ཞུགས་ནས་ཇི་སྲིད་ཅིག་ལགས། དེ་ལྟར་ཁྱོད་ཚུལ་འདི་ལྟ་བུས་སེམས་ཅན་གྱི་དོན་བགྱི་བ་ལ་སྟ་གོན་དུ་ཞུགས་པའི་རྣམ་པར་ཐར་པ་དེ་ནི་ཁྱོད་ཀྱིས་བརྙེས་ནས་ཇི་སྲིད་ཅིག་ལགས་
[045-325b7] དེ་སྐད་ཅེས་སྨྲས་པ་དང། མཚན་མོའི་ལྷ་མོ་དཔྱིད་དང་ལྡན་པས་ཚོང་དཔོན་གྱི་བུ་ནོར་བཟང་ལ་འདི་སྐད་ཅེས་སྨྲས་སོ། །རིགས་ཀྱི་བུ། སྔོན་འདས་པའི་དུས་རི་རབ་ཀྱི་རྡུལ་ཤིན་ཏུ་ཕྲ་


[045-326a0] [326A] 
[045-326a1] ༄༅། །བ་སྙེད་ཀྱི་བསྐལ་པའི་ཡང་ཕ་རོལ་གཅིག་ཏུ་བསྐལ་པ་རབ་ཏུ་ཞི་བའི་འོད་ཅེས་བྱ་བ། སངས་རྒྱས་བྱེ་བ་ཕྲག་ལྔ་བརྒྱ་སྐྱེས་པ་བྱུང་སྟེ། དེའི་འཇིག་རྟེན་གྱི་ཁམས་
[045-326a2] ནི་རིན་ཆེན་དཔལ་འབྱུང་བ་ཞེས་བྱ་བར་གྱུར་ཏོ། །འཇིག་རྟེན་གྱི་ཁམས་དེའི་གླིང་བཞི་པ་འབྲིང་པོ་རིན་ཆེན་ཟླ་བ་སྒྲོན་མའི་འོད་ཅེས་བྱ་བ་དེ་ན། རྒྱལ་པོའི་གནས་པདྨོའི་འོད་ཅེས་
[045-326a3] བྱ་བ་ཡོད་དེ། རྒྱལ་པོའི་གནས་དེར། རྒྱལ་པོ་ཆོས་རབ་མུ་སྟེགས་ཞེས་བྱ་བ་ཆོས་དང་མཐུན་པའི་རྒྱལ་པོ་འཁོར་ལོས་བསྒྱུར་བ་གླིང་བཞི་ལ་དབང་བ། རིན་པོ་ཆེ་བདུན་དང་
[045-326a4] ལྡན་པ་བྱུང་སྟེ། དེས་ས་ཆེན་པོ་དེ་ཡང་རི་དང་རྒྱ་མཚོར་བཅས་པའི་མཐས་གཏུགས་པར་ཆོས་ཀྱིས་རྒྱས་པར་བྱས་ནས། བདེ་བར་གནས་པར་བྱས་སོ། །རྒྱལ་པོ་ཆོས་རབ་མུ་སྟེགས་
[045-326a5] དེའི་བཙུན་མོ་ཆོས་ཀྱི་བློ་གྲོས་ཟླ་བ་ཞེས་བྱ་བ་བྱུང་སྟེ། དེ་སྲོད་ལ་འདོད་པས་མྱོས་ཤིང་དགའ་བར་རྩེ་རྩེ་བས་དུབ་ནས་ནམ་གྱི་གུང་ལ་བཙུན་མོའི་འཁོར་གྱི་གནས་སུ་ཕྱིན་ཏེ་ཉལ་ལོ།།
[045-326a6] དེ་ནས་རྒྱལ་པོའི་གནས་པདྨོའི་འོད་དེའི་ཤར་ཕྱོགས་ཀྱི་ནགས་ཚལ་ཆེན་པོ་ཞི་བའི་དཔལ་འབྱུང་བ་ཞེས་བྱ་བར་རིན་པོ་ཆེའི་རྒྱན་ཐམས་ཅད་ཀྱི་འོད་དང་ལྡན་པའི་ལྷུན་ཅན། སངས་
[045-326a7] རྒྱས་ཐམས་ཅད་ཀྱི་རྣམ་པར་འཕྲུལ་པས་བྱུང་བའི་བྱང་ཆུབ་ཀྱི་ཤིང་ཆེན་པོའི་དྲུང་དུ་དེ་བཞིན་གཤེགས་པ་ཆོས་ཐམས་ཅད་རབ་ཏུ་སྒྲོག་པའི་རྒྱལ་པོ་ཞེས་བྱ་བ། བླ་ན་མེད་པ་


[045-326b0] [326B] 
[045-326b1] རྒྱས་ནས། དེའི་མཐུས་འཇིག་རྟེན་གྱི་ཁམས་རིན་པོ་ཆེ་དཔལ་འབྱུང་བ་ཐམས་ཅད་ནི་འོད་ཆེན་པོ་ཁ་དོག་དུ་མ་ཅན་གྱིས་རྒྱས་ཤིང་གང་བར་
[045-326b2] གྱུར་ཏོ། །རྒྱལ་པོའི་གནས་པདྨོའི་འོད་ཅེས་བྱ་བ་དེ་ན། མཚན་མོའི་ལྷ་མོ་ཟླ་བ་ཤིན་ཏུ་རྣམ་པར་དག་པའི་འོད་ཅེས་བྱ་བ་འདུག་འདུག་སྟེ། དེ་རྒྱལ་པོའི་བཙུན་མོ་ཆོས་ཀྱི་བློ་གྲོས་ཟླ་བའི་གན་དུ་སོང་
[045-326b3] ནས༑ རྒྱན་དཀྲོལ་བའི་སྒྲས་སད་པར་བྱས་ཏེ། འདི་སྐད་ཅེས་སྨྲས་སོ། །འདི་ལྟར་རྒྱལ་པོའི་བཙུན་མོ། ཤེས་པར་གྱིས་ཤིག། ནགས་ཚལ་ཆེན་པོ་ཞི་བའི་དཔལ་འབྱུང་བར་དེ་བཞིན་གཤེགས་
[045-326b4] པ༑ ཆོས་ཐམས་ཅད་རབ་ཏུ་སྒྲོག་པའི་རྒྱལ་པོ་ཞེས་བྱ་བ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་སངས་རྒྱས་སོ། །དེ་ནས་དེས་རྒྱལ་པོའི་བཙུན་མོ་དེའི་མདུན་དུ། སངས་
[045-326b5] རྒྱས་ཀྱི་ཡོན་ཏན་བསྔགས་པ་དང། སངས་རྒྱས་ཀྱི་རྣམ་པར་འཕྲུལ་པ་དང། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་རྒྱ་ཆེར་བཤད་དོ། །རིགས་ཀྱི་བུ། རྒྱལ་པོའི་
[045-326b6] བཙུན་མོ་དེ་ཡང། དེ་བཞིན་གཤེགས་པའི་འོད་ཀྱིས་སྣང་བར་གྱུར་ཏེ། བསམ་པ་ཐག་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་ཞུགས་ནས། དེས་དེ་བཞིན་
[045-326b7] གཤེགས་པ་དེ་དང། བྱང་ཆུབ་སེམས་དཔའ་དང། ཉན་ཐོས་ཀྱི་དགེ་འདུན་དུ་བཅས་པ་ལ་མཆོད་པ་དང། རིམ་གྲོ་ཆེར་བྱས་སོ། །རིགས་ཀྱི་བུ། དེ་ལ་ཇི་སྙམ་དུ་སེམས། དེའི་ཚེ་དེའི་དུས་ཀྱི་


[045-327a0] [327A] 
[045-327a1] ༄༅། །རྒྱལ་པོའི་བཙུན་མོ་ཆོས་ཀྱི་བློ་གྲོས་ཟླ་བ་ཞེས་བྱ་བ་དེ། གཞན་ཞིག་ཡིན་པ་ཙམ་དུ་སེམས་ན་ནི་དེ་ལྟར་མི་བལྟ་སྟེ་ཁོ་མོ་ནི་དེའི་ཚེ་དེའི་དུས་ན། རྒྱལ་པོའི་བཙུན་མོ་ཆོས་ཀྱི་
[045-327a2] བློ་གྲོས་ཟླ་བ་ཞེས་བྱ་བར་གྱུར་ཏོ། །རིགས་ཀྱི་བུ། ཁོ་མོ་ནི་མོས་པའི་སེམས་བསྐྱེད་པ་དེ་དང། དེ་བཞིན་གཤེགས་པ་ལ་བསྐྱེད་པའི་དགེ་བའི་རྩ་བ་དེས། བསྐལ་པ་རི་རབ་ཀྱི་རྡུལ་ཤིན་ཏུ་ཕྲ་བ་
[045-327a3] སྙེད་ཚུན་ཆད་དུ་ནམ་ཡང་ངན་སོང་ངན་འགྲོ་ལོག་པར་ལྟུང་བར་མ་སྐྱེས་ཏེ། སེམས་ཅན་དམྱལ་བར་མ་ཡིན་ནོ། །བྱོལ་སོང་གི་སྐྱེ་གནས་སུ་མ་ཡིན་ནོ། །ཡི་དྭགས་སུ་མ་ཡིན་ནོ། །ནམ་ཡང་
[045-327a4] རིགས་དམའ་བར་མ་སྐྱེས་སོ། །ནམ་ཡང་དབང་པོ་དང་མི་ལྡན་པར་མ་གྱུར་ཏོ། །ནམ་ཡང་སྡུག་བསྔལ་བར་མ་གྱུར་ཏེ། དེ་ལྟར་ཁོ་མོས་རྟག་པར་ལྷའི་ནང་དུ་ལྷའི་བདག་ཉིད་ཆེ་བ་ཉིད་
[045-327a5] ཐོབ༑ མིའི་ནང་དུ་ནི། མིའི་བདག་ཉིད་ཆེ་བ་ཉིད་ཐོབ་སྟེ། འདི་ལྟར་སངས་རྒྱས་དང། བྱང་ཆུབ་སེམས་དཔའི་དགེ་བའི་བཤེས་གཉེན་དང་ཡང་མ་བྲལ་ལོ། །དུས་ངན་པར་ཡང་མ་སྐྱེས་
[045-327a6] སོ༑ ༑རིགས་ཀྱི་བུ། དེ་ལྟར་ཁོ་མོས་སངས་རྒྱས་གཅིག་ནས་གཅིག་ཏུ་དགེ་བའི་རྩ་བ་བསྐྱེད་དེ། བསྐལ་པ་རི་རབ་ཀྱི་རྡུལ་ཤིན་ཏུ་ཕྲ་བ་སྙེད་ཅིག་ཏུ་ལམ་བདེ་ཞིང་མཉམ་པ་ནས་ཉེ་ཞོ་མེད་པར་
[045-327a7] ཕྱིན་ཀྱང། དེ་ཙམ་གྱིས་ཁོ་མོའི་བྱང་ཆུབ་སེམས་དཔའི་དབང་པོ་ཡོངས་སུ་གྲུབ་པར་མ་གྱུར་ཏེ། རི་རབ་ཀྱི་རྡུལ་ཤིན་ཏུ་ཕྲ་བ་སྙེད་ཀྱི་བསྐལ་པ་དེ་དག་ནི་འདས། བསྐལ་པ་བཟང་པོ་འདིའི་


[045-327b0] [327B] 
[045-327b1] ལ་བབ་པ་དེའི་ཚེ། འཇིག་རྟེན་གྱི་ཁམས་གཟི་བརྗིད་རྡུལ་གྱི་དྲི་མ་མེད་པ་ཞེས་བྱ་བར། བསྐལ་པ་མྱ་ངན་མེད་ཅིང་རྡུལ་དང་བྲལ་བ་ཞེས་བྱ་
[045-327b2] བ་བྱུང་སྟེ། རིགས་ཀྱི་བུ། འཇིག་རྟེན་གྱི་ཁམས་གཟི་བརྗིད་རྡུལ་གྱི་དྲི་མ་མེད་པའི་དཔལ་དེ་ནི། ཀུན་ནས་ཉོན་མོངས་པ་རྣམ་པར་དག་པར་གྱུར་ཏེ། དེར་སངས་རྒྱས་ལྔ་བརྒྱ་བྱུང་ངོ། །སངས་
[045-327b3] རྒྱས་ལྔ་བརྒྱ་པོ་དེ་དག་གི་ཐོག་མ་ལ་དེ་བཞིན་གཤེགས་པ་མཁྱེན་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་ན་མེད་པར་སྐྱེས་བུ་འདུལ་བའི་ཁ་ལོ་སྒྱུར་
[045-327b4] བ༑ ལྷ་དང་མིའི་སྟོན་པ། སངས་རྒྱས་བཅོམ་ལྡན་འདས་རི་རབ་རྒྱལ་མཚན་སྤྱན་ཡངས་ཤིང་ཞི་བའི་དཔལ་ཞེས་བྱ་བ་འཇིག་རྟེན་དུ་བྱུང་སྟེ། དེའི་ཚེ་ཁོ་མོ་ཡང་ཚོང་དཔོན་སྙན་པ་རྣམ་
[045-327b5] པར་གྲགས་པའི་བུ་མོ་ཤེས་རབ་སྣང་བའི་དཔལ་ཞེས་བྱ་བ་གཟུགས་མཛེས་ཤིང་བཟང་ལ། བལྟ་ན་སྡུག་པ། ཁ་དོག་ཤིན་ཏུ་མཛེས་ཤིང་རྒྱས་པ་དང་ལྡན་པ་ཞིག་ཏུ་གྱུར་ཏེ། མཚན་
[045-327b6] མོའི་ལྷ་མོ་ཟླ་བ་ཤིན་ཏུ་རྣམ་པར་དག་པའི་འོད་ཅེས་བྱ་བ་དེ་ཡང་སྨོན་ལམ་གྱི་དབང་གིས། གླིང་བཞི་པའི་འཇིག་རྟེན་གྱི་ཁམས་རྡུལ་དང་བྲལ་བའི་རྒྱལ་པོའི་གནས་རྒྱལ་མཚན་སྣ་ཚོགས་
[045-327b7] སུ༑ མཚན་མོའི་ལྷ་མོ་མིག་རྣམ་པར་དག་པ་ཞེས་བྱ་བར་གྱུར་ཏེ་དེས་ཁོ་མོ་མཚན་མོ་མི་ཉལ་ཙམ་ཞིག་ན། ཕ་མ་ཉལ་བར་གྱུར་པ་དང། ཁྱིམ་དེའང་ཡོངས་སུ་བསྐྱོད་དེ། འོད་ཆེན་པོ་


[045-328a0] [328A] 
[045-328a1] ༄༅། །སྣང་བར་བྱས་ནས་རང་གི་གཟུགས་བསྟན་ཏེ། སངས་རྒྱས་ཀྱི་ཡོན་ཏན་བསྔགས་པ་བརྗོད་ནས། དེ་བཞིན་གཤེགས་པ་ཐོག་མ་མངོན་པར་སངས་རྒྱས་ནས་ཞག་བདུན་
[045-328a2] ལོན་ཏེ། སྙིང་པོ་བྱང་ཆུབ་ལ་བཞུགས་པ་དེ་བསྟན་ཏོ། །དེ་ནས་ཁོ་མོ་ཕ་མ་དང། གཉེན་བཤེས་ཀྱི་ཚོགས་ཆེན་པོ་དང་འགྲོགས་ཏེ་མཚན་མོའི་ལྷ་མོ་ཤིན་ཏུ་རྣམ་པར་དག་པའི་ཟླ་བའི་
[045-328a3] འོད་སྔོན་དུ་བདར་ནས། དེ་བཞིན་གཤེགས་པ་དེའི་སྤྱན་སྔར་ཕྱིན་ཏོ། །དེ་ནས་ཁོ་མོས་དེ་བཞིན་གཤེགས་པ་དེ་ལ་མཆོད་པ་རྒྱ་ཆེན་པོ་བྱས་ཏེ། དེ་བཞིན་གཤེགས་པ་དེའི་ཞལ་
[045-328a4] མཐོང་མ་ཐག་ཏུ། ཏིང་ངེ་འཛིན་འགྲོ་བ་འདུལ་ཞིང་སངས་རྒྱས་མཐོང་བར་བྱེད་པ་ཞེས་བྱ་བ་དང། ཏིང་ངེ་འཛིན་དུས་གསུམ་གྱི་དབྱིངས་ཡེ་ཤེས་ཀྱི་སྣང་བའི་དཀྱིལ་འཁོར་ཅེས་
[045-328a5] བྱ་བའང་ཐོབ་པར་གྱུར་ཏོ། །དེ་ཐོབ་པས་ཀྱང་ཁོ་མོས་བསྐལ་པ་རི་རབ་ཀྱི་རྡུལ་ཤིན་ཏུ་ཕྲ་བ་སྙེད་པོ་དེ་དག་ཀྱང་རྗེས་སུ་དྲན་པར་གྱུར་ཏོ། །ཁོ་མོའི་བྱང་ཆུབ་ཀྱི་སེམས་དེ་ཡང་
[045-328a6] མངོན་དུ་གྱུར་ཏེ། དེ་ལྟར་ཁོ་མོས་དེ་བཞིན་གཤེགས་པ་དེ་ལས་ཆོས་བསྟན་པ་ཐོས་ཏེ། བྱང་ཆུབ་སེམས་དཔའི་རྣམ་པར་ཐར་པ་སེམས་ཅན་ཐམས་ཅད་ཀྱི་མུན་པ་རྣམ་
[045-328a7] པར་སེལ་བའི་ཆོས་ཀྱི་སྣང་བས་འགྲོ་བ་རྣམ་པར་འདུལ་བའི་སྒོ་འདི་ཡང་ཐོབ་པར་གྱུར་ཏོ། །དེ་ཐོབ་པས་ཀྱང་འཇིག་རྟེན་གྱི་ཁམས་སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་


[045-328b0] [328B] 
[045-328b1] འཇིག་རྟེན་གྱི་ཁམས་དེ་དག་ཏུ་དེ་བཞིན་གཤེགས་པ་ཇི་སྙེད་ཅིག་བཞུགས་པ་དེ་དག་ཐམས་ཅད་ཀྱང་ཁོ་མོའི་མིག་ལམ་དུ་སྣང་ཞིང། བདག་ཉིད་ཀྱང་
[045-328b2] དེ་དག་ཐམས་ཅད་ཀྱི་ཞབས་ཀྱི་དྲུང་ན་འདུག་པར་ཤེས་སོ། །འཇིག་རྟེན་ཀྱི་ཁམས་དེ་དག་ཏུ་སེམས་ཅན་ཇི་སྙེད་ཅིག་སྐྱེས་པ་དེ་དག་ཐམས་ཅད་ཀྱང། ཁོ་མོའི་མིག་ལམ་དུ་སྣང་སྟེ། དེ་དག་
[045-328b3] གི་སྒྲ་སྐྲད་[*SKAD?] རྣམ་པ་ཐ་དད་པའི་བརྡ་ཡང་རབ་ཏུ་ཤེས་སོ། །སེམས་དང། བསམ་པ་དང། དབང་པོ་དང། མོས་པ་ཡང་རབ་ཏུ་ཤེས་སོ། །སྔོན་གྱི་མཐའི་དགེ་བའི་བཤེས་གཉེན་རྣམས་ཀྱི་དྲུང་དུ་
[045-328b4] ཡོངས་སུ་སྨིན་པར་གྱུར་པའང་རབ་ཏུ་ཤེས་སོ། །དེ་དག་ལ་བསམ་པ་ཇི་ལྟ་བ་བཞིན་དུ་ཚིམ་པར་འགྱུར་བའི་ལུས་ཀྱང་ཡོངས་སུ་སྟོན་ཏོ། །ཁོ་མོའི་རྣམ་པར་ཐར་པ་དེ་ཡང་སེམས་ཀྱི་སྐད་ཅིག་རེ་
[045-328b5] རེ་ལ་རྣམ་པར་འཕེལ་ཏེ། རྣམ་པར་ཐར་པའི་སེམས་དེའི་འོག་མའི་སེམས་ཀྱིས། སངས་རྒྱས་ཀྱི་ཞིང་འཇིག་རྟེན་གྱི་ཁམས་བརྒྱའི་རྡུལ་ཤིན་ཏུ་ཕྲ་བ་སྙེད་ལུས་ཀྱིས་རྒྱས་པར་འགེངས་སོ། །
[045-328b6] དེའི་འོག་མའི་སེམས་ཀྱིས་སངས་རྒྱས་ཀྱི་ཞིང་འཇིག་རྟེན་གྱི་ཁམས་སྟོང་གི་རྡུལ་ཤིན་ཏུ་ཕྲ་བ་སྙེད་ལུས་ཀྱིས་རྒྱས་པར་འགེངས་སོ་།དེའི་འོག་མའི་སེམས་ཀྱིས་སངས་རྒྱས་ཀྱི་ཞིང་འཇིག་རྟེན་གྱི་
[045-328b7] ཁམས་བརྒྱ་ཕྲག་སྟོང་གི་རྡུལ་ཤིན་ཏུ་ཕྲ་བ་སྙེད་ལུས་ཀྱིས་རྒྱས་པར་འགེངས་སོ། །དེ་བཞིན་དུ་སེམས་ཀྱི་སྐད་ཅིག་རེ་རེ་ཞིང་སངས་རྒྱས་ཀྱི་ཞིང་འཇིག་རྟེན་གྱི་ཁམས་བརྗོད་དུ་མེད་པའི་ཡང་བརྗོད་


[045-329a0] [329A] 
[045-329a1] ༄༅། །དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་བར་དག་ཀྱང་ལུས་ཀྱིས་རྒྱས་པར་འགེངས་སོ། །སངས་རྒྱས་ཀྱི་ཞིང་དེ་དག་ན། དེ་བཞིན་གཤེགས་པ་ཇི་སྙེད་ཅིག་བཞུགས་པ་དེ་དག་ཐམས་
[045-329a2] ཅད་ཀྱང་ཁོ་མོའི་མིག་ལམ་དུ་སྣང་སྟེ། བདག་ཉིད་ཀྱང་དེ་དག་གི་ཞབས་ཀྱི་དྲུང་ན་འདུག་པར་ཤེས་སོ། །སངས་རྒྱས་བཅོམ་ལྡན་འདས་དེ་དག་གིས་ཆོས་བསྟན་པ་དེ་དག་ཐམས་ཅད་ཀྱང་ལེན་
[045-329a3] ཏོ༑ ༑འཛིན་ཏོ། །ཡོངས་སུ་འཛིན་ཏོ། །ཉེ་བར་འཛིན་ཏོ། །དེ་བཞིན་གཤེགས་པ་དེ་དག་གི་སྔོན་གྱི་ཚུལ་རྒྱ་མཚོ་དང། སྨོན་ལམ་རྒྱ་མཚོ་ལ་ཡང་འཇུག་གོ། དེ་བཞིན་གཤེགས་པ་དེ་དག་གི་
[045-329a4] སངས་རྒྱས་ཀྱི་ཞིང་ཡོངས་སུ་དག་པ་དེ་དག་ཐམས་ཅད་ཀྱང་རང་གི་སངས་རྒྱས་ཀྱི་ཞིང་ཡོངས་སུ་དག་པར་བྱ་བའི་ཕྱིར་མངོན་པར་སྒྲུབ་བོ། །སེམས་ཅན་ཇི་སྙེད་ཅིག་འཇིག་རྟེན་གྱི་ཁམས་རྒྱ་
[045-329a5] མཚོ་དེ་དག་ཏུ་སྐྱེས་པར་གྱུར་བ་དེ་དག་ཐམས་ཅད་ཀྱང་ཁོ་མོའི་མིག་ལམ་དུ་སྣང་སྟེ། སེམས་ཅན་དེ་དག་གི་བསམ་པ་དང། དབང་པོ་དང། མོས་པའི་བྱེ་བྲག་ཇི་སྙེད་པ་དེ་སྙེད་ཀྱི་བྲེ་བྲག་
[045-329a6] ཏུ་དེ་དག་ཡོངས་སུ་སྨིན་པར་བྱ་བ་དང། གདུལ་བའི་ཕྱིར་ལུས་བྱིན་གྱིས་རློབ་སྟེ། དེ་ལྟར་ཁོ་མོའི་རྣམ་པར་ཐར་པ་དེ་ནི་སེམས་ཀྱི་སྐད་ཅིག་རེ་རེ་ལ་ཡང། ཆོས་ཀྱི་དབྱིངས་འབྱམས་ཀླས་པ་
[045-329a7] རྒྱས་པར་འགེངས་པའི་ཚུལ་གྱིས་རྣམ་པར་འཕེལ་ལོ། །རིགས་ཀྱི་བུ་ཁོ་མོས་བྱང་ཆུབ་སེམས་དཔའི་རྣམ་པར་ཐར་པ་སེམས་ཅན་ཐམས་ཅད་ཀྱི་མུན་པ་རྣམ་པར་སེལ་བའི་ཆོས་ཀྱི་


[045-329b0] [329B] 
[045-329b1] འགྲོ་བ་རྣམ་པར་འདུལ་བའི་སྒོ་འདི་ཤེས་པར་ཟད་ན། ཁོ་མོས་བྱང་ཆུབ་སེམས་དཔའ་མཐའ་དང་དབུས་མེད་པའི་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་
[045-329b2] གྱིས་བྱུང་བ། ཆོས་ཀྱི་དབྱིངས་རྒྱ་མཚོའི་ཚུལ་འབྱམས་ཀླས་པ་འདལ་བ་ལ་འཇུག་པར་དབང་བསྒྱུར་བ། བྱང་ཆུབ་སེམས་དཔས་ཡང་དག་པར་བསྒྲུབ་པའི་ཏིང་ངེ་འཛིན་ཡེ་ཤེས་རྡོ་རྗེའི་དཔལ་
[045-329b3] གྱིས་རྣམ་པར་རྩེ་བ་དང། འཇིག་རྟེན་གྱི་ཁམས་ཐམས་ཅད་དུ་དེ་བཞིན་གཤེགས་པའི་རིགས་ཐམས་ཅད་ཡང་དག་པར་གཟུང་བ་ལ་སྨོན་ལམ་ཆེན་པོས་བྱུང་བ། འཇིག་རྟེན་གྱི་ཁམས་འབྱམས་
[045-329b4] ཀླས་པ་ཐམས་ཅད་སེམས་ཀྱི་སྐད་ཅིག་གཅིག་གིས་ཡོངས་སུ་དག་པར་བྱ་བའི་བསོད་ནམས་ཀྱི་རྒྱ་མཚོ་ཆེན་པོ་ཡོངས་སུ་གྲུབ་པ། སེམས་ཀྱི་སྐད་ཅིག་རེ་རེ་ལ་སེམས་ཅན་གྱི་ཁམས་ཐམས་
[045-329b5] ཅད་ཡོངས་སུ་སྨིན་པར་བྱ་བ་དང། གདུལ་བའི་ཡེ་ཤེས་དབང་བསྒྱུར་བ། འཇིག་རྟེན་གྱི་ཁམས་ཐམས་ཅད་དུ་སེམས་ཅན་ཐམས་ཅད་ཀྱི་སྒྲིབ་པའི་མུན་པ་ཐམས་ཅད་རྣམ་པར་སེལ་བའི་
[045-329b6] ཡེ་ཤེས་ཀྱི་ཉི་མའི་མིག་དང་ལྡན་པ། སེམས་ཅན་གྱི་ཁམས་ཐམས་ཅད་ལ་ཐེག་པ་ཆེན་པོ་རྣམ་པར་དམིགས་པར་བྱ་བའི་མཐུ་དང་ལྡན་པ། འགྲོ་བ་ཐམས་ཅད་ཀྱི་ཐེ་ཚོམ་དང། ནེམ་ནུར་དང་
[045-329b7] ཡིད་གཉིས་ཀྱི་རབ་རིབ་རྣམ་པར་སེལ་བའི་བློ་གྲོས་ཀྱི་ཟླ་བ་དང་ལྡན་པ། སྲིད་པའི་རྒྱ་མཚོ་ཐམས་ཅད་ལ་མངོན་པར་ཆགས་པ་ལས་གྱེན་དུ་བསྐྱོད་པའི་སྒྲ་དབྱངས་ཀྱི་དཀྱིལ་འཁོར་རྣམ་པར་


[045-330a0] [330A] 
[045-330a1] ༄༅། །དག་པ༑ ཆོས་ཀྱི་དབྱིངས་ཐམས་ཅད་ཀྱི་རྡུལ་གྱི་ཆ་ཤས་ལ་རྣམ་པར་འཕྲུལ་པ་ཡོངས་སུ་སྟོན་པ་ལ་དབང་བསྒྱུར་བ་དུས་གསུམ་གྱི་དབྱིངས་ཀྱི་དཀྱིལ་འཁོར་ལ་
[045-330a2] ཡེ་ཤེས་དབྱེར་མེད་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པའམ། སྤྱོད་ཡུལ་ལ་འཇུག་པའམ། རྣམ་པར་ཐར་པས་རྣམ་པར་རྩེ་བ་ཡོངས་སུ་བསྟན་པར་ནུས་རེ་སྐན། སོང་
[045-330a3] རིགས་ཀྱི་བུ། ཡུལ་མ་ག་དྷ་འདི་ཉིད་ཀྱི་སྙིང་པོ་བྱང་ཆུབ་ལ་ཁོ་མོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་བསྐྱེད་པ། ཡང་དང་ཡང་བསྐུལ་བསྐུལ་བའི་མཚན་
[045-330a4] མོའི་ལྷ་མོ་ཀུན་ཏུ་ཟབ་པའི་དཔལ་དྲི་མ་མེད་པའི་འོད་ཅེས་བྱ་བ་འདུག་གི། དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་
[045-330a5] དང༑ ཇི་ལྟར་ནན་ཏན་དུ་བྱ་བ་དྲིས་ཤིག། དེ་ནས་ཚོང་དཔོན་གྱི་བུ་ནོར་བཟང་གིས། མཚན་མོའི་ལྷ་མོ་དཔྱིད་དང་ལྡན་པ་ལ། ཚིགས་སུ་བཅད་པ་འདི་དག་གིས་མངོན་པར་བསྟོད་དོ། །
[045-330a6] ཁྱོད་སྐུ་ཤིན་ཏུ་རྣམ་པར་དག་པ་མཐོང། །མཚན་གྱིས་རྣམ་བརྒྱན་རི་བོ་ཇི་བཞིན་དུ། །འཇིག་རྟེན་ཀུན་ལས་མངོན་འཕགས་འཇིག་རྟེན་དུ་།ཕུན་སུམ་ཚོགས་སྐུ་འཇམ་དཔལ་བཞིན་
[045-330a7] དུ་མཛེས། །ཁྱོད་ཀྱི་ཆོས་སྐུ་ཤིན་ཏུ་རྣམ་དག་སྟེ། །དུས་གསུམ་ཀུན་ཏུ་མཉམ་ཞིང་རྣམ་མི་རྟོག། དེར་ནི་འཇིག་རྟེན་མ་ལུས་ཀུན་འདུས་ཏེ་།འབྱུང་ཞིང་རྣམ་པར་འཇིག་ཀྱང་ཆགས་མི་


[045-330b0] [330B] 
[045-330b1] ༑ལམ་རྒྱུད་འབྱམས་ཀླས་ཐམས་ཅད་ཀུན་ཏུ་ཡང། །ཁྱོད་ཀྱི་སྐུ་ནི་གཟུགས་བརྙན་རྣམ་པར་ཕྱེ། །སྐར་ཆེན་ཟླ་སྐར་རྒྱུ་སྐར་ཚོགས་བཞིན་དུ། །སྤུ་རྩེ་ཀུན་ལའང་ཁྱོད་ནི་བདག་གིས་མཐོང།།
[045-330b2] ཁྱོད་ཀྱི་ཐུགས་ཡངས་ཤིན་ཏུ་རྣམ་དག་སྟེ། །ཕྱོགས་རྣམས་ཀུན་གྱི་ནམ་མཁའི་དབྱིངས་སུ་རྒྱས། །དེར་ནི་མི་མཆོག་ཀུན་ཀྱང་ཡོངས་སུ་འདུ། །ཁྱོད་ལ་ཡེ་ཤེས་མི་རྟོག་དམ་པ་མངའ། །ཞིང་གི་
[045-330b3] རྡུལ་སྙེད་རྣམ་པ་སྣ་ཚོགས་སྤྲིན། །ཁྱོད་ཀྱི་སྤུ་རྩེ་ཀུན་ནས་མངོན་འཐོན་པ། །རྒྱལ་མང་སྣ་ཚོགས་ཆར་པ་མངོན་འབེབས་ཤིང་།ཕྱོགས་བཅུའི་སངས་རྒྱས་ཞབས་དྲུང་རྒྱས་པར་འགེངས། །
[045-330b4] འགྲོ་བ་ཀུན་སྙེད་ལུས་རྣམས་མཐའ་ཡས་པ། །ཁྱོད་ཀྱི་སྤུ་རྩེ་ཀུན་ནས་མངོན་འཐོན་ཅིང། །ཕྱོགས་བཅུའི་འཇིག་རྟེན་རྒྱས་པར་ཡོངས་བཀང་ནས། །སྣ་ཚོགས་ཐབས་ཀྱིས་སེམས་ཅན་རྣམ་
[045-330b5] པར་སྤྱོད། །སྤུ་རྩེ་ཀུན་ལ་བསམ་ཡས་ཞིང་གི་རྣམས། །སྣ་ཚོགས་རྒྱན་ལྡན་རྣམ་པ་ཐ་དད་མཐོང། །ལམ་རྒྱུད་སེམས་ཅན་ཁྱོད་ཀྱིས་རྣམ་སྦྱངས་པ། །ཇི་སྙེད་དེ་དག་བསམ་བཞིན་ཀུན་
[045-330b6] ཀྱང་བྱུང། །གང་ཞིག་ཁྱོད་ཀྱི་མཚན་ཐོས་དགའ་གྱུར་པ། །དེ་དག་ཐོབ་བྱ་ལེགས་ཐོབ་ལེགས་པར་འཚོ། །སེམས་ཅན་གང་གིས་ཁྱོད་ཀྱི་སྐུ་མཐོང་བ། །བྱང་ཆུབ་ལམ་ལ་མངོན་དུ་བལྟས་
[045-330b7] པར་འགྱུར། །དེ་ལྟར་ཐོས་ནས་རབ་ཏུ་སེམས་དགའ་ལ། །མཐོང་བ་ཙམ་གྱིས་ཉོན་མོངས་ཞི་མཛད་པས། །བསྐལ་པ་བསམ་ཡས་ངན་སོང་གནས་ཀྱང་རུང། །ཁྱོད་ཀྱི་ཞལ་བལྟའི་དོན་དུ་མོས་


[045-331a0] [331A] 
[045-331a1] ༄༅། །པར་བགྱི། །ཞིང་རྣམས་སྟོང་གི་རྡུལ་སྙེད་ལུས་བྱས་ཏེ་།དེ་སྙེད་བསྐལ་པ་བརྒྱུད་དེ་ཁྱོད་འདྲ་བའི། །སྤུ་གཅིག་ཁྱོད་ཀྱི་ཡོན་ཏན་ལེགས་བརྗོད་ཀྱང། །ལེགས་པའི་མཐར་
[045-331a2] ཕྱིན་ནམ་དུའང་མི་འགྱུར་རོ། །དེ་ནས་ཚོང་དཔོན་གྱི་བུ་ནོར་བཟང་གིས། མཚན་མོའི་ལྷ་མོ་དཔྱིད་དང་ལྡན་པ་ལ་ཚིགས་སུ་བཅད་པ་དེ་དག་གིས་མངོན་པར་བསྟོད་ནས། མཚན་མོའི་ལྷ་མོ་དཔྱིད་
[045-331a3] དང་ལྡན་པའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། མཚན་མོའི་ལྷ་མོ་དཔྱིད་དང་ལྡན་པ་ལ། ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས་ཡང་དང་ཡང་བལྟས་ཏེ། དགེ་
[045-331a4] བའི་བཤེས་གཉེན་ལ་བསྙེན་བཀུར་བྱ་བས་མ་ངོམས་བཞིན་དུ། མཚན་མོའི་ལྷ་མོ་དཔྱིད་དང་ལྡན་པའི་དྲུང་ནས་སོང་ངོ།། །།བམ་པོ་དགུ་བཅུ་རྩ་དགུ་པ། དེ་ནས་ཚོང་དཔོན་གྱི་
[045-331a5] བུ་ནོར་བཟང། མཚན་མོའི་ལྷ་མོ་དཔྱིད་དང་ལྡན་པ། ཐོག་མ་བྱང་ཆུབ་ཏུ་ཞུགས་པའི་བྱང་ཆུབ་ཀྱི་སེམས་ཀྱི་དཀྱིལ་འཁོར་ཡོངས་སུ་དག་པ་ནི་ཁོང་དུ་ཆུད་པར་བྱེད། བྱང་ཆུབ་སེམས་
[045-331a6] དཔའི་སྙིང་པོ་ཡང་དག་པར་བྱུང་བ་ལ་ནི་རྗེས་སུ་དཔྱོད། བྱང་ཆུབ་སེམས་དཔའི་སྨོན་ལམ་རྒྱ་མཚོ་ལ་ནི་ཡོངས་སུ་འཇུག། བྱང་ཆུབ་སེམས་དཔའི་ཕ་རོལ་ཏུ་ཕྱིན་པའི་ལམ་ནི་ཡོངས་
[045-331a7] སུ་སྦྱོང། བྱང་ཆུབ་སེམས་དཔའི་སའི་དཀྱིལ་འཁོར་ནི་ཡོངས་སུ་གནོན། བྱང་ཆུབ་སེམས་དཔའི་སྤྱོད་པའི་དཀྱིལ་འཁོར་ནི་རྒྱ་ཆེར་བྱེད། བྱང་ཆུབ་སེམས་དཔའི་འབྱུང་བ་རྒྱ་མཚོ་ནི་རྗེས་སུ་


[045-331b0] [331B] 
[045-331b1] ཐམས་ཅད་མཁྱེན་པའི་སྣང་བ་ཆེན་པོ་རྒྱ་མཚོ་ལ་ནི་རྣམ་པར་བལྟ། འགྲོ་བ་ཐམས་ཅད་ཡོངས་སུ་བསྐྱབ་པ་ལ་གཞོལ་བའི་བྱང་ཆུབ་སེམས་དཔའི་སྙིང་རྗེ་ཆེན་པོའི་སྤྲིན་ནི་རྒྱ་ཆེར་བྱེད་
[045-331b2] མཚན་མོའི་ལྷ་མོ་དཔྱིད་དང་ལྡན་པའི་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་གྱི་དཀྱིལ་འཁོར་ནི། ཞིང་ཐམས་ཅད་དུ་ཕྱི་མའི་མཐར་བྱིན་གྱིས་བརླབས་པས་མངོན་
[045-331b3] པར་བསྒྲུབ་ཅིང། མཚན་མོའི་ལྷ་མོ་ཀུན་ཏུ་ཟབ་པའི་དཔལ་དྲི་མ་མེད་པའི་འོད་གང་ན་བ་དེར་སོང་སྟེ། མཚན་མོའི་ལྷ་མོ་ཀུན་ཏུ་ཟབ་པའི་དཔལ་དྲི་མ་མེད་པའི་འོད་ཀྱི་རྐང་པ་གཉིས་ལ་སྤྱི་
[045-331b4] བོས་ཕྱག་འཚལ་ཏེ། མཚན་མོའི་ལྷ་མོ་ཀུན་ཏུ་ཟབ་པའི་དཔལ་དྲི་མ་མེད་པའི་འོད་ལ། ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། མཚན་མོའི་ལྷ་མོ་ཀུན་ཏུ་ཟབ་པའི་དཔལ་
[045-331b5] དྲི་མ་མེད་པའི་འོད་ཀྱི་མདུན་དུ་འདུག་སྟེ། ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་མ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་
[045-331b6] ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་ས་ལ་སྤྱོད་པ་དང། ཇི་ལྟར་འབྱུང་བ་དང། ཇི་ལྟར་ནན་ཏན་དུ་བགྱིད་པ་མ་འཚལ་ཏོ། །སྨྲས་པ། རིགས་ཀྱི་བུ། དེ་ལྟར་ཁྱོད་བླ་ན་མེད་པ་ཡང་
[045-331b7] དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ཅིང། བྱང་ཆུབ་སེམས་དཔའི་ས་ལ་སྤྱོད་པ་དང། འབྱུང་བ་དང། ཡོངས་སུ་འགྲུབ་པ་འདྲི་བ་ལེགས་སོ། །ལེགས་སོ། །རིགས་ཀྱི་བུ། ཆོས་བཅུ་


[045-332a0] [332A] 
[045-332a1] ༄༅། །དང་ལྡན་པའི་བྱང་ཆུབ་སེམས་དཔའ་རྣམས། བྱང་ཆུབ་སེམས་དཔའི་སྤྱོད་པ་ལ་ཡོངས་སུ་གྲུབ་པ་ཡིན་ཏེ། བཅུ་གང་ཞེ་ན་འདི་ལྟ་སྟེ། དེ་བཞིན་གཤེགས་པ་ཐམས་
[045-332a2] ཅད་མངོན་དུ་གྱུར་པར་མཐོང་བའི་ཏིང་ངེ་འཛིན་ཐོབ་པ་རྣམ་པར་དག་པ་དང། སངས་རྒྱས་ཐམས་ཅད་ཀྱི་སྐུ་མཚན་སྣ་ཚོགས་དང་ལྡན་པ་རྣམ་པར་བལྟ་བའི་མིག་རྣམ་པར་དག་པ་དང་
[045-332a3] དེ་བཞིན་གཤེགས་པའི་ཁ་དོག་རྒྱ་མཚོ་མཐའ་དང་དབུས་མེད་པ་རྣམ་པར་དམིགས་པར་བྱ་བ་ལ་འཇུག་པ་དང། སངས་རྒྱས་ཀྱི་ཆོས་སྣང་བའི་དཀྱིལ་འཁོར་རྒྱ་མཚོ་ཚད་མེད་
[045-332a4] པ་ལ་ཆོས་ཀྱི་དབྱིངས་ཐམས་ཅད་ཀྱི་ཚད་ཀྱིས་འཇུག་པ་དང། དེ་བཞིན་གཤེགས་པ་ཐམས་ཅད་ཀྱི་བ་སྤུའི་སྒོ་ནས་འོད་ཟེར་རྒྱ་མཚོ་སེམས་ཅན་ཐམས་ཅད་དང་མཉམ་པ་དང་
[045-332a5] སེམས་ཅན་སྣ་ཚོགས་ཀྱི་དོན་དུ་བཀྱེ་བ་ལ་འཇུག་པ་དང། བ་སྤུའི་བུ་ག་རེ་རེ་ནས་འོད་འཕྲོ་བ་རིན་པོ་ཆེ་ཐམས་ཅད་ཀྱི་ཁ་དོག་ཏུ་འདུག་པ་རྒྱ་མཚོ་སྟོན་པ་དང། སེམས་ཀྱི་སྐད་
[045-332a6] ཅིག་རེ་རེ་ལ་སངས་རྒྱས་ཀྱི་སྤྲུལ་པ་རྒྱ་མཚོས་ཆོས་ཀྱི་དབྱིངས་ཐམས་ཅད་རྒྱས་པར་བཀང་ཞིང། སེམས་ཅན་འདུལ་བའི་བྱིན་གྱི་རླབས་ལ་འཇུག་པ་དང། དེ་བཞིན་གཤེགས་
[045-332a7] པའི་གསུང་སེམས་ཅན་ཐམས་ཅད་ཀྱི་དབྱངས་ཀྱི་ཡན་ལག་དང་ལྡན་པས་དུས་གསུམ་དུ་བྱུང་བའི་ཆོས་ཀྱི་འཁོར་ལོའི་སྒྲ་སྒྲོགས་པས་མདོ་སྡེ་ཐམས་ཅད་ཀྱི་སྤྲིན་གྱི་འབྲུག་


[045-332b0] [332B] 
[045-332b1] སངས་རྒྱས་གྱི་མཚན་རྒྱ་མཚོ་མཐའ་དང་དབུས་མེད་པ་ལ་འཇུག་པ་དང། སངས་རྒྱས་ཀྱི་རྣམ་པར་འཕྲུལ་བ་བསམ་གྱིས་མི་ཁྱབ་པ་ཡོངས་སུ་
[045-332b2] བསྟན་པས་སེམས་ཅན་འདུལ་བ་ལ་འཇུག་པ་སྟེ། རིགས་ཀྱི་བུ། ཆོས་བཅུ་པོ་འདི་དག་དང་ལྡན་པའི་བྱང་ཆུབ་སེམས་དཔའ་རྣམས། བྱང་ཆུབ་སེམས་དཔའི་སྤྱོད་པ་ལ་ཡོངས་སུ་གྲུབ་
[045-332b3] པ་ཡིན་ནོ། །རིགས་ཀྱི་བུ། ཁོ་མོ་ནི་བྱང་ཆུབ་སེམས་དཔའི་རྣམ་པར་ཐར་པ་བསམ་གཏན་ཞི་བའི་བདེ་བས་ཀུན་ཏུ་རྣམ་པར་གནོན་པ་ཐོབ་པ་སྟེ། རིགས་ཀྱི་བུ། ཁོ་མོ་ནི་དེའི་མཐུས་
[045-332b4] དུས་གསུམ་དུ་གཤེགས་པའི་དེ་བཞིན་གཤེགས་པ་ཐམས་ཅད་ཀྱང་མཐོང་སྟེ། དེ་བཞིན་གཤེགས་པ་དེ་དག་གི་སངས་རྒྱས་ཀྱི་ཞིང་ཡོངས་སུ་དག་པ་ལའང་འཇུག་གོ་འཁོར་
[045-332b5] གྱི་དཀྱིལ་འཁོར་རྒྱ་མཚོ་དང། ཏིང་ངེ་འཛིན་མཐའ་དང་དབུས་མེད་པའི་རྣམ་པར་འཕྲུལ་པ་རྒྱ་མཚོ་དང། སྔོན་གྱི་ཚུལ་རྒྱ་མཚོ་དང། མཚན་རྒྱ་མཚོ་ལའང་འཇུག་གོ། དེ་བཞིན་
[045-332b6] གཤེགས་པ་དེ་དག་གི་ཆོས་ཀྱི་འཁོར་ལོ་རབ་ཏུ་འཁོར་བ་རྣམ་པ་ཐ་དད་པ་ལའང་འཇུག་གོ། དེ་བཞིན་གཤེགས་པའི་སྐུ་ཚེ་ཚད་སྣ་ཚོགས་དང། དབྱངས་ཀྱི་ཡན་ལག་རྣམ་པ་
[045-332b7] ཐ་དད་པ་དང། དེ་བཞིན་གཤེགས་པ་དེ་དག་གི་ཆོས་ཀྱི་དབྱིངས་མཐའ་དང་དབུས་མེད་པའི་སྐུ་ལའང་འཇུག་སྟེ། དེ་བཞིན་གཤེགས་པ་དེ་དག་ལ་དངོས་པོར་མངོན་པར་


[045-333a0] [333A] 
[045-333a1] ༄༅། །ཞེན་པ་ཡང་མེད་དོ། །དེ་ཅིའི་ཕྱིར་ཞེ་ན། འཇིག་རྟེན་གྱི་ཁམས་ཐམས་ཅད་དུ་བཞུད་པ་འགགས་པའི་ཕྱིར། དེ་བཞིན་གཤེགས་པ་དེ་དག་ནི་བཞུད་པ་མེད་
[045-333a2] པའོ༑ ༑རང་བཞིན་གྱིས་བྱུང་བ་མེད་པས་ན་དེ་བཞིན་གཤེགས་པ་དེ་དག་ནི་བྱོན་པ་མེད་པའོ། །མི་སྐྱེ་བའི་ཆོས་ཉིད་དང་མཉམ་པའི་སྐུ་མངའ་བའི་ཕྱིར། དེ་བཞིན་གཤེགས་པ་དེ་དག་ནི་
[045-333a3] མ་སྐྱེས་པའོ། །མི་སྐྱེ་བའི་མཚན་ཉིད་དང་ལྡན་པའི་ཕྱིར། དེ་བཞིན་གཤེགས་པ་དེ་དག་ནི་མ་འགགས་པའོ། །སྒྱུ་མའི་རྣམ་པ་ལྟ་བུར་མཐོང་ཞིང་རྣམ་པར་དམིགས་པའི་ཕྱིར། དེ་
[045-333a4] བཞིན་གཤེགས་པ་དེ་དག་ནི་བདེན་པ་མ་ཡིན་པའོ། །འགྲོ་བ་ཐམས་ཅད་ཀྱི་དོན་དུ་བྱུང་བའི་ཕྱིར། དེ་བཞིན་གཤེགས་པ་དེ་དག་ནི་བརྫུན་པ་མ་ཡིན་པའོ། །ཤི་འཕོ་དང་སྐྱེ་བ་
[045-333a5] ལས་རྣམ་པར་འདས་པའི་ཕྱིར། དེ་བཞིན་གཤེགས་པ་དེ་དག་ནི་འཕོ་བ་མེད་པའོ། །ཆོས་ཀྱི་རང་བཞིན་གྱིས་འཇིགས་པ་མེད་པའི་ཆོས་ཉིད་ཡིན་པའི་ཕྱིར། དེ་བཞིན་གཤེགས་
[045-333a6] པ་དེ་དག་ནི་འཇིག་པ་མེད་པའོ། །ངག་གི་ལམ་ཐམས་ཅད་ལས་ཡོངས་སུ་འདས་པའི་ཕྱིར། དེ་བཞིན་གཤེགས་པ་དེ་དག་ཐམས་ཅད་ནི་མཚན་ཉིད་གཅིག་པའོ། །ཆོས་ཀྱི་
[045-333a7] མཚན་ཉིད་ཀྱི་རང་བཞིན་གྱི་མཐར་ཐུག་པས། དེ་བཞིན་གཤེགས་པ་དེ་དག་ནི་མཚན་ཉིད་མི་མངའ་བའོ། །རིགས་ཀྱི་བུ། ཁོ་མོ་ནི་དེ་ལྟར་དེ་བཞིན་གཤེགས་པ་ཐམས་ཅད་ཁོང་


[045-333b0] [333B] 
[045-333b1] བྱང་ཆུབ་སེམས་དཔའི་རྣམ་པར་ཐར་པ་བསམ་གཏན་ཞི་བའི་བདེ་བས་ཀུན་ཏུ་རྣམ་པར་གནོན་པ་འདི། དེ་བཞིན་གཤེགས་པའི་བསམ་གཏན་གྱི་དཀྱིལ་འཁོར་སྣང་
[045-333b2] བས་ཤིན་ཏུ་རྒྱ་ཆེ་བར་བྱེད་དོ། །ཤིན་ཏུ་ཡངས་པར་བྱེད་དོ་།ཁོང་དུ་ཆུད་པར་བྱེད་དོ། །རྟོགས་པར་བྱེད་དོ། །མཉམ་པར་བྱེད་དོ། །མངོན་པར་བསྒྲུབ་བོ། །གཞི་སྙོམས་པར་བྱེད་དོ། །རབ་
[045-333b3] ཏུ་འཇུག་གོ། རྣམ་པར་འཕེལ་བར་བྱེད་དོ། །ངེས་པར་སེམས་སོ། །ཉེ་བར་རྟོག་གོ། དྲན་པར་བྱེད་དོ། །སྤྱོད་ཡུལ་དུ་བྱེད་དོ། །བརྟན་པར་བྱེད་དོ། །སྣང་བར་བྱེད་དོ། །རབ་ཏུ་བརྗོད་དོ། །རྣམ་
[045-333b4] པར་སྤྱོད་དོ། །རྣམ་པར་འབྱེད་དོ། །ཚོགས་སུ་བྱེད་དོ། །ཡིད་ཆེས་པར་བྱེད་དོ། །ཡོངས་སུ་རྟོག་པ་ཐམས་ཅད་རྒྱུ་བ་མེད་པའི་སྙིང་རྗེ་ཆེན་པོ་དེ་ལ་གནས་ཏེ། སེམས་ཅན་ཐམས་ཅད་ཡོངས་སུ་
[045-333b5] བསྐྱབ་པ་ལ་ཡང་དག་པར་སྤྱད་པར་སེམས་རྩེ་གཅིག་ཏུ་བྱ་བའི་ཕྱིར་བསམ་གཏན་དང་པོ་བསྒོམ་མོ། །ཡིད་ཀྱི་ལས་ཐམས་ཅད་ཉེ་བར་ཞི་བར་བྱ་བ་དང། ཡེ་ཤེས་ཀྱི་སྟོབས་དང་མཐུས་སེམས་
[045-333b6] ཅན་ཐམས་ཅད་ཡོངས་སུ་བསྡུ་བ་ལ་དགའ་བའི་བདེ་བ་ལ་སེམས་རྩེ་གཅིག་ཏུ་བྱ་བའི་ཕྱིར། བསམ་གཏན་གཉིས་པ་བསྒོམ་མོ། །འཁོར་བར་ལོག་པར་ཞུགས་པ་ལ་བཏང་སྙོམས་སུ་བྱས་ཏེ་
[045-333b7] སེམས་ཅན་ཐམས་ཅད་ཀྱི་རང་བཞིན་ངེས་པར་རྟོགས་པར་བྱ་བའི་ཕྱིར། བསམ་གཏན་གསུམ་པ་བསྒོམ་མོ། །སེམས་ཅན་ཐམས་ཅད་ཀྱི་ཉོན་མོངས་པ་དང། སྡུག་བསྔལ་རབ་ཏུ་ཞི་བར་བྱ་བའི་


[045-334a0] [334A] 
[045-334a1] ༄༅། །ཕྱིར༑ བསམ་གཏན་བཞི་པ་བསྒོམ་མོ།། ཐམས་ཅད་མཁྱེན་པ་ཉིད་ཀྱི་སྨོན་ལམ་གྱི་དཀྱིལ་འཁོར་ཤིན་ཏུ་ཡངས་པར་བྱ་བ་དང་ཏིང་ངེ་འཛིན་རྒྱ་མཚོ་ཐམས་ཅད་མངོན་
[045-334a2] པར་བསྒྲུབ་པ་ལ་མཁས་པར་བྱ་བ་དང། བྱང་ཆུབ་སེམས་དཔའི་རྣམ་པར་ཐར་པ་རྒྱ་མཚོ་ཐམས་ཅད་ཀྱི་ཚུལ་ལ་འཇུག་པར་བྱ་བ་དང། བྱང་ཆུབ་སེམས་དཔའི་རྣམ་པར་རྩེ་བའི་ཡེ་ཤེས་
[045-334a3] ཐམས་ཅད་མངོན་པར་ཤེས་པར་བྱ་བ་དང། བྱང་ཆུབ་སེམས་དཔའི་སྤྱོད་པས་རྣམ་པར་འཕྲུལ་བ་ཐམས་ཅད་མངོན་པར་བསྒྲུབ་པར་བྱ་བའི་ཕྱིར། སྒོ་ཀུན་ནས་ཆོས་ཀྱི་དབྱིངས་ལ་འཇུག་
[045-334a4] པའི་ཡེ་ཤེས་ཀྱི་ཚུལ་ཡོངས་སུ་སྤྱོད་ཞིང། བྱང་ཆུབ་སེམས་དཔའི་རྣམ་པར་ཐར་པ་བསམ་གཏན་ཞི་བའི་བདེ་བས་ཀུན་ཏུ་རྣམ་པར་གནོན་པ་འདི་བསྒོམ་མོ། །རིགས་ཀྱི་བུ། དེ་ལྟར་ཁོ་
[045-334a5] མོ་རྣམ་པར་ཐར་པ་འདི་སྒོམ་ཞིང་ཐབས་སྣ་ཚོགས་ཀྱི་སེམས་ཅན་ཡོངས་སུ་སྨིན་པར་བྱེད་དེ། འདི་ལྟར་ནུབ་མོ་ཞི་བར་གྱུར་པའི་ཚེ་དགའ་བ་ལ་མོས་པར་གྱུར་པའི་སེམས་ཅན་རྣམས་
[045-334a6] ཀྱི་མི་སྡུག་པའི་འདུ་ཤེས་བསྐྱེད་དོ། །མི་དགའ་བའི་འདུ་ཤེས་དང་ཡོངས་སུ་སྐྱོ་བའི་འདུ་ཤེས་དང། གེགས་སུ་འགྱུར་བའི་འདུ་ཤེས་དང། འཆིང་བའི་འདུ་ཤེས་དང། སྲིན་མོའི་འདུ་
[045-334a7] ཤེས་དང། མི་རྟག་པའི་འདུ་ཤེས་དང། སྡུག་བསྔལ་བའི་འདུ་ཤེས་དང། བདག་མེད་པའི་འདུ་ཤེས་དང། རྗེ་མེད་པའི་འདུ་ཤེས་དང་གཞན་ལ་རག་ལས་པའི་འདུ་ཤེས་དང། རྒ་


[045-334b0] [334B] 
[045-334b1] འདོད་པའི་ཡུལ་དང། ལོངས་སྤྱོད་ཐམས་ཅད་ལ་དགའ་བ་མེད་པའི་འདུ་ཤེས་བསྐྱེད་དེ། སེམས་ཅན་དེ་དག་ཀྱང་སེམས་དེ་ལ་ཡོངས་སུ་བསྒོམས་པས། འདོད་པའི་དགའ་བ་
[045-334b2] ཐམས་ཅད་ལ་མངོན་པར་དགའ་བ་མེད་པས་ཆོས་ལ་མོས་པའི་དགའ་བ་ལ་འཇུག་ཅིང་ཁྱིམ་ནས་ཁྱིམ་མེད་པར་རབ་ཏུ་འབྱུང་ངོ། །དེ་དག་དགོན་པ་ལ་གནས་པའི་ཚེ་འདི་ཆོས་དང་མཐུན་པའི་དད་པ་
[045-334b3] ཡོངས་སུ་བསྐྱེད་དོ། །སྒྲ་ཆེན་པོ་འཇིགས་པ་མི་སྙན་པའི་སྒྲ་སྐད་ཐམས་ཅད་ཀྱང་ཞི་བར་བྱེད་དོ། །མཚན་མོ་ཞི་བར་གྱུར་པ་ལས་སངས་རྒྱས་ཀྱི་ཆོས་ཟབ་མོ་ཡང་ཡང་དག་པར་སྟོན་ཏོ། །སྤང་བ་དང་
[045-334b4] མཐུན་པའི་རྐྱེན་ཀྱང་ཉེ་བར་སྟོན་ཏོ། །ཁྱིམ་གྱི་སྒོའང་རྣམ་པར་འབྱེད་དོ། །ལམ་ཡང་ཡོངས་སུ་སྟོན་ཏོ། །སྣང་བས་ཀྱང་མངོན་པར་བྱེད་དོ། །མུན་པས་ཆོད་པའང་རྣམ་པར་སེལ་ཏོ། །འཇིགས་པའང་མེད་
[045-334b5] པར་བྱེད་དོ། །རབ་ཏུ་བྱུང་བ་ལ་ཡང་ཡང་དག་པར་བསྔགས་པར་བྱེད་དོ། །སངས་རྒྱས་ཀྱི་ལེགས་པའང་བརྗོད་དོ། །ཆོས་ཀྱི་ལེགས་པ་དང། དགེ་འདུན་གྱི་ལེགས་པ་དང། དགེ་བའི་བཤེས་གཉེན་
[045-334b6] གྱི་ལེགས་པའང་བརྗོད་དོ། །དགེ་བའི་བཤེས་གཉེན་གྱི་དྲུང་དུ་འགྲོ་བ་ལའང་བསྔགས་པ་བྱེད་དོ། །རིགས་ཀྱི་བུ། ཁོ་མོ་རྣམ་པར་ཐར་པ་འདི་ལ་སྒོམ་ཞིང། སེམས་ཅན་རྣམས་ཀྱི་ཆོས་མ་
[045-334b7] ཡིན་པའི་འདོད་ཆགས་ཀྱི་ཞེན་པ་རྣམས་ཀྱི་ཆོས་མ་ཡིན་པའི་འདོད་ཆགས་ཀྱི་ཡོངས་སུ་རྟོག་པ་རྣམས་ཀྱང་མེད་པར་བྱེད་དོ། །ཚུལ་མ་ཡིན་པའི་འདོད་པས་ནོན་པ་རྣམས་དང། ལོག་པར་ཡོངས་སུ་


[045-335a0] [335A] 
[045-335a1] ༄༅། །རྟོག་པའི་སྤྱོད་ཡུལ་ཅན་རྣམས་ཀྱི་ཡོངས་སུ་རྟོག་པ་དེ་དག་དང། ཡིད་ལ་བྱ་བ་དེ་དག་ཀྱང་མེད་པར་བྱེད་དོ། །སྡིག་ཏོ་མི་དགེ་བའི་ཆོས་མ་སྐྱེས་པ་རྣམས་མི་སྐྱེ་བ་དང་
[045-335a2] སྡིག་ཏོའི་ཡོངས་སུ་རྟོག་པ་སྐྱེས་པར་གྱུར་པ་རྣམས་ཀྱང་མེད་པར་འགྱུར་བའི་རྐྱེན་ཉེ་བར་བསྒྲུབ་བོ། །དགེ་བའི་ཡོངས་སུ་རྟོག་པའི་ཕ་རོལ་ཏུ་ཕྱིན་པ་དང་ལྡན་པ་དང། སྤྱོད་པ་དང་ལྡན་པ་དང་
[045-335a3] ཐམས་ཅད་མཁྱེན་པའི་ཡེ་ཤེས་སུ་འབྱུང་བའི་སྨོན་ལམ་མངོན་པར་བསྒྲུབ་པ་དང་ལྡན་པ་དང། བྱམས་པའི་ཚུལ་དང་ལྡན་པ་དང་སེམས་ཅན་རྣམས་ལ་སྙིང་རྗེ་ཆེན་པོས་རྒྱས་པར་
[045-335a4] འགེངས་པ་དང་ལྡན་པ་དང། ལྷ་དང་མིའི་བདེ་བའི་རྣམ་པ་སྣ་ཚོགས་ཡོངས་སུ་བསྐྱེད་པ་དང་ལྡན་པའི་ཡོངས་སུ་རྟོགས་པ་བསྐྱེད་པ་དང། སྐྱེས་ནས་ཀྱང་ཚུལ་སྣ་ཚོགས་ཀྱི་རྐྱེན་ཉེ་
[045-335a5] བར་སྒྲུབ་པ་བྱེད་པ་ནས། ཐམས་ཅད་མཁྱེན་པ་ཉིད་དང་མཐུན་པའི་རྐྱེན་ཀྱང་ཉེ་བར་སྒྲུབ་པ་བྱེད་དེ། རིགས་ཀྱི་བུ། ཁོ་མོས་བྱང་ཆུབ་སེམས་དཔའི་རྣམ་པར་ཐར་པ་བསམ་གཏན་
[045-335a6] ཞི་བའི་བདེ་བས་ཀུན་ཏུ་རྣམ་པར་གནོན་པ་འདི་ཤེས་པར་ཟད་ན། ཁོ་མོས་བྱང་ཆུབ་སེམས་དཔའི་ཀུན་ཏུ་བཟང་པོའི་སྤྱོད་པ་དང། སྨོན་ལམ་གྱིས་བྱུང་བའི་བྱང་ཆུབ་སེམས་དཔའ་
[045-335a7] རྣམས་མཐའ་ཡས་པའི་ཆོས་ཀྱི་དབྱིངས་ཀྱི་ཡེ་ཤེས་རབ་ཏུ་ཐོབ་པ་དགེ་བའི་རྩ་བ་ཐམས་ཅད་ཀྱིས་རྣམ་པར་སྤེལ་བའི་སེམས་དང་ལྡན་པ། དེ་བཞིན་གཤེགས་པ་ཐམས་ཅད་


[045-335b0] [335B] 
[045-335b1] དེ་བཞིན་གཤེགས་པ་ཐམས་ཅད་ཀྱི་ཡུལ་ལ་གནས་པའི་སེམས་དང་ལྡན་པ་གནས་ཐམས་ཅད་དུ་སྒྲིབ་པ་མེད་པའི་སེམས་དང་ལྡན་
[045-335b2] པ༑ ཐམས་ཅད་མཁྱེན་པ་ཉིད་ཀྱི་སྨོན་ལམ་ཡོངས་སུ་རྫོགས་པའི་སེམས་དང་ལྡན་པ། ཞིང་རྒྱ་མཚོ་ཐམས་ཅད་དུ་ཞུགས་པའི་སེམས་དང་ལྡན་པ། སངས་རྒྱས་རྒྱ་མཚོ་ཐམས་ཅད་མཐོང་
[045-335b3] བར་བྱ་བ་ལ་ཞུགས་པའི་སེམས་དང་ལྡན་པ། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་སྤྲིན་གྱི་ཆར་ཡང་དག་པར་གཟུང་བའི་སེམས་དང་ལྡན་པ། སེམས་ཅན་ཐམས་ཅད་ཀྱི་མ་རིག་པའི་
[045-335b4] མུན་པ་རྣམ་པར་སེལ་བ། འཁོར་བའི་བདེ་བ་ལ་དགའ་ཞིང་སྲེད་པ་ཟད་ཅིང་མཐར་ཕྱིན་པར་འགྱུར་བའི་ལམ་གྱིས་ཐམས་ཅད་མཁྱེན་པ་ཉིད་དུ་སྣང་བ་སྐྱེད་པའི་སེམས་དང་ལྡན་པ་དེ་དག་
[045-335b5] གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་དེ་སྐན། སོང། རིགས་ཀྱི་བུ། འདི་ཉིད་ནང་དང་ཡང་རྒྱང་མི་རིང་སྟེ། རྣམ་པར་སྣང་མཛད་ཀྱི་སྙིང་པོ་བྱང་ཆུབ་ཀྱི་གཡས་རོལ་གཅིག་ནས་མཚན་
[045-335b6] མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བ་ཞེས་བྱ་བ་འདུག་གོ། དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་ལམ་ལ་བརྩོན་པར་བྱ་བ་དྲིས་
[045-335b7] ཤིག༑ དེ་ནས་མཚན་མོའི་ལྷ་མོ་ཀུན་ཏུ་ཟབ་པའི་དཔལ་དྲི་མ་མེད་པའི་འོད་ཀྱིས། དེའི་ཚེ་བྱང་ཆུབ་སེམས་དཔའི་རྣམ་པར་ཐར་པ་བསམ་གཏན་ཞི་བའི་བདེ་བས་ཀུན་ཏུ་རྣམ་


[045-336a0] [336A] 
[045-336a1] ༄༅། །པར་གནོན་པ་འདི་ཉིད་བརྣན་ཏེ་བསྟན་པར་བྱ་བའི་ཕྱིར་ཚོང་དཔོན་གྱི་བུ་ནོར་བཟང་ལ་ཚིགས་སུ་བཅད་དེ་སྨྲས་པ། དུས་རྣམས་ཀུན་ཏུ་བྱུང་བའི་བདེ་གཤེགས་
[045-336a2] རྣམས༑ ༑མངོན་དུ་བྱ་བར་མོས་པའི་སེམས་ལྡན་པ། །དེ་དག་མིག་ཡངས་རྣམ་པར་དག་པར་འགྱུར། །དེས་ནི་སངས་རྒྱས་རྒྱ་མཚོ་མཐོང་བར་འོང། །རྒྱལ་བའི་སྐུ་གསལ་དྲི་མ་མེད་ལ་ལྟོས། །
[045-336a3] མཚན་གྱིས་ཡོངས་སུ་བརྒྱན་པས་ཤིན་ཏུ་མཛེས། །རྒྱལ་བའི་རྣམ་པར་འཕྲུལ་པ་ཆོས་དབྱིངས་རྣམས། །སྐད་ཅིག་རེ་རེས་རྒྱས་འགེངས་དེ་ལའང་ལྟོས། །བྱང་ཆུབ་ཤིང་དྲུང་སངས་
[045-336a4] རྒྱས་གདན་རབ་ལ། །བདེ་གཤེགས་རྣམ་པར་སྣང་མཛད་མངོན་སངས་རྒྱས། །ཆོས་དབྱིངས་ཡངས་པ་རྒྱས་པ་ཁྱབ་མཛད་ཅིང། །འགྲོ་བའི་བསམ་པ་ཇི་བཞིན་འཁོར་ལོ་བསྐོར། །
[045-336a5] རྒྱལ་བས་ཆོས་ཉིད་ལུས་མེད་རབ་ཞི་བ། །གཉིས་མེད་རང་བཞིན་མེད་པ་ཐུགས་ཆུད་ནས། །གཟུགས་སྐུ་བཟང་པོ་མཚན་གྱིས་བརྒྱན་པ་ཡིས་།འགྲོ་བ་མ་ལུས་བཀང་ཞིང་སྟོན་
[045-336a6] པ་མཛད། །སངས་རྒྱས་སྐུ་ནི་རྒྱ་ཆེ་བསམ་མི་ཁྱབ། །ཆོས་ཀྱི་དབྱིངས་ཀུན་ཡོངས་སུ་རྒྱས་བཀང་ཞིང། །དེ་ནི་ཀུན་ཏུ་མཉམ་པར་སྣང་བ་སྟེ། །རྒྱལ་བ་ཐམས་ཅད་ཀུན་ཏུ་སྟོན་པ་མཛད།།
[045-336a7] ཞིང་རྣམས་ཀུན་གྱི་རྡུལ་རབ་ཕྲ་བ་སྙེད། །འོད་ཀྱི་དཀྱིལ་འཁོར་མངའ་བའི་སངས་རྒྱས་སྐུ། །ཁ་དོག་བཟང་པོ་གཞན་དང་གཞན་སྣང་བས། །ཆོས་དབྱིངས་རྒྱས་པར་སྐད་


[045-336b0] [336B] 
[045-336b1] །རྒྱལ་བའི་བ་སྤུའི་སྒོ་ནས་འོད་ཟེར་སྤྲིན། །རྒྱ་ཆེ་བསམ་ཡས་མི་ཟད་མངོན་འབྱུང་བ། །དེ་དག་འགྲོ་བ་མ་ལུས་འགེངས་བྱེད་ཅིང། །སྲོག་ཆགས་རྣམས་ཀྱི་ཉོན་མོངས་
[045-336b2] གདུང་བ་སེལ། །སངས་རྒྱས་སྤྲུལ་པ་རྒྱ་མཚོ་མི་ཟད་པ། །རྒྱལ་བའི་སྤུ་ཡི་འཁོར་ནས་ཡོངས་བཏོན་ཅིང། །ཆོས་དབྱིངས་ཡངས་པ་རྒྱས་པར་ཀུན་བཀང་སྟེ། །སྲོག་ཆགས་རྣམས་
[045-336b3] ཀྱི་སྡུག་བསྔལ་ངན་སོང་སེལ། །སངས་རྒྱས་གསུང་སྙན་རབ་ཏུ་སྒྲོག་མཛད་པ། །དབྱངས་ཀྱི་ཡན་ལག་རྒྱ་མཚོ་སྒྲ་འོད་ཅན་།ཆོས་ཆར་ཆེན་པོ་རབ་ཏུ་འབེབས་པ་མཛད། །སྲོག་
[045-336b4] ཆགས་བྱང་ཆུབ་བསམ་པ་ཡོངས་སུ་སྐྱེད། །བསྐལ་པ་རྒྱ་མཚོར་སྤྱད་པ་སྤྱོད་པའི་ཚེ། །འདིས་ནི་སྔོན་ཆད་ཡོངས་སུ་གཟུང་མཛད་པ། །དེ་དག་ཀུན་གྱིས་རྒྱལ་བ་རྣམ་སྣང་མཛད། །ཞིང་རྣམས་
[045-336b5] ཀུན་ཏུ་གཟུགས་བརྙན་མཚན་ཉིད་མཐོང། །དེ་བཞིན་གཤེགས་པ་འཇིག་རྟེན་ཀུན་ཏུ་བྱུང། །སེམས་ཅན་རེ་རེ་ཀུན་ལའང་མངོན་པར་བཞུགས་།མོས་པའི་ཚུལ་བཞིན་སྤྱོད་ཡུལ་
[045-336b6] གཞན་དང་གཞན། །དེ་དག་ཁོ་མོས་ཀུན་ཏུ་ཤེས་མི་ནུས། །རྒྱལ་སྲས་དམ་པ་ཐམས་ཅད་མ་ལུས་པར། །བདེ་བར་གཤེགས་པའི་སྤུ་གཅིག་རྩེ་ལས་འབྱུང། །རྣམ་པར་དེ་ལ་
[045-336b7] གང་རྣམས་བསམ་ཡས་པ། །དེ་དག་ཐམས་ཅད་ཁོ་མོས་ཤེས་མི་ནུས་།ཁོ་མོའི་འདབ་ན་གནས་པའི་ལྷ་མོ་འདི། །འཇིག་རྟེན་མགོན་ལ་མངོན་འགྱུར་རབ་ཏུ་དགའ། །མིང་དུ་སྣང་བ་


[045-337a0] [337A] 
[045-337a1] ༄༅། །འོད་འཕྲོ་མིག་ཅེས་བྱ། །དེ་ལ་བྱང་ཆུབ་སྤྱོད་པ་ཅི་འདྲ་དྲིས། །དེ་ནས་ཚོང་དཔོན་གྱི་བུ་ནོར་བཟང་གིས། མཚན་མོའི་ལྷ་མོ་ཀུན་ཏུ་ཟབ་པའི་དཔལ་དྲི་མ་མེད་པའི་འོད་
[045-337a2] ཀྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། མཚན་མོའི་ལྷ་མོ་ཀུན་ཏུ་ཟབ་པའི་དཔལ་དྲི་མ་མེད་པའི་འོད་ལ། ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། །ཡང་དང་
[045-337a3] ཡང་བལྟས་ཏེ་མཚན་མོའི་ལྷ་མོ་ཀུན་ཏུ་ཟབ་པའི་དཔལ་དྲི་མ་མེད་པའི་འོད་ཀྱི་དྲུང་ནས་སོང་ངོ། །དེ་ནས་ཚོང་དཔོན་གྱི་བུ་ནོར་བཟང་དགེ་བའི་བཤེས་གཉེན་གྱི་གདམས་ངག་གི་
[045-337a4] བྱིན་གྱིས་བརླབས་པ། དགེ་པའི་བཤེས་གཉེན་གྱི་ཚིག་ལ་ནན་ཏན་དུ་བྱ་བའི་སེམས་ཡང་དག་པར་སྐྱེས་པ། དགེ་བའི་བཤེས་གཉེན་གྱི་སྨན་པ་ལ་ནད་པ་ལྟ་བུའི་འདུ་
[045-337a5] ཤེས་ཀྱིས་ཡོངས་སུ་སྤྱད་པའི་སེམས་དང་ལྡན་པ། དགེ་བའི་བཤེས་གཉེན་མཐོང་བ་ཡིད་ལ་བྱེད་པ་མ་འཁྲུགས་པའི་སེམས་དང་ལྡན་པ་དགེ་བའི་བཤེས་གཉེན་བལྟ་
[045-337a6] བ་ལ་སྒྲིབ་པའི་རི་ཐམས་ཅད་རྣམ་པར་གཏོར་བའི་གླགས་རྙེད་པའི་སེམས་དང་ལྡན་པ། དགེ་བའི་བཤེས་གཉེན་མཐོང་བ་ལ་སེམས་ཅན་གྱི་ཁམས་ཐམས་ཅད་ཡོངས་སུ་
[045-337a7] བསྐྱབ་པའི་སྙིང་རྗེ་ཆེན་པོའི་ཚུལ་རྒྱ་མཚོ་ལ་འཇུག་པ་ཐོབ་པའི་སེམས་དང་ལྡན་པ། དགེ་བའི་བཤེས་གཉེན་མཐོང་བ་ལ་ཆོས་ཀྱི་དབྱིངས་ཀྱི་ཚུལ་རྒྱ་མཚོའི་ཡེ་ཤེས་


[045-337b0] [337B] 
[045-337b1] མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བ་གང་ན་བ་དེར་སོང་ངོ། །དེ་ནས་མཚན་མོའི་ལྷ་མོ་རབ་ཏུ་དགའ་བའི་མིག་
[045-337b2] འགྲོ་བར་རྣམ་པར་སྣང་བས། ཚོང་དཔོན་གྱི་བུ་ནོར་བཟང། དེ་བས་ཀྱང་དགེ་བའི་བཤེས་གཉེན་གྱི་དྲུང་དུ་འགྲོ་བ། དགེ་བའི་རྩ་བའི་ཚོགས་ལས་བྱུང་བས་ཡོངས་སུ་སྨིན་པར་བྱ་བའི་ཕྱིར་
[045-337b3] དགེ་བའི་བཤེས་གཉེན་གྱི་དྲུང་དུ་འགྲོ་བ་ཚོགས་ཆེན་པོ་ལས་བྱུང་བར་བྱིན་གྱིས་བརླབས་སོ། །དགེ་བའི་བཤེས་གཉེན་གྱི་དྲུང་དུ་འགྲོ་བ་རྣམ་པར་གནོན་པ་ཆེན་པོར་བྱིན་གྱིས་བརླབས་
[045-337b4] སོ༑༑ དགེ་བའི་བཤེས་གཉེན་གྱི་དྲུང་དུ་འགྲོ་བ་བརྩོན་འགྲུས་ཀྱི་ལས་འཇུག་པར་དཀའ་བར་བྱིན་གྱིས་བརླབས་སོ། །དགེ་བའི་བཤེས་གཉེན་གྱི་དྲུང་དུ་འགྲོ་བ་བསྡད་ཅིང་ཤིན་ཏུ་ལེགས་
[045-337b5] པར་བྱིན་གྱིས་བརླབས་སོ། །དགེ་བའི་བཤེས་གཉེན་གྱི་དྲུང་དུ་འགྲོ་བ་ཕྱོགས་མཐའ་དང་དབུས་མེད་པ་ལ་འཇུག་པར་བྱིན་གྱིས་བརླབས་སོ་།དགེ་བའི་བཤེས་གཉེན་གྱི་དྲུང་དུ་
[045-337b6] འགྲོ་བ་ཡུན་རིང་པོར་གནས་པས་བྱུང་བར་བྱིན་གྱིས་བརླབས་སོ། །དགེ་བའི་བཤེས་གཉེན་གྱི་དྲུང་དུ་འགྲོ་བ་དོན་མཐའ་ཡས་པ་ཡོངས་སུ་རྫོགས་པའི་རྣམ་པར་དམིགས་པ་འབྱུང་
[045-337b7] བར་བྱིན་གྱིས་བརླབས་སོ། །དགེ་བའི་བཤེས་གཉེན་གྱི་དྲུང་དུ་འགྲོ་བ་ལམ་གྱི་རྒྱན་མཐའ་དང་དབུས་མེད་པའི་ཚོགས་ཀྱིས་ཡོངས་སུ་གནོན་པར་བྱིན་གྱིས་བརླབས་སོ། །དགེ་བའི་


[045-338a0] [338A] 
[045-338a1] ༄༅། །བཤེས་གཉེན་གྱི་དྲུང་དུ་འགྲོ་བ་སྒོ་ཀུན་ནས་རྣམ་པར་གནོན་བས་བྱུང་བར་བྱིན་གྱིས་བརླབས་སོ། །དགེ་བའི་བཤེས་གཉེན་གྱི་དྲུང་དུ་འགྲོ་བ་གཡོ་བ་
[045-338a2] མེད་པར་འོང་པས་རྣམ་པར་གནོན་པར་བྱིན་གྱིས་བརླབས་སོ། །དེ་ནས་ཚོང་དཔོན་གྱི་བུ་ནོར་བཟང། ཐམས་ཅད་མཁྱེན་པ་ཉིད་ཀྱི་ཚོགས་ཀྱི་བརྩོན་འགྲུས་ལ་རབ་ཏུ་བརྩོན་པས། དགེ་བའི་
[045-338a3] བཤེས་གཉེན་གྱི་དྲུང་དུ་འགྲོ་བ་དང། སྨོན་ལམ་ཆེན་པོ་རྒྱ་མཚོ་མངོན་པར་བསྒྲུབ་པའི་རྣམ་པར་གནོན་པས་དགེ་བའི་བཤེས་གཉེན་གྱི་དྲུང་དུ་འགྲོ་བ་དང། སེམས་ཅན་གཅིག་གི་
[045-338a4] དོན་དུ་ཕྱི་མའི་མཐའི་བསྐལ་པའི་མུར་ཐུག་པར་སྡུག་བསྔལ་ཉམས་སུ་བླངས་པའི་ཞེ་ནོན་པས། དགེ་བའི་བཤེས་གཉེན་གྱི་དྲུང་དུ་འགྲོ་བ་དང། རྡུལ་ཤིན་ཏུ་ཕྲ་བ་གཅིག་ལ་
[045-338a5] ཆོས་ཀྱི་དབྱིངས་ཐམས་ཅད་དུ་སྒྲ་སྒྲོག་ཅིང། ཡུན་རིང་པོར་གནས་པའི་རྣམ་པར་གནོན་པ་དང། བརྩོན་འགྲུས་ཆེན་པོའི་གོ་བགོས་པས་དགེ་བའི་བཤེས་གཉེན་གྱི་དྲུང་དུ་འགྲོ་
[045-338a6] བ་དང། ཕྱོགས་རྒྱ་མཚོ་འབྱམས་ཀླས་པ་ཐམས་ཅད་དུ་ཤུགས་ཀྱིས་འགྲོ་བས་དགེ་བའི་བཤེས་གཉེན་གྱི་དྲུང་དུ་འགྲོ་བ་དང། བ་སྤུའི་སྦུབས་གཅིག་ཏུ་ཕྱི་མའི་མཐའི་བསྐལ་པར་
[045-338a7] བྱང་ཆུབ་སེམས་དཔའི་སྤྱད་པ་སྤྱོད་པ་ལ་གནས་པས། དགེ་བའི་བཤེས་གཉེན་གྱི་དྲུང་དུ་འགྲོ་བ་དང། བྱང་ཆུབ་སེམས་དཔའི་སྤྱོད་པ་ལ་གནས་ནས་ཀྱང། སེམས་ཀྱི་སྐད་


[045-338b0] [338B] 
[045-338b1] གནས་པར་བྱ་བས། དགེ་བའི་བཤེས་གཉེན་གྱི་དྲུང་དུ་འགྲོ་བ་དང་དུས་གསུམ་དུ་གཤེགས་པའི་དེ་བཞིན་གཤེགས་པའི་རྣམ་
[045-338b2] པར་འཕྲུལ་པའི་རྒྱན་དང། ལམ་ཡོངས་སུ་གནོན་པར་ཞེ་ནོན་པས་དགེ་བའི་བཤེས་གཉེན་གྱི་དྲུང་དུ་འགྲོ་བ་དང། ཆོས་ཀྱི་དབྱིངས་ཀྱི་ཚུལ་གྱི་རྒྱུན་དུ་ཞུགས་པའི་ལམ་ཡོངས་སུ་
[045-338b3] གནས་པས། དགེ་བའི་བཤེས་གཉེན་གྱི་དྲུང་དུ་འགྲོ་བ་དང། ཆོས་ཀྱི་དབྱིངས་ཀྱི་ཚུལ་ཐམས་ཅད་ལ་དམིགས་པ་ལས་མ་གཡོས་པར་ཆོས་ཀྱི་དབྱིངས་ཀུན་ཏུ་རྒྱས་པར་འགེངས་པས་
[045-338b4] དགེ་བའི་བཤེས་གཉེན་གྱི་དྲུང་དུ་འགྲོ་བས། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བ་གང་ནས་བ་དེར་ཕྱིན་པ་དང། དེས་མཚན་མོའི་ལྷ་མོ་རབ་ཏུ་
[045-338b5] དགའ་བའི་མིག་འགྲོ་བར་རྣམ་པར་སྣང་བ། བཅོམ་ལྡན་འདས་ཀྱི་འཁོར་གྱི་དཀྱིལ་འཁོར་ལ། སེངྒེའི་ཁྲི་མེ་ཏོག་གི་སྙིང་པོ་ཅན་ལ་འདུག་ཅིང། བྱང་ཆུབ་སེམས་དཔའི་ཏིང་ངེ་འཛིན་
[045-338b6] ཀུན་ཏུ་བཟང་པོའི་དགའ་བ་ཡངས་ཤིང་དྲི་མ་མེད་པའི་ཤུགས་ཀྱི་རྒྱལ་མཚན་ལ་མཉམ་པར་བཞག་པ་མཐོང་ངོ། །དེའི་བ་སྤུའི་བུ་ག་ཐམས་ཅད་ནས། སྦྱིན་པ་ལ་སོགས་པའི་ཕ་རོལ་ཏུ་
[045-338b7] ཕྱིན་པའི་སྤྱོད་པ་མངོན་པར་སྟོན་པའི་སྤྲིན་སེམས་ཅན་ཐམས་ཅད་མངོན་པར་དགའ་བ། སེམས་ཅན་ཐམས་ཅད་ཀྱི་ཡིད་དུ་འོང་བ་སེམས་ཅན་ཐམས་ཅད་ཀྱིས་བལྟ་ན་ཉམས་


[045-339a0] [339A] 
[045-339a1] ༄༅། །སུ་བདེ་བ། སེམས་ཅན་ཐམས་ཅད་ཀྱིས་བལྟ་ན་སྡུག་པ་རྣམ་པ་སྣ་ཚོགས་འབྱུང་བའང་མཐོང་སྟེ། འདི་ལྟར་སེམས་ཅན་ཐམས་ཅད་ལ་ཕན་གདགས་ཤིང་
[045-339a2] རྩོད་པ་མེད་པར་བྱ་བ་དང། དངོས་པོ་ཐམས་ཅད་ལ་ཕངས་པར་རྩི་བ་མེད་པར་བྱ་བ་དང། སེམས་ཅན་ཐམས་ཅད་ལ་སྦྱོར་བ་མཚུངས་པས་ཡོངས་སུ་གཏང་བར་བྱ་བ་དང། སེམས་
[045-339a3] ཅན་ཐམས་ཅད་ལ་མཉམ་པའི་སེམས་སུ་བྱ་བ་དང། སེམས་ཅན་ཐམས་ཅད་ལ་བརྙས་པ་མེད་པར་ཡོངས་སུ་གཏང་བ་དང། ནང་དང་ཕྱིའི་དངོས་པོ་ཐམས་ཅད་ཡོངས་སུ་གཏང་བ་
[045-339a4] དང། དཀའ་བ་ཆེན་པོ་ཡོངས་སུ་གཏང་བར་བསྟན་པ་དང། འཇིག་རྟེན་ཐམས་ཅད་དུ་སེམས་ཅན་གྱི་བསམ་པ་ཇི་བཞིན་གྱི་སྦྱིན་པའི་སྤྱོད་པ་ཡོངས་སུ་བསྟན་པར་བྱ་བའི་ཕྱིར། སེམས་
[045-339a5] ཅན་ཐམས་ཅད་ཀྱི་བསམ་པ་ཇི་ལྟ་བ་བཞིན་དུ་རྣམ་པར་དམིགས་པ་དང་མཐུན་པའི་སྒྲས། སྦྱིན་པའི་སྤྱོད་པ་ཡོངས་སུ་སྟོན་པའི་སྤྲིན་དང། དུས་གསུམ་དུ་བྱུང་བའི་བྱང་ཆུབ་སེམས་
[045-339a6] དཔའ་རྣམས་གཏང་བར་དཀའ་བ་ཡོངས་སུ་གཏོང་བའི་སྤྲུལ་པ་བསམ་གྱིས་མི་ཁྱབ་པའི་སྤྲིན་འཐོན་ནས། ཕྱོགས་བཅུའི་འཇིག་རྟེན་གྱི་ཁམས་འབྱམས་ཀླས་པར་གཏོགས་པའི་སེམས་
[045-339a7] ཅན་ཐམས་ཅད་ཀྱིས་རྣམ་པར་དམིགས་པར་གྱུར་པ་མཐོང་ངོ། །འདི་ལྟ་སྟེ། བྱང་ཆུབ་སེམས་དཔའི་ཁྱུ་མཆོག་གི་མཐུ་ཕྱུང་བ་དང་རྣམ་པར་འཕྲུལ་པ་བསམ་གྱིས་མི་ཁྱབ་པ་ཐོབ་


[045-339b0] [339B] 
[045-339b1] བ་སྤུའི་བུ་ག་ཐམས་ཅད་ནས་སེམས་ཅན་ཐམས་ཅད་དང་མཉམ་པའི་སྐྱེ་བ་སྣ་ཚོགས་སུ་སྤྲུལ་པའི་ལུས་ཀྱི་སྤྲིན་མངོན་པར་འཐོན་ཏེ། འཇིག་རྟེན་གྱི་ཁམས་ཐམས་ཅད་དུ་གཏོགས་པའི་
[045-339b2] སེམས་ཅན་ཐམས་ཅད་ལ་རྒྱས་པར་ཁྱབ་པར་བྱས་ནས། མངོན་སུམ་དུ་བརྟུལ་ཞུགས་ཐམས་ཅད་ཀྱི་ཡི་དམ་ལས་མི་གཡོ་བར་ཡོངས་སུ་སྟོན་པ་དང། སེམས་ཅན་གྱི་ཁམས་དང་མཉམ་
[045-339b3] པའི་དཀའ་ཐུབ་དང། བརྟུལ་ཞུགས་ཀྱི་དཀྱིལ་འཁོར་སྣ་ཚོགས་རབ་ཏུ་སྟོན་པ་དང། འཇིག་རྟེན་ཐམས་ཅད་དུ་གནས་པ་མེད་པ་དང། ཡུལ་ཐམས་ཅད་ལ་ལྟོས་པ་མེད་པ་དང། འཁོར་བ་
[045-339b4] ཐམས་ཅད་དུ་གནས་པ་ལས་ཕྱིར་ཕྱོགས་པ་དང། ལྷ་དང་མིའི་ཕུན་སུམ་ཚོགས་པ་རྒུད་པའི་སྒོར་གཞོལ་བ་ཡོངས་སུ་སྟོན་པ་དང། མི་སྡུག་པའི་དཀྱིལ་འཁོར་རབ་ཏུ་སྟོན་པ་དང། འཇིག་
[045-339b5] རྟེན་གྱི་སྡུག་པའི་འདུ་ཤེས་ཀྱི་ཕྱིན་ཅི་ལོག་རྣམ་པར་བཟློག་པ་དང། མི་རྟག་པ་དང་གཡོ་བ་དང་འཇིག་པ་དང། འགྱུར་བའི་ཆོས་ཉིད་ཡོངས་སུ་སྟོན་པ་དང། འདུ་བྱེད་ཐམས་ཅད་ཀྱི་ཆོས་ཉིད་
[045-339b6] སྡུག་བསྔལ་ཞིང། བདག་མེད་པ་ཡོངས་སུ་སྟོན་པ་དང། དེ་བཞིན་གཤེགས་པའི་ཡུལ་ལ་གནས་པ་དང་མི་འབྲལ་བར་མོས་པར་བྱེད་པ་དང། དེ་བཞིན་གཤེགས་པའི་ཚུལ་ཁྲིམས་ཤིན་
[045-339b7] ཏུ་དག་པར་བྱ་བའི་ཕྱིར། སེམས་ཅན་ཐམས་ཅད་ལ་ཡང་དག་པར་བསྐུལ་བ་དང། སེམས་ཅན་ཐམས་ཅད་ཀྱི་བསམ་པ་ཇི་ལྟ་བ་བཞིན་གྱི་སྒྲས། ཚུལ་ཁྲིམས་ཀྱི་སྤྱོད་པ་ཡོངས་


[045-340a0] [340A] 
[045-340a1] ༄༅། །སུ་སྟོན་པ་དང། སེམས་ཅན་ཐམས་ཅད་ཡོངས་སུ་ཚིམ་པར་བྱེད་པའི་ཚུལ་ཁྲིམས་ཀྱི་དྲི་ཞིམ་པོ་ཡོངས་སུ་སྟོན་པར་བྱེད་ཅིང། སེམས་ཅན་ཐམས་ཅད་ཡོངས་སུ་
[045-340a2] སྨིན་པར་བྱེད་པ་མཐོང་ངོ། །བ་སྤུའི་སྒོ་ཐམས་ཅད་ནས་སེམས་ཅན་ཐམས་ཅད་དང་མཉམ་པའི་ལུས་ཁ་དོག་སྣ་ཚོགས་སུ་སྤྲུལ་པའི་སྤྲིན་འཐོན་ཏེ། ཡན་ལག་དང་ཉིང་ལག་ཐམས་
[045-340a3] ཅད་ཀྱང་ཉམས་སུ་བཟོད་པ་སེམས་ཅན་ཐམས་ཅད་ལ་ཡོངས་སུ་སྟོན་པ། སེམས་ཅན་ཐམས་ཅད་ཀྱིས་ལུས་ལ་གནོད་པར་མཐོ་བ་ཙམས་[?] ཀྱང་ཉམས་སུ་བཟོད་པར་བྱེད་པ་དང། སེམས་
[045-340a4] ཅན་ཐམས་ཅད་ཀྱིས་ཚུལ་དང་མི་འདྲ་བའི་ཚིག་གིས་སྤྱོ་བ་དང་བརྒྱད་པ་དང། སྨད་པ་དང། བསྐྱུང་བ་དང། བརྡེག་པ་དང་བསྡིགས་པ་ཉམས་སུ་བཟོད་པར་བྱེད་པ་ཡོངས་སུ་སྟོན་པ་
[045-340a5] དང༑ སེམས་ཅན་ཐམས་ཅད་ཀྱིས་མི་སྒུལ་བ་ཡོངས་སུ་སྟོན་པ་དང་རིམ་གྲོར་བྱས་པ་དང། རིམ་གྲོར་མ་བྱས་པ་ཐམས་ཅད་ཀྱིས་མཐོ་བ་དང། དམའ་བར་མི་འགྱུར་བ་ཡོངས་སུ་སྟོན་
[045-340a6] པ་དང། སེམས་ཅན་ཐམས་ཅད་ལ་ང་རྒྱལ་མེད་པ་ཡོངས་སུ་སྟོན་པ་དང། ཆོས་ཐམས་ཅད་ཀྱི་རང་བཞིན་ལ་བཟོད་པ་མི་ཟད་པས། ཡེ་ཤེས་མི་ཟད་པ་ཡོངས་སུ་སྟོན་པ་དང། སེམས་
[045-340a7] ཅན་ཐམས་ཅད་ཀྱི་ཉོན་མོངས་པ་ཐམས་ཅད་ཡོངས་སུ་སྤང་བའི་ཕྱིར། བཟོད་པའི་སྤྱོད་པ་ཡོངས་སུ་སྟོན་པ་དང། སེམས་ཅན་ཐམས་ཅད་ཀྱི་ལུས་དབྱིབས་མི་སྡུག་ཅིང་ཁ་དོག་མི་


[045-340b0] [340B] 
[045-340b1] སེམས་ཅན་ཐམས་ཅད་ལ་དེ་བཞིན་གཤེགས་པའི་སྐུ་མདོག་རྣམ་པར་དག་པ་བླ་ན་མེད་པ་ཡོངས་སུ་སྟོན་ཅིང། སེམས་ཅན་ཡོངས་སུ་སྨིན་
[045-340b2] པར་བྱེད་པ་མཐོང་ངོ། །བ་སྤུའི་སྒོ་ཐམས་ཅད་ནས་སེམས་ཅན་ཐམས་ཅད་དང་མཉམ་པའི་སྐྱེ་བ་སྣ་ཚོགས་ཀྱ་[*KYI?] ལུས་ཁ་དོག་དང། དབྱིབས་དང། ཆུ་ཞེང་སྣ་ཚོགས་སུ་སྤྲུལ་པའི་སྤྲིན་འཐོན་
[045-340b3] ཏེ༑ སེམས་ཅན་རྣམས་ཀྱི་བསམ་པ་ཇི་ལྟ་བ་བཞིན་དུ་རྒྱས་པར་ཁྱབ་པར་བྱས་ནས། ཐམས་ཅད་མཁྱེན་པ་ཉིད་ཀྱི་ཚོགས་ཆེན་པོ་ལ་བརྩོན་འགྲུས་ཀྱིས་སྔོན་དུ་འདོར་བ་ཡང་དག་པར་
[045-340b4] སྟོན་པ་དང། བདུད་ཀྱི་དཀྲུགས་མ་ཐམས་ཅད་རྣམ་པར་འཐོར་བའི་བརྩོན་འགྲུས་དང། བྱང་ཆུབ་ཏུ་བརྩམས་པ་མི་འཁྲུགས་མི་ཟློག་པའི་བརྩོན་འགྲུས་དང། སེམས་ཅན་ཐམས་
[045-340b5] ཅད་འཁོར་བའི་རྒྱ་མཚོ་ལས་རབ་ཏུ་བསྒྲལ་བའི་བརྩོན་འགྲུས་དང། མི་ཁོམ་པ་དང། ངན་སོང་དང། ངན་འགྲོ་དང། ལོག་པར་ལྟུང་བའི་ལམ་ཐམས་ཅད་རྣམ་པ་བཟློག་པའི་བརྩོན་
[045-340b6] འགྲུས་དང། མི་ཤེས་པའི་རི་རྣམ་པར་གཏོར་བའི་བརྩོན་འགྲུས་དང་དེ་བཞིན་གཤེགས་པ་ཐམས་ཅད་མཆོད་ཅིང་བསྙེན་བཀུར་བྱ་བས་ཡོངས་སུ་མི་སྐྱོ་བའི་བརྩོན་འགྲུས་དང་
[045-340b7] སངས་རྒྱས་ཐམས་ཅད་ཀྱི་ཆོས་ཀྱི་འཁོར་ལོ་ཡང་དག་པར་བླང་བ་དང། ཡོངས་སུ་གཟུང་བའི་བརྩོན་འགྲུས་དང། སྒྲིབ་པ་ཐམས་ཅད་ཀྱི་རི་རབ་ཏུ་གཞོམ་ཞིང་རྣམ་པར་གཏོར་


[045-341a0] [341A] 
[045-341a1] ༄༅། །བའི་བརྩོན་འགྲུས་དང། སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། གདུལ་བས་མི་སྐྱོ་བའི་བརྩོན་འགྲུས་དང་སངས་རྒྱས་ཀྱི་ཞིང་
[045-341a2] ཐམས་ཅད་ཡོངས་སུ་དག་པར་བྱ་བའི་བརྩོན་འགྲུས་དང། དེ་བཞིན་གཤེགས་པའི་བརྩོན་འགྲུས་རྣམ་པར་དག་པ་བླ་ན་མེད་པ་ཡོངས་སུ་སྟོན་ཅིང། སེམས་ཅན་ཡོངས་སུ་སྨིན་
[045-341a3] པར་བྱེད་པ་མཐོང་ངོ། །བ་སྤུའི་སྒོ་ཐམས་ཅད་ནས། ལུས་སྣ་ཚོགས་ཁ་དོག་དང། དབྱིབས་རྣམ་པ་ཐ་དད་པར་སྤྲུལ་པའི་སྤྲིན་འཐོན་ཏེ། ཐབས་སྣ་ཚོགས་ཀྱིས་སེམས་ཅན་རྣམས་
[045-341a4] ཀྱི་དགའ་བ་ཡོངས་སུ་སྐྱེད་པ་དང། ཡིད་མི་བདེ་བ་རྣམ་པར་ཟློག་པ་དང། འདོད་པའི་དགའ་བ་ཐམས་ཅད་རྣམ་པར་སྨོད་པ་དང། ངོ་ཚ་ཤེས་པའི་ཆོས་ཉིད་འཇིག་རྟེན་དུ་སྒྲོག་པ་
[045-341a5] དང། དབང་པོ་བསྡམས་པ་ལ་སེམས་ཅན་རྣམས་རབ་ཏུ་དགོད་པ་དང་ཚངས་པའི་སྤྱོད་པ་བླ་ན་མེད་པ་ཡང་དག་པར་བསྔགས་པ་བྱེད་པ་དང། འདོད་པའི་འཇིག་རྟེན་བདུད་ཀྱི་ཡུལ་
[045-341a6] འཇིགས་པ་དང་བཅས་པར་ཡོངས་སུ་སྟོན་པ་དང། འདོད་པའི་དགའ་བ་དང་བྲལ་བ་རྣམས་ལ་འཇིག་རྟེན་གྱི་འདོད་པ་དང་དགའ་བའི་ཡུལ་ཐམས་ཅད་ཡོངས་སུ་སྟོན་པ་དང། ཆོས་
[045-341a7] ལ་མོས་ཤིང་དགའ་བ་ལ་སེམས་ཅན་རབ་ཏུ་དགོད་པ་དང། མཐར་གྱིས་བསམ་གཏན་དང། ཏིང་ངེ་འཛིན་དང། སྙོམས་པར་འཇུག་པའི་སྒོ་མངོན་པར་སྒྲུབ་པ་དང། སེམས་ཅན་ཐམས་


[045-341b0] [341B] 
[045-341b1] པར་རྟོགས་པའི་སེམས་ཡོངས་སུ་བརྗོད་པ་དང། བྱང་ཆུབ་སེམས་དཔའི་ཏིང་ངེ་འཛིན་རྒྱ་མཚོའི་རྣམ་པར་འཕྲུལ་པ་ཐམས་ཅད་ཡོངས་སུ་
[045-341b2] སྟེན་[*STON?] པ་དང། བྱང་ཆུབ་སེམས་དཔའི་མངོན་པར་ཤེས་པ་དང། རྣམ་པར་འཕྲུལ་པ་དང། ཁྱུ་མཆོག་གི་མཐུ་ཕྱུང་བ་ཡོངས་སུ་སྟོན་པར་བྱེད་ཅིང། སེམས་ཅན་ཐམས་ཅད་ཀྱི་དགའ་བ་ཡོངས་སུ་
[045-341b3] བསྐྱེད་པ་དང། སྤྲོ་བ་འཕེལ་བར་བྱ་བ་དང། ཉམས་བདེ་བ་ཡོངས་སུ་བསྐྱེད་པ་དང། ཡིད་མི་བདེ་བ་བཟློག་པ་དང། སེམས་སྐྱོན་མེད་པ་ཡོངས་སུ་བསྒྲུབ་པ་དང། སེམས་ལས་སུ་རུང་བར་བྱ་
[045-341b4] བ་དང། བསམ་པ་རྣམ་པར་སྦྱང་བ་དང། དབང་པོ་གསལ་བར་བྱ་བ་དང། ལུས་ཀྱི་བདེ་བ་ཡོངས་སུ་སྐྱེད་པ་དང། ཆོས་ལ་དགའ་བའི་ཤུགས་རྣམ་པར་འཕེལ་བར་བྱ་བ་བྱེད་ཅིང་སེམས་
[045-341b5] ཅན་རྣམས་ཡོངས་སུ་སྨིན་པར་བྱེད་པ་མཐོང་ངོ། །བ་སྤུའི་སྒོ་ཐམས་ཅད་ནས་སྐྱེ་བ་ཐམས་ཅད་དང་འདྲ་བའི་ལུས་ཀྱི་སྤྲིན་སྣ་ཚོགས་འཐོན་ཏེ། ཞིང་ཐམས་ཅད་ཀྱི་ཁོངས་སུ་ཆུད་པའི་སེམས་
[045-341b6] ཅན་ཐམས་ཅད་ཀྱི་ཡིད་བཞིན་དུ་བསྟན་པའི་ཕྱིར། དགེ་བའི་བཤེས་གཉེན་གྱི་གན་དུ་འགྲོ་བས་སྐྱོ་བ་མེད་པ་ཡོངས་སུ་སྟོན་པ་དང་སློབ་དཔོན་དང། བླ་མ་དང། དགེ་བའི་བཤེས་གཉེན་
[045-341b7] ལ་རིམ་གྲོ་བྱ་བ་དང། བསྙེན་བཀུར་བས་སྐྱོ་བ་མེད་པ་ཡོངས་སུ་སྟོན་པ་དང། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་འཁོར་བ་ཡང་དག་པར་བླང་ཞིང་ཡོངས་སུ་བཟུང་


[045-342a0] [342A] 
[045-342a1] ༄༅། །བས་སྐྱོ་བ་མེད་པའི་བརྩོན་འགྲུས་ཡོངས་སུ་སྟོན་པ་དང། སངས་རྒྱས་མཚོ་ཐམས་ཅད་ཁོང་དུ་ཆུད་པར་བྱ་བའི་ཚུལ་ཡང་དག་པར་བརྗོད་པ་དང། ཆོས་ཀྱི་
[045-342a2] སྒོ་རྒྱ་མཚོ་ཐམས་ཅད་རྣམ་པར་འབྱེད་པ་དང། ཆོས་ཐམས་ཅད་ཀྱི་མཚན་ཉིད་དང། རང་བཞིན་དང། ཚུལ་མངོན་པར་བརྗོད་པ་དང། ཆོས་ཐམས་ཅད་ཏིང་ངེ་འཛིན་གྱི་སྒོར་ཡོངས་སུ་སྟོན་
[045-342a3] པ་དང། སེམས་ཅན་ཐམས་ཅད་ཀྱི་དྲི་བ་དང། ཐེ་ཚོམ་རྒྱ་མཚོ་རྣམ་པར་སེལ་བས་ཤེས་རབ་ཀྱི་ཡུལ་ཡོངས་སུ་སྟོན་པ་དང། སེམས་ཅན་ཐམས་ཅད་ཀྱི་ལྟ་བའི་རི་ཤིན་ཏུ་འཇོམས་པའི་
[045-342a4] ཤེས་རབ་རྡོ་རྗེ་ཡོངས་སུ་སྟོན་པ་དང། སེམས་ཀྱི་སྐད་ཅིག་གཅིག་དང་ལྡན་པས་སེམས་ཅན་ཐམས་ཅད་ཀྱི་མ་རིག་པའི་མུན་པ་རྣམ་པར་སེལ་བའི་ཤེས་རབ་ཀྱི་ཉི་མའི་དཀྱིལ་འཁོར་
[045-342a5] འཆར་བ་ཡོངས་སུ་སྟོན་པ་བྱེད་ཅིང། སེམས་ཅན་ཐམས་ཅད་ཀྱི་དགའ་བ་ཡོངས་སུ་སྐྱེ་བར་བྱ་བས་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །བ་སྤུའི་སྒོ་ཐམས་ཅད་ནས་
[045-342a6] ཁ་དོག་དང་དབྱིབས་བསམ་གྱིས་མི་ཁྱབ་པའི་ལུས་མང་པོ་འགྲོ་བ་ཐམས་ཅད་དང་མཉམ་པའི་སྤྲུལ་པའི་སྤྲིན་འཐོན་ཏེ། བསམ་པ་དང་མོས་པ་ཇི་ལྟ་བ་བཞིན་དུ་སེམས་ཅན་
[045-342a7] ཐམས་ཅད་ལ་མངོན་དུ་གནས་ཤིང་སྒྲ་སྐད་སྣ་ཚོགས་ཀྱིས་ཡོངས་སུ་སྦྱང་བ་བསྟན་པས། འཇིག་རྟེན་པའི་བསོད་ནམས་དང། བསོད་ནམས་མ་ཡིན་པ་མངོན་པར་སྟོན་པ་དང་


[045-342b0] [342B] 
[045-342b1] ཁམས་གསུམ་པ་འབྱུང་བ་ཐམས་ཅད་ཡོངས་སུ་བསྟན་པ་དང། ཁམས་གསུམ་པ་ཐམས་ཅད་ལས་འབྱུང་བའི་ཕྱོགས་ཡང་དག་པར་བརྗོད་
[045-342b2] པ་དང། ལྟ་བའི་མྱ་ངན་མི་བཟད་པ་ཐམས་ཅད་ལས་འབྱུང་བའི་ཕྱོགས་ཡང་དག་པར་བསྟན་པས། ཐམས་ཅད་མཁྱེན་པ་ཉིད་ཀྱི་ལམ་གྱི་ཁྱད་པར་ཡོངས་སུ་བརྗོད་པ་དང། ཉན་ཐོས་དང་
[045-342b3] རང་སངས་རྒྱས་ཀྱི་སའི་ལམ་ལས་ཡོངས་སུ་བཟླ་བ་ཡང་དག་པར་སྟོན་པ་དང། རིམ་གྲོར་བྱས་པ་དང། རིམ་གྲོར་མ་བྱས་པ་ལ་བྱམས་སྡང་གིས་གོས་པ་མེད་པ་ཡོངས་སུ་སྟོན་པ་དང། འཁོར་
[045-342b4] བ་དང། མྱ་ངན་ལས་འདས་པའི་སྒོལ་[?] མི་གནས་པ་ཡང་དག་པར་སྟོན་པ་དང། དགའ་ལྡན་གྱི་གནས་ལ་སོགས་པ་གཅིག་ནས་གཅིག་ཏུ་རྒྱུ་བ་རྒྱུན་མི་འཆད་པ་ཡོངས་སུ་སྟོན་པ་དང་
[045-342b5] སྙིང་པོ་བྱང་ཆུབ་ཏུ་སོང་ཞིང་མངོན་པར་རྫོགས་པར་འཚང་རྒྱ་བར་རྒྱུན་མི་འཆད་པ་ཡོངས་སུ་སྟོན་པ་བྱེད་ཅིང། ཐམས་ཅད་མཁྱེན་པ་ཉིད་དུ་སེམས་ཅན་ཡོངས་སུ་སྨིན་པ་བྱེད་པ་མཐོང་
[045-342b6] ངོ༑ ༑བ་སྤུའི་སྒོ་ཐམས་ཅད་ཀྱི་བ་སྤུའི་སྒོ་རེ་རེ་ནས་ཀྱང་སངས་རྒྱས་ཀྱི་ཞིང་ཐམས་ཅད་ཀྱི་རྡུལ་ཤིན་ཏུ་ཕྲ་བ་སྙེད་ཀྱི་ལུས་སྤྲུལ་པའི་སྤྲིན་འཐོན་ཏེ། སེམས་ཅན་གྱི་འཇིག་རྟེན་ཐམས་ཅད་
[045-342b7] ལ་མངོན་སུམ་དུ་གནས་ཤིང་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང་སྨོན་ལམ་ཡོངས་སུ་བརྗོད་པ་དང། ཆོས་ཀྱི་དབྱིངས་ཐམས་ཅད་རྣམ་པར་དག་པའི་མཐར་ཐུག་པའི་


[045-343a0] [343A] 
[045-343a1] ༄༅། །སྨོན་ལམ་གྱི་ཁྱད་པར་ཡོངས་སུ་བརྗོད་པ་དང། སེམས་ཀྱི་སྐད་ཅིག་རེ་རེ་ལ་འཇིག་རྟེན་གྱི་ཁམས་རྒྱ་མཚོ་ཐམས་ཅད་ཡོངས་སུ་དག་པར་བྱ་བ་ཡོངས་སུ་བརྗོད་པ་དང། དེ་
[045-343a2] བཞིན་གཤེགས་པ་ཐམས་ཅད་ལ་མཆོད་ཅིང་རིམ་གྲོར་བྱ་བ་རྒྱུན་མི་འཆད་པ་ཡོངས་སུ་བརྗོད་པ་དང། སེམས་ཀྱི་སྐད་ཅིག་རེ་རེ་ལ་ཆོས་ཀྱི་ཚུལ་རྒྱ་མཚོ་ཐམས་ཅད་ལ་འཇུག་པ་རྒྱུན་
[045-343a3] མི་འཆད་པ་ཡོངས་སུ་སྟོན་པ་དང། འཇིག་རྟེན་གྱི་ཁམས་རྒྱ་མཚོ་ཐམས་ཅད་དུ་རྡུལ་ཤིན་ཏུ་ཕྲ་བ་སྙེད་ཀྱི་ཆོས་ཀྱི་དབྱིངས་ཀྱི་ཚུལ་རྒྱ་མཚོ་ལ་འཇུག་པ་རྒྱུན་མི་འཆད་པ་ཡོངས་སུ་
[045-343a4] སྟོན་པ་དང། ཞིང་ཐམས་ཅད་དུ་ཕྱི་མའི་མཐའི་བསྐལ་པའི་མུར་ཐུག་པར་གནས་ཤིང། ཐམས་ཅད་མཁྱེན་པ་ཉིད་ཀྱི་ལམ་རྣམ་པར་དག་པར་བྱ་བར་ཡོངས་སུ་བརྗོད་པ་རྒྱུན་མི་
[045-343a5] འཆད་པ་ཡང་དག་པར་སྟོན་པ་དང། སེམས་ཀྱི་སྐད་ཅིག་རེ་རེ་ལ་དེ་བཞིན་གཤེགས་པའི་སྟོབས་ལ་འཇུག་པ་རྒྱུན་མི་འཆད་པ་ཡང་དག་པར་བརྗོད་པ་དང། དུས་གསུམ་གྱི་
[045-343a6] ཚུལ་རྒྱ་མཚོ་ཐམས་ཅད་ལ་འཇུག་པ་རྒྱུན་མི་འཆད་པ་ཡོངས་སུ་སྟོན་པ་དང། ཞིང་ཐམས་ཅད་དུ་རྫུ་འཕྲུལ་གྱིས་རྣམ་པར་འཕྲུལ་པ་ཡོངས་སུ་བསྟན་པ་རྒྱུན་མི་འཆད་པ་ཡང་
[045-343a7] དག་པར་སྟོན་པ་བྱེད་ཅིང། བྱང་ཆུབ་སེམས་དཔའི་སྨོན་ལམ་དང་སྤྱོད་པ་ཡོངས་སུ་བསྟན་པས་སེམས་ཅན་ཐམས་ཅད་ཐམས་ཅད་མཁྱེན་པ་ཉིད་ལ་རབ་ཏུ་འགོད་པ་མཐོང་ངོ། །


[045-343b0] [343B] 
[045-343b1] བ་ཐམས་ཅད་ཀྱི་སེམས་དང་མཉམ་པའི་ལུས་ཀྱི་སྤྲུལ་པའི་སྤྲིན་མང་པོ་འཐོན་ཏེ། སེམས་ཅན་ཐམས་ཅད་ལ་མངོན་པར་གནས་
[045-343b2] ཤིང༑ ཐམས་ཅད་མཁྱེན་པ་ཉིད་ཀྱི་ཚོགས་ཀྱི་སྟོབས་མུ་མེད་པ་ཡོངས་སུ་སྟོན་པ་དང། ཐམས་ཅད་མཁྱེན་པའི་སེམས་ཀྱི་སྟོབས་མི་ཟད་པ་དང། མི་འཇིགས་པ་དང། ཆུད་མི་ཟ་བའི་
[045-343b3] ཆོས་ཅན་ཡོངས་སུ་སྟོན་པ་དང། བྱང་ཆུབ་སེམས་དཔའི་སྤྱོད་པ་ཐམས་ཅད་ཡོངས་སུ་བསྒྲུབ་པའི་སྟོབས་ཕྱིར་མི་ལྡོག་ཅིང་ཕྱིར་མི་ལྡོག་ལ། ཐུག་པ་མེད་པ་དང། རྒྱུན་མེད་པ་དང་
[045-343b4] བླ་ན་མེད་པ་ཡོངས་སུ་སྟོན་པ་དང། བྱང་ཆུབ་སེམས་དཔའ་རྣམས་ཀྱི་སྟོབས་འཁོར་བའི་ཉེས་པ་ཐམས་ཅད་ཀྱིས་མི་གོས་པ་ཡོངས་སུ་སྟོན་པ་དང། བྱང་ཆུབ་སེམས་དཔའ་རྣམས་
[045-343b5] ཀྱི་སྟོབས་བདུད་ཀྱི་དཀྱིལ་འཁོར་ཐམས་ཅད་རྣམ་པར་འཐོར་བ་དང་བྱང་ཆུབ་སེམས་དཔའ་རྣམས་ཀྱི་སྟོབས་ཉོན་མོངས་པ་ཐམས་ཅད་ཀྱི་དྲི་མས་ཉེ་བར་ཉོན་མོངས་པ་མེད་པ་
[045-343b6] ཡོངས་སུ་སྟོན་པ་དང། བྱང་ཆུབ་སེམས་དཔའ་རྣམས་ཀྱི་སྟོབས་ལས་ཀྱི་སྒྲིབ་པ་ཐམས་ཅད་ཀྱི་རི་རྣམ་པར་འཐོར་བ་ཡོངས་སུ་སྟོན་པ་དང། བྱང་ཆུབ་སེམས་དཔའ་རྣམས་ཀྱི་
[045-343b7] སྙིང་རྗེ་ཆེན་པོའི་སྟོབས་བསྐལ་བ་ཐམས་ཅད་དུ་གནས་ཀྱང་བྱང་ཆུབ་སེམས་དཔའི་སྤྱོད་པས་སྐྱོ་བ་མེད་པ་ཡོངས་སུ་སྟོན་པ་དང་བྱང་ཆུབ་སེམས་དཔའ་རྣམས་ཀྱི་སྟོབས་སངས་རྒྱས་


[045-344a0] [344A] 
[045-344a1] ༄༅། །ཀྱི་ཞིང་ཐམས་ཅད་ཡོངས་སུ་བསྐྱོད་ཅིང་བསྐུལ་བས་སེམས་ཅན་ཐམས་ཅད་རབ་ཏུ་དགའ་བར་བྱེད་པ་ཡོངས་སུ་སྟོན་པ་དང་བྱང་ཆུབ་སེམས་དཔའ་རྣམས་ཀྱི་
[045-344a2] སྟོབས་བདུད་དང། ཕས་ཀྱི་རྒོལ་བའི་ཚོགས་ཐམས་ཅད་རབ་ཏུ་འཇོམས་པ་ཡོངས་སུ་སྟོན་པ་དང། ཆོས་ཀྱི་འཁོར་ལོ་བསྐོར་བའི་ཡེ་ཤེས་ཀྱི་སྟོབས་ཆེན་པོ་འཇིག་རྟེན་དུ་རབ་ཏུ་བརྗོད་
[045-344a3] པ་བྱེད་ཅིང། སེམས་ཅན་ཐམས་ཅད་ཐམས་ཅད་མཁྱེན་པ་ཉིད་དུ་ཡོངས་སུ་སྨིན་པར་བྱེད་པ་མཐོང་ངོ། །བ་སྤུའི་སྒོ་ཐམས་ཅད་ཀྱི་བ་སྤུའི་སྒོ་རེ་རེ་ནས་ཀྱང་ལུས་ཀྱི་སྤྲུལ་པ་རྒྱ་མཚོ་
[045-344a4] ཁ་དོག་མཐའ་ཡས་པ། འགྲོ་བ་ཐམས་ཅད་ཀྱི་སེམས་དང་མཉམ་པའི་སྤྲིན། ཕྱོགས་བཅུ་མཐའ་ཡས་པའི་སེམས་ཅན་གྱི་ཁམས་སུ་རྒྱས་པར་འགེངས་པ་འཐོན་ཏེ། སེམས་
[045-344a5] ཅན་རྣམས་ཀྱི་བསམ་པ་དང། མོས་པ་ཇི་ལྟ་བ་བཞིན་དུ་བྱང་ཆུབ་སེམས་དཔའི་སྤྱོད་པ་དང། ཡེ་ཤེས་ཀྱི་རྣམ་པར་གནོན་པ་ཡོངས་སུ་སྟོན་པ་དང། སེམས་ཅན་གྱི་ཁམས་
[045-344a6] རྒྱ་མཚོ་ཐམས་ཅད་ལ་འཇུག་པའི་ཡེ་ཤེས་ཡོངས་སུ་སྟོན་པ་དང་སེམས་ཅན་ཐམས་ཅད་ཀྱི་སེམས་རྒྱ་མཚོ་ལ་འཇུག་པའི་ཡེ་ཤེས་ཡོངས་སུ་སྟོན་པ་དང། སེམས་ཅན་
[045-344a7] ཐམས་ཅད་ཀྱི་དབང་པོ་རྒྱ་མཚོ་ཡོངས་སུ་ཤེས་པའི་ཡེ་ཤེས་ཡོངས་སུ་སྟོན་པ་དང། སེམས་ཅན་ཐམས་ཅད་ཀྱི་སྤྱོད་པ་རྒྱ་མཚོ་ལ་འཇུག་པའི་ཡེ་ཤེས་ཡོངས་སུ་སྟོན་པ་


[045-344b0] [344B] 
[045-344b1] སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང་གདུལ་བའི་དུས་ལས་མི་འདའ་བའི་ཡེ་ཤེས་ཡོངས་སུ་སྟོན་པ་དང་ཆོས་ཀྱི་དབྱིངས་ཐམས་ཅད་དུ་གྲགས་པར་སྒྲོག་པའི་ཡེ་
[045-344b2] ཤེས་ཡོངས་སུ་སྟོན་པ་དང། སེམས་ཀྱི་སྐད་ཅིག་རེ་རེ་ལ་ཆོས་ཀྱི་དབྱིངས་ཐམས་ཅད་དུ་ཡེ་ཤེས་ཀྱི་ཚུལ་རྒྱ་མཚོས་རྒྱས་པར་འགེངས་པའི་ཡེ་ཤེས་ཡོངས་སུ་སྟོན་པ་དང། འཇིག་རྟེན་གྱི་ཁམས་
[045-344b3] རྒྱ་མཚོ་ཐམས་ཅད་འདུ་བ་དང། འཇིག་པའི་ཡེ་ཤེས་ཡོངས་སུ་སྟོན་པ་དང། འཇིག་རྟེན་གྱི་ཁམས་ཐམས་ཅད་ཀྱི་གཞི་དང། དབྱིབས་དང། རྒྱན་རྣམ་པར་དགོད་པའི་ཡེ་ཤེས་ཡོངས་སུ་སྟོན་
[045-344b4] པ་དང། དེ་བཞིན་གཤེགས་པ་ཐམས་ཅད་ཀྱི་མཆོད་པ་རྣམ་པར་སྤྲུལ་ཏེ། སྤྱན་སྔར་ཕྱིན་ནས་མཆོད་ཅིང་རིམ་གྲོ་བྱེད་པ་དང། ཆོས་ཀྱི་འཁོར་ལོའི་སྤྲིན་ཡང་དག་པར་འཛིན་པའི་ཡེ་ཤེས་
[045-344b5] ཡོངས་སུ་སྟོན་པ་བྱེད་ཅིང། དེ་ལྟར་ཡེ་ཤེས་ཀྱི་ཕ་རོལ་ཏུ་ཕྱིན་པའི་སྤྱོད་པ་ཡོངས་སུ་སྟོན་པས་སེམས་ཅན་རྣམས་ཀྱི་དགའ་བ་སྐྱེད་པ་དང། སེམས་རབ་ཏུ་དང་བར་བྱེད་པ་དང། རབ་ཏུ་དགའ་བ་
[045-344b6] སྐྱེད་པ་དང། མོས་པ་འཕེལ་བར་བྱེད་པ་དང། ཡིད་མི་བདེ་བ་རྣམ་པར་ཟློག་པ་དང། སེམས་རྣམ་པར་སྦྱོང་བ་དང། སེམས་སྐྱོན་མེད་པ་སྐྱེ་བར་བྱེད་པ་དང། དབང་པོ་གསལ་བར་བྱེད་པ་དང་
[045-344b7] མོས་པའི་སྟོབས་ཡོངས་སུ་སྐྱེད་པ་དང། ཐམས་ཅད་མཁྱེན་པ་ཉིད་ལས་ཕྱིར་མི་ལྡོག་པར་བྱེད་པ་མཐོང་ངོ། །ཕ་རོལ་ཏུ་ཕྱིན་པའི་སྤྱོད་པ་ཡོངས་སུ་བསྟན་པས་འཇིག་རྟེན་དུ་ཇི་ལྟར་སེམས་


[045-345a0] [345A] 
[045-345a1] ༄༅། །ཅན་ཡོངས་སུ་སྨིན་པར་གྱུར་པ་མཐོང་བ་དེ་བཞིན་དུ་བྱང་ཆུབ་སེམས་དཔའི་ཆོས་ཐམས་ཅད་རབ་ཏུ་སྒྲོག་པའི་ཚུལ་གྱིས་མཚན་མོའི་ལྷ་མོ་རབ་ཏུ་དགའ་བའི་
[045-345a2] མིག་འགྲོ་བར་རྣམ་པར་སྣང་བའི་ཐོག་མ་སེམས་བསྐྱེད་པའི་ཚོགས་དང། དགེ་བའི་བཤེས་གཉེན་བསྙེན་བཀུར་བའི་ཐབས་དང། དེ་བཞིན་གཤེགས་པའི་ཞབས་ཀྱི་དྲུང་དུ་ཕྱིན་
[045-345a3] ཅིང་མཆོད་པ་དང་རིམ་གྲོ་བྱས་པའི་ཚུལ་དང། དགེ་བའི་ཆོས་སྤྱད་པའི་ཐབས་ཇི་སྙེད་པ་དང། སྦྱིན་པའི་ཕ་རོལ་ཏུ་ཕྱིན་པའི་སྤྱོད་པས་གཏང་བར་དཀའ་བ་ཡོངས་སུ་བཏང་བ་དང་
[045-345a4] ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་སྦྱངས་པའི་ཐབས་དང། རྒྱལ་སྲིད་ཀྱི་དབང་ཕྱུག་ཆེན་པོ་དང། འཁོར་མང་པོ་དང་ལོངས་སྤྱོད་ཀྱི་དབང་ཆེན་པོ་ཡོངས་སུ་བཏང་སྟེ། མངོན་
[045-345a5] པར་བྱུང་བའི་ཐབས་ཇི་སྙེད་པ་དང། འཇིག་རྟེན་གྱི་དཀའ་བའི་སྤྱོད་པ་བརྟུལ་ཞུགས་དང། དཀའ་ཐུབ་ཆེན་པོའི་དཀྱིལ་འཁོར་ལ་བཟོད་པ་མངོན་པར་བསྒྲུབས་པ་ཇི་སྙེད་ཅིག་ཡོད་པ་དང་
[045-345a6] བྱང་ཆུབ་སེམས་དཔའི་བརྟུལ་ཞུགས་ཡང་དག་པར་བླངས་པའི་སྦྱོར་བ་ལ་མི་གཡོ་བར་བྱ་བ་ཇི་སྙེད་ཅིག་ཡོད་པ་དང། བྱང་ཆུབ་སེམས་དཔའི་ཡི་དམ་བརྟན་པའི་ཆོས་རྒྱ་མཚོ་
[045-345a7] སེམས་ཅན་གྱི་ཁམས་ཐམས་ཅད་ཀྱི་ཉེས་བྱས་དང། ངན་དུ་སྨྲ་བ་དང། ཉེས་པར་སྤྱོད་པ་ཐམས་ཅད་བག་ལ་ཞ་བར་བྱེད་པའི་སྦྱོར་བ་དང། ལུས་དང་སེམས་ཀྱི་གནོད་པ་ཉམས་སུ་


[045-345b0] [345B] 
[045-345b1] ཆོས་ཐམས་ཅད་འཇིག་པ་མེད་པའི་ཆོས་ཉིད་ལ་བཟོད་པ་དང། ཆོས་ཐམས་ཅད་ལ་ཡིད་ཆེས་པའི་བཟོད་པ་དང། ཆོས་ཐམས་ཅད་ཀྱི་རང་བཞིན་ངེས་
[045-345b2] པར་རྟོགས་པའི་བཟོད་པ་ཇི་སྙེད་ཅིག་ཡོད་པ་དང། ཐམས་ཅད་མཁྱེན་པ་ཉིད་དུ་རྩོམ་ཞིང་སྦྱོར་བའི་བརྩོན་འགྲུས་ཇི་སྙེད་ཅིག་ཡོད་པ་དང། སངས་རྒྱས་ཀྱི་ཆོས་ཐམས་ཅད་ཡོངས་སུ་སྒྲུབ་པའི་བརྩོན་
[045-345b3] འགྲུས་ཇི་སྙེད་ཅིག་ཡོད་པ་དང། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་སྤྱོད་པ་ཇི་སྙེད་པ་ཐམས་ཅད་དང། བསམ་གཏན་གྱི་ཕ་རོལ་ཏུ་ཕྱིན་པའི་ཚོགས་དང། བསམ་གཏན་གྱི་ཕ་རོལ་ཏུ་ཕྱིན་པ་
[045-345b4] ལ་བརྩོན་པར་བྱ་བ་དང། བསམ་གཏན་གྱི་ཕ་རོལ་ཏུ་ཕྱིན་པ་བསྒྲུབ་པ་རྣམ་པར་དག་པའི་སྤྱོད་པ་ཇི་སྙེད་ཅིག་ཡོད་པ་དང་བྱང་ཆུབ་སེམས་དཔའི་ཏིང་ངེ་འཛིན་རབ་ཏུ་ཐོབ་པས་རྣམ་པར་
[045-345b5] འཕྲུལ་པ་ཇི་སྙེད་ཅིག་ཡོད་པ་དང། ཏིང་ངེ་འཛིན་གྱི་སྒོ་རྒྱ་མཚོ་ལ་འཇུག་པ་ཇི་སྙེད་ཅིག་ཡོད་པ་དང། བསམ་གཏན་གྱི་ཕ་རོལ་ཏུ་ཕྱིན་པའི་སྤྱོད་པ་ཇི་སྙེད་པ་ཐམས་ཅད་དང། ཤེས་རབ་ཀྱི་ཕ་
[045-345b6] རོལ་ཏུ་ཕྱིན་པའི་ཚོགས་ཇི་སྙེད་ཅིག་ཡོད་པ་དང། བྱང་ཆུབ་སེམས་དཔའི་ཤེས་རབ་ཆེན་པོའི་ཉི་མའི་དཀྱིལ་འཁོར་རྣམ་པར་སྤྱད་པའི་ཚུལ་ཇི་སྙེད་ཅིག་ཡོད་པ་དང། ཤེས་རབ་ཆེན་པོའི་
[045-345b7] སྤྲིན་ཡོངས་སུ་འདུ་བའི་ཚུལ་ཇི་སྙེད་ཅིག་ཡོད་པ་དང། ཤེས་རབ་ཀྱི་གཏེར་ཆེན་པོའི་ཚོགས་ཇི་སྙེད་ཅིག་ཡོད་པ་དང། ཤེས་རབ་ཀྱི་རྒྱ་མཚོ་ཆེན་པོ་ལ་རྣམ་པར་དཔྱད་པའི་ཚུལ་དང་


[045-346a0] [346A] 
[045-346a1] ༄༅། །སྦྱོར་བ་ཇི་སྙེད་པ་ཐམས་ཅད་དང། ཐབས་ཆེན་པོ་ལ་མཁས་པའི་ཚུལ་གྱི་སྦྱོར་བ་ཇི་སྙེད་ཅིག་ཡོད་པ་དང། ཐབས་ཆེན་པོ་ལ་མཁས་པ་ཡོངས་སུ་དག་པར་བྱ་བ་
[045-346a2] དང་ལྡན་པའི་སྔོན་གྱི་སྦྱོར་བ་ཇི་སྙེད་པ་ཐམས་ཅད་དང་བྱང་ཆུབ་སེམས་དཔའི་སྨོན་ལམ་གྱི་ཕ་རོལ་ཏུ་ཕྱིན་པའི་ལུས་ཇི་སྙེད་ཅིག་ཡོད་པ་དང། སྨོན་ལམ་ཆེན་པོའི་ཕ་རོལ་ཕྱིན་པ་
[045-346a3] ཡོངས་སུ་གྲུབ་པ་ཇི་སྙེད་ཅིག་ཡོད་པ་དང། སྨོན་ལམ་ཆེན་པོའི་ཕ་རོལ་ཏུ་ཕྱིན་པའི་སྤྱོད་པ་ཇི་སྙེད་ཅིག་ཡོད་པ་དང། སྨོན་ལམ་ཆེན་པོའི་ཕ་རོལ་ཏུ་ཕྱིན་པ་དང་ལྡན་པའི་སྔོན་གྱི་སྦྱོར་
[045-346a4] བ་ཇི་སྙེད་པ་ཐམས་ཅད་དང། སྟོབས་ཀྱི་ཕ་རོལ་ཏུ་ཕྱིན་པ་ཐོབ་པར་བྱ་བའི་ཚོགས་ཆེན་པོ་ཇི་སྙེད་ཅིག་ཡོད་པ་དང། སྟོབས་ཀྱི་ཕ་རོལ་ཏུ་ཕྱིན་པའི་རྐྱེན་དུ་གྱུར་པ་ཇི་སྙེད་ཅིག་ཡོད་པ་
[045-346a5] དང༑ སྟོབས་ཀྱི་ཕ་རོལ་ཏུ་ཕྱིན་པའི་ཚུལ་རྒྱ་མཚོ་ཆེན་པོ་ཇི་སྙེད་ཅིག་ཡོད་པ་དང། སྟོབས་ཀྱི་ཕ་རོལ་ཏུ་ཕྱིན་པ་ཤིན་ཏུ་བསྟན་པ་ཇི་སྙེད་ཅིག་ཡོད་པ་དང། སྟོབས་ཀྱི་ཕ་རོལ་ཏུ་ཕྱིན་
[045-346a6] པ་དང་ལྡན་པའི་སྔོན་གྱི་སྦྱོར་བ་ཇི་སྙེད་པ་ཐམས་ཅད་དང་ཡེ་ཤེས་ཀྱི་ཕ་རོལ་ཏུ་ཕྱིན་པའི་སྦྱོར་བ་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པ་རྣམ་པར་དག་པའི་ཚུལ་
[045-346a7] ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པའི་ཕྱོགས་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པའི་རྗེས་སུ་འབྲང་བར་བྱ་བ་ཇི་སྙེད་ཅིག་ཡོད་པ་དང། ཡེ་ཤེས་ཀྱི་


[045-346b0] [346B] 
[045-346b1] དང། ཡེ་ཤེས་ཀྱི་ཕ་རོལ་ཏུ་ཕྱིན་པའི་ཚུལ་ལ་ཡང་དག་པར་གཞོལ་བར་བྱ་བ་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པའི་ཚུལ་
[045-346b2] རྣམ་པར་དམིགས་པར་བྱ་བ་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པ་འབྱམས་ཀླས་པའི་རྗེས་སུ་འབྲང་བར་བྱ་བ་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པས་རྒྱས་
[045-346b3] པར་འགེངས་པ་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པ་རྒྱ་ཆེན་པོ་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པའི་ལྷུན་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་
[045-346b4] ཏུ་ཕྱིན་པ་ཡོངས་སུ་གྲུབ་པར་བྱ་བ་དང་ལྡན་པའི་སྔོན་གྱི་སྦྱོར་བ་ཇི་སྙེད་པ་ཐམས་ཅད་དང། ཡེ་ཤེས་ཀྱི་ཕ་རོལ་ཏུ་ཕྱིན་པའི་སྤྱོད་པའི་རྣམ་པར་རབ་ཏུ་ཕྱེ་བ་ལ་འཇུག་པ་འབྱུང་བར་ཡོངས་
[045-346b5] སུ་བསྒྲུབ་པ་ཇི་སྙེད་ཅིག་ཡོད་པ་དང། ཡེ་ཤེས་ཀྱི་ཕ་རོལ་ཏུ་ཕྱིན་པ་ལ་ཡང་དག་པར་གཞོལ་བར་བྱ་བའི་ཚུལ་དང་ལྡན་པའི་ཆོས་རྣམས་དང། ཆོས་ཡོངས་སུ་བསྡུ་བ་དང། ཆོས་ཀྱི་ཡེ་
[045-346b6] ཤེས་ཀྱི་རྗེས་སུ་འབྲང་བ་དང། ལས་ཀྱི་ཡེ་ཤེས་ཀྱི་རྗེས་སུ་འབྲང་བ་དང། ཞིང་གི་ཡེ་ཤེས་ཀྱི་རྗེས་སུ་འབྲང་བ་དང་བསྐལ་པའི་ཡེ་ཤེས་ཀྱི་རྗེས་སུ་འབྲང་བ་དང། དུས་ཀྱི་ཡེ་ཤེས་ཀྱི་རྗེས་
[045-346b7] སུ་འབྲང་བ་དང། སངས་རྒྱས་འབྱུང་བའི་ཡེ་ཤེས་ཀྱི་རྗེས་སུ་འབྲང་བ་དང། སངས་རྒྱས་ཀྱི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་ཡེ་ཤེས་ཀྱི་རྗེས་སུ་འབྲང་བ་དང་བྱང་ཆུབ་


[045-347a0] [347A] 
[045-347a1] ༄༅། །སེམས་དཔའི་སེམས་ཡོངས་སུ་འབྱུང་བའི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་རྣམ་པར་དགོད་པའི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་
[045-347a2] སེམས་དཔའི་འབྱུང་བའི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་རབ་ཏུ་འཇུག་པའི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་སྨོན་ལམ་གྱི་ཡེ་ཤེས་ཀྱི་རྗེས་སུ་འབྲང་
[045-347a3] བ་དང། བྱང་ཆུབ་སེམས་དཔའི་ཆོས་ཀྱི་འཁོར་ལོའི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་ཆོས་རྣམ་པར་འབྱེད་པའི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་
[045-347a4] དཔའི་ཆོས་རྒྱ་མཚོའི་ཚུལ་གྱི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་ཆོས་གངས་ཆེན་མཚོའི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་ཆོས་ཀྱི་རྒྱུད་ཀྱི་
[045-347a5] ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་ཆོས་ཀྱི་གཏེར་གྱི་ཡེ་ཤེས་ཀྱི་རྗེས་སུ་འབྲང་བ་དང། བྱང་ཆུབ་སེམས་དཔའི་ཆོས་ཀྱི་ལུགས་ཀྱི་ཡེ་ཤེས་ཀྱི་རྗེས་སུ་འབྲང་བ་ཇི་
[045-347a6] སྙེད་ཅིག་ཡོད་པ་དང། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བའི་ཡེ་ཤེས་ཀྱི་ཕ་རོལ་ཏུ་ཕྱིན་པ་དང་ལྡན་པའི་བྱང་ཆུབ་སེམས་དཔའི་སྤྱོད་པ་མཐའ་དང་དབུས་མེད་
[045-347a7] པའི་དམིགས་པ་ཅན་དེ་དག་ཐམས་ཅད་དེའི་བ་སྤུའི་སྒོ་ཐམས་ཅད་ཀྱི་བ་སྤུའི་སྒོ་རེ་རེ་ནས་མངོན་པར་འཐོན་ཏེ། སེམས་ཅན་གྱི་ལུས་ཀྱི་སྤྲིན་ཁ་དོག་སྣ་ཚོགས་ཅན་དུ་མངོན་པར་མཆེད་ཅིང་


[045-347b0] [347B] 
[045-347b1] །འདི་ལྟ་སྟེ། འོག་མིན་དང། ཤིན་ཏུ་མཐོང་བ་དང། གྱ་ནོམ་སྣང་བ་དང་མ་དྲོས་པ་དང། མི་ཆེ་བའི་གཙང་མའི་གནས་ཀྱི་ལྷ་ལྟ་བུའི་ལུས་ཀྱི་
[045-347b2] སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །དེ་བཞིན་དུ་འབྲས་བུ་ཆེ་བ་དང། བསོད་ནམས་འཕེལ་བ་དང། སྤྲིན་དང་བྲལ་བའི་ལྷ་ལྟ་བུའི་ལུས་ཀྱི་སྤྲིན་དུ་མངོན་
[045-347b3] པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ་།དགེ་རྒྱས་དང། ཚད་མེད་དགེ་བ་དང། དགེ་བ་ཆུང་བའི་ལྷ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་
[045-347b4] སུ་སྨིན་པར་བྱེད་པ་མཐོང་ངོ། །ཀུན་སྣང་དང་བ་དང། ཚད་མེད་སྣང་བ་དང། སྣང་བ་ཆུང་ངུའི་ལྷ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །
[045-347b5] ཚངས་ཆེན་དང། ཚངས་ལྷ་ཉེ་ཕན་དང། ཚངས་པ་ཀུན་རིས་ཀྱི་ལྷ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང། སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །དབང་སྒྱུར་གྱི་ལྷའི་
[045-347b6] རྒྱལ་པོ། ལྷ་མོའི་ཚོགས་དང། ལྷའི་བུ་དང་བཅས་པ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །ལྷའི་རྒྱལ་པོ་རབ་འཕྲུལ་དགའ། ལྷ་
[045-347b7] མོའི་ཚོགས་དང། ལྷའི་བུ་དང་བཅས་པ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །རབ་དགའ་ལྡན་གྱི་ལྷའི་རྒྱལ་པོ། ལྷ་མོའི་ཚོགས་དང་


[045-348a0] [348A] 
[045-348a1] ༄༅། །ལྷའི་བུ་དང་བཅས་པ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ་།རབ་མཚེ་མའི་ལྷའི་རྒྱལ་པོ། ལྷ་མོའི་ཚོགས་དང་
[045-348a2] ལྷའི་བུ་དང་བཅས་པ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །ལྷའི་རྒྱལ་པོ་བརྒྱ་བྱིན། ལྷ་མོའི་ཚོགས་དང། ལྷའི་བུ་དང་བཅས་པ་ལྟ་
[045-348a3] བུའི་ལུས་ཀྱི་སྤྲིན་དུ་མངོན་པར་འཐོན་ཅིང། སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །དྲི་ཟའི་རྒྱལ་པོ་གནས་སྲུང་པོ་དང། དྲི་ཟའི་བུ་དང། དྲི་ཟའི་བུ་མོ་ལྟ་བུའི་ལུས་ཀྱི་སྤྲིན་དུ་
[045-348a4] མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །གྲུལ་བུམ་གྱི་རྒྱལ་པོ་འཕགས་སྐྱེས་པོ་དང། གྲུལ་བུམ་གྱི་བུ་དང། གྲུལ་བུམ་གྱི་བུ་མོ་ལྟ་བུའི་ལུས་ཀྱི་སྤྲིན་དུ་
[045-348a5] མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །ཀླུའི་རྒྱལ་པོ་མིག་མི་བཟང་དང། ཀླུའི་བུ་དང། ཀླུའི་བུ་མོ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་
[045-348a6] ཡོངས་སུ་སྨིན་པར་བྱེད་པ་མཐོང་ངོ། །གནོད་སྦྱིན་གྱི་རྒྱལ་པོ་ཆེན་པོ་ངལ་བསོ་པོ་དང། གནོད་སྦྱིན་གྱི་བུ་དང། གནོད་སྦྱིན་གྱི་བུ་མོ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་
[045-348a7] སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །མིའམ་ཅིའི་རྒྱལ་པོ་སྡོང་པོ་དང། མི་འམ་ཅིའི་བུ་དང། མིའམ་ཅིའི་བུ་མོ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་


[045-348b0] [348B] 
[045-348b1] །ལྟོ་འཕྱེ་ཆེན་པོའི་དབང་པོ་བློ་གྲོས་བཟང་པོ་དང། ལྟོ་འཕྱེ་ཆེན་པོའི་བུ་དང། ལྟོ་འཕྱེ་ཆེན་པོའི་བུ་མོ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་
[045-348b2] ཡོངས་སུ་སྨིན་པར་བྱེད་པ་མཐོང་ངོ། །ནམ་མཁའ་ལྡིང་གི་དབང་པོ་ཤུགས་དྲག་སྟོབས་ཆེན་དང། ནམ་མཁའ་ལྡིང་གི་བུ་དང། ནམ་མཁའ་ལྡིང་གི་བུ་མོ་ལྟ་བུའི་ལུས་ཀྱི་སྤྲིན་དུ་མངོན་པར་
[045-348b3] འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །ལྷ་མ་ཡིན་གྱི་དབང་པོ་སྒྲ་གཅན་དང། ལྷ་མ་ཡིན་གྱི་བུ་དང། ལྷ་མ་ཡིན་གྱི་བུ་མོ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་
[045-348b4] སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །ཆོས་ཀྱི་རྒྱལ་པོ་གཤིན་རྗེ་དང། གཤིན་རྗེའི་བུ་དང། གཤིན་རྗེའི་བུ་མོ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་
[045-348b5] སྨིན་པར་བྱེད་པ་མཐོང་ངོ། །མིའི་དབང་པོ་དང། སྐྱེས་པ་དང་བུད་མེད་དང། ཁྱེའུ་དང། བུ་མོ་ཐམས་ཅད་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ།།
[045-348b6] དེ་བཞིན་དུ་འགྲོ་བའི་རྒྱུད་ཐམས་ཅད་དུ་གཏོགས་པའི་སེམས་ཅན་ཐམས་ཅད་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །ཉན་ཐོས་དང་
[045-348b7] རང་སངས་རྒྱས་དང། དྲང་སྲོང་ཐམས་ཅད་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །རླུང་དང། ཆུ་དང། མེའི་ཕུང་པོའི་ལྷ་ལྟ་བུའི་


[045-349a0] [349A] 
[045-349a1] ༄༅། །ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །རྒྱ་མཚོ་དང། ཆུ་ཀླུང་དང། རི་དང། ནགས་ཚལ་དང། ལོ་ཏོག་དང། སྨན་དང་
[045-349a2] ཤིང་དང། སའི་ལྷ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་པར་བྱེད་པ་མཐོང་ངོ། །བཟའ་ཤིང་གི་ར་བ་དང། གྲོང་ཁྱེར་དང། སྙིང་པོ་བྱང་ཆུབ་དང། ཉིན་
[045-349a3] བར་དང། མཚན་མོ་དང། ནམ་མཁའ་དང། ཕྱོགས་དང། རྐང་གིས་འགྲོ་དང། ལུས་ཀྱི་རིས་སུ་གཏོགས་པའི་ལྷ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་སེམས་ཅན་ཡོངས་སུ་སྨིན་
[045-349a4] པར་བྱེད་པ་མཐོང་བ་ནས། དེ་བཞིན་དུ་ལག་ན་རྡོ་རྗེ་ལྟ་བུའི་ལུས་ཀྱི་སྤྲིན་དུ་མངོན་པར་འཐོན་ཅིང་ཕྱོགས་བཅུ་རྒྱས་པར་བཀང་སྟེ། ཆོས་ཀྱི་དབྱིངས་ཀྱི་ཚུལ་འབྱམས་ཀླས་པ་ཐམས་
[045-349a5] ཅད་དུ་སེམས་ཅན་ཐམས་ཅད་ལ་མངོན་པར་གནས་ཤིང་སེམས་ཅན་ཡོངས་སུ་སྨིན་པར་བྱེད་པའི་བར་དུ་མཐོང་སྟེ། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་
[045-349a6] བའི་སེམས་ཐོག་མ་བསྐྱེད་པའི་ཚོགས་ལ་སོགས་པ། སྔོན་གྱི་ཚེ་རབས་ལ་ཡོངས་སུ་བསྒྲུབས་པའི་དགེ་བའི་སེམས་གཅིག་ནས་གཅིག་ཏུ་བརྒྱུད་དེ་རྒྱུན་མ་ཆད་པའི་ཚུལ་ཇི་སྙེད་པ་དང་
[045-349a7] བྱང་ཆུབ་ཏུ་སེམས་བསྐྱེད་པའི་བསྔགས་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། ཤི་འཕོ་དང། སྐྱེ་བ་ཡོངས་སུ་བཟུང་བ་གཅིག་ནས་གཅིག་ཏུ་བརྒྱུད་ཅིང་འདབ་


[045-349b0] [349B] 
[045-349b1] ལུས་ཡོངས་སུ་བཟུང་བ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། མིང་གི་འཁོར་ལོ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། དགེ་བའི་བཤེས་གཉེན་
[045-349b2] གྱི་གན་དུ་འགྲོ་བ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། སངས་རྒྱས་བྱུང་སྟེ་བསྙེན་བཀུར་བ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། ཆོས་ཀྱི་ཚིག་
[045-349b3] དང༑ ཡི་གེ་བླངས་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། བྱང་ཆུབ་སེམས་དཔའི་ལམ་གྱི་ནན་ཏན་གྱི་སེམས་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་
[045-349b4] དང༑ ཏིང་ངེ་འཛིན་རབ་ཏུ་ཐོབ་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། ཏིང་འཛིན་ཐོབ་པས་སངས་རྒྱས་མཐོང་བ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། ཞིང་
[045-349b5] མཐོང་བའི་མིག་གིས་རྒྱས་པར་བཀང་བ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། བསྐལ་པ་གཅིག་ནས་གཅིག་ཏུ་བརྒྱུད་པའི་ཡེ་ཤེས་ཀྱི་འཁོར་ལོ་འདབ་ཆགས་པ་དང་
[045-349b6] ཆོས་ཀྱི་དབྱིངས་ཁོང་དུ་ཆུད་པའི་ཡེ་ཤེས་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། སེམས་ཅན་གྱི་ཁམས་ལ་རྣམ་པར་ལྟ་བ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་
[045-349b7] པ་དང། ཆོས་ཀྱི་དབྱིངས་ཀྱི་ཚུལ་རྒྱ་མཚོར་གཏོགས་པའི་སེམས་ཅན་ཕ་རོལ་གྱི་ཤི་འཕོ་དང་སྐྱེ་བ་ཤེས་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། ལྷའི་རྣ་བ་


[045-350a0] [350A] 
[045-350a1] ༄༅། །ཡོངས་སུ་དག་པ་རྟོགས་པར་བྱེད་པའི་ཤེས་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། སེམས་ཅན་གྱི་ཁམས་ཐམས་ཅད་ཀྱི་སེམས་ལ་རྣམ་
[045-350a2] པར་ལྟ་ཞིང་དབྱིངས་ལ་འཇུགས་པའི་སྒོ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། ཐོག་མ་ལྷའི་མིག་ལ་ཞུགས་པའི་སྒོ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་
[045-350a3] དང། ཐོག་མ་ལྷའི་རྣ་བ་རྣམ་པར་དམིགས་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། ཐོག་མ་སེམས་ཅན་ཕ་རོལ་གྱི་སེམས་ཤེས་པ་གཅིག་ནས་གཅིག་ཏུ་བརྒྱུད་ཅིང་
[045-350a4] འདབ་ཆགས་པ་དང། ཐོག་མ་བདག་དང་སེམས་ཅན་ཕ་རོལ་གྱི་སྔོན་གྱི་གནས་རྗེས་སུ་དྲན་པ་ཤེས་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། ཐོག་མ་དངོས་པོ་མེད་
[045-350a5] པ་ལ་རབ་ཏུ་གནས་ཏེ། མངོན་པར་འདུ་བྱ་བ་མེད་པའི་རྫུ་འཕྲུལ་ཐོབ་པའི་རྐྱེན་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང་རྫུ་འཕྲུལ་ཆེན་པོའི་རྣམ་པར་གནོན་པས་ཕྱོགས་
[045-350a6] རྒྱས་པར་འགེངས་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། བྱང་ཆུབ་སེམས་དཔའི་རྣམ་པར་ཐར་པ་ཐོབ་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང་
[045-350a7] བྱང་ཆུབ་སེམས་དཔའི་རྣམ་པར་ཐར་པ་རྒྱ་མཚོ་ཚུལ་བསམ་གྱིས་མི་ཁྱབ་པ་ལ་འཇུག་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། བྱང་ཆུབ་སེམས་དཔའི་ཏིང་ངེ་འཛིན་


[045-350b0] [350B] 
[045-350b1] ཆགས་པ་དང། བྱང་ཆུབ་སེམས་དཔའི་རྣམ་པར་གནོན་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། བྱང་
[045-350b2] ཆུབ་སེམས་དཔའི་ཡོངས་སུ་གནོན་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་དང། བྱང་ཆུབ་སེམས་དཔའི་མིང་དུ་བྱ་བ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་
[045-350b3] དང། བྱང་ཆུབ་སེམས་དཔའི་ལམ་ལ་འཇུག་པ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་ནས། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བའི་བྱང་
[045-350b4] ཆུབ་སེམས་དཔའི་ཡེ་ཤེས་ཤིན་ཏུ་ཕྲ་བ་གཅིག་ནས་གཅིག་ཏུ་བརྒྱུད་ཅིང་འདབ་ཆགས་པ་ཇི་སྙེད་པ་དེ་དག་ཐམས་ཅད་དེའི་བ་སྤུའི་སྒོ་ཐམས་ཅད་ནས་སྤྲུལ་པའི་ལུས་ཀྱི་སྤྲིན་དུ་
[045-350b5] མངོན་པར་འཐོན་ཏེ། སེམས་ཅན་རྣམས་ལ་ཆོས་འཆད་པ་དང། ཡང་དག་པར་སྟོན་པ་དང། གསལ་བར་བྱེད་པ་དང། ཡོངས་སུ་སྟོན་པ་དང། རྗེས་སུ་བརྗོད་པ་དང། རབ་ཏུ་འབྱེད་
[045-350b6] པ་དང། ཤིན་ཏུ་རྒྱ་ཆེར་བྱེད་པ་དང། འགྲང་བ་དང། ངེས་པར་སྟོན་པ་དང། རྣམ་པར་རིག་པར་བྱེད་པ་དང། ཉེ་བར་བསྒྲུབ་པ་མཐོང་སྟེ། ལ་ལ་ལ་ནི་རླུང་གི་དཀྱིལ་འཁོར་ཤིན་ཏུ་
[045-350b7] འཁྲུགས་པའི་སྒྲ་སྐད་ཀྱིས་ཆོས་སྟོན་པ་མཐོང་ངོ། །ལ་ལ་ལ་ནི་ཆུའི་ཕུང་པོ་རབ་ཏུ་རློབ་པའི་སྒྲ་སྐད་ཀྱིས། ལ་ལ་ལ་ནི་མེའི་མེ་ལྕེ་ཤིན་ཏུ་རློབ་པའི་སྒྲ་སྐད་ཀྱིས། ལ་ལ་ལ་ནི་རྒྱ་


[045-351a0] [351A] 
[045-351a1] ༄༅། །མཚོའི་འབྲུག་གི་སྒྲ་སྐད་ཀྱིས། ལ་ལ་ལ་ནི་ས་ཡོངས་སུ་གཡོས་པའི་སྒྲ་སྐད་ཀྱིས། ལ་ལ་ལ་ནི་རི་ཆེན་པོ་ཕན་ཚུན་ཐུག་ཅིང་འཐབ་པའི་སྒྲ་སྐད་ཀྱིས་
[045-351a2] ལ་ལ་ལ་ནི་ལྷའི་གྲོང་ཁྱེར་གཡོས་པའི་ང་རོ་སྙན་པའི་སྒྲ་སྐད་ཀྱིས། ལ་ལ་ལ་ནི་ལྷའི་གཞལ་མེད་ཁང་ཐུག་ཅིང་འཁྲོལ་བའི་སྒྲ་སྐད་ཀྱིས་ཆོས་སྟོན་པ་མཐོང་ངོ། །ལ་ལ་ལ་ནི་ལྷའི་
[045-351a3] དབང་པོའི་སྐད་ཀྱིས། ལ་ལ་ལ་ནི་ཀླུའི་དབང་པོའི་སྐད་ཀྱིས། ལ་ལ་ལ་ནི་གནོད་སྦྱིན་གྱི་དབང་པོའི་སྐད་ཀྱིས། ལ་ལ་ལ་ནི་དྲི་ཟའི་དབང་པོའི་སྐད་ཀྱིས། ལ་ལ་ལ་ནི་ལྷ་མ་ཡིན་གྱི་
[045-351a4] དབང་པོའི་སྐད་ཀྱིས། ལ་ལ་ལ་ནི་ནམ་མཁའ་ལྡིང་གི་དབང་པོའི་སྐད་ཀྱིས། ལ་ལ་ལ་ནི་མིའམ་ཅིའི་དབང་པོའི་སྐད་ཀྱིས། ལ་ལ་ལ་ནི་ལྟོ་འཕྱེ་ཆེན་པོའི་དབང་པོའི་སྐད་ཀྱིས། ལ་ལ་
[045-351a5] ལ་ནི་མིའི་དབང་པོའི་སྐད་ཀྱིས། ལ་ལ་ལ་ནི་ཚངས་པའི་དབང་པོའི་སྐད་ཀྱིས། ལ་ལ་ལ་ནི་ལྷ་མོའི་གླུ་དབྱངས་ཀྱིས། ལ་ལ་ལ་ནི་ལྷ་རྫས་ཀྱི་རོལ་མོ་ལེགས་པར་བླངས་པའི་དབྱངས་
[045-351a6] ཀྱིས༑ ལ་ལ་ལ་ནི་ནོར་བུ་རིན་པོ་ཆེའི་སྒྲ་དབྱངས་ཀྱིས། ལ་ལ་ལ་ནི་སེམས་ཅན་གྱི་རིས་ཐམས་ཅད་ཀྱི་སྐད་སྣ་ཚོགས་ཀྱིས། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་
[045-351a7] པར་སྣང་བའི་རྣམ་པར་ཐར་པའི་ཡུལ། སེམས་ཅན་རྣམས་ལ་རབ་ཏུ་བརྗོད་པ་མཐོང་ངོ། །དེ་བཞིན་དུ་བྱང་ཆུབ་སེམས་དཔའི་ལུས་ཀྱི་སྤྲིན་གྱིས་བྱང་ཆུབ་སེམས་དཔའི་སྒྲ་སྐད་


[045-351b0] [351B] 
[045-351b1] དེ་བཞིན་གཤེགས་པའི་སྤྲུལ་པའི་སྐུའི་སྤྲིན་གྱིས་དེ་བཞིན་གཤེགས་པ་གསུང་རྣམ་པ་ཐ་དད་པའི་དབྱངས་ཀྱི་ཡན་ལག་གི་ཚུལ་གྱིས། མཚན་མོའི་ལྷ་མོ་རབ་ཏུ་དགའ་
[045-351b2] བའི་མིག་འགྲོ་བར་རྣམ་པར་སྣང་བའི་རྣམ་པར་ཐར་པའི་ཡུལ་ཐོག་མ་སེམས་བསྐྱེད་པ་དང་བཅས་པ་ཡོངས་སུ་བྱུང་སྟེ། གྲུབ་ཅིང་ཡང་དག་པར་འདུས་པ་དང་བཅས། རྣམ་པར་ཐར་
[045-351b3] བའི་རྣམ་པར་རྩེ་བ་དང་བཅས་པ། སེམས་ཅན་ཐམས་ཅད་ལ་རྣམ་པར་དམིགས་པར་བྱེད་པ་མཐོང་ངོ། །དེའི་སྤྲུལ་པའི་གཟུགས་ཀྱི་སྤྲིན་རེ་རེས་ཀྱང། སེམས་ཀྱི་སྐད་ཅིག་རེ་རེ་ལ་
[045-351b4] ཕྱོགས་བཅུའི་འཇིག་རྟེན་གྱི་ཁམས་ཀྱི་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་པ་རྣམ་པར་སྦྱོང་བ་མཐོང་ངོ་།སེམས་ཅན་རྒྱ་མཚོ་མཐའ་ཡས་པ་དག་ཀྱང་ངན་སོང་
[045-351b5] གི་སྡུག་བསྔལ་ཐམས་ཅད་ལས་རྣམ་པར་འགྲེལ་བ་མཐོང་ངོ། །སེམས་ཅན་གྱི་ཁམས་མཐའ་དང་དབུས་མེད་པ་དག་ཀྱང་མིའི་ཕུན་སུམ་ཚོགས་པ་ལ་རབ་ཏུ་འགོད་པ་མཐོང་ངོ། །སེམས་
[045-351b6] ཅན་རྒྱ་མཚོ་མཐའ་དང་དབུས་མེད་པ་དག་ཀྱང་འཁོར་བ་རྒྱ་མཚོ་ལས་གྱེན་དུ་བསྐྱོད་པ་མཐོང་ངོ། །སེམས་ཅན་རྒྱ་མཚོ་མཐའ་དང་དབུས་མེད་པ་དག་ཀྱང་ཉན་ཐོས་དང། རང་སངས་
[045-351b7] རྒྱས་ཀྱི་ས་ལ་རབ་ཏུ་འགོད་པ་མཐོང་ངོ། །སེམས་ཀྱི་སྐད་ཅིག་རེ་རེ་ལ་སེམས་ཅན་རྒྱ་མཚོ་མཐའ་དང་དབུས་མེད་པ་དག་ཀྱང་སྟོབས་བཅུའི་ཡེ་ཤེས་ཀྱི་སར་འཛུད་པ་ཚོང་དཔོན་གྱི་བུ་


[045-352a0] [352A] 
[045-352a1] ༄༅། །ནོར་བུ་བཟང་གིས་མཐོང་ངོ། །ཐོས་སོ། །རྣམ་པར་དཔྱད་དོ། །ཞུགས་སོ། །ཁོང་དུ་ཆུད་དོ། །ངེས་པར་རྟོགས་སོ། །རྗེས་སུ་ཤེས་སོ། །རྗེས་སུ་འབྲངས་
[045-352a2] སོ༑ ༑རྗེས་སུ་ཞུགས་སོ། །མཉམ་པ་ཉིད་དུ་བྱིན་གྱིས་བརླབས་ཏེ། དེ་ནི་མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བའི་བྱང་ཆུབ་སེམས་དཔའི་རྣམ་པར་
[045-352a3] ཐར་པ་ཀུན་ཏུ་བཟང་པོའི་དགའ་བ་ཤིན་ཏུ་ཡངས་པའི་རྒྱལ་མཚན་བསམ་གྱིས་མི་ཁྱབ་པའི་རྣམ་པར་འཕྲུལ་པ་དང། ཁྱུ་མཆོག་གི་མཐུ་ཕྱུང་བའི་བྱིན་དང། སྔོན་བསྐལ་པ་
[045-352a4] མཉམ་པར་སྤྱད་པ་དང། དེ་བཞིན་གཤེགས་པའི་བྱིན་གྱི་རླབས་ཀྱིས་བྱིན་དུ་བརླབས་པ་དང། དགེ་བའི་རྩ་བ་རྣམ་པར་སྨིན་པ་བསམ་གྱིས་མི་ཁྱབ་པ་དང། བྱང་ཆུབ་སེམས་
[045-352a5] དཔའི་སྤྱོད་པ་ཀུན་ཏུ་བཟང་པོའི་སྣོད་དུ་གྱུར་པའི་ཕྱིར་རོ། །དེ་ནས་ཚོང་དཔོན་གྱི་བུ་ནོར་བཟང་བྱང་ཆུབ་སེམས་དཔའི་དགའ་བའི་ཤུགས་དྲག་པོ་གངས་ཆེན་མཚོ་སྣང་བ་ཆེན་པོ་
[045-352a6] རབ་ཏུ་ཐོབ་པ། ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པ་དེས། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བའི་མདུན་
[045-352a7] དུ་འདུག་སྟེ་ཐལ་མོ་སྦྱར་ནས། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བ་ལ་ཚུལ་དང་འདྲ་བའི་ཚིགས་སུ་བཅད་པ་འདི་དག་གིས་མངོན་པར་བསྟོད་


[045-352b0] [352B] 
[045-352b1] ༑རྒྱལ་བའི་ཆོས་རྣམས་ཤིན་ཏུ་ཟབ། །དེ་ལ་ཁྱོད་ཀྱིས་བསྐལ་པ་ཚད་མེད་བསླབས། །བསམ་པ་ཇི་བཞིན་གཟུགས་རྣམས་ཀྱིས་།འགྲོ་བ་ཀུན་ཀྱང་འཇིག་རྟེན་རིམ་པས་བསྟན།།
[045-352b2] བདག་མེད་མགོན་མེད་ལོག་པ་ཡི། །འདུ་ཤེས་རྟག་ཏུ་འཁྲུལ་པ་མཁྱེན་གྱུར་ནས། །རྫུ་འཕྲུལ་རྣམ་པ་དུ་མ་ཡིས། །ལུས་དང་དབང་ཕྱུག་སྟོན་མཛད་འགྲོ་བ་འདུལ། །ཤིན་ཏུ་རིམས་བྲལ་
[045-352b3] རབ་ཏུ་ཞི། །ཆོས་སྐུ་གཉིས་མེད་རྣམ་པར་དག་པ་མངའ། །འགྲོ་བ་མ་ལུས་གཉིས་གནས་པ། །སྤྲུལ་པའི་སྤྲིན་སྒྲ་འབྲུག་གིས་རྣམ་པར་འདུལ། །ཕུང་པོ་ཁམས་དང་སྐྱེ་མཆེད་ལ། །ཁྱོད་ནི་
[045-352b4] ནམ་ཡང་མི་གནས་མི་རྟེན་ཏེ། །ཡན་ལག་ཀུན་རྒྱས་གཟུགས་མཆོག་དང་།དབང་ཕྱུག་ཡོངས་སུ་བསྒྲགས་པས་འགྲོ་བ་འདུལ། །ཕྱི་དང་ནང་ལས་རྣམ་པར་གྲོལ། །གཉིས་ལས་བྱུང་བའི་
[045-352b5] མཚོ་ལས་འཕགས་གྱུར་ཀྱང། འཁོར་བའི་རྒྱ་མཚོ་མཐའ་ཡས་པའི་།གཟུགས་བརྙན་འགྲོ་བའི་རྒྱུད་དུ་རབ་ཏུ་སྟོན། །ཁྱོད་ལ་གཡོ་བ་མི་མངའ་སྟེ། །ནམ་ཡང་རློམ་སེམས་གཡོ་བའི་
[045-352b6] སྤྲོས་མི་མངའ། །འཇིག་རྟེན་སྤྲོས་མོས་བྱིས་པ་རྣམས། །ཆོས་ཀྱི་རང་བཞིན་བསྟན་ཅིང་འདུལ་བ་མཛད། །ཏིང་འཛིན་རྒྱ་མཚོ་ཀུན་སྤྱོད་པས། །བསྐལ་པ་མང་པོར་རྩེ་གཅིག་ཐུབ་བཞུགས་ཀྱང།།
[045-352b7] ཕྱོགས་བཅུའི་བདེ་གཤེགས་མཆོད་དོན་དུ། །སྤུ་རྣམས་རྩེ་ལས་སྤྲུལ་པའི་སྤྲིན་ཀྱང་འགྱེད། །སངས་རྒྱས་སྟོབས་ལ་འཇུག་པའི་ཚུལ་།སྐད་ཅིག་རེ་རེར་མཐའ་ཡས་ཐུགས་སུ་ཆུད། །སེམས་


[045-353a0] [353A] 
[045-353a1] ༄༅། །ཅན་བསྡུ་བའི་སྦྱོར་བ་རྣམས། །སོ་སོའི་རྐྱེན་བཞིན་གོ་བར་བགྱི་བས་བསྟན། །ཁྱོད་ཀྱིས་སྲིད་པའི་རྒྱ་མཚོ་དག་ལས་ཀྱི་རྣམ་བྲིས་སྣ་ཚོགས་གཟུགས་
[045-353a2] གཟིགས་ཤིང། །ཆོས་ཀྱི་སྒྲིབ་པ་མེད་པའི་ལམ་བསྟན་ཏེ། །སེམས་ཅན་ཀུན་ཀྱང་རྣམ་པར་སྦྱོང་བ་མཛད། །ཁྱོད་སྐུ་མཚན་བྲིས་རྣམ་དག་ཀྱང། །ཀུན་ཏུ་བཟང་པོའི་སྤྱོད་པ་དམ་པ་
[045-353a3] ཡིས༑ ༑སེམས་ཅན་བསམ་པའི་དབང་ཚུལ་དུ། །ཁྱོད་ནི་ལྷ་མོའི་སྐུ་གཟུགས་སྟོན། །དེ་ནས་ཚོང་དཔོན་གྱི་བུ་ནོར་བཟང་གིས། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་
[045-353a4] སྣང་བ་ལ་ཚུལ་དང་འདྲ་བའི་ཚིགས་སུ་བཅད་པ་དེ་དག་གིས་མངོན་པར་བསྟོད་དེ་འདི་སྐད་ཅེས་སྨྲས་སོ། །ལྷ་མོ་ཁྱོད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཞུགས་ནས་
[045-353a5] ཇི་སྲིད་ཅིག་ལགས། ལྷ་མོ་ཁྱོད་ཀྱིས་བྱང་ཆུབ་སེམས་དཔའི་རྣམ་པར་ཐར་པ་ཀུན་ཏུ་བཟང་པོའི་དགའ་བ་ཤིན་ཏུ་ཡངས་ཤིང་དྲི་མ་མེད་པའི་ཤུགས་ཀྱི་རྒྱལ་མཚན་འདི་ཐོབ་ནས་
[045-353a6] ནི༑ ཇི་སྲིད་ཅིག་ལགས། དེ་ནས་མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བས། ཚོང་དཔོན་གྱི་བུ་ནོར་བཟང་ལ་ཚིགས་སུ་བཅད་དེ་སྨྲས་པ། དྲན་པ་བསྐལ་
[045-353a7] པ་མང་འདས་པ། །ཞིང་གི་རྡུལ་སྙེད་དེ་ཡི་སྔ་རོལ་ན། །ཞིང་ནི་རིན་ཆེན་མདོག་བདེ་བྱུང། །དེ་ཡི་བསྐལ་པ་ཞི་བའི་དབྱངས་ཞེས་བྱ། །གླིང་བཞི་བྱེ་བ་ཁྲག་ཁྲིག་སྟེ། །བརྒྱ་སྟོང་ཕྲག་


[045-353b0] [353B] 
[045-353b1] །ཚད་མེད་རིན་ཆེན་རི་བོ་འདྲ། །གླིང་བཞིའི་བར་མ་བཟང་པོ་རྣམ་པར་བཀྲམ། །རྒྱལ་པོའི་ཕོ་བྲང་བྱེ་བ་བརྒྱ། །སྟོང་ཕྲག་བཅུ་རྣམས་ཡོངས་སུ་ཚང་བ་སྟེ། །
[045-353b2] རྒྱལ་པོའི་ཕོ་བྲང་མདངས་དགའ་བ། །དབུས་ན་གནས་པ་སྤོས་ཀྱི་རྒྱལ་མཚན་འོད། །དེར་ནི་ཕྱོགས་ཀྱི་དབང་པོ་ས་ཡི་བདག་འཁོར་ལོས་བསྒྱུར་བ་མངོན་པར་གཟུགས་བཟང་བྱུང། །
[045-353b3] མཚན་རབ་སུམ་ཅུ་གཉིས་དང་ལྡན། །དེ་ཡི་ལུས་ཀྱང་དཔེ་བྱད་བཟང་པོས་བརྒྱན། །པདྨོའི་སྦུབས་ནས་རྫུས་ཏེ་བྱུང། །གསེར་གྱི་མདོག་བཟང་འོད་འབྱུང་ལུས་དང་ལྡན། །འཛམ་བུའི་
[045-353b4] རྒྱལ་མཚན་ཐམས་ཅད་དུ། །མཁའ་ལས་འགྲོ་ཞིང་འོད་ཀྱིས་དེ་འགེངས་སོ། །དེ་ཡི་བུ་ནི་སྟོང་ཚང་སྟེ། །ཀུན་ཀྱང་ཡན་ལག་དམ་པའི་གཟུགས་དང་ལྡན། །བློན་པོ་མཁས་ཤིང་གསལ་
[045-353b5] བ་དང། །མཛངས་ཤིང་ཡིད་གཞུངས་བྱེ་བ་ཤིན་ཏུ་མང། །བཙུན་མོ་བྱེ་བ་ཕྲག་བཅུ་ཚང། །ལྷ་མོ་ཇི་བཞིན་དགའ་བའི་ཚུལ་ལ་མཁས། །དེ་དག་ཕན་སེམས་བདེ་སེམས་ཀྱིས། །རྒྱལ་
[045-353b6] པོ་དེ་ལ་ཉེ་བའི་ཡིད་དུ་གནས། །རྒྱལ་པོ་དེ་ནི་ས་ཆེན་དེ། །རི་དང་ཁོར་ཡུག་ཀུན་གྱི་མཐས་ཀླས་པའི། །གླིང་བཞི་ཕུན་སུམ་ཚོགས་པ་དག་ཀུན་ཀྱང་ཆོས་ཀྱི་སྟོབས་ཀྱིས་གནས་པར་
[045-353b7] བྱེད༑ ༑ཁོ་མོ་འཁོར་ལོས་བསྒྱུར་བ་ཡི། །བཙུན་མོ་ཚངས་པའི་སྒྲ་སྐད་རིན་ཆེན་ལུས། །གསེར་གྱི་མདོག་འཆང་དྲི་མེད་འོད། །དཔག་ཚད་སྟོང་དུ་འོད་ཀྱིས་རྒྱས་པར་འགེངས། །ཉི་


[045-354a0] [354A] 
[045-354a1] ༄༅། །མ་ནུབ་པར་གྱུར་ནས་ཀྱང། །རྒྱལ་པོ་སྲས་དང་འཁོར་བཅས་གཟིམས་གྱུར་ནས། །རོལ་མོའི་དབྱངས་ཀྱང་ཞིར་གྱུར་ཏེ། །ཁོ་མོ་མལ་ན་བདེ་བར་ཉལ་ཉལ་ན།།
[045-354a2] ནམ་གྱི་ཕྱེད་ཙམ་གུང་ཞིག་ལ། །སངས་རྒྱས་དཔལ་གྱི་རྒྱ་མཚོ་བྱུང་བར་གྱུར། །དེ་ཚེ་རྒྱལ་བས་རྣམ་འཕྲུལ་བ། །ཕྱོགས་བཅུ་རྒྱས་པར་བཀང་སྟེ་བསྟན་པ་མཛད། །རྒྱལ་བའི་འོད་
[045-354a3] ཟེར་རྒྱ་མཚོ་དེས། །ཞིང་གི་རྡུལ་སྙེད་འཇིག་རྟེན་ཁྱབ་པར་གྱུར་།རྣམ་འཕྲུལ་སྐུ་རྣམས་སྣ་ཚོགས་ཀྱིས། །ཕྱོགས་བཅུ་ཐམས་ཅད་མ་ལུས་རྒྱས་པར་བཀང། །ས་རྣམས་རི་དང་
[045-354a4] བཅས་པར་གཡོས། །རྒྱལ་བ་བྱུང་ཞེས་སྒྲ་ཡང་ཡོངས་སུ་བརྗོད་།ལྷ་དང་ལྷ་མིན་མི་དང་ཀླུ། །ཀུན་ཀྱང་རྒྱལ་བ་བྱུང་བས་རབ་ཏུ་དགའ། །སངས་རྒྱས་བ་སྤུའི་སྒོ་ཀུན་ནས། །སྤྲུལ་
[045-354a5] པའི་རྒྱ་མཚོ་མང་པོ་མངོན་པར་བྱུང། །དེས་ནི་ཕྱོགས་བཅུ་རྒྱས་བཀང་ནས། །འཇིག་རྟེན་བསམ་པ་བཞིན་དུ་ཆོས་ཀྱང་བསྟན། །རྣམ་འཕྲུལ་མཐའ་ཡས་དེ་དག་ཀྱང། །རྒྱལ་བས་
[045-354a6] ཐམས་ཅད་བདག་གི་རྨི་ལམ་བསྟན། །ཟབ་མོའི་འབྲུག་སྒྲ་ཐོས་གྱུར་ནས། །ཁོང་དུ་ཆུད་པས་ཁོ་མོ་དགའ་ཡིད་གྱུར། །མཚན་མོའི་ལྷ་མོ་སྟོང་སྙེད་ཀྱང། །ཁོ་མོའི་སྟེང་གི་བར་སྣང་
[045-354a7] མཁར་གནས་ཤིང། །རྒྱལ་བའི་ལེགས་པ་བརྗོད་བྱས་ནས། །ཁོ་མོ་སད་པར་སྨྲ་ཞིང་བརྗོད། །ལྷ་ཡི་བློ་གྲོས་བཙུན་མོ་ལོངས། །ཁྱོད་ཀྱི་རྒྱལ་པོའི་ཁམས་སུ་རྒྱལ་བ་སྐྱེས། །


[045-354b0] [354B] 
[045-354b1] །དེ་འདྲའི་ཕུན་སུམ་ཚོགས་པ་རྣམ་དག་དཀོན། །ཁོ་མོ་དགར་གྱུར་སད་པར་གྱུར། །འོད་གསལ་དྲི་མེད་རྣམ་དག་མཐོང། །འོད་བཟང་དེ་ནི་ག་ལས་བལྟ་
[045-354b2] བལྟ་ན༑ ༑བྱང་ཆུབ་ཤིང་རྒྱལ་དྲུང་གི་རྒྱལ་བ་མཐོང། །མཚན་ཉིད་སུམ་ཅུ་གཉིས་ཀྱིས་བརྒྱན། །བ་སྤུ་ཀུན་ནས་འོད་ཟེར་རྒྱ་མཚོ་བཀྱེ། །རི་རབ་ཇི་བཞིན་མངོན་པར་འཕགས། །རྒྱལ་
[045-354b3] བ་གཡས་གཡོས་ཀུན་ཏུའང་དེ་བཞིན་ནོ། །མཐོང་ནས་ཁོ་མོ་རབ་དགའ་སྟེ། །དེ་འདྲར་འགྱུར་བར་སེམས་ཀྱང་ཡོངས་སུ་བསྐྱེད། །སངས་རྒྱས་རྣམ་འཕྲུལ་ཡང་མཐོང་ནས། །ཁོ་མོས་སྨོན་ལམ་
[045-354b4] ཤིན་ཏུ་རྒྱ་ཆེན་བཏབ། །ཁོ་མོས་རྒྱལ་པོ་བཞེས་སུ་གསོལ། །དེ་ཡི་འཁོར་དང་བུད་མེད་ཚོགས་ཀྱང་བསླང། །སངས་རྒྱས་འོད་ཡངས་མཐོང་གྱུར་ནས། །ཀུན་ཀྱང་བདེ་བའི་ལུས་སུ་གྱུར། །རྒྱལ་པོ་དེ་
[045-354b5] དང་ལྷན་ཅིག་ཏུ། །བཞོན་པ་བྱེ་བ་སྲོག་ཆགས་ཁྲག་ཁྲིག་གིས་།ཡོངས་སུ་བསྐོར་ཏེ་དཔུང་བཅས་པ། །རྒྱལ་བའི་སྤྱན་སྔར་ཀུན་ཀྱང་དོང། །ལོ་གྲངས་སྟོང་ཕྲག་ཉི་ཤུར་ཡང། །ཁོ་མོས་རྒྱལ་
[045-354b6] བ་དེ་ལ་མཆོད་བཀུར་བྱས། །རིན་ཆེན་བདུན་ཡང་ཡོན་དུ་ཕུལ། །རྒྱ་མཚོ་ཡོངས་དང་བཅས་པའི་ས་ཡང་གསོལ། །མདོ་སྡེ་རྒྱ་མཚོ་ཡོན་ཏན་སྤྲིན། །སྨོན་ལམ་མཚོ་ལས་ཡོངས་སུ་བྱུང་
[045-354b7] བའི་རྒྱན། །ཀུན་ཀྱང་དེ་བཞིན་གཤེགས་ལས་བྱུང། །བསམ་པ་ཇི་བཞིན་འགྲོ་བར་དེ་བཞིན་བསྟན། །མཚན་མོའི་ལྷ་མོ་ཇི་སྙེད་ཅིག་།དེ་ཚེ་སྙིང་བརྩེར་ཁོ་མོ་ཕན་བསྟན་པ། །དེ་འདྲར་གྱུར་


[045-355a0] [355A] 
[045-355a1] ༄༅། །ཏེ་མྱོས་གསལ་ཞེས། །ཁོ་མོ་མོས་པ་ཡོངས་སུ་སྐྱེས་པར་གྱུར། །ཁོ་མོའི་སྨོན་ལམ་དེ་འདྲའི་སེམས། །ཐོག་མ་བྱང་ཆུབ་མཆོག་ཏུ་སྐྱེས་པར་གྱུར། །འཁོར་བའི་
[045-355a2] རྒྱ་མཚོ་གནས་པའི་ཚེ། །སྲིད་པའི་རྒྱ་མཚོས་དེ་ནི་ཞིག་མ་གྱུར། །སངས་རྒྱས་བྱེ་བ་ཁྲག་ཁྲིག་ལ། །ཁོ་མོས་དད་པ་བསྐྱེད་དེ་མཆོད་པ་བྱས། །འཁོར་བའི་ལྷ་དང་མི་དབུས་སུ། །ཡུལ་གྱི་དགའ་
[045-355a3] དང་བདེ་ལ་མངོན་པར་སྨོན། །རྒྱལ་བའི་དང་པོ་དཔལ་གྱི་མཚོ་།དེ་ཡི་འོག་མ་ཡོན་ཏན་སྒྲོན་མ་སྟེ། །རྒྱལ་བ་གསུམ་པ་རིན་ཆེན་དཔལ། །སངས་རྒྱས་བཞི་པ་ནམ་མཁའི་ཤེས་རབ་
[045-355a4] བོ༑ ༑རྒྱལ་བ་ལྔ་པ་མེ་ཏོག་མཆོག་རྒྱལ་བ་དྲུག་པ་ཆགས་མེད་ཟླ་བའི་བློ། །རྒྱལ་བ་བདུན་པ་འོད་རྒྱལ་ཆོས་ཀྱི་ཟླ། །བརྒྱད་པ་ཡེ་ཤེས་དཀྱིལ་འཁོར་སྣང་བའོ། །རིན་ཆེན་འོད་འཕྲོ་རི་
[045-355a5] སྒྲོན་ཏེ། །རྒྱལ་བ་དགུ་པ་དེ་ཚེ་བྱུང་བར་གྱུར། །བཅུ་པ་དུས་གསུམ་འོད་དབྱངས་ཏེ། །དེ་དག་ཁོ་མོས་དད་པས་མཆོད། །བཅུ་པོ་དེ་ལ་སོགས་པ་དག་མི་ཡི་དབང་པོ་དམ་པ་ཀུན་
[045-355a6] མཆོད་དེ། །ཚུལ་གྱི་རྒྱ་མཚོ་འདིར་ཞུགས་པའི། །མིག་ནི་དེ་སྲིད་ཡུན་གྱིས་ཐོབ་མ་གྱུར། །དེ་འོག་ཞིང་གི་མཚམས་སྦྱོར་བ། །རིན་ཆེན་ཐམས་ཅད་འོད་ཅེས་བྱ་བ་བྱུང། །བསྐལ་པ་ལྷ་
[045-355a7] ཡི་དཔལ་ཞེས་བྱ། །སངས་རྒྱས་ལྔ་བརྒྱ་དེ་ལ་བྱུང་བར་གྱུར་།ཐོག་མ་ཟླ་བའི་དཀྱིལ་འཁོར་བྱུང། །གཉིས་པ་ཉི་མའི་སྒྲོན་མ་མངོན་པར་སྐྱེས། །སྣང་བའི་རྒྱལ་མཚན་སངས་རྒྱས་


[045-355b0] [355B] 
[045-355b1] ༑དེ་ཡི་འོག་ཏུ་རིན་ཆེན་རི་བོའོ། །མེ་ཏོག་འོད་འཕྲོ་རྒྱ་མཚོ་སྒྲོན། །མེ་ཡི་དཔལ་དང་ལྷ་ཡི་དཔལ་གྱི་མཆོག་སྣང་བའི་རྒྱལ་པོ་འོད་ཀྱི་དཔལ། །བཅུ་པ་ཡེ་ཤེས་ཀུན་སྣང་རྒྱལ་
[045-355b2] པོའོ༑ ༑བཅུ་པོ་དེ་ལ་སོགས་པ་དག་མི་ཡི་དབང་པོ་དེ་དག་ཁོ་མོ་ཡིས། །ཕུང་པོའི་གནས་ལ་དད་དགའ་ཞིང། །གནས་མེད་ཆོས་ལ་གནས་ཀྱི་བློས་མཆོད་དོ། །དེ་འོག་དེ་ཡི་མཚམས་སྦྱོར་
[045-355b3] བ༑ ༑འཇིག་རྟེན་ཁམས་བཟང་བྱུང་བར་གྱུར་པ་ནི། །པདྨོའི་སྒྲོན་མ་སྤྲིན་གྱི་དཔལ། །དེ་ཚེ་བསྐལ་པ་ཚངས་པའི་འོད་ཅེས་བྱ། །དེ་ལ་རྒྱལ་བ་ཚད་མེད་དེ། །དེ་དག་འཁོར་དང་བཅས་པ་ཁོ་མོས་
[045-355b4] མཆོད༑ ༑རྒྱལ་བ་དེ་དག་ཐམས་ཅད་ལས། །རིམ་གྲོ་ཆེན་པོས་ཁོ་མོས་ཆོས་ཀྱང་ཐོས། །རྒྱལ་བའི་དང་པོ་རིན་ཆེན་རི། །དེ་ཡི་འོག་མ་ཡོན་ཏན་རྒྱ་མཚོ་སྟེ། །རྒྱལ་བ་ཆོས་དབྱིངས་དབྱངས་ཀྱི་
[045-355b5] དཔལ༑ ༑ཆོས་རབ་རྒྱ་མཚོ་སྒྲོག་པ་བཞི་པའོ། །ཆོས་ཀྱི་རྒྱལ་མཚན་གཟུངས་ཀྱི་འོད། །ཆོས་སྟོབས་འོད་དང་ནམ་མཁའི་བློ་གྲོས་ཏེ། །ཆོས་འོད་རི་བོ་སྤོ་མཐོན་དང། །དེ་དག་ཐ་མའི་
[045-355b6] མཚན་ནི་སྤྲིན་དཔལ་ལོ། །བཅུ་པོ་དེ་ལ་སོགས་པ་དག་མི་ཡི་དམ་པ་དེ་དག་ཀུན་མཆོད་དེ། །རྒྱལ་བའི་རྒྱ་མཚོ་འདིར་ཞུགས་པའི། །ཆོས་ཉིད་དེ་ནི་དག་མ་གྱུར། །དེ་ཡི་འོག་ཏུ་དེ་བཞིན་
[045-355b7] གཤེགས། །ཉི་མའི་སྒྲོན་མ་དཔལ་གྱི་དཔལ་ཞེས་བྱ། །ཞིང་ནི་སངས་རྒྱས་ཡོད་པ་སྟེ། །དེ་ལ་བསྐལ་པ་ཟླ་བའི་དཔལ་བྱུང་ངོ་།དེ་ལ་སྟོབས་བཅུ་བྱུང་བ་ནི། །བྱེ་བ་བརྒྱད་ཅུ་ཡོངས་སུ་


[045-356a0] [356A] 
[045-356a1] ༄༅། །ཚང་བ་སྟེ། །དེ་དག་ཀུན་ལའང་མཆོད་པའི་སྒོ། །རྒྱ་ཆེ་མཐའ་ཡས་ཡིད་འོང་དུ་མ་བྱས། །ཐོག་མར་བྱུང་བ་དྲི་ཟའི་རྒྱལ། །དེ་ཡི་འོག་ཏུ་སངས་རྒྱས་ཤིང་རྒྱལ་
[045-356a2] ཏེ༑ ༑རྒྱལ་བ་གསུམ་པ་ཡོན་ཏན་རི། །དེ་ཡི་འོག་ཏུ་རིན་ཆེན་སྤྱན་གཤེགས་སོ། །རྣམ་པར་སྣང་མཛད་འོད་ཀྱི་རྒྱན། །ཆོས་ཀྱི་རྒྱ་མཚོ་སངས་རྒྱས་གཟི་བརྗིད་དཔལ། །འཇིག་རྟེན་
[045-356a3] དབང་པོ་འོད་བཟང་དཔལ། །ཀུན་གྱི་ཐ་མ་ཆོས་འོད་རྒྱལ་པོའོ་།བཅུ་པོ་དེ་ལ་སོགས་པ་དག་བདེ་གཤེགས་དེ་དག་ཐམས་ཅད་མཆོད་བྱས་ཀྱང། །ཆོས་ཀྱི་རྒྱ་མཚོར་འཇུག་པ་
[045-356a4] ཡི༑ ༑ཡེ་ཤེས་ཁོ་མོས་ཐོབ་པར་མ་གྱུར་ཏོ། །དེ་ཡི་འོག་ཏུ་ཞིང་དག་པ། །རྡོ་རྗེའི་རང་བཞིན་མི་ཕྱེད་གཟི་བརྗིད་བརྟན། །ཀུན་ཏུ་འོད་སྤྲིན་མིང་ལྡན་བྱུང། །རྒྱན་གཅིག་ཀུན་ནས་མཛེས་
[045-356a5] པར་གནས་པའོ། །དེ་ལ་སེམས་ཅན་དག་པ་མང། །ཉོན་མོངས་དྲི་མས་ཉོན་མོངས་ཤིན་ཏུ་ཉུང། །བསྐལ་པ་རབ་ཞི་བློ་གྲོས་འོད། །སངས་རྒྱས་སྟོང་རྣམས་བྱུང་བས་རྣམ་པར་བརྒྱན།།
[045-356a6] རྒྱལ་བའི་དང་པོ་རྡོ་རྗེ་གཙུག་གཉིས་པ་ཆགས་མེད་སྟོབས་མངའི་མཚན་ལྡན་པ། །རྒྱལ་བ་ཆོས་དབྱིངས་གཟུགས་བརྙན་དང། །ཕྱོགས་རྣམས་ཀུན་ཏུ་སྒྲོན་མ་གསལ་བའི་བདག་
[045-356a7] རྒྱལ་བ་ལྔ་པ་ཐུགས་རྗེའི་འོད། །རྒྱལ་བ་དྲུག་པ་བརྟུལ་ཞུགས་རྒྱ་མཚོའོ། །བདེ་གཤེགས་བཟོད་འཁོར་སྒྲོན་མ་དང། །བརྒྱད་པ་ཆོས་ཀྱི་དཀྱིལ་འཁོར་སྣང་བ་སྟེ། །སྣང་བ་རྒྱ་མཚོས་


[045-356b0] [356B] 
[045-356b1] །དེ་དག་ཐ་མ་ཞི་བའི་རྒྱལ་པོའོ། །བཅུ་པོ་དེ་ལ་སོགས་པ་དག་མི་ཡི་དམ་པ་དེ་ཀུན་ཁོ་མོས་མཆོད། །ཆོས་ཉིད་ནམ་མཁའ་མཉམ་པ་འདི། །རང་བཞིན་ཡོངས་སུ་ཀུན་ནས་
[045-356b2] དག་པ་སྟེ། །དེ་ལ་གནས་ཤིང་ཞིང་གི་རྣམས། །འབྱམས་ཀླས་ཀུན་ཏུ་སྤྱོད་སྤྱད་མ་དག་གོ་དེ་ཡི་འོག་ཏུ་མདངས་དགའ་བའི། །ཞིང་གི་སྤོས་སྒྲོན་སྤྲིན་གྱི་དཔལ་ཞེས་བྱ། །ཀུན་ནས་ཉོན་མོངས་
[045-356b3] ཡོངས་སུ་དག་དེ་ཡི་བསྐལ་པ་ལེགས་པར་བྱུང་ཞེས་བྱ། །རྒྱལ་བ་བྱེ་བ་དེ་ཚེ་བྱུང། །དེ་དག་ཀུན་གྱིས་དེ་ཚེ་བསྐལ་པ་བརྒྱན་།མགོན་པོ་དེ་དག་ཆོས་གསུང་བ། །ཁོ་མོས་དྲན་པའི་སྟོབས་ཀྱིས་
[045-356b4] ཡོངས་སུ་བཟུང། །རྒྱལ་བའི་དང་པོ་གྲགས་ཡངས་ཏེ། །ཆོས་ཀྱི་རྒྱ་མཚོ་ཤུགས་དྲག་དཔལ་གྱི་རྒྱལ། །ཆོས་དབང་རྒྱལ་པོ་ཡོན་ཏན་སྤྲིན། །ཆོས་ཀྱི་དཔལ་དང་ལྷ་ཡི་ཅོད་པན་ནོ། །ཡེ་ཤེས་
[045-356b5] འོད་འཕྲོ་གཟི་བརྗིད་དཔལ། །རྐང་གཉིས་དམ་པ་བདུན་པ་དེ་ཡིན་ནོ་།རྒྱལ་བ་བརྒྱད་པ་ནམ་མཁའི་དབྱིངས། །དགུ་པ་ཀུན་ཏུ་འབྱུང་བའི་སྒྲོན་མ་སྟེ། །དེ་དག་ཐ་མའི་སངས་རྒྱས་ནི། །མཛོད་སྤུའི་
[045-356b6] དཔལ་གྱི་འོད་ཀྱི་བློ་གྲོས་ཏེ། །རྒྱལ་བ་མི་མཆོག་དེ་དག་ལ་།མཆོད་པ་བྱས་ཀྱང་ཆགས་མེད་དེ་མ་སྦྱངས། །དེ་ཡི་འོག་མ་རྒྱན་རབ་ཅན། །རིན་ཆེན་སྣ་ཚོགས་ཀུན་ཏུ་གནས་པ་སྟེ། །འཇིག་རྟེན་
[045-356b7] རྣམ་པར་ཕྱེ་བའི་མཐའ། །རིན་ཆེན་རྒྱལ་མཚན་བློ་གྲོས་མཆོག་།དེ་ཚེའི་བསྐལ་པ་སྙིང་པོ་ཚོགས། །དེ་ལ་སངས་རྒྱས་བརྒྱ་ཕྲག་ལྔ་བྱུང་སྟེ། །རྣམ་ཐར་ཆགས་མེད་འདི་འདོད་ཅིང། །རང་བྱུང་


[045-357a0] [357A] 
[045-357a1] ༄༅། །དེ་དག་ཐམས་ཅད་ཁོ་མོས་མཆོད། །ཐོག་མའི་མཚན་ནི་ཡོན་ཏན་འཁོར། །ཞི་བའི་དབྱངས་དང་རྒྱ་མཚོ་ཕུན་སུམ་ཚོགས། །ཉི་མའི་གཟི་བརྗིད་དཔལ་གྱི་བདག་
[045-357a2] མཚན་གྱི་སྤྲིན་སྒྲ་དབྱངས་ཞེས་བྱ་བ་དང། །ཆོས་དབང་རྒྱལ་པོ་ཡོན་ཏན་བདག་བསོད་ནམས་རི་རབ་ཞི་བ་འོད་ཀྱི་རྒྱལ། །བཅུ་པོ་དེ་ལ་སོགས་པ་དག་རྒྱལ་བ་དེ་དག་ཀུན་ཀྱང་ཁོ་མོས་
[045-357a3] མཆོད༑ ༑རྒྱལ་བའི་ལམ་ནི་དེར་སྦྱངས་ཏེ། །དེ་ལ་རྒྱལ་བ་ཀུན་ཀྱང་ཡང་དག་གཞོལ། །འོན་ཀྱང་ད་དུང་རྒྱལ་བ་ཡི། །ཚུལ་འདིར་འཇུག་པའི་བཟོད་པ་མ་ཐོབ་བོ། །དེ་འོག་ཡིད་འོང་འོད་ལྡན་
[045-357a4] པ༑ ༑ཡོངས་སུ་དག་པའི་འཇིག་རྟེན་ཁམས་བྱུང་སྟེ། །ཞིང་དབྱངས་ཕྲེང་བའི་བློ་གྲོས་ཅན། །སེམས་ཅན་ཉོན་མོངས་ཉུང་བའི་གནས་ཡིན་ནོ། །བསྐལ་པ་བདེ་ཞིང་མངོན་དགའ་སྟེ། །དེ་ལ་
[045-357a5] སངས་རྒྱས་བྱེ་བ་བརྒྱད་ཅུ་བྱུང། །མི་མཆོག་དེ་ཀུན་ཁོ་མོས་མཆོད། །རྒྱལ་བ་མཆོག་གི་ལམ་ཡང་རྣམ་པར་སྦྱངས། །རྒྱལ་བའི་དང་པོ་མེ་ཏོག་བརྩེགས། །རྒྱ་མཚོའི་སྙིང་པོ་ཡང་དག་
[045-357a6] འབྱུང་བའི་མཆོག་ལྷ་དབང་གཙུག་ཕུད་རིན་ཆེན་གཙོ། །གསེར་གྱི་རི་བོ་རིན་ཆེན་བརྩེགས་པ་དང། །ཆོས་ཀྱི་རྒྱལ་མཚན་ནོར་གྱི་དཔལ། །དེ་དག་ཀུན་གྱི་ཐ་མ་ཡེ་ཤེས་བློ། །བཅུ་
[045-357a7] པོ་དེ་ལ་སོགས་པ་དང། །ལྷ་དང་མི་གཙོ་དེ་དག་ཁོ་མོས་མཆོད་།དེ་འོག་མཚམས་སྦྱོར་ཞིང་འབྱུང་བ། །སྤྲུལ་པ་བཟང་པོའི་རྒྱལ་མཚན་སྒྲོན་མ་སྟེ། །བསྐལ་པ་སྟོང་གི་དཔལ་


[045-357b0] [357B] 
[045-357b1] ༑དེ་ལ་སངས་རྒྱས་བྱེ་བ་ཁྲག་ཁྲིག་དྲུག་ཞི་བའི་རྒྱལ་མཚན་ཞི་གནས་དཔལ། །ཞི་བའི་སྒྲོན་མ་སྤྲིན་གྱི་རྒྱལ་པོའི་དཔལ། །སྣང་བའི་འོད་ཀྱི་རྒྱལ་པོ་དང། །རྣམ་པར་སྤྲིན་མཆེད་ཉི་མའི་
[045-357b2] གཟི་བརྗིད་དང། །ཆོས་ཀྱི་སྒྲོན་མ་དཔལ་གྱི་རི། །འོད་འཕྲོའི་དཔལ་དང་ལྷ་ཡི་སྙིང་པོའི་དཔལ། །དེ་དག་ཐ་མར་བྱུང་བ་ནི་།སེངྒེའི་སྒྲ་སྒྲོག་མཁས་པ་སྒྲོན་མའོ། །བཅུ་པོ་དེ་ལ་སོགས་པ་དག་
[045-357b3] བདེ་གཤེགས་ཟླ་བ་དེ་དག་ཁོ་མོས་མཆོད། །འོན་ཀྱང་ཚུལ་མཚོ་འདིར་འཇུག་པའི། །བཟོད་པ་ཁོ་མོས་ཐོབ་པར་མ་གྱུར་ཏོ། །དེ་འོག་མཚམས་སྦྱོར་ཞིང་བྱུང་བ། །ཀུན་ཏུ་སྣང་བའི་དཔལ་ཞེས་
[045-357b4] བྱ་བ་སྟེ༑ ༑བསྐལ་པ་གནས་མེད་རྣམ་པར་བརྒྱན། །དེ་ལ་སངས་རྒྱས་བྱེ་བ་སུམ་ཅུ་དྲུག་དང་པོ་ཡོན་ཏན་ཀུན་ཏུ་སྤྲིན། །དེ་ཡི་འོག་མ་སངས་རྒྱས་ནམ་མཁའི་ཐུགས། །སངས་རྒྱས་ལེགས་
[045-357b5] བྱུང་རྣམ་བརྒྱན་དང། །རྒྱ་མཚོའི་ཆོས་ཀྱི་སྤྲིན་སྒྲ་སྒྲོག་པའི་དབྱངས། །རྒྱལ་བ་ཆོས་དབྱིངས་གསུང་དབྱངས་དང། །སྤྲུལ་པའི་སྤྲིན་སྒྲ་སྙན་པའི་དཔལ་མངའ་དང། །སངས་རྒྱས་ཕྱོགས་
[045-357b6] ཀུན་གཟི་བརྗིད་དང། །ཆོས་ཀྱི་རྒྱ་མཚོ་ཡོངས་བྱུང་སྒྲ་དབྱངས་དང། །ཡོན་ཏན་རྒྱ་མཚོ་དཔལ་གྱི་སྒྲོན། །རྒྱལ་བའི་ཉི་མ་དགུ་པ་བྱུང་བར་གྱུར། །དེ་དག་ཀུན་གྱི་ཐ་མ་སྟེ། །རིན་ཆེན་དཔལ་སྒྲོན་
[045-357b7] ཡོན་ཏན་དཔལ་མཆོད་དོ། །རིན་ཆེན་དཔལ་སྒྲོན་ཡོན་ཏན་དཔལ། །རྐང་གཉིས་དམ་པ་བྱུང་བར་གྱུར་པའི་ཚེ། །ཁོ་མོ་ལྷ་མོ་ཟླ་བཞིན་ཏེ། །མི་ཡི་དམ་པ་བྱུང་ཚེ་མཆོད་པ་བྱས། །རྒྱལ་བ་དེས་


[045-358a0] [358A] 
[045-358a1] ༄༅། །ནི་ཁོ་མོ་ལ། །མདོ་སྡེ་སྨོན་ལམ་རྒྱ་མཚོ་འབྱུང་བའི་རྒྱན། །གནས་མེད་རྒྱན་ཀྱང་རབ་ཏུ་བཤད། །ཐོས་ནས་ཁོ་མོས་དྲན་པའི་སྟོབས་ཀྱིས་བཟུང། །ཁོ་མོས་མིག་ཡངས་
[045-358a2] དེར་ཐོབ་སྟེ། །ཏིང་འཛིན་ཞི་དང་གཟུངས་ཀྱི་སྟོབས་ཀྱང་ཐོབ་།སྐད་ཅིག་རེ་རེར་ཞིང་བརྒྱུད་པའི། །རྒྱལ་བ་རྒྱ་མཚོ་མང་པོའང་ཁོ་མོས་མཐོང། །བྱམས་ཚུལ་ཀུན་ཏུ་སྣང་བའི་སྤྲིན་།བྱང་
[045-358a3] ཆུབ་སེམས་རབ་མཁའ་དང་མཉམ་པ་སྟེ། །སྙིང་རྗེའི་སྙིང་པོས་བརྒྱན་པ་ཡང། །སངས་རྒྱས་སྟོབས་ཀྱི་ཚད་དུ་ཡངས་པར་སྐྱེས་།འགྲོ་བ་ཕྱིན་ཅི་ལོག་གྱུར་ཏེ། །རྟག་དང་བདེ་དང་གཙང་
[045-358a4] དང་བདག་ཞེན་པ། །གཏི་མུག་ལྡོངས་གྱུར་མ་རིག་བསྒྲིབས། །ཉོན་མོངས་འཁྲུགས་ཤིང་ལོག་པར་འདུ་ཤེས་པ། །ལྟ་བའི་རྣམ་པར་སྟུག་ལ་སྤྱོད། །ལམ་གྱི་འགྲོ་རྒྱུད་ཉམ་ངར་སྲེད་
[045-358a5] དབང་གྱུར། །རྣམ་པ་སྣ་ཚོགས་བྱེ་བྲག་ཏུ། །ལས་ཀྱིས་རྣམ་པར་བྲིས་པས་ཀུན་བྱུང་བ། །འགྲོ་རྒྱུད་ཀུན་གྱི་ཤི་འཕོའི་སྒོར། །སྐྱེ་བར་འགྱུར་བས་ཀུན་ཏུ་སྐྱེར་གྱུར་ཅིང། །སྐྱེ་དང་རྒ་ཤི་
[045-358a6] གནོད་པ་རྣམས། །ལུས་དང་སེམས་ཀྱི་ཉམས་སུ་མྱོང་གྱུར་པ། །མཐོང་ནས་དེ་དག་ཕན་བདེའི་ཕྱིར། །ཞིང་རྣམས་འབྱམས་ཀླས་ཐམས་ཅད་ཀྱི། །སྟོབས་བཅུ་གང་ལས་བྱུང་བ་ཡི། །
[045-358a7] བླ་ན་མེད་པའི་སེམས་ཀྱང་ཁོ་མོས་བསྐྱེད། །དེ་ལས་སྨོན་ལམ་སྤྲིན་བྱུང་བ། །འགྲོ་བ་ཀུན་ལ་བདེ་བར་གཞོལ་བའི་མཆོག་ཚོགས་རྣམས་དབྱུང་བ་མཐའ་ཡས་དང། །ལམ་ཚུལ་


[045-358b0] [358B] 
[045-358b1] །འཇུག་པའི་སྤྲིན་ཡངས་ཐོབ་གྱུར་པ། །ལམ་རྒྱུད་ཀུན་ཏུ་སྒོ་གསལ་ཤུགས་ལྡན་ཏེ། །ཕ་རོལ་ཕྱིན་གྱི་སྤྲིན་ཡངས་པའང། །ཆོས་དབྱིངས་འབྱམས་ཀླས་ཀུན་ཏུ་རྣམ་
[045-358b2] པར་འབྱེད། །ས་གནོན་ཤུགས་དྲག་ཡངས་ལྡན་དང། །དུས་གསུམ་རྒྱ་མཚོའི་ཚུལ་གྱི་ས་རྣམས་ལ། །ཆགས་པ་མེད་པར་སྤྱོད་པར་གྱུར་།སྐད་ཅིག་གཅིག་གིས་རྒྱལ་བ་ཀུན་དྲུང་འགྲོ། གཞན་
[045-358b3] ཡང་རྒྱལ་སྲས་ཁོ་མོས་ནི། །སྤྱོད་པ་ཀུན་ཏུ་བཟང་པོ་ཡོངས་སུ་གནོན། །ཆོས་དབྱིངས་བྱེ་བྲག་བཅུ་རྣམས་ཀྱི། །རྒྱ་མཚོའི་ཚུལ་ཡང་ཁོ་མོས་རྟོགས་པར་འཇུག་རིགས་ཀྱི་བུ་དེ་ལ་ཇི་
[045-358b4] སྙམ་དུ་སེམས། དེའི་ཚེ་དེའི་དུས་ན། རྒྱལ་པོ་འཁོར་ལོས་བསྒྱུར་བ་སངས་རྒྱས་ཀྱི་རིགས་ཀྱི་རྒྱུན་མི་གཅོད་པ་ལ་ཞུགས་པ་མིའི་བདག་པོ་ཞེས་བྱ་བ་བྱུང་བ་དེ། གཞན་ཞིག་ཡིན་པ་སྙམ་
[045-358b5] དུ་སེམས་ན་ནི། རིགས་ཀྱི་བུ། དེ་ལྟར་མི་བལྟ་སྟེ། འཇམ་དཔལ་གཞོན་ནུར་གྱུར་པ་ནི། དེའི་ཚེ་དེའི་དུས་ན། རྒྱལ་པོ་མིའི་བདག་པོ་ཞེས་བྱ་བ་འཁོར་ལོས་བསྒྱུར་བ། སངས་རྒྱས་ཀྱི་རིགས་
[045-358b6] རྒྱུན་མི་གཅོད་པ་ལ་ཞུགས་པའོ། །ཁོ་མོ་སད་པར་བྱེད་པའི་མཚན་མོའི་ལྷ་མོ་དེ་ནི། བྱང་ཆུབ་སེམས་དཔའ་ཀུན་ཏུ་བཟང་པོས་སྤྲུལ་པའོ། །རིགས་ཀྱི་བུ། དེ་ལ་ཇི་སྙམ་དུ་སེམས། དེའི་
[045-358b7] ཚེ་དེའི་དུས་ན། འཁོར་ལོས་བསྒྱུར་བའི་བཙུན་མོ་བུད་མེད་རིན་པོ་ཆེ་བཟང་པོའི་བློ་གྲོས་མ་ཞེས་བྱ་བ་བྱུང་བ་དེ། གཞན་ཞིག་ཡིན་པ་སྙམ་དུ་སེམས་ན་ནི། དེ་ལྟར་མི་བལྟ་སྟེ། ཁོ་མོ་


[045-359a0] [359A] 
[045-359a1] ༄༅། །ནི་དེའི་ཚེ་དེའི་དུས་ན། འཁོར་ལོས་བསྒྱུར་བའི་བཙུན་མོ་བུད་མེད་རིན་པོ་ཆེ་བཟང་པོའི་བློ་གྲོས་མ་ཞེས་བྱ་བར་གྱུར་ཏེ་ཁོ་མོ་མཚན་མོའི་ལྷ་མོ་དེས་སད་པར་
[045-359a2] བྱས་ནས། སངས་རྒྱས་བལྟ་བ་ལ་ཡང་དག་པར་བསྐུལ་ཏོ། །རིགས་ཀྱི་བུ། ཁོ་མོས་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་དེ་སྲིད་ཅིག་ནས་བསྐྱེད་དེ། དེ་ལྟར་
[045-359a3] ཁོ་མོ་སེམས་བསྐྱེད་པ་དེའི་མཐུས། བསྐལ་པ་སངས་རྒྱས་ཀྱི་ཞིང་གི་རྡུལ་ཤིན་ཏུ་ཕྲ་བ་སྙེད་དུ་ནམ་ཡང་ངན་སོང་ལོག་པར་ལྟུང་བར་མ་སྐྱེས་ཏེ། རྟག་ཏུ་རྒྱུན་མི་འཆད་པར་ལྷ་དང་མིའི་
[045-359a4] འགྲོ་བའི་རྒྱུད་ལ་རྟེན་ཅིང། ཐམས་ཅད་དུའང་དེ་བཞིན་གཤེགས་པ་བལྟ་བ་དང་ལྡན་པར་གྱུར་ཏོ། །ཐ་མར་ཁོ་མོས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
[045-359a5] རྫོགས་པའི་སངས་རྒྱས་རིན་ཆེན་དཔལ་གྱི་སྒྲོན་མ་ཡོན་ཏན་རྒྱལ་མཚན་མཐོང་བ་ཙམ་གྱིས་བྱང་ཆུབ་སེམས་དཔའི་རྣམ་པར་ཐར་པ་ཀུན་ཏུ་བཟང་པོའི་དགའ་བ་ཤིན་ཏུ་ཡངས་ཤིང་
[045-359a6] དྲི་མ་མེད་པའི་ཤུགས་ཀྱི་རྒྱལ་མཚན་ཞེས་བྱ་བ་འདི་ཐོབ་སྟེ་དེ་ཐོབ་པས་ཁོ་མོ་སེམས་ཅན་ཡོངས་སུ་སྨིན་པར་བྱ་བ་དང། གདུལ་བའི་དོན་དུ་རྣམ་པ་འདི་ལྟ་བུས་སྟ་གོན་དུ་
[045-359a7] གནས་པ་ཡིན་ནོ། །རིགས་ཀྱི་བུ། ཁོ་མོས་བྱང་ཆུབ་སེམས་དཔའི་རྣམ་པར་ཐར་པ་ཀུན་ཏུ་བཟང་པོའི་དགའ་བ་རྒྱ་ཆེན་པོའི་ཤུགས་ཀྱི་རྒྱལ་མཚན་འདི་ཤེས་པར་ཟད་ན། ཁོ་མོས་བྱང་


[045-359b0] [359B] 
[045-359b1] དྲུང་ན་འཁོད་ཅིང། སེམས་ཀྱི་སྐད་ཅིག་རེ་རེ་ལ་ཐམས་ཅད་མཁྱེན་པ་ཉིད་དུ་འཇུག་པའི་ཤུགས་དྲག་པོ་རྒྱ་མཚོ་ཆེན་པོ་
[045-359b2] རབ་ཏུ་ཐོབ་པ། འཇུག་པའི་སྒོ་ཐམས་ཅད་ལ་སེམས་ཀྱི་སྐད་ཅིག་རེ་རེ་ཞིང་སྨོན་ལམ་ཆེན་པོ་རྒྱ་མཚོས་འཇུག་པ་རབ་ཏུ་ཐོབ་པ། སེམས་ཀྱི་སྐད་ཅིག་རེ་རེ་ཞིང་སྨོན་ལམ་རྒྱ་མཚོ་ཐམས་
[045-359b3] ཅད་ཀྱི་ཚུལ་ལ་ཕྱི་མའི་མཐའི་བསྐལ་པར་སྤྱད་པའི་དཀྱིལ་འཁོར་མངོན་པར་བསྒྲུབ་པ་ལ་མཁས་པ། སྤྱོད་པ་རེ་རེ་ལ་ཡང་ལུས་སངས་རྒྱས་ཀྱི་ཞིང་ཐམས་ཅད་ཀྱི་རྡུལ་ཤིན་ཏུ་ཕྲ་བ་
[045-359b4] སྙེད་མངོན་པར་བསྒྲུབ་པ་ལ་མཁས་པ། ལུས་རེ་རེས་ཀྱང་ཆོས་ཀྱི་དབྱིངས་ཀྱི་ཚུལ་རྒྱ་མཚོ་ཐམས་ཅད་རྒྱས་པར་འགེངས་པ་ལ་མཁས་པ། ཆོས་ཀྱི་དབྱིངས་ཀྱི་ཚུལ་རྒྱ་མཚོ་རེ་རེ་ལའང་
[045-359b5] སངས་རྒྱས་ཀྱི་ཞིང་ཐམས་ཅད་དུ་སེམས་ཅན་རྣམས་ཀྱི་བསམ་པ་ཇི་ལྟ་བ་བཞིན་དུ་ལུས་རྣམ་པར་དམིགས་པའི་སྤྱོད་པ་ཡོངས་སུ་སྟོན་པ་ལ་མཁས་པ། ཞིང་ཐམས་ཅད་དུའང་
[045-359b6] ཞིང་གི་རྡུལ་ཤིན་ཏུ་ཕྲ་བ་ཐམས་ཅད་ལ་དེ་བཞིན་གཤེགས་པ་རྒྱ་མཚོ་མཐའ་དང་དབུས་མེད་པ་ལ་འཇུག་པར་མཁས་པ། དེ་བཞིན་གཤེགས་པ་རེ་རེ་ཞིང་ཡང་ཆོས་ཀྱི་དབྱིངས་
[045-359b7] ཀྱིས་ཀླས་པར་རྒྱས་པར་འགེངས་པའི་དེ་བཞིན་གཤེགས་པའི་རྣམ་པར་འཕྲུལ་པ་ལ་འཇུག་པར་མཁས་པ། དེ་བཞིན་གཤེགས་པ་རེ་རེའི་སྔོན་གྱི་མཐའི་བསྐལ་པ་ལ་བྱང་ཆུབ་


[045-360a0] [360A] 
[045-360a1] ༄༅། །སེམས་དཔའི་སྤྱོད་པའི་ཚོགས་ཡོངས་སུ་བསྒྲུབ་པ་ཡང་དག་པར་བསྡུས་པ་ལ་འཇུག་པར་མཁས་པ། དེ་བཞིན་གཤེགས་པ་རེ་རེའི་ཆོས་ཀྱི་འཁོར་ལོ་ཤིན་ཏུ་
[045-360a2] ཡངས་པ་ཡང་དག་པར་བླང་བ་དང། ཡོངས་སུ་གཟུང་བ་ལ་མཁས་པ། དུས་གསུམ་ཐམས་ཅད་ཀྱི་དེ་བཞིན་གཤེགས་པའི་རྣམ་པར་འཕྲུལ་པའི་ཚུལ་རྒྱ་མཚོ་ལ་འཇུག་པར་
[045-360a3] མཁས་པ་དེ་དག་གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། དེ་བཞིན་གཤེགས་པའི་འཁོར་གྱི་དཀྱིལ་འཁོར་འདི་ཉིད་ན། ཁོ་མོ་དང་རྒྱང་མི་
[045-360a4] རིང་བ་ཞིག་ན་མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་ཞེས་བྱ་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་
[045-360a5] དཔའི་སྤྱོད་པའི་དཀྱིལ་འཁོར་ལ་འཇུག་པར་བྱ་བ་དང། ཇི་ལྟར་ཡོངས་སུ་སྦྱང་བར་བྱ་བ་དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། མཚན་མོའི་ལྷ་མོ་རབ་ཏུ་དགའ་བའི་
[045-360a6] མིག་འགྲོ་བར་རྣམ་པར་སྣང་བའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བ་ལ། ལན་བརྒྱ་སྟོང་དུ་མར་གཡས་
[045-360a7] ཕྱོགས་སུ་བསྐོར་བ་བྱས་ནས་ཡང་དང་ཡང་བལྟས་ཏེ། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བའི་དྲུང་ནས་སོང་ངོ།། །།བམ་པོ་བརྒྱ་ཐམ་


[045-360b0] [360B] 
[045-360b1] དེ་ནས་ཚོང་དཔོན་གྱི་བུ་ནོར་བཟང། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བའི་བྱང་ཆུབ་སེམས་དཔའི་རྣམ་པར་ཐར་པ་ཀུན་ཏུ་བཟང་པོའི་དགའ་བ་ཤིན་ཏུ་
[045-360b2] ཡངས་ཤིང། དྲི་མ་མེད་པའི་ཤུགས་ཀྱི་རྒྱལ་མཚན་དེ་ལ་མོས་པར་བྱ་བ་དང། ཁོང་དུ་ཆུད་པར་བྱ་བ་དང། རྟོགས་པར་བྱ་བ་དང། ཤེས་པར་བྱ་བ་དང། ཡིད་ཆེས་པར་བྱ་བ་དང། རབ་
[045-360b3] ཏུ་གཞོལ་བར་བྱ་བ་དང། རྒྱས་པར་དགང་བར་བྱ་བ་དང། རྗེས་སུ་ཤེས་པར་བྱ་བ་དང། རྗེས་སུ་དྲན་པར་བྱ་བ་དང། རྗེས་སུ་གཞོལ་བར་བྱ་བ་དང། སྒོམ་པ་བྱེད་ཅིང། དགེ་བའི་བཤེས་
[045-360b4] གཉེན་གྱི་གདམས་ངག་ལ་ནན་ཏན་དུ་བྱ་བ་དང། གདམས་ངག་རྗེས་སུ་བསྟན་པ་ལ་བར་ཆད་མེད་པར་བྱ་བའི་ཕྱིར། མཚན་མོའི་ལྷ་མོ་རབ་ཏུ་དགའ་བའི་མིག་འགྲོ་བར་རྣམ་པར་སྣང་བས་
[045-360b5] འགྲོ་ཁར་གདམས་པ་རྗེས་སུ་དྲན་པ་བྱེད་ཅིང། དགེ་བའི་བཤེས་གཉེན་བལྟ་བའི་རྗེས་སུ་སེམས་པའི་དབང་པོའི་དཀྱིལ་འཁོར་དང་དགེ་བའི་བཤེས་གཉེན་མཐོང་བ་ཐོབ་པར་བྱ་བ་ལ་ཡང་
[045-360b6] དག་པར་སྤྱོད་པ་ཕྱོགས་ཀུན་ཏུ་མངོན་པར་བལྟས་པ་དང། དགེ་བའི་བཤེས་གཉེན་བཙལ་བར་ཡིད་ལ་བྱ་བ་དང། ང་རྒྱལ་ཐམས་ཅད་དང་བྲལ་བ་དང། དགེ་བའི་བཤེས་གཉེན་བསྙེན་
[045-360b7] བཀུར་བའི་མཐུ་ཚོགས་ཆེན་པོ་ཡོངས་སུ་བསྒྲུབ་པར་ཞེ་ནོན་པ་དང་དགེ་བའི་བཤེས་གཉེན་དང་རྒྱུད་ཀྱི་ཚུལ་གཅིག་ཏུ་གྱུར་པའི་དགེ་བའི་རྩ་བས་དགེ་བའི་བཤེས་གཉེན་གྱི་ཐབས་


[045-361a0] [361A] 
[045-361a1] ༄༅། །མཁས་པའི་སྤྱོད་པ་ཐམས་ཅད་ལ་བསམ་པ་མི་ཕྱེད་པས་ཞུགས་པ། དགེ་བའི་བཤེས་གཉེན་ལ་བརྟེན་པ་ཡོངས་སུ་འཕེལ་བར་བྱ་བ་ལ་བརྩོན་འགྲུས་ཀྱི་
[045-361a2] ཤུགས་ཆེན་པོ་རྒྱ་མཚོ་ཡོངས་སུ་སྐྱེས་པ། བསྐལ་པ་ཐམས་ཅད་དུ་དགེ་བའི་བཤེས་གཉེན་མཉམ་པ་ཉིད་ཁོང་དུ་ཆུད་པས་གནས་པར་བྱ་བའི་སྨོན་ལམ་དང་ལྡན་པ་དེ་
[045-361a3] མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་གྱི་དྲུང་དུ་སོང་ངོ། །དེ་དེ་ལྟར་འགྲོ་བའི་ཚེ། མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་
[045-361a4] གྱིས༑ བྱང་ཆུབ་སེམས་དཔའི་རྣམ་པར་ཐར་པ་འཇིག་རྟེན་ཐམས་ཅད་མངོན་དུ་གྱུར་པས། འགྲོ་བ་རྣམ་པར་འདུལ་བ་སྟོན་པའི་ཁྱུ་མཆོག་གི་མཐུ་ཕྱུང་བ་ཡོངས་སུ་བསྟན་པའི་
[045-361a5] ཕྱིར༑ མཚན་དང་དཔེ་བྱད་བཟང་པོས་ཡོངས་སུ་གྲུབ་པའི་ལུས་བསྟན་ཏེ། མཛོད་སྤུ་ནས་འོད་ཟེར་ཡེ་ཤེས་ཀྱི་འོད་ཀུན་ཏུ་སྣང་བ་དྲི་མ་མེད་པའི་མདངས་ཀྱི་རྒྱལ་མཚན་ཞེས་བྱ་
[045-361a6] བ་འོད་ཟེར་གྱི་མཐའ་དང་དབུས་མེད་པ་དང་ལྡན་པར་བཀྱེའོ། །དེས་འཇིག་རྟེན་ཐམས་ཅད་སྣང་བར་བྱས་ནས་ཚོང་དཔོན་གྱི་བུ་ནོར་བཟང་གི་སྤྱི་བོར་འདུས་ཏེ། ལུས་ཐམས་
[045-361a7] ཅད་དུ་ཁྱབ་པར་གྱུར་ཏོ། །ཚོང་དཔོན་གྱི་བུ་ནོར་བཟང་ལ་འོད་ཟེར་དེས་རེག་པར་གྱུར་མ་ཐག་ཏུ་དེ་ཉིད་ཀྱི་མོད་ལ་ཏིང་ངེ་འཛིན་ཤིན་ཏུ་རྡུལ་དང་བྲལ་བ་ཞེས་བྱ་བའི་དཀྱིལ་


[045-361b0] [361B] 
[045-361b1] །དེ་ཐོབ་པས་མཚན་མོའི་ལྷ་མོ་རབ་ཏུ་དགའ་བའི་མིག་འགོར་བར་རྣམ་པར་སྣང་བ་དང། མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་ཀྱི་དཔལ་གཉིས་
[045-361b2] ཀྱི་བར་གྱི་ལམ་ན་སའི་དཀྱིལ་འཁོར་ཡོད་པ་དེ་ལ་མེའི་རྡུལ་ཤིན་ཏུ་ཕྲ་བའམ། ཆུའི་རྡུལ་ཤིན་ཏུ་ཕྲ་བའམ། སའི་རྡུལ་ཤིན་ཏུ་ཕྲ་བའམ། རྡོ་རྗེའི་རྡུལ་ཤིན་ཏུ་ཕྲ་བའམ། ནོར་བུ་རིན་
[045-361b3] པོ་ཆེའི་རྒྱལ་པོ་དམ་པ་སྣ་ཚོགས་ཀྱི་རྡུལ་ཤིན་ཏུ་ཕྲ་བའམ་མེ་ཏོག་དང། སྤོས་དང། ཕྱེ་མའི་རྡུལ་ཤིན་ཏུ་ཕྲ་བའམ། རྒྱན་ཐམས་ཀྱི་རྡུལ་ཤིན་ཏུ་ཕྲ་བའམ། དམིགས་པ་ཐམས་ཅད་
[045-361b4] ཀྱི་རྡུལ་ཤིན་ཏུ་ཕྲ་བ་ཇི་སྙེད་ཅིག་ཡོད་པའི་རྡུལ་ཤིན་ཏུ་ཕྲ་བ་དེ་དག་ཐམས་ཅད་ལ་རྡུལ་ཕྲ་མོ་རེ་རེ་ཞིང་ཡང་འཇིག་རྟེན་གྱི་ཁམས་སངས་རྒྱས་ཀྱི་ཞིང་གི་རྡུལ་ཤིན་ཏུ་ཕྲ་བ་སྙེད་ཆུའི་
[045-361b5] ཕུང་པོ་དང་བཅས། མེའི་ཕུང་པོ་དང་བཅས། རླུང་གི་ཕུང་པོ་དང་བཅས། སའི་ཕུང་པོ་དང་བཅས། འཇིག་རྟེན་གྱི་ཁམས་ཀྱི་མཚམས་དང་བཅས། གཞི་དང་བཅས། རྟེན་དང་བཅས་
[045-361b6] པ་དབྱིབས་སྣ་ཚོགས་ཅན། སའི་གཞི་རྣམ་པ་ཐ་དད་པ་སྣ་ཚོགས་དང་ལྡན་པ། རིའི་འཁོར་སྣ་ཚོགས་ཅན། ཆུ་ཀླུང་དང། མཚོ་སྣ་ཚོགས་ཀྱིས་བརྒྱན་པ། རྒྱ་མཚོ་སྣ་ཚོགས་ཀྱིས་ཀུན་
[045-361b7] ནས་འཁོར་བ། ལྷ་རྫས་ཀྱིས་ཁྱིམ་སྣ་ཚོགས་ཀྱི་རྒྱན་དང་ལྡན་པ། །ཤིང་སྣ་ཚོགས་ཀྱིས་ཡོངས་སུ་གང་བ། ནམ་མཁའི་དབྱིངས་ཀྱི་རྒྱན་སྣ་ཚོགས་ཅན། ལྷའི་གྲོང་ཁྱེར་གྱི་ཁྱིམ་གྱི་


[045-362a0] [362A] 
[045-362a1] ༄༅། །རྒྱན་དང་བཅས་པ། ཀླུའི་གྲོང་ཁྱེར་གྱི་ཁྱིམ་གྱི་རྒྱན་དང་བཅས་པ། གནོད་སྦྱིན་གྱི་གྲོང་ཁྱེར་གྱི་ཁྱིམ་གྱི་རྒྱན་དང་བཅས་པ། དྲི་ཟའི་གྲོང་ཁྱེར་གྱི་ཁྱིམ་གྱི་
[045-362a2] རྒྱན་དང་བཅས་པ། ལྷ་མ་ཡིན་གྱི་གྲོང་ཁྱེར་གྱི་ཁྱིམ་གྱི་རྒྱན་དང་བཅས་པ། ནམ་མཁའ་ལྡིང་གི་གྲོང་ཁྱེར་གྱི་ཁྱིམ་གྱི་བརྒྱན་དང་བཅས་པ། མིའམ་ཅིའི་གྲོང་ཁྱེར་གྱི་ཁྱིམ་གྱི་རྒྱན་
[045-362a3] དང་བཅས་པ། ལྟོ་འཕྱེ་ཆེན་པོའི་གྲོང་ཁྱེར་གྱི་ཁྱིམ་གྱི་རྒྱན་དང་བཅས་པ། མིའི་གྲོང་ཁྱེར་གྱི་ཁྱིམ་གྱི་རྒྱན་དང་བཅས་པ་ཕྱོགས་དང་ཕྱོགས་མཚམས་ཐམས་ཅད་ན་རྣམ་པར་
[045-362a4] གནས་པའི་སེམས་ཅན་ཐམས་ཅད་ཀྱི་གྲོང་ཁྱེར་གྱི་ཁྱིམ་གྱི་གནས་དང། སེམས་ཅན་དམྱལ་བའི་འཇིག་རྟེན་གྱི་ཡུལ་དང། བྱོལ་སོང་གི་སྐྱེ་གནས་ཀྱི་འཇིག་རྟེན་གྱི་ཡུལ་
[045-362a5] དང། གཤིན་རྗེའི་འཇིག་རྟེན་གྱི་ཡུལ་དང། མི་དང་མི་མ་ཡིན་པའི་ལམ་གྱི་རྒྱུད་ཀྱི་ཤི་འཕོ་དང་སྐྱེ་བའི་ཡུལ་དང་བཅས་པ། སྐྱེ་བ་སྣ་ཚོགས་ཀྱིས་མ་འདྲེས་པའི་རྒྱུད་མཐའ་
[045-362a6] ཡས་པའི་བྱེ་བྲག་ལ་ཡོངས་སུ་གཞོལ་བ་རྣམས་འདུ་ཞིང་འཇིག་པར་གྱུར་པ་མཐོང་ངོ། །འཇིག་རྟེན་གྱི་ཁམས་དེ་དག་ཀྱང་རྣམ་པ་སྣ་ཚོགས་སུ་མཐོང་སྟེ། འཇིག་རྟེན་གྱི་
[045-362a7] ཁམས་ལ་ལ་ནི་ཀུན་ནས་ཉོན་མོངས་པར་མཐོང་ངོ། །ལ་ལ་ནི་ཡོངས་སུ་དག་པར་མཐོང་ངོ། །ལ་ལ་ནི་ཤིན་ཏུ་ཀུན་ནས་ཉོན་མོངས་པར་མཐོང་ངོ། །ལ་ལ་ནི་ལམ་གྱི་རྒྱུད་


[045-362b0] [362B] 
[045-362b1] །ལ་ལ་ནི་ཀུན་ནས་ཉོན་མོངས་པ་ལ་ཡོངས་སུ་དག་པར་མཐོང་ངོ། །ལ་ལ་ནི་རྣམ་པར་དག་པ་ལ་ཀུན་ནས་ཉོན་མོངས་པར་མཐོང་ངོ། །ལ་ལ་ནི་ཤིན་ཏུ་ཡོངས་
[045-362b2] སུ་དག་པར་མཐོང་ངོ། །ལ་ལ་ནི་གཞི་མཉམ་པར་མཐོང་ངོ། །ལ་ལ་ནི་སྤྱིའུ་ཚུགས་སུ་གནས་པར་མཐོང་ངོ། །ལ་ལ་ནི་སྣྲེལ་ཞིར་འདུག་པར་མཐོང་ངོ། །འཇིག་རྟེན་གྱི་ཁམས་དེ་དག་
[045-362b3] གི་སེམས་ཅན་གྱི་ལམ་གྱི་རྒྱུད་དང། སེམས་ཅན་གྱི་སྐྱེ་གནས་ཐམས་ཅད་ན། མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ། སེམས་ཅན་སོ་སོ་ནས་འདུལ་
[045-362b4] བའི་རྐྱེན་བཞིན་དུ་འཇིག་རྟེན་ཐམས་ཅད་ལ་མ་འདྲེས་པར་ཡོངས་སུ་བསྟན་པའི་ཕྱིར། སེམས་ཅན་ཐམས་ཅད་ལ་མངོན་དུ་གྱུར་པར་གནས་པར་མཐོང་ངོ། །སེམས་ཅན་ཚེའི་
[045-362b5] ཚད་རྣམ་པ་ཇི་ལྟ་བུ་དང་ལྡན་པ་དང། མོས་པའི་སྤྱོད་ཡུལ་རྣམ་པ་སྣ་ཚོགས་ཅན་དང། ལུས་རྣམ་པ་ཇི་ལྟ་བུ་དང་ལྡན་པ་དང་ངག་རྣམ་པར་ཕྱེ་བ་དང། ངེས་པའི་ཚིག་གི་
[045-362b6] འདུ་བྱེད་ཀྱི་ཐ་སྙད་རྣམ་པ་ཇི་ལྟ་བུ་དང་ལྡན་པ་དང། སྦྱོར་བའི་རྣམ་པ་ཇི་ལྟ་བུ་དང་ལྡན་པ་དང། དབང་གི་རྣམ་པ་ཇི་ལྟ་བུ་དང་ལྡན་པ་རྣམས་ཡོངས་སུ་སྨིན་པར་བྱ་བ་དང་
[045-362b7] གདུལ་བའི་དོན་དུ་སེམས་ཅན་ཐམས་ཅད་ལ་མ་འདྲེས་པར་མངོན་སུམ་དུ་གནས་པར་མཐོང་ངོ། །དེ་ཡང་འདི་ལྟ་སྟེ། སེམས་ཅན་དམྱལ་བའི་ལམ་གྱི་རྒྱུད་དུ་གཏོགས་པའི་


[045-363a0] [363A] 
[045-363a1] ༄༅། །སེམས་ཅན་རྣམས་ཀྱི་སེམས་ཅན་དམྱལ་བའི་སྡུག་བསྔལ་དང། འཇིགས་པ་རྣམ་པར་བཟློག་པ་དང། བྱོལ་སོང་གི་སྐྱེ་གནས་སྣ་ཚོགས་སུ་སྐྱེས་པའི་སེམས་
[045-363a2] ཅན་རྣམས་ཀྱི་གཅིག་ལ་གཅིག་ཟ་བའི་འཇིགས་པ་རྣམ་པར་བཟློག་པ་དང། གཤིན་རྗེའི་འཇིག་རྟེན་གྱི་ལམ་གྱི་རྒྱུད་དུ་གཏོགས་པའི་སེམས་ཅན་རྣམས་ཀྱི་བཀྲེས་པ་དང། སྐོམ་
[045-363a3] པ་ལ་སོགས་པའི་སྡུག་བསྔལ་གྱི་འཇིགས་པ་རྣམ་པར་བཟློག་པ་དང་ཀླུའི་འཇིག་རྟེན་གྱི་ལམ་གྱི་རྒྱུད་དུ་གཏོགས་པའི་སེམས་ཅན་རྣམས་ཀྱི་ཀླུའི་སྡུག་བསྔལ་དང། འཇིགས་པ་
[045-363a4] ཐམས་ཅད་རྣམ་པར་བཟློག་པ་དང། འདོད་པའི་ཁམས་སུ་གཏོགས་པའི་སེམས་ཅན་ཐམས་ཅད་ཀྱི་འདོད་པའི་ཁམས་ཀྱི་སྡུག་བསྔལ་དང་འཇིགས་པ་རྣམ་པར་བཟློག་པ་དང། མིའི་
[045-363a5] འཇིག་རྟེན་གྱི་ལམ་གྱི་རྒྱུད་དུ་གཏོགས་པའི་སེམས་ཅན་རྣམས་ཀྱི་མཚན་མོ་མུན་པ་མུན་ནག་གིས་ཆོད་པའི་མུན་པའི་འཇིགས་པ་ཐམས་ཅད་རྣམ་པར་བཟློག་པ་དང། མི་སྙན་པ་དང་
[045-363a6] བསྔགས་པ་མ་ཡིན་པ་དང། གྲགས་པ་མ་ཡིན་པའི་སྒྲ་དང། ཚིགས་སུ་བཅད་པ་ལ་མངོན་པར་ཞེན་པའི་སེམས་ཅན་རྣམས་ཀྱི་གྲགས་པ་མ་ཡིན་པ་དང། བསྔགས་པ་མ་ཡིན་པའི་
[045-363a7] འཇིགས་པ་རྣམ་པར་བཟློག་པ་དང། འཁོར་གྱི་འཇིགས་པར་ལྷུང་བའི་སེམས་ཅན་རྣམས་ཀྱི་འཁོར་དུ་བག་ཚ་བའི་འཇིགས་པ་རྣམ་པར་བཟློག་པ་དང། འཆི་བས་འཇིགས་ཤིང་དངངས་


[045-363b0] [363B] 
[045-363b1] པ་དང། ངན་སོང་གི་གཡང་སས་འཇིགས་ཤིང་དངངས་པའི་སེམས་ཅན་རྣམས་ཀྱི་ངན་སོང་གི་གཡང་སས་འཇིགས་
[045-363b2] པ་རྣམ་པར་བཟློག་པ་དང། འཚོ་བ་མེད་པས་འཇིགས་ཤིང་སྐྲག་པའི་སེམས་ཅན་རྣམས་ཀྱི་འཚོ་བ་མེད་པའི་འཇིགས་པ་རྣམ་པར་བཟློག་པ་དང། དགེ་བའི་རྩ་བ་ཆུད་ཟོས་ཀྱིས་འཇིགས་
[045-363b3] ཤིང། བག་ཚ་བའི་སེམས་ཅན་རྣམས་ཀྱི་དགེ་བའི་རྩ་བ་ཆུད་ཟོས་ཀྱིས་འཇིགས་པ་རྣམ་པར་བཟློག་པ་དང། བྱང་ཆུབ་ཀྱི་སེམས་ཉམས་ཀྱིས་འཇིགས་ཤིང་བག་ཚ་བའི་སེམས་ཅན་
[045-363b4] རྣམས་ཀྱི་བྱང་ཆུབ་ཀྱི་སེམས་ཉམས་ཀྱིས་འཇིགས་པ་རྣམ་པར་བཟློག་པ་དང། སྡིག་ཏོའི་གྲོགས་པོ་དང་ཕྲད་ཀྱིས་འཇིགས་ཤིང་བག་ཚ་བའི་སེམས་ཅན་རྣམས་ཀྱི་སྡིག་ཏོའི་གྲོགས་
[045-363b5] པོ་དང་ཕྲད་པའི་འཇིགས་པ་རྣམ་པར་བཟློག་པ་དང། དགེ་བའི་བཤེས་གཉེན་དང་བྲལ་གྱིས་དོགས་ཤིང། བག་ཚ་བའི་སེམས་ཅན་རྣམས་ཀྱི་དགེ་བའི་བཤེས་གཉེན་དང་བྲལ་བའི་
[045-363b6] འཇིགས་པ་རྣམ་པར་བཟློག་པ་དང། ཉན་ཐོས་དང། རང་སངས་རྒྱས་ཀྱི་སར་ལྷུང་གིས་འཇིགས་ཤིང་བག་ཚ་བའི་སེམས་ཅན་རྣམས་ཀྱི་ཉན་ཐོས་དང། རང་སངས་རྒྱས་ཀྱི་སར་ལྷུང་
[045-363b7] བའི་འཇིགས་པ་རྣམ་པར་བཟློག་པ་དང། འཁོར་བའི་གནས་སྣ་ཚོགས་ཀྱི་སྡུག་བསྔལ་གྱིས་འཇིགས་ཤིང་སྐྲག་པ་རྣམས་ཀྱི་འཁོར་བའི་གནས་སྣ་ཚོགས་ཀྱི་སྡུག་བསྔལ་གྱི་


[045-364a0] [364A] 
[045-364a1] ༄༅། །འཇིགས་པ་རྣམ་པར་བཟློག་པ་དང། སེམས་ཅན་སྐལ་པ་མི་མཉམ་པ་དང་ཕྲད་ཀྱིས་འཇིགས་ཤིང་བག་ཚ་བ་རྣམས་ཀྱི་སེམས་ཅན་སྐལ་པ་མི་མཉམ་པ་དང་
[045-364a2] ཕྲད་པའི་འཇིགས་པ་རྣམ་པར་བཟློག་པ་དང། དུས་མི་བཟད་པར་སྐྱེས་ཀྱིས་འཇིགས་ཤིང་བག་ཚ་བ་རྣམས་ཀྱི་དུས་མི་བཟད་པར་སྐྱེ་བའི་འཇིགས་པ་རྣམ་པར་བཟློག་པ་དང། རིགས་
[045-364a3] ངན་པར་སྐྱེས་ཀྱིས་འཇིགས་ཤིང་བག་ཚ་བ་རྣམས་ཀྱི་རིགས་ངན་པར་སྐྱེ་བའི་འཇིགས་པ་རྣམ་པར་བཟློག་པ་དང། སྡིག་ཏོའི་ལས་བྱས་ཀྱིས་འཇིགས་ཤིང་བག་ཚ་བ་རྣམས་ཀྱི་
[045-364a4] སྡིག་ཏོའི་ལས་བྱེད་པའི་འཇིགས་པ་རྣམ་པར་བཟློག་པ་དང། ལས་དང་ཉོན་མོངས་པའི་སྒྲིབ་པས་འཇིགས་ཤིང་དངངས་པ་རྣམས་ཀྱིས་ལས་དང། ཉོན་མོངས་པའི་སྒྲིབ་པའི་
[045-364a5] འཇིགས་པ་རྣམ་པར་བཟློག་པ་དང། འདུ་ཤེས་ཀྱི་རྣམ་པ་སྣ་ཚོགས་ཀྱི་གནས་དང། འཆིང་བས་འཇིགས་ཤིང་དངངས་པ་རྣམས་ཀྱི་འདུ་ཤེས་ཀྱི་རྣམ་པ་སྣ་ཚོགས་ཀྱི་གནས་
[045-364a6] དང། འཆིང་བའི་འཇིགས་པ་རྣམ་པར་བཟློག་པ་དང། སེམས་ཅན་ཐམས་ཅད་ལ་སོ་སོར་མངོན་དུ་གྱུར་པར་གནས་པར་མཐོང་ངོ། །འདི་ལྟ་སྟེ། སྒོ་ང་ལས་སྐྱེས་པའི་སེམས་
[045-364a7] ཅན་དང། མངལ་ནས་སྐྱེས་པ་དང། དྲོད་གཤེར་ལས་སྐྱེས་པ་དང་རྫུས་ཏེ་སྐྱེས་པ་དང། གཟུགས་ཡོད་པ་དང། གཟུགས་མེད་པ་དང། འདུ་ཤེས་ཡོད་པ་དང། འདུ་ཤེས་


[045-364b0] [364B] 
[045-364b1] འདུ་ཤེས་ཡོད་པའང་མ་ཡིན། འདུ་ཤེས་མེད་པའང་མ་ཡིན་པའི་སེམས་ཅན་ཐམས་ཅད་ཡོངས་སུ་བསྐྱབས་པའི་སྨོན་ལམ་གྱི་སྟོབས་མངོན་པར་སྒྲུབ་པ་དང་
[045-364b2] བྱང་ཆུབ་སེམས་དཔའི་ཏིང་ངེ་འཛིན་གྱི་ཤུགས་དྲག་པོ་དང། རྣམ་པར་གནོན་པ་ཤིན་ཏུ་ཡངས་པའི་སྟོབས་དང། བྱང་ཆུབ་སེམས་དཔའི་མངོན་པར་ཤེས་པ་ཆེན་པོ་སྟོབས་དང་
[045-364b3] མཐུ་དང། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང་སྨོན་ལམ་མངོན་པར་བསྒྲུབས་པའི་སྟོབས་ཀྱིས་སྙིང་རྗེ་ཆེན་པོའི་ཚུལ་རྒྱ་མཚོའི་ཤུགས་དྲག་པོ་ཤིན་ཏུ་སྐྱེས་པའི་
[045-364b4] ཕྱིར༑ འགྲོ་བ་ཐམས་ཅད་དུ་ཐོགས་པ་མེད་པའི་བྱམས་པ་ཆེན་པོས་རྒྱས་པར་དགང་བ་དང། སེམས་ཅན་ཐམས་ཅད་ཀྱི་བདེ་བ་ཡོངས་སུ་བསྒྲུབས་པ་དང། དགའ་བའི་ཤུགས་རྣམ་
[045-364b5] པར་འཕེལ་བར་བྱ་བ་དང། སེམས་ཅན་ཐམས་ཅད་ཡོངས་སུ་བསྡུ་བའི་ཡེ་ཤེས་རབ་ཏུ་བསྒྲུབ་པའི་ཕྱིར། བྱང་ཆུབ་སེམས་དཔའི་རྣམ་པར་ཐར་པ་རྒྱ་ཆེན་པོའི་རྣམ་པར་འཕྲུལ་པ་
[045-364b6] དང། ཁྱུ་མཆོག་གི་མཐུ་ཕྱུང་བ་དང་ལྡན་པས་ཞིང་ཐམས་ཅད་ཡོངས་སུ་དག་པར་བྱ་བ་ལ་མངོན་དུ་གྱུར་པ་གནས་པར་མཐོང་ངོ་།ཆོས་ཅད་ཀྱི་རྒྱུས་ཤེས་པར་བྱ་བ་ལ་མངོན་དུ་གྱུར་
[045-364b7] པ་དང། སངས་རྒྱས་ཐམས་ཅད་མཆོད་ཅིང་རིམ་གྲོར་བྱ་བ་ལ་མངོན་དུ་གྱུར་པ་དང། དེ་བཞིན་གཤེགས་པ་ཐམས་ཅད་ཀྱི་བསྟན་པ་ཡོངས་སུ་གཟུང་བ་ལ་མངོན་དུ་གྱུར་པ་དང། དགེ་


[045-365a0] [365A] 
[045-365a1] ༄༅། །བའི་རྩ་བ་ཐམས་ཅད་བསགས་པ་ལ་མངོན་དུ་གྱུར་པ་དང། བྱང་ཆུབ་སེམས་དཔའི་སྤྱོད་པ་ཐམས་ཅད་རྣམ་པར་འཕེལ་བར་བྱ་བ་ལ་མངོན་དུ་གྱུར་པ་དང་
[045-365a2] སེམས་ཅན་ཐམས་ཅད་ཀྱི་སེམས་ལ་སྒྲིབ་པ་མེད་པར་མངོན་དུ་གྱུར་པར་གནས་པ་དང། སེམས་ཅན་ཐམས་ཅད་ཀྱི་དབང་པོ་ཡོངས་སུ་སྨིན་པར་བྱ་བ་ལ་མངོན་དུ་གྱུར་པར་གནས་
[045-365a3] པ་དང། སེམས་ཅན་ཐམས་ཅད་ཀྱི་མོས་པ་རྒྱ་མཚོ་རྣམ་པར་སྦྱང་བ་ལ་མངོན་དུ་གྱུར་པ་དང། སེམས་ཅན་ཐམས་ཅད་ཀྱི་སྒྲིབ་པའི་ཆོས་རྣམ་པར་བཟློག་པ་ལ་མངོན་དུ་གྱུར་
[045-365a4] པ་དང། སེམས་ཅན་ཐམས་ཅད་ཀྱི་མི་ཤེས་པའི་མུན་པ་རྣམ་པར་བསལ་བ་ལ་མངོན་དུ་གྱུར་ཅིང། ཐམས་ཅད་མཁྱེན་པའི་ཡེ་ཤེས་སྣང་བ་ཡོངས་སུ་བསྐྱེད་པའི་དོན་དུ་གནས་
[045-365a5] པ་མཐོང་ངོ། །དེ་ནས་ཚོང་དཔོན་གྱི་བུ་ནོར་བཟང་གིས། མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་གྱི་བྱང་ཆུབ་སེམས་དཔའི་རྣམ་པར་ཐར་པའི་ཁྱུ་མཆོག་
[045-365a6] གི་མཐུ་ཕྱུང་བ་དང། རྣམ་པར་འཕྲུལ་པ་འཇིག་རྟེན་ཐམས་ཅད་ལ་མངོན་པར་གནས་ཤིང། འགྲོ་བ་རྣམ་པར་འདུལ་བ་སྟོན་པ་བསམ་གྱིས་མི་ཁྱབ་པ་དེ་ལྟ་བུ་མཐོང་ནས་
[045-365a7] རབ་ཏུ་དགའ་བ་སྐྱེས་ཏེ། སྤྲོ་བ་ཆེན་པོའི་ཤུགས་དྲག་པོ་རྒྱ་མཚོ་རབ་ཏུ་ཐོབ་ནས། མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་ལ་ལུས་ཐམས་ཅད་ཀྱིས་


[045-365b0] [365B] 
[045-365b1] ཕྱག་བྱས་ནས་ངོར་གྱེན་དུ་བལྟས་སོ། །དེ་ནས་མཚན་མོའི་ལྷ་མོ་སེམས་ཅན་ཀུན་སྐྱོང་བའི་གཟི་བརྗིད་དཔལ་གྱིས་བྱང་ཆུབ་སེམས་དཔའི་གཟུགས་དང། མཚན་རྣམ་པར་
[045-365b2] དག་པ་དེ་མི་སྣང་བར་བྱས་ཏེ། མཚན་མོའི་ལྷ་མོའི་གཟུགས་སུ་བྱས་ནས། རྣམ་པར་འཕྲུལ་པ་ཐམས་ཅད་འབྱིན་ཅིང་འདུག་པར་གནས་སོ་།དེ་ནས་ཚོང་དཔོན་གྱི་བུ་ནོར་བཟང་གིས་
[045-365b3] མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་གྱི་མདུན་དུ་འདུག་སྟེ་ཐལ་མོ་སྦྱར་ནས། དེའི་ཚེ་ཚིགས་སུ་བཅད་པ་འདི་དག་སྨྲས་སོ། །ཁྱོད་ཀྱི་སྐུ་ཡངས་མཚན་རབ་རྒྱན་
[045-365b4] གྱིས་བརྒྱན། །ཤིན་ཏུ་བཟང་ཞིང་མཛེས་པ་བདག་གིས་མཐོང། །ནམ་མཁའ་སྐར་མའི་ཚོགས་ཀྱིས་བརྒྱན་པ་བཞིན། །དཔེ་བྱད་བཟང་པོས་རྣམ་པར་བྲིས་པ་མཐོང། །འོད་ཀྱི་འཁོར་
[045-365b5] ཅན་སྐུ་བཟང་དམ་པའི་མཆོག་མཐའ་ཡས་ཞིང་གི་རྡུལ་ཁམས་མང་པོ་སྙེད། །ཁ་དོག་སྣ་ཚོགས་རྣམ་པའི་དཔེ་ཚུལ་དུ། །ཕྱོགས་རྣམས་ཀུན་གྱི་དབྱིངས་སུ་ཁྱབ་པར་གང། །འོད་ཟེར་
[045-365b6] དྲ་བ་མང་པོ་འགྲོ་སེམས་མཉམ། །ཁྱོད་ནི་བ་སྤུའི་སྒོ་ནས་འགྱེད་པ་མཛད། །འོད་ཟེར་སྒོ་ལ་པདྨོ་ཡིད་འོང་གནས། །ཁྱོད་ཀྱི་སྤྲུལ་པ་འགྲོ་བའི་སྡུག་བསྔལ་སེལ། །སྤོས་ཀྱི་ན་བུན་
[045-365b7] སྤྲིན་དུ་ཆགས་པའི་འགྱེད། །འགྲོ་བའི་གཟུགས་སུ་གནས་ཏེ་ཀུན་ནས་མཛེས། །མེ་ཏོག་སྒོ་རྣམས་ཀུན་ནས་དགྱེ་མཛད་པས། །ཆོས་དབྱིངས་བཞུགས་པའི་རྒྱལ་བ་ཀུན་ཏུ་ཁྱབ། །ཁྱོད་


[045-366a0] [366A] 
[045-366a1] ༄༅། །ཀྱི་ཕྲག་པའི་ལྷུན་ཡངས་འཕགས་པ་ནི། །རིན་ཆེན་འོད་འཕྲོ་རི་བོ་རི་རབ་འདྲ། །དྲི་མེད་དེ་ནི་འགྲོ་བ་ཀུན་ཏུ་གསལ། །གཏི་མུག་མུན་ནག་རྣམ་པར་བཟློག་པ་
[045-366a2] མཛད༑ ༑ཁྱོད་ཀྱི་དྲི་མེད་ཞལ་མདོག་བཟང་པོ་ལས། །ན་བུན་སྤྲིན་དང་ཉི་མ་ཡངས་པ་འབྱུང། །ཁྱོད་ཀྱི་ཉི་མའི་འཁོར་འདྲ་འོད་བཟང་བ། །རྣམ་པར་སྣང་མཛད་སྤྱོད་ཡུལ་ཡངས་
[045-366a3] པ་འབྱིན། །ཁྱོད་ཀྱི་སྤྱན་ནས་ཟླ་སྐར་འོད་འབྱུང་བ། །རྟག་ཏུ་དྲི་མེད་སྤྲིན་ལྟར་མང་བ་སྟེ། །དེ་དག་ཕྱོགས་བཅུར་བཀང་ཞིང་འགྲོ་བ་རྣམས། །རབ་ཏུ་སྣང་བྱེད་འཇིག་རྟེན་རབ་རིབ་སེལ།།
[045-366a4] ཁྱོད་ཀྱི་མཚན་ལས་འགྲོ་བའི་ལུས་མཉམ་པའི། །སྤྲུལ་པ་རྒྱ་མཚོ་ཕྱོགས་སུ་ཁྱབ་པར་འཕྲོ། །དེ་དག་ཆོས་དབྱིངས་ཡངས་པ་རྒྱས་འགེངས་ཤིང། །སེམས་ཅན་ཚད་མེད་ཚོགས་
[045-366a5] རྣམས་ཡོངས་སུ་འདུལ། །ཁྱོད་ཀྱི་སྐུ་ནི་འབྱམས་ཀླས་ཕྱོགས་སུ་སྣང། །འགྲོ་བ་ཀུན་ལ་མངོན་གྱུར་དགའ་བ་བསྐྱེད། །རྒྱལ་པོ་མེ་དང་རྐུན་པོ་ཆུས་བསྐྱེད་པའི། །འཇིགས་པ་ཐམས་
[045-366a6] ཅད་རྣམ་སེལ་ཞི་བར་མཛད། །གང་ཚེ་ཁྱོད་ཀྱི་སྤྱན་སྔར་བདག་བཏང་ནས། །ཡོན་ཏན་རྣམ་པར་སེམས་ཤིང་ཉེར་ཕྱིན་པ། །དེ་ཚེ་འོད་ཟེར་དྲི་མེད་འཁོར་བཟང་པོ། །ཁྱོད་ཀྱི་ཞལ་
[045-366a7] གྱི་སྨིན་མཚམས་གསེབ་ནས་འཐོན། །ཕྱོགས་རྣམས་རྒྱ་མཚོ་བརྒྱ་མང་སྣང་མཛད་ནས། །འཇིག་རྟེན་སྣང་བ་རྒྱ་ཆེ་ཡོངས་བསྐྱེད་དེ། །རྣམ་འཕྲུལ་རྣམ་པ་མང་པོ་རྣམས་བསྟན་


[045-366b0] [366B] 
[045-366b1] ༑དེ་ཚེ་བདག་གི་ལུས་ཀྱི་གསེབ་ཏུ་ཞི། །གང་ཚེ་འོད་ཀྱི་འཁོར་གྱིས་བདག་རེག་པ། །དེ་ཚེ་བདེ་བ་རྨད་བྱུང་ཡངས་པ་མྱོང་།གཟུངས་དང་ཏིང་འཛིན་བརྒྱ་མང་ཡོངས་སུ་ནོན། །
[045-366b2] ཕྱོགས་བཅུའི་རྒྱལ་བ་དཔག་ཡས་མཐོང་བར་གྱུར། །གོམ་པ་རྣམ་པོར་གྱེན་དུ་བཏེག་པ་ལའང། །རྡུལ་ཕྲན་གྲངས་སྙེད་ཚུལ་ནི་བདག་གིས་རིག་རྡུལ་ཕྲན་ཤིན་ཏུ་ཕྲ་བ་གཅིག་ལ་
[045-366b3] ཡང། །ཞིང་གི་རྡུལ་སྙེད་ཞིང་རྣམས་མཐོང་བར་གྱུར། །རྡུལ་ལ་གནས་ཀྱང་རྣམ་པ་ཐ་དགུ་སྟེ། །ཞིང་མང་བརྒྱ་ནི་ཤིན་ཏུ་ཉོན་ཡང་མོངས། །དེ་ཡི་འགྲོ་བ་སྡུག་བསྔལ་ཉམས་སུ་མྱོང། །
[045-366b4] ཆོ་ངེར་ངུ་ཞིང་སྨྲེ་སྔགས་ཡོངས་སུ་འདོན། །ཞིང་མང་ལ་ལ་ཀུན་ནས་ཉོན་མོངས་དག་དེ་ན་སྡུག་བསྔལ་མང་ཞིང་བདེ་བ་ཆུང། །རྒྱལ་བ་ཐུགས་རྗེ་ཅན་ཡང་དེར་སྐྱེ་སྟེ། །རྒྱལ་བའི་ཉན་
[045-366b5] ཐོས་རང་རྒྱལ་དེ་བཞིན་ནོ། །ཞིང་ཚུལ་ལ་ལ་ཡོངས་དག་ཉོན་མོངས་ཏེ། །བྱང་ཆུབ་སེམས་དཔའི་གནས་བཟང་མང་པོས་བརྒྱན་།སྐྱེས་པ་བུད་མེད་ཡོངས་བརྒྱན་བལྟ་ན་སྡུག་སྐྱོན་
[045-366b6] མེད་རྒྱལ་བའི་གདུང་ཡང་རྒྱུན་མི་འཆད། །ཞིང་རྣམས་རྒྱ་མཚོ་ཡངས་ཤིང་དྲི་མེད་པ། །རྡུལ་ལ་གནས་ཤིང་མཉམ་པའི་གཞི་དང་ལྡན། །དེ་དག་བསྐལ་པ་བརྒྱ་མང་སྔོན་གྱི་ཚེ། །
[045-366b7] རྣམ་པར་སྣང་མཛད་སྤྱོད་མཛད་ཡོངས་སུ་སྦྱངས། །ཞིང་རྣམས་འབྱམས་ཀླས་ཀུན་ན་རྒྱལ་བ་དག་ཤིང་དབང་དམ་པའི་དྲུང་དུ་གཤེགས་པ་སྟོན། །རྣམ་པར་འཕྲུལ་ཞིང་བྱང་ཆུབ་


[045-367a0] [367A] 
[045-367a1] ༄༅། །འཚང་ཡང་རྒྱ། །ཆོས་ཀྱི་འཁོར་ལོ་བསྐོར་ཅིང་འདུལ་བ་སྟོན། །རྣམ་པར་སྣང་མཛད་སྤྱོད་ཡུལ་ཡངས་པ་ལ། །ཁྱོད་ཀྱང་ཀུན་ཏུ་རྗེས་སུ་བཞུད་པར་མཐོང།།
[045-367a2] མཆོད་པ་སྟོང་ཕྲག་ཚད་མེད་ཁྲག་ཁྲིག་གིས། །རྒྱལ་བ་ཀུན་ལ་མངོན་པར་མཆོད་མཛད་མཐོང། །དེ་ནས་ཚོང་དཔོན་གྱི་བུ་ནོར་བཟང་གིས་ཚིགས་སུ་བཅད་པ་དེ་དག་སྨྲས་ནས་
[045-367a3] མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་ལ་འདི་སྐད་ཅེས་སྨྲས་སོ། །ལྷ་མོ། བྱང་ཆུབ་སེམས་དཔའི་རྣམ་པར་ཐར་པ་དེ། དེ་ལྟ་བུར་ཟབ་པ་ནི་ངོ་མཚར་
[045-367a4] ཆེན། རྣམ་པར་ཐར་པ་དེའི་མིང་ནི་ཅི་ཞེས་བགྱི། དེ་ཁྱོད་ཀྱིས་བརྙེས་ནས་ཡུན་ནི་ཇི་སྲིད་ཅིག་ལགས། བྱང་ཆུབ་སེམས་དཔས་ཇི་ལྟར་ནན་ཏན་དུ་བགྱིས་ན་རྣམ་པར་ཐར་པ་དེ་
[045-367a5] ཡོངས་སུ་དག་པར་འགྱུར། སྨྲས་པ། རིགས་ཀྱི་བུ། གནས་འདི་ནི་ལྷ་དང་བཅས་པའི་འཇིགས་རྟེན་དང། ཉན་ཐོས་དང། རང་སངས་རྒྱས་སུ་བཅས་པས་ཡིད་ཆེས་པར་དཀའ་
[045-367a6] བ་སྟེ༑ དེ་ཅིའི་ཕྱིར་ཞེ་ན། འདི་ནི་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་ཁོང་དུ་ཆུད་པ་རྣམས་ཀྱི་སྤྱོད་ཡུལ་ཏེ། འདི་ནི་བྱང་ཆུབ་སེམས་དཔའ་སྙིང་རྗེ་
[045-367a7] ཆེན་པོ་ལྷུར་ལེན་པ། འགྲོ་བ་ཐམས་ཅད་ཡོངས་སུ་བསྐྱབ་པ་ལ་ཞུགས་པ། མི་ཁོམ་པ་དང། ངན་སོང་དང། ངན་འགྲོའི་ལམ་ཐམས་ཅད་རྣམ་པར་བཟློག་པ་ལ་ཞུགས་པ་


[045-367b0] [367B] 
[045-367b1] ཡོངས་སུ་དག་པ་བླ་ན་མེད་པར་བྱ་བ་ལ་ཞུགས་པ། སངས་རྒྱས་ཀྱི་ཞིང་ཐམས་ཅད་ན་བཞུགས་པའི་དེ་བཞིན་གཤེགས་
[045-367b2] པའི་རིགས་རྒྱུན་མི་གཅོད་པ་ལ་ཞུགས་པ། སངས་རྒྱས་ཐམས་ཅད་ཀྱི་བསྟན་པ་ཡོངས་སུ་བཟུང་བ་ལ་ཞུགས་པ། བསྐལ་པ་ཐམས་ཅད་དུ་བྱང་ཆུབ་སེམས་དཔའི་སྤྱོད་པ་ལ་གནས་
[045-367b3] པས་གནས་པར་བྱ་བའི་སྨོན་ལམ་ཆེན་པོ་རྒྱ་མཚོ་ལ་ཞུགས་པ་ཆོས་རྒྱ་མཚོ་ཐམས་ཅད་ལ་བསྒྲིབས་པ་མེད་པའི་ཡེ་ཤེས་སྣང་བ་རྣམ་པར་སྦྱང་བ་ལ་ཞུགས་པ། སྐད་ཅིག་རེ་རེ་ཞིང་
[045-367b4] དུས་གསུམ་གྱི་ཚུལ་རྒྱ་མཚོ་ཐམས་ཅད་དུ་ཡེ་ཤེས་སྣང་བས་རྣམ་པར་གནས་པ་རབ་ཏུ་ཐོབ་པ་རྣམས་ཀྱི་ཡུལ་ཏེ། འོན་ཀྱང་དེ་བཞིན་གཤེགས་པའི་བྱིན་གྱི་རླབས་ཀྱིས་བསྟན་
[045-367b5] པར་བྱའོ། །རིགས་ཀྱི་བུ། སྔོན་འདས་པའི་དུས་བསྐལ་པ་སངས་རྒྱས་ཀྱི་ཞིང་གི་རྡུལ་ཤིན་ཏུ་ཕྲ་བ་སྙེད་ཅིག་གི་ཕ་རོལ་ཏུ། འཇིག་རྟེན་གྱི་ཁམས་རྣམ་པར་སྣང་མཛད་གཟི་
[045-367b6] བརྗིད་དཔལ་ཞེས་བྱ་བར། བསྐལ་པ་རྡུལ་དང་བྲལ་བའི་དཀྱིལ་འཁོར་ཅེས་བྱ་བ་བྱུང་སྟེ། བསྐལ་པ་དེ་ལ་སངས་རྒྱས་རི་རབ་ཀྱི་རྡུལ་ཤིན་ཏུ་ཕྲ་བ་སྙེད་བྱུང་བར་གྱུར་ཏོ། །འཇིག་རྟེན་
[045-367b7] གྱི་ཁམས་རྣམ་པར་སྣང་མཛད་གཟི་བརྗིད་དཔལ་ཞེས་བྱ་བ་དེ་ནི་རིན་པོ་ཆེ་ཐམས་ཅད་ཀྱི་སྤྲིན་གྱི་རྒྱན་གྱིས་བརྒྱན་པ་སྟེ། རྡོ་རྗེ་ལས་བྱས་པའི་གཞལ་མེད་ཁང་དང། གནས་


[045-368a0] [368A] 
[045-368a1] ༄༅། །ཀྱིས་ཡོངས་སུ་མཛེས་པར་བྱས་པའོ། །འཇིག་རྟེན་གྱི་ཁམས་དེའི་གཞི་ནི་རིན་པོ་ཆེའི་རྒྱལ་པོ་དྲི་མ་མེད་པའི་འོད་ཀྱི་རྒྱ་མཚོ་ལས་བླངས་པ་སྟེ། ལྷུན་དང་
[045-368a2] ལུས་ནི་ནོར་བུ་རིན་པོ་ཆེ་སྤོས་ཐམས་ཅད་ཀྱི་རྒྱལ་པོ་ལས་གྱུར་པའོ། །དེ་ནི་དབྱིབས་ཀུན་ཏུ་ཟླུམ་པ་སྟེ། རྣམ་པར་དག་ཅིང་ཀུན་ནས་ཉོན་མོངས་པ། ལྷབ་ལྷུབ་ཐམས་ཅད་ཀྱི་
[045-368a3] སྤྲིན་གྱི་བླ་རེས་ཀུན་ནས་ཁྱབ་པ། རིན་པོ་ཆེའི་ཁོར་ཡུག་རྒྱན་ཐམས་ཅད་དང་ལྡན་པ་རིམ་པ་སྟོང་གིས་ཡོངས་སུ་བསྐོར་བ། གླིང་བཞི་པ་བྱེ་བ་ཁྲག་ཁྲིག་བརྒྱ་སྟོང་གིས་ཤིན་
[045-368a4] ཏུ་རྒྱས་པར་བརྒྱན་པ་སྟེ། དེ་ལ་གླིང་བཞི་པ་ལ་ལ་ནི་ཀུན་ནས་ཉོན་མོངས་པ་སྟེ། སེམས་ཅན་ཀུན་ནས་ཉོན་མོངས་པའི་ལས་དང་ལྡན་པ་རྣམས་ཀྱི་གནས་སོ། །ལ་ལ་ནི་ཀུན་
[045-368a5] ནས་ཉོན་མོངས་ཤིང་རྣམ་པར་དག་པ་སྟེ། སེམས་ཅན་ལས་འདྲེན་མ་དང་ལྡན་པ་རྣམས་ཀྱི་གནས་སོ། །ལ་ལ་ནི་རྣམ་པར་དག་ཅིང་ཀུན་ནས་ཉོན་མོངས་པ་སྟེ། སེམས་ཅན་
[045-368a6] ཡོངས་སུ་དག་ཅིང་ཀུན་ནས་ཉོན་མོངས་པ། དགེ་བའི་རྩ་བ་སྦྱངས་པ། ཁ་ན་མ་ཐོ་བ་ཉུང་བ་རྣམས་ཀྱི་གནས་སོ། །ལ་ལ་ནི་ཤིན་ཏུ་ཡོངས་སུ་དག་པ་སྟེ། བྱང་ཆུབ་སེམས་
[045-368a7] དཔའ་དག་པ་རྣམས་ཀྱི་གནས་སོ། །འཇིག་རྟེན་གྱི་ཁམས་རྣམ་པར་སྣང་མཛད་གཟི་བརྗིད་དཔལ་ཞེས་བྱ་བ་དེའི་ཤར་ཕྱོགས་ལོགས་ཀྱི་ཁོར་ཡུག་གི་མཚམས་ན། གླིང་བཞི་པ་


[045-368b0] [368B] 
[045-368b1] པར་དག་ཅིང་ཀུན་ནས་ཉོན་མོངས་པ། མ་རྨོས། མ་སྐྱེས་པའི་འབྲས་ལ་ཡོངས་སུ་སྤྱོད་པ་སྔོན་གྱི་ལས་ཀྱི་རྣམ་པར་
[045-368b2] སྨིན་པས་མངོན་པར་གྲུབ་པའི་ཁང་པ་བརྩེགས་པའི་གནས་དང་གཞལ་མེད་ཁང་ལ་ཡོངས་སུ་སྤྱོད་པ། འཁོར་ཀུན་ནས་ཡིད་བཞིན་གྱི་ཤིང་གིས་འཁོར་བ། སྤོས་ཀྱི་ཤིང་
[045-368b3] སྣ་ཚོགས་ཀྱི་ལྷུན་ལས་སྤོས་ཀྱི་སྤྲིན་རྒྱུན་མི་འཆད་པར་འབྱུང་བ། ཕྲེང་བ་སྣ་ཚོགས་ཀྱི་ཤིང་ལས་ཕྲེང་བའི་སྤྲིན་རྒྱུན་མི་འཆད་པར་འབྱུང་བ། མེ་ཏོག་སྣ་ཚོགས་ཀྱི་ཤིང་ལས་
[045-368b4] མེ་ཏོག་ཁ་དོག་དང་དྲི་བསམ་གྱིས་མི་ཁྱབ་པའི་སྤྲིན་གྱི་ཆར་རྒྱུན་མི་འཆད་པར་འབབ་པ། ཕྱེ་མ་ཁ་དོག་སྣ་ཚོགས་ཀྱི་ཤིང་གི་ལྷུན་ལས་སྤོས་རིན་པོ་ཆེའི་རྒྱལ་པོ་ཐམས་ཅད་
[045-368b5] ཀྱི་ཕྱེ་མའི་ཆར་རྒྱུན་མི་འཆད་པར་འབབ་པ། རིན་པོ་ཆེའི་ཤིང་སྣ་ཚོགས་ལས་རིན་པོ་ཆེའི་འབྲུ་མང་པོ་འབྲུལ་བའི་ཁ་དོག་སྣང་བས་ཤིན་ཏུ་སྣང་བར་བྱས་པ། ལྷ་རྫས་ཀྱི་རོལ་
[045-368b6] མོ་སྣ་ཚོགས་ཀྱི་ཤིང་ལས་སིལ་སྙན་སྣ་ཚོགས་ཀྱི་སྤྲིན་རླུང་གིས་བསྐྱོད་ཅིང། ནམ་མཁའི་དབྱིངས་ལས་སྒྲ་དབྱངས་སྙན་པ་འབྱུང་བ། ཉིན་མཚན་གྱི་བདེ་བ་ཉི་མ་དང། ཟླ་
[045-368b7] བས་འབྱུང་བ། ནོར་བུ་རིན་པོ་ཆེ་ཀུན་ཏུ་སྣང་བས་གཞི་བྱས་པའི་ས་རབ་ཏུ་མཉམ་པར་གྱུར་པ་སྟེ། གླིང་བཞི་པ་དེར་རྒྱལ་པོའི་ཕོ་བྲང་བྱེ་བ་ཁྲག་ཁྲིག་བརྒྱ་སྟོང་བྱུང་བར་


[045-369a0] [369A] 
[045-369a1] ༄༅། །གྱུར་ཏེ༑ རྒྱལ་པོའི་ཕོ་བྲང་དེ་དག་རེ་རེ་ཞིང་ཡང་ཆུ་ཀླུང་སྟོང་གིས་ཡོངས་སུ་བསྐོར་བའོ། །ཆུ་ཀླུང་དེ་དག་ཐམས་ཅད་ཀྱང་ལྷ་རྫས་ཀྱི་མེ་ཏོག་སིལ་མས་གང་
[045-369a2] བའོ༑ ༑ལྷ་རྫས་ཀྱི་རོལ་མོ་དང། གླུའི་སྒྲ་སྐད་སྙན་ཅིང་ཡིད་དུ་འོང་བ་འབྱིན་པའོ། །ཆུ་འགྲམ་རིན་པོ་ཆེའི་ཤིང་ཡིད་དུ་འོང་བས་རྣམ་པར་བརྒྱན་པའོ། །རིན་པོ་ཆེ་སྣ་ཚོགས་ཀྱིས་
[045-369a3] ཤིན་ཏུ་བརྒྱན་པའི་གྲུ་ཕན་ཚུན་དུ་རྒྱུ་བའོ། །བདེ་བ་སྣ་ཚོགས་ཅི་དགའ་བར་ཡོངས་སུ་སྤྱད་དུ་ཡོད་པའོ། །ཆུ་ཀླུང་གི་མཚམས་ཀྱི་གཞི་རེ་རེ་དག་ན་ཡང་གྲོང་ཁྱེར་བྱེ་བ་ཁྲག་
[045-369a4] ཁྲིག་བརྒྱ་སྟོང་ཕྲག་བཅུ་ཀུན་ནས་གནས་པ་སྟེ། གྲོང་ཁྱེར་དེ་དག་རེ་རེ་ཞིང་ཡང་གྲོང་རྡལ་བྱེ་བ་ཁྲག་ཁྲིག་བརྒྱ་ཕྲག་སྟོང་གི་འཁོར་གྱིས་ཡོངས་སུ་བསྐོར་བའོ། །གྲོང་དང་གྲོང་
[045-369a5] ཁྱེར་དང་གྲོང་རྡལ་དེ་དག་ཐམས་ཅད་ཀྱང་ལྷ་རྫས་ཀྱི་བཟའ་ཤིང་གི་ར་བ་དང། གཞལ་མེད་ཁང་དང། ཁང་པ་བྱེ་བ་ཁྲག་ཁྲིག་བརྒྱ་ཕྲག་སྟོང་གི་འཁོར་གྱིས་ཡོངས་སུ་བསྐོར་
[045-369a6] བའོ༑ ༑གླིང་བཞི་པ་དེའི་འཛམ་བུའི་གླིང་གི་དབུས་ན། རྒྱལ་པོའི་ཕོ་བྲང་དབུ་མ་རིན་པོ་ཆེའི་མེ་ཏོག་སྒྲོན་མ་ཞེས་བྱ་བ་ཡོད་པར་གྱུར་ཏེ། དེ་ནི་སྐྱིད་ཅིང་ལོངས་སྤྱོད་ཕུན་སུམ་
[045-369a7] ཚོགས་པ་དང་ལྡན་ལ། རྟག་ཏུ་ལོ་ལེགས་ཤིང་བདེ་བའི་རྣམ་པ་ཐམས་ཅད་དང་ལྡན་པའོ། །ལྷ་དང་མི་མང་པོས་ཡོངས་སུ་གང་བའོ། །སེམས་ཅན་དགེ་བ་བཅུའི་ལས་ཀྱི་ལམ་དང་


[045-369b0] [369B] 
[045-369b1] རྒྱལ་པོའི་ཕོ་བྲང་རིན་པོ་ཆེའི་མེ་ཏོག་སྒྲོན་མ་ཞེས་བྱ་བ་དེ་ན། རྒྱལ་པོ་རྣམ་པར་སྣང་བ་རིན་ཆེན་པདྨོ་དཔལ་གྱི་གཙུག་ཕུད་སྙིང་པོ་ཞེས་བྱ་བ་འཁོར་
[045-369b2] ལོས་བསྒྱུར་བ་གླིང་བཞི་ལ་དབང་བ། པདྨོའི་སྙིང་པོ་ལ་རྫུས་ཏེ་བྱུང་བ། མི་ཆེན་པོའི་མཚན་སུམ་ཅུ་རྩ་གཉིས་ཀྱིས་ལུས་ཤིན་ཏུ་བརྒྱན་པ། ཆོས་དང་ལྡན་པ། ཆོས་ཀྱི་རྒྱལ་པོ་རིན་པོ་ཆེ་
[045-369b3] བདུན་དང་ལྡན་པ་གནས་པར་གྱུར་ཏོ། །དེའི་བུ་དཔའ་ཞིང་རྟུལ་ཕོད་ལ་ཡན་ལག་དམ་པའི་གཟུགས་དང་ལྡན་པ། གཞན་གྱི་འཁོར་རབ་ཏུ་འཇོམས་པ། རྣམ་པ་ཐམས་ཅད་ཡོངས་སུ་ཚང་
[045-369b4] བའི་ཡན་ལག་དམ་པ་དང་ལྡན་པ་སྟོང་ཚང་བར་བྱུང་ངོ། །དེའི་བཙུན་མོའི་འཁོར་གྱི་བུད་མེད་ཀྱང་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུ་ཡོད་པར་གྱུར་ཏེ། དེ་དག་ཀུན་ཀྱང་འཁོར་ལོས་
[045-369b5] བསྒྱུར་བའི་སྐལ་བ་དང་མཉམ་པའི་དགེ་བའི་རྩ་བ་ལས་བྱུང་བ་མཐུན་པར་སྤྱོད་པ། རིན་པོ་ཆེའི་རྒྱན་རང་འཁྲུངས་སུ་བྱུང་བ་དགེ་བའི་སེམས་དང་ལྡན་པ། ལྷའི་བུ་མོ་དང་ཁྱད་པར་
[045-369b6] མེད་པར་འདྲ་བའི་གཟུགས་ཅན། ཛམྦུ་ཆུ་ཀླུང་གི་གསེར་གྱི་ཁ་དོག་ལྟ་བུའི་མདོག་དང་ལྡན་པའི་ལུས་ཅན། ལུས་ཀྱི་བ་སྤུ་ལས་ལྷ་རྫས་ཀྱི་སྤོས་སྣ་ཚོགས་འབྱུང་བ། ལུས་ལས་
[045-369b7] ལྷ་རྫས་ཀྱི་འོད་དྲི་ཞིམ་པོ་དྲི་མ་མེད་པ་རབ་ཏུ་འགྱེད་པ་ཤ་སྟག་གོ་དེའི་བློན་པོ་བྱེ་བ་ཕྲག་བཅུ་བྱུང་སྟེ། བློན་པོ་རིན་པོ་ཆེ་ལ་སོགས་པ་དག་གོ་འཁོར་ལོས་བསྒྱུར་བའི་རྒྱལ་པོ་རྣམ་


[045-370a0] [370A] 
[045-370a1] ༄༅། །པར་སྣང་བ་རིན་ཆེན་པདྨོ་དཔལ་གྱི་གཙུག་ཕུད་སྙིང་པོ་དེའི་བཙུན་མོ་དམ་པ། བུད་མེད་རིན་པོ་ཆེ་དཔལ་གྱི་བཞིན་ཡོངས་སུ་རྒྱས་པ་ཞེས་བྱ་བ་
[045-370a2] གཟུགས་མཛེས་ཤིང་སྡུག་པ། བལྟ་ན་ཡིད་དུ་འོང་བ། ཁ་དོག་བཟང་པོ་ཤིན་ཏུ་རྒྱས་པའི་དམ་པ་དང་ལྡན་པ། སྐྲ་མཐོན་མཐིང་དུ་འདུག་པ། མིག་དཀར་ནག་འབྱེས་པ་
[045-370a3] མདོག་གསེར་གྱི་ཁ་དོག་ཏུ་འདུག་པ། ཚངས་པའི་དབྱངས་དང་ལྡན་པ། ལུས་ལས་འོད་རྟག་ཏུ་འབྱུང་བ། འཁོར་ཀུན་ཏུ་དཔག་ཚད་སྟོང་གི་ཚད་དུ་འོད་ཁ་དོག་དུ་མ་དང་ལྡན་
[045-370a4] པ༑ ལྷ་རྫས་ཀྱི་དྲི་ཞིམ་པོ་ཅན་འགྱེད་པ་བྱུང་ངོ། །རྒྱལ་པོའི་བཙུན་མོ་དཔལ་གྱི་བཞིན་ཡོངས་སུ་རྒྱས་པ་ཞེས་བྱ་བ་དེ་ལས། བུ་མོ་པདྨོ་བཟང་མོ་མིག་ཡིད་དུ་འོང་བའི་དཔལ་
[045-370a5] གྱི་ཟླ་བ་ཞེས་བྱ་བ། ཡན་ལག་ཐམས་ཅད་ཚང་བ། གཟུགས་མཛེས་ཤིང་སྡུག་པ། བལྟ་ན་ཡིད་དུ་འོང་བ། འཇིག་རྟེན་ཐམས་ཅད་ཀྱིས་བལྟ་ན་མི་ངོམས་པ་བྱུང་བར་གྱུར་ཏེ་
[045-370a6] རིགས་ཀྱི་བུ། འདི་ལྟ་སྟེ། དཔེར་ན། འཁོར་ལོས་བསྒྱུར་བའི་རྒྱལ་པོ་ལ་བལྟ་ན་སུ་ཡང་ངོམས་པར་མི་འགྱུར་བ་དེ་བཞིན་དུ། འཁོར་ལོས་བསྒྱུར་བའི་བུ་མོ་པདྨོ་བཟང་མོ་
[045-370a7] མིག་ཡིད་དུ་འོང་བའི་དཔལ་དེ་ལ་བལྟ་བས་ཀྱང། སུ་ཡང་ངོམས་པར་མི་འགྱུར་ཏེ། ཤེས་རབ་ཀྱིས་ཡོངས་སུ་ངོམས་པར་འགྱུར་བ་ནི་མ་གཏོགས་སོ། །དེའི་ཚེ་དེའི་དུས་ན་


[045-370b0] [370B] 
[045-370b1] ཚེ་ལ་གཅིག་ཏུ་ངེས་པ་མེད་པས་བར་མ་དོར་འཆི་བ་ནི་ཡོད་དོ། །དེའི་དུས་ན་སེམས་ཅན་རྣམས་ཀྱི་དབྱིབས་སྣ་ཚོགས་དང་
[045-370b2] ཁ་དོག་སྣ་ཚོགས་དང། དབྱངས་སྣ་ཚོགས་དང། མིང་སྣ་ཚོགས་དང། རིགས་སྣ་ཚོགས་དང། ཚེའི་ཚད་སྣ་ཚོགས་དང། ཆུ་ཞེང་རྣམ་པ་ཐ་དད་པ་དང། མོས་པ་དང། སྟོབས་
[045-370b3] དང། བརྩོན་འགྲུས་དང། མཐུ་རྣམ་པ་ཐ་དད་པ་དང། ཡིད་དུ་འོང་བ་དང། ཡིད་དུ་མི་འོང་བ་རྣམ་པ་ཐ་དད་པ་དང། ཡངས་པ་དང། དམའ་བ་ལ་མོས་པ་སྣ་ཚོགས་ཀྱང་ཡོད་
[045-370b4] པར་གྱུར་ཏེ། དེ་ལ་སེམས་ཅན་ཇི་སྙེད་ཅིག་ཁ་དོག་བཟང་བ་དང་ཡངས་པ་ལ་མོས་པ་དང། ཡན་ལག་ཚང་བ་དང། བལྟ་ན་སྡུག་ཅིང་ཡིད་དུ་འོང་བར་གྱུར་པ་དེ་དག་ནི་འདི་
[045-370b5] སྐད་ཅེས་འཛེར་ཏོ། །ཀྱེ། མི་དག་ང་ནི་ཁྱེད་པས་ཁ་དོག་ཆེས་བཟང་ངོ་ཞེས་ཟེར་རོ། །དེ་བཞིན་དུ་སེམས་ཅན་ཇི་སྙེད་ཅིག་ལུས་ཀྱི་དབྱིབས་ལེགས་པ་དང་ལྡན་པར་གྱུར་པ་དེ་
[045-370b6] དག་ཀྱང། སེམས་ཅན་ལུས་ཀྱི་དབྱིབས་མི་སྡུག་པར་གྱུར་པ་རྣམས་ལ་རློམ་ཞིང་ཁྱད་དུ་གསོད་དོ། །དེ་དག་དེ་ལྟར་གཅིག་ལ་གཅིག་ཁྱད་དུ་གསོད་པ་ལས་བྱུང་བའི་མི་དགེ་
[045-370b7] བའི་རྩ་བས་ཚེའི་ཚད་ལས་ཀྱང་ཡོངས་སུ་བྲི་བར་གྱུར་ཏོ། །ཁ་དོག་དང་སྟོབས་དང་བདེ་བ་ལས་ཀྱང་ཡོངས་སུ་བྲི་བར་གྱུར་ཏོ་།རྒྱལ་པོའི་ཕོ་བྲང་རིན་པོ་ཆེའི་མེ་ཏོག་སྒྲོན་མ་དེའི་


[045-371a0] [371A] 
[045-371a1] ༄༅། །བྱང་ཕྱོགས་ལོགས་ན། སྙིང་པོ་བྱང་ཆུབ་ཀྱི་ཤིང་ཀུན་དུ་གྲག་པའི་ཆོས་ཀྱི་སྤྲིན་སྒྲའི་རྒྱལ་མཚན་ཞེས་བྱ་བ་དེ་བཞིན་གཤེགས་པ་ཐམས་ཅད་ཀྱི་སྙིང་
[045-371a2] པོ་བྱང་ཆུབ་ཀྱི་རྒྱན་སྐད་ཅིག་རེ་རེ་ལ་ཡོངས་སུ་སྟོན་པ། རྩ་བ་རིན་པོ་ཆེའི་རྒྱལ་པོ་རྡོ་རྗེ་ལྟར་སྲ་ཞིང་མི་འཇིག་པ། ནོར་བུ་རིན་པོ་ཆེ་ཐམས་ཅད་ལས་གྲུབ་པས། ལྷུན་ཤིན་ཏུ་
[045-371a3] ཡངས་ཤིང་རྒྱས་པ། སྡོང་པོ་དང། ཡལ་ག་དང། ལོ་མ་དང་འདབ་མ་དང། མེ་ཏོག་དང། འབྲས་བུ་རིན་པོ་ཆེ་ཐམས་ཅད་ཀྱི་རྒྱུ་ལས་གྲུབ་པ། ཀུན་ཏུ་ཆ་མཉམ་པར་རྣམ་
[045-371a4] པར་བཀོད་ཅིང་ཀུན་ཏུ་ཁྱབ་པའི་ཡལ་ག་དང་ལྡན་པ། རྒྱན་ཀུན་ཏུ་རྒྱས་པར་འགེངས་ཤིང་མི་ཟད་པ་དང་ལྡན་པ། རིན་པོ་ཆེ་སྣ་ཚོགས་ཀྱི་འོད་འཕྲོ་བ་དང། འོད་ཟེར་ཀུན་ཏུ་
[045-371a5] སྣང་བར་འགྱེད་པ། དེ་བཞིན་གཤེགས་པ་ཐམས་ཅད་ཀྱི་ཡུལ་གྱི་རྣམ་པར་འཕྲུལ་བའི་དབྱངས་རྗེས་སུ་སྒྲོག་པ་ཡོད་དེ། སྙིང་པོ་བྱང་ཆུབ་དེའི་མདུན་རོལ་ན། སྤོས་ཆུའི་
[045-371a6] མཚོ་རིན་པོ་ཆེའི་མེ་ཏོག་དང། གློག་དང། ཆོས་ཀྱི་འབྲུག་སྒྲའི་སྤྲིན་གྱི་དབྱངས་ཞེས་བྱ་བ་ཡོད་དེ། དེ་ནི་རིན་པོ་ཆེའི་ཤིང་བྱེ་བ་ཁྲག་ཁྲིག་བརྒྱ་སྟོང་ཕྲག་བཅུས་ཀུན་ནས་
[045-371a7] བསྐོར་བ་སྟེ། རིན་པོ་ཆེའི་ཤིང་དེ་དག་ཐམས་ཅད་ཀྱང་བྱང་ཆུབ་ཀྱི་ཤིང་གི་དབྱིབས་སུ་འཁོད་པ་ཤ་སྟག་གོ་སྤོས་ཆུའི་མཚོ་ཆེན་པོ་རིན་པོ་ཆེའི་མེ་ཏོག་དང། གློག་དང་


[045-371b0] [371B] 
[045-371b1] འགྲམ་ཐམས་ཅད་ཀྱང། ནོར་བུ་རིན་པོ་ཆེ་ཐམས་ཅད་བཀྲམ་ཞིང་རྣམ་པར་བཀོད་པ་སྟེ། རིན་པོ་ཆེ་ཐམས་ཅད་ཀྱི་ཕྲེང་བ་སྣ་ཚོགས་
[045-371b2] སུ་དཀྲིགས་པའོ། །རིན་པོ་ཆེ་རྣམ་པར་དག་པ་ལས་བྱས་པའི་ཁང་པ་སྣ་ཚོགས་ཀྱི་རྒྱན་གྱིས་ཡོངས་སུ་བརྒྱན་པའོ། །རྒྱན་རྣམ་པར་དག་པ་སྣ་ཚོགས་ཀྱི་རྒྱན་གྱིས་ཤིན་ཏུ་
[045-371b3] བརྒྱན་པའོ། །སྙིང་པོ་བྱང་ཆུབ་དེའི་འཁོར་ཐམས་ཅད་ཀྱང་ནོར་བུ་རིན་པོ་ཆེའི་ཁང་པ་བརྩེགས་པ་ཆེན་པོ་རྒྱན་བསམ་གྱིས་མི་ཁྱབ་པ་དང་ལྡན་པ། པདྨོའི་སྙིང་པོ་ཅན་ཤ་སྟག་
[045-371b4] གིས་ཡོངས་སུ་འཁོར་བ་སྟེ། སྤོས་ཆུའི་མཚོ་ཆེན་པོ་རིན་པོ་ཆེའི་མེ་ཏོག་དང། གློག་དང། ཆོས་ཀྱི་འབྲུག་སྒྲའི་སྤྲིན་གྱི་དབྱངས་ཞེས་བྱ་བ་དེའི་དབུས་ནས། པདྨོའི་རྒྱལ་པོ་ཆེན་
[045-371b5] པོ་ལོ་མའི་མཚམས་ནས་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཡུལ་རྣམ་པར་སྟོན་པའི་འོད་ཟེར་གྱི་སྤྲིན་གྱི་རྒྱན་ཅེས་བྱ་བ་བྱུང་བར་འགྱུར་ཏེ། པདྨོ་ཆེན་པོ་དེ་
[045-371b6] ལ་དེ་བཞིན་གཤེགས་པ་རི་རབ་ཀྱི་རྡུལ་ཤིན་ཏུ་ཕྲ་བ་སྙེད་དེ་དག་གི་ནང་ནས་བསྐལ་པའི་ཐོག་མ་པ། དེ་བཞིན་གཤེགས་པ་ཡེ་ཤེས་རིན་པོ་ཆེའི་འོད་ཀུན་ཏུ་འཕྲོ་བའི་དཔལ་
[045-371b7] ཡོན་ཏན་དཔལ་གྱི་རྒྱལ་པོ་ཞེས་བྱ་བ་བྱུང་བར་གྱུར་ཏེ། དེ་ནི་བསྐལ་པ་དེ་ལ་ཐམས་ཅད་ཀྱི་ཐོག་མར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་


[045-372a0] [372A] 
[045-372a1] ༄༅། །སངས་རྒྱས་ཏེ། དེས་ལོ་སྟོང་ཕྲག་དུ་མ་ཞིག་ཏུ་ཆོས་བསྟན་པས་སེམས་ཅན་ཡོངས་སུ་སྨིན་པར་མཛད་ནས། ལོ་སྟོང་ཕྲག་བཅུར་འོད་ཟེར་
[045-372a2] སྣང་བའི་རྣམ་པར་འཕྲུལ་པས་ཡོངས་སུ་སྨིན་པར་མཛད་དོ། །དེ་བཞིན་གཤེགས་པ་དེ་ལོ་སྟོང་ཕྲག་བཅུ་ན་འབྱུང་བར་འགྱུར་རོ་ཞེས་བྱ་བའི་ཚེ། པདྨོའི་རྒྱལ་པོ་ཆེན་པོ་
[045-372a3] ལོ་མའི་མཚམས་ནས་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཡུལ་རྣམ་པར་སྟོན་པའི་འོད་ཟེར་གྱི་སྤྲིན་གྱི་རྒྱན་ཅེས་བྱ་བ་དེ་ལས། སེམས་ཅན་ཐམས་ཅད་
[045-372a4] རྡུལ་དང་འབྱེད་པའི་སྒྲོན་མ་ཞེས་བྱ་བའི་འོད་ཟེར་བྱུང་བར་གྱུར་ཏེ། འོད་དེས་ཕོག་པའི་སེམས་ཅན་རྣམས་ཀྱིས་ཀྱང་ལོ་སྟོང་ཕྲག་བཅུ་ན་དེ་བཞིན་གཤེགས་པ་འབྱུང་
[045-372a5] བར་འགྱུར་རོ་ཞེས་བྱ་བར་ཤེས་སོ། །ལོ་སྟོང་ཕྲག་དགུ་ན་དེ་བཞིན་གཤེགས་པ་དེ་འབྱུང་བར་འགྱུར་རོ་ཞེས་བྱ་བའི་ཚེ། བྱང་ཆུབ་ཀྱི་ཤིང་དེ་ལས་རྡུལ་དང་བྲལ་བའི་དཔལ་
[045-372a6] གྱི་སྙིང་པོ་ཞེས་བྱ་བའི་འོད་ཟེར་བྱུང་སྟེ། འོད་ཟེར་དེས་ཕོག་པའི་སེམས་ཅན་དེ་དག་གིས་ཀྱང་གཟུགས་ཐམས་ཅད་ཤིན་ཏུ་ཕྲ་བ་མཐོང་བར་གྱུར་ཏོ། །ལོ་སྟོང་ཕྲག་
[045-372a7] བརྒྱད་ན་དེ་བཞིན་གཤེགས་པ་འབྱུང་ངོ་ཞེས་བྱ་བའི་ཚེ། བྱང་ཆུབ་ཀྱི་ཤིང་ཆེན་པོ་དེ་ཉིད་ལས་འོད་ཟེར་སེམས་ཅན་ཐམས་ཅད་ཀྱི་ལས་རྣམ་པར་སྨིན་པའི་དབྱངས་ཞེས་བྱ་བ་


[045-372b0] [372B] 
[045-372b1] དེས་ཕོག་པའི་སེམས་ཅན་དེ་དག་ཐམས་ཅད་ཀྱིས་ཀྱང་རང་རང་གི་ལས་རྒྱ་མཚོ་ཁོང་དུ་ཆུད་པར་གྱུར་ཏེ། ལས་དྲན་པའི་ཡེ་ཤེས་ཀྱང་ཐོབ་པར་གྱུར་ཏོ། །ལོ་སྟོང་ཕྲག་བདུན་
[045-372b2] ན་དེ་བཞིན་གཤེགས་པ་དེ་འབྱུང་བར་འགྱུར་རོ་ཞེས་བྱ་བའི་ཚེ་བྱང་ཆུབ་ཀྱི་ཤིང་དེ་ཉིད་ལས་འོད་ཟེར་དགེ་བའི་རྩ་བ་ཐམས་ཅད་ཡང་དག་པར་འབྱུང་བའི་དབྱངས་ཞེས་བྱ་བ་བྱུང་
[045-372b3] སྟེ༑ འོད་ཟེར་དེས་སེམས་ཅན་དེ་དག་ལ་ཕོག་ནས། དབང་པོ་ཉམས་པ་མེད་ཅིང་ཡོངས་སུ་ཚང་བར་གྱུར་ཏོ། །ལོ་སྟོང་ཕྲག་དྲུག་ན་དེ་བཞིན་གཤེགས་པ་དེ་འབྱུང་བར་འགྱུར་རོ་
[045-372b4] ཞེས་བྱ་བའི་ཚེ། བྱང་ཆུབ་ཀྱི་ཤིང་ཆེན་པོ་དེ་ཉིད་ལས་འོད་ཟེར་སངས་རྒྱས་ཀྱི་ཡུལ་བསམ་གྱིས་མི་ཁྱབ་པའི་དབྱངས་ཞེས་བྱ་བ་བྱུང་སྟེ། དེས་སེམས་ཅན་དེ་དག་ལ་ཕོག་ནས་
[045-372b5] བསམ་པ་རྒྱ་ཆེན་པོས་རྣམ་པར་འཕྲུལ་པར་གྱུར་ཏོ། །ལོ་སྟོང་ཕྲག་ལྔ་ན་དེ་བཞིན་གཤེགས་པ་དེ་འབྱུང་བར་འགྱུར་རོ་ཞེས་བྱ་བའི་ཚེ། བྱང་ཆུབ་ཀྱི་ཤིང་ཆེན་པོ་དེ་ཉིད་ལས་འོད་
[045-372b6] ཟེར་སངས་རྒྱས་ཀྱི་ཞིང་ཐམས་ཅད་ཡོངས་སུ་དག་པར་སྒྲ་འབྱིན་པའི་གཟུགས་བརྙན་རྣམ་པར་དམིགས་པ་ཞེས་བྱ་བ་བྱུང་སྟེ། དེས་སེམས་ཅན་དེ་དག་ལ་ཕོག་ནས། སངས་
[045-372b7] རྒྱས་ཀྱི་ཞིང་རྣམ་པ་ཐམས་ཅད་དུ་ཡོངས་སུ་དག་པར་མཐོང་བར་གྱུར་ཏོ། །ལོ་སྟོང་ཕྲག་བཞིན་དེ་བཞིན་གཤེགས་པ་དེ་འབྱུང་བར་འགྱུར་རོ་ཞེས་བྱ་བའི་ཚེ། བྱང་ཆུབ་ཀྱི་ཤིང་ཆེན་


[045-373a0] [373A] 
[045-373a1] ༄༅། །པོ་དེ་ཉིད་ལས་འོད་ཟེར་དེ་བཞིན་གཤེགས་པ་ཐམས་ཅད་ཀྱི་ཡུལ་ཐ་མི་དད་པའི་སྒྲོན་མ་ཞེས་བྱ་བ་བྱུང་སྟེ། དེས་སེམས་ཅན་དེ་དག་ལ་ཕོག་ནས་
[045-373a2] དེ་བཞིན་གཤེགས་པ་དེའི་རྣམ་པར་འཕྲུལ་པ་ཐམས་ཅད་དུ་སོང་བ་ལ་ཞུགས་པར་གྱུར་ཏོ། །ལོ་སྟོང་ཕྲག་གསུམ་ན་དེ་བཞིན་གཤེགས་པ་དེ་འབྱུང་བར་འགྱུར་རོ་ཞེས་བྱ་
[045-373a3] བའི་ཚེ༑ བྱང་ཆུབ་ཀྱི་ཤིང་ཆེན་པོ་དེ་ལས་འོད་ཟེར་འགྲོ་བ་ཐམས་ཅད་ལ་མངོན་དུ་གྱུར་པའི་སྒྲོན་མ་ཞེས་བྱ་བ་བྱུང་སྟེ་དེས་སེམས་ཅན་དེ་དག་ལ་ཕོག་ནས་དེ་བཞིན་གཤེགས་
[045-373a4] པ་དེ་ཡང་མངོན་དུ་མོས་པས་མཐོང་བར་གྱུར་ཏོ། །ལོ་སྟོང་ཕྲག་གཉིས་ན་དེ་བཞིན་གཤེགས་པ་དེ་འབྱུང་བར་འགྱུར་རོ་ཞེས་བྱ་བའི་ཚེ། བྱང་ཆུབ་ཀྱི་ཤིང་ཆེན་པོ་དེ་ལས་འོད་
[045-373a5] ཟེར་དུས་གསུམ་གྱི་ཡེ་ཤེས་ཀྱི་གློག་གི་སྒྲོན་མ་ཞེས་བྱ་བ་དེ་བཞིན་གཤེགས་པ་ཐམས་ཅད་ཀྱི་སྔོན་གྱི་ཚུལ་རབ་ཏུ་སྒྲོག་པ་བྱུང་སྟེ། དེས་སེམས་ཅན་དེ་དག་ལ་རེག་ནས་
[045-373a6] དེ་བཞིན་གཤེགས་པ་དེའི་སྔོན་གྱི་ཚུལ་རྒྱ་མཚོ་ལ་རྟོག་ཅིང་འཇུག་པར་གྱུར་ཏོ། །ལོ་སྟོང་ན་དེ་བཞིན་གཤེགས་པ་དེ་འབྱུང་བར་འགྱུར་རོ་ཞེས་བྱ་བའི་ཚེ། བྱང་ཆུབ་ཀྱི་ཤིང་
[045-373a7] ཆེན་པོ་དེ་ལས་འོད་ཟེར་ཡེ་ཤེས་རབ་རི་བ་མེད་པ་དེ་བཞིན་གཤེགས་པའི་སྒྲོན་མ་ཞེས་བྱ་བ་བྱུང་སྟེ། དེས་སེམས་ཅན་དེ་དག་ལ་ཕོག་ནས། དེ་བཞིན་གཤེགས་པ་ཐམས་


[045-373b0] [373B] 
[045-373b1] ཞིང་ཐམས་ཅད་དང། སེམས་ཅན་ཐམས་ཅད་མཐོང་བར་འགྱུར་བའི་མིག་ཀུན་ཏུ་ལྟ་བ་ཐོབ་པར་གྱུར་ཏོ། །དེ་བཞིན་གཤེགས་པ་དེ་ལོ་བརྒྱ་ན་འབྱུང་
[045-373b2] བར་འགྱུར་རོ་ཞེས་བྱ་བའི་ཚེ། བྱང་ཆུབ་ཀྱི་ཤིང་ཆེན་པོ་དེ་ཉིད་ལས་འོད་ཟེར་འགྲོ་བ་ཐམས་ཅད་ཀྱིས་སངས་རྒྱས་མཐོང་བ་རྣམ་པར་སྨིན་པའི་དགེ་བའི་རྩ་བ་ལས་བྱུང་བ་ཞེས་བྱ་བ་
[045-373b3] བྱུང་སྟེ། དེས་སེམས་ཅན་དེ་དག་ལ་ཕོག་ནས། དེ་བཞིན་གཤེགས་པ་སྐྱེ་བའི་འདུ་ཤེས་ཐོབ་པར་གྱུར་ཏོ། །དེ་བཞིན་གཤེགས་པ་དེ་ཞག་བདུན་ན་སྐྱེ་བར་འགྱུར་རོ་ཞེས་བྱ་བའི་ཚེ་
[045-373b4] བྱང་ཆུབ་ཀྱི་ཤིང་ཆེན་པོ་དེ་ཉིད་ལས་འོད་ཟེར་སེམས་ཅན་ཐམས་ཅད་རབ་ཏུ་དགའ་བ་དང། སྤྲོ་བ་དང། མོས་པ་ཡོངས་སུ་འབྱུང་བའི་དབྱངས་ཞེས་བྱ་བ་བྱུང་སྟེ། དེས་སེམས་ཅན་
[045-373b5] དེ་དག་ལ་ཕོག་ནས། སངས་རྒྱས་མཐོང་བར་འགྱུར་བའི་དགའ་བའི་ཤུགས་ཆེན་པོ་སྐྱེས་པར་གྱུར་ཏོ། །རིགས་ཀྱི་བུ། དེ་ལྟར་འོད་ཟེར་གྱིས་ཡོངས་སུ་སྨིན་པར་བྱ་བའི་ཚུལ་ཚད་མེད་
[045-373b6] པ་རྣམ་པ་དེ་ལྟ་བུས། ལོ་སྟོང་དུ་སེམས་ཅན་རྣམས་ཡོངས་སུ་སྨིན་པར་མཛད་ནས་ཞག་བདུན་པ་ལ་ཐུག་པ་དང། འཇིག་རྟེན་གྱི་ཁམས་དེ་ཐམས་ཅད་ཡོངས་སུ་བསྐྱོད་པའི་ཚུལ་
[045-373b7] ཚད་མེད་པས་ཡོངས་སུ་བསྐྱོད་ནས་ཤིན་ཏུ་དག་པར་བྱིན་གྱིས་བརླབས་སོ། །ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་སངས་རྒྱས་ཀྱི་ཞིང་ཡོངས་སུ་དག་པ་ཇི་སྙེད་པ་


[045-374a0] [374A] 
[045-374a1] ༄༅། །རྒྱན་བསམ་གྱིས་མི་ཁྱབ་པ་རྣམ་པ་སྣ་ཚོགས་དང་ལྡན་པ་དེ་དག་ཐམས་ཅད་ཀྱང། སངས་རྒྱས་ཀྱི་ཞིང་དེར་སེམས་ཀྱི་སྐད་ཅིག་རེ་རེ་ལ་ཡོངས་
[045-374a2] སུ་བསྟན་པར་གྱུར་ཏོ། །དེ་ནས་ཞག་བདུན་པ་ཐ་མ་ལ་བབ་པ་དང་འཇིག་རྟེན་གྱི་ཁམས་དེ་ན་སེམས་ཅན་སངས་རྒྱས་མཐོང་བར་འགྱུར་བར་ཡོངས་སུ་སྨིན་པ་དེ་དག་ཐམས་
[045-374a3] ཅད་སྙིང་པོ་བྱང་ཆུབ་ཏུ་མངོན་པར་གཞོལ་བར་གྱུར་ཏོ། །དེ་ནས་འཇིག་རྟེན་གྱི་ཁམས་དེའི་ཁོར་ཡུག་ཐམས་ཅད་དང། རི་རབ་ཐམས་ཅད་དང། རི་ཐམས་ཅད་དང། ཆུ་ཀླུང་ཐམས་ཅད་དང། རྒྱ་
[045-374a4] མཚོ་ཐམས་ཅད་དང། ཤིང་ཐམས་ཅད་དང། སའི་གཞི་ཐམས་ཅད་དང། གྲོང་ཁྱེར་ཐམས་ཅད་དང། ར་བ་ཐམས་ཅད་དང། གནས་ཐམས་ཅད་དང། གཞལ་མེད་ཁང་ཐམས་ཅད་དང། གོས་
[045-374a5] དང། རྒྱན་དང། ལོངས་སྤྱོད་ཐམས་ཅད་དང། རོལ་མོའི་ཤིང་ཐམས་ཅད་དང། རོལ་མོ་བརྡུང་བའི་དབྱངས་ཐམས་ཅད་དང། སྤྲུལ་པའི་རྒྱན་ཐམས་ཅད་ཀྱི་དམིགས་པ་རེ་རེ་
[045-374a6] ལས་ཀྱང་དེ་བཞིན་གཤེགས་པ་ཐམས་ཅད་ཀྱི་ཡུལ་དང། མཐུའི་སྒྲ་རབ་ཏུ་སྒྲོག་པའི་སྤྲོས་དང། བདུག་སྤོས་ཐམས་ཅད་ཀྱི་སྤྲིན་མངོན་པར་འཐོན་ཏེ། རིན་པོ་ཆེ་འོད་འཕྲོ་
[045-374a7] བའི་སྤྲིན་དང། སྤོས་དང། བདུག་སྤོས་ཐམས་ཅད་ཀྱི་འོད་འཕྲོ་དམ་པ་དང། སྤོས་རིན་པོ་ཆེ་ཐམས་ཅད་ཀྱི་གཟུགས་ཀྱི་སྤྲིན་དང། གོས་རིན་པོ་ཆེ་དང། རྒྱན་རིན་པོ་ཆེ་ཐམས་ཅད་


[045-374b0] [374B] 
[045-374b1] རིན་པོ་ཆེའི་མེ་ཏོག་སྣ་ཚོགས་ཀྱི་རི་རབ་ཀྱི་སྤྲིན་དང། ཕྱེ་མ་སྣ་ཚོགས་ཀྱི་སྤྲིན་མང་པོ་དེ་བཞིན་གཤེགས་པ་ཐམས་ཅད་ཀྱི་འོད་ཟེར་གྱི་སྤྲིན་རྣམ་པར་སྟོན་པ། དེ་བཞིན་
[045-374b2] གཤེགས་པ་ཐམས་ཅད་ཀྱི་འོད་ཀྱི་དཀྱིལ་འཁོར་གྱི་སྤྲིན་རབ་ཏུ་འགྱེད་པ། རོལ་མོ་བརྡུང་བ་དང་དཀྲོལ་བ་ཐམས་ཅད་ཀྱི་སྤྲིན་ཡོངས་སུ་འཁྲོལ་ཞིང་བརྡུང་བ། དེ་བཞིན་གཤེགས་
[045-374b3] པ་ཐམས་ཅད་ཀྱི་སྨོན་ལམ་གྱི་སྒྲ་སྐད་ཀྱི་སྤྲིན་རབ་ཏུ་འབྱིན་པ། དེ་བཞིན་གཤེགས་པ་ཐམས་ཅད་ཀྱི་དབྱངས་ཀྱི་ཡན་ལག་དང་གསུང་རྒྱ་མཚོའི་སྤྲིན་རབ་ཏུ་སྒྲོག་པ། དེ་བཞིན་
[045-374b4] གཤེགས་པ་ཐམས་ཅད་ཀྱི་མཚན་དང། དཔེ་བྱད་བཟང་པོའི་གཟུགས་བརྙན་སྣ་ཚོགས་ཀྱི་སྤྲིན་རབ་ཏུ་སྟོན་པ་བྱེད་ཅིང། དེ་བཞིན་གཤེགས་པ་འབྱུང་བའི་ལྟས་སྔོན་དུ་བྱུང་བ་
[045-374b5] བསམ་གྱིས་མི་ཁྱབ་པ་ཡོངས་སུ་བསྟན་ཏེ། རིན་པོ་ཆེའི་རྒྱལ་པོའི་པདྨོ་ཆེན་པོ་ལོ་མའི་མཚམས་ནས། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཡུལ་རྣམ་པར་སྟོན་
[045-374b6] པའི་འོད་ཟེར་གྱི་རྒྱན་དེའི་པདྨོའི་འཁོར་རིན་པོ་ཆེའི་རྒྱལ་པོ་ལས་བྱས་པ་ཆེན་པོ་ཤ་སྟག་ཏུ་བྱས་ཏེ་འཁོད་དོ། །རིན་པོ་ཆེའི་རྒྱལ་པོའི་པདྨོ་ཆེན་པོའི་འཁོར་གྱི་རིན་པོ་ཆེའི་པདྨོ་
[045-374b7] ཆེན་པོ་དེ་དག་གི་ཟེ་བ་དང། སྙིང་པོ་ལ་སེངྒེའི་ཁྲི་རིན་པོ་ཆེའི་པདྨོ་ཆེན་པོའི་སྙིང་པོ་ཅན། སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་དག་བྱུང་བར་གྱུར་ཏེ། རིན་པོ་ཆེའི་


[045-375a0] [375A] 
[045-375a1] ༄༅། །སྙིང་པོ་ཅན་གྱི་ཁྲི་དེ་དག་ལའང་བྱང་ཆུབ་སེམས་དཔའ་སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་སྐྱིལ་མོ་ཀྲུང་བཅས་ཏེ་འཁོད་པར་གྱུར་ཏོ། །
[045-375a2] བཅོམ་ལྡན་འདས་ཡེ་ཤེས་རིན་པོ་ཆེའི་འོད་ཀུན་ཏུ་འཕྲོ་བའི་དཔལ་ཡོན་ཏན་དཔལ་གྱི་རྒྱལ་པོ་དེ་བཞིན་གཤེགས་པ་དེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་
[045-375a3] པར་སངས་རྒྱས་མ་ཐག་ཏུ་དེའི་མོད་ལ་ཕྱོགས་བཅུའི་འཇིག་རྟེན་གྱི་ཁམས་སུ་དེ་བཞིན་གཤེགས་པ་མང་པོ་དག་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་
[045-375a4] པར་སངས་རྒྱས་ཏེ། སེམས་ཅན་རྣམས་ཀྱི་བསམ་པ་ཇི་ལྟ་བ་བཞིན་དུ་མངོན་སུམ་དུ་ཆོས་ཀྱི་འཁོར་ལོ་བསྐོར་བར་གྱུར་ཏོ། །དེས་ཀྱང་འཇིག་རྟེན་གྱི་ཁམས་དེ་དག་གི་སེམས་
[045-375a5] ཅན་ཚད་མེད་པ་རྣམས་ངན་སོང་དང་ལོག་པར་ལྟུང་བ་ཐམས་ཅད་ལས་རྣམ་པར་བཟློག་གོ་སེམས་ཅན་ཚད་མེད་པ་ནི་མཐོ་རིས་སུ་སྐྱེ་བ་ལ་རབ་ཏུ་བཀོད་དོ། །སེམས་ཅན་
[045-375a6] ཚད་མེད་པ་ནི་ཉན་ཐོས་ཀྱི་ས་ལ་རབ་ཏུ་བཀོད་དོ། །སེམས་ཅན་ཚད་མེད་པ་ནི་རང་སངས་རྒྱས་ཀྱི་བྱང་ཆུབ་ཏུ་ཡོངས་སུ་སྨིན་པར་བྱས་སོ། །སེམས་ཅན་ཚད་མེད་པ་ནི་ཤུགས་
[045-375a7] དྲག་པོ་འོད་ཀྱིས་འབྱུང་བའི་བྱང་ཆུབ་ཏུ་ཡོངས་སུ་སྨིན་པར་བྱས་སོ། །སེམས་ཅན་ཚད་མེད་པ་ནི་བརྩོན་འགྲུས་དྲི་མ་མེད་པའི་རྒྱལ་མཚན་གྱི་བྱང་ཆུབ་ཏུ་ཡོངས་སུ་སྨིན་པར་


[045-375b0] [375B] 
[045-375b1] །སེམས་ཅན་ཚད་མེད་པ་ནི་ཆོས་རབ་ཏུ་བསྒོམ་པའི་གནས་སུ་འབྱུང་བའི་བྱང་ཆུབ་ལ་རབ་ཏུ་བཀོད་དོ། །སེམས་ཅན་ཚད་མེད་པ་ནི་དབང་པོ་ཡོངས་སུ་དག་པ་རབ་ཏུ་
[045-375b2] བསྒོམ་པས་འབྱུང་བའི་བྱང་ཆུབ་ཏུ་ཡོངས་སུ་སྨིན་པར་བྱས་སོ་།སེམས་ཅན་ཚད་མེད་པ་ནི་སྟོབས་མཉམ་པ་ཉིད་ལ་ཡང་དག་པར་སྤྱོད་པ་ཁོང་དུ་ཆུད་པས་འབྱུང་བའི་བྱང་ཆུབ་
[045-375b3] ཏུ་ཡོངས་སུ་སྨིན་པར་བྱས་སོ། །སེམས་ཅན་ཚད་མེད་པ་ནི་ཆོས་གྲོང་ཁྱེར་མངོན་དུ་འགྱུར་བའི་ཡུལ་གྱི་ཐེག་པ་སྐྱེ་བས་འབྱུང་བའི་བྱང་ཆུབ་ལ་རབ་ཏུ་བཀོད་དོ། །སེམས་ཅན་ཚད་
[045-375b4] མེད་པ་ནི་ཐམས་ཅད་དུ་རྗེས་སུ་སོང་བའི་རྫུ་འཕྲུལ་ཐ་མི་དད་པའི་ཚུལ་གྱི་ཐེག་པས་འབྱུང་བའི་བྱང་ཆུབ་ལ་རབ་ཏུ་བཀོད་དོ་།སེམས་ཅན་ཚད་མེད་པ་ནི་སྤྱོད་པའི་སྦྱོར་བ་ལ་ཡང་
[045-375b5] དག་པར་གཞོལ་བའི་ཚུལ་གྱིས་འབྱུང་བའི་བྱང་ཆུབ་ལ་རབ་ཏུ་བཀོད་དོ། །སེམས་ཅན་ཚད་མེད་པ་ནི་ཏིང་ངེ་འཛིན་གྱིས་འཇུག་པའི་ཚུལ་གྱིས་འབྱུང་བའི་བྱང་ཆུབ་ལ་རབ་ཏུ་བཀོད་
[045-375b6] དོ༑ ༑སེམས་ཅན་ཚད་མེད་པ་ནི་དམིགས་པའི་ཡུལ་ཐམས་ཅད་ཡོངས་སུ་དག་པའི་དཀྱིལ་འཁོར་གྱི་ཚུལ་གྱི་འབྱུང་བའི་བྱང་ཆུབ་ལ་རབ་ཏུ་བཀོད་དོ། །སེམས་ཅན་ཚད་མེད་པ་
[045-375b7] ནི་བྱང་ཆུབ་སེམས་དཔའི་བྱང་ཆུབ་ཏུ་སེམས་བསྐྱེད་དོ། །སེམས་ཅན་ཚད་མེད་པ་ནི་བྱང་ཆུབ་སེམས་དཔའི་ལམ་ལ་རབ་ཏུ་བཀོད་དོ། །སེམས་ཅན་ཚད་མེད་པ་ནི་ཕ་རོལ་ཏུ་


[045-376a0] [376A] 
[045-376a1] ༄༅། །ཕྱིན་པའི་ལམ་རྣམ་པར་དག་པ་ལ་རབ་ཏུ་བཀོད་དོ། །སེམས་ཅན་ཚད་མེད་པ་ནི་བྱང་ཆུབ་སེམས་དཔའི་ས་དང་པོ་ལ་རབ་ཏུ་བཀོད་དོ། །སེམས་ཅན་ཚད་མེད་
[045-376a2] པ་ནི་བྱང་ཆུབ་སེམས་དཔའི་ས་གཉིས་པ་དང། གསུམ་པ་དང། བཞི་པ་དང། ལྔ་པ་དང། དྲུག་པ་དང། བདུན་པ་དང། བརྒྱད་པ་དང། དགུ་པ་ལ་རབ་ཏུ་བཀོད་དོ། །སེམས་ཅན་
[045-376a3] ཚད་མེད་པ་ནི་བྱང་ཆུབ་སེམས་དཔའི་ས་བཅུ་པ་ལ་རབ་ཏུ་བཀོད་དོ་།སེམས་ཅན་ཚད་མེད་པ་ནི་བྱང་ཆུབ་སེམས་དཔའི་སྤྱོད་པ་སྨོན་ལམ་གྱི་ཁྱད་པར་ཅན་ལ་བཙུད་དོ། །སེམས་
[045-376a4] ཅན་ཚད་མེད་པ་ནི་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་རྣམ་པར་དག་པ་ལ་རབ་ཏུ་བཀོད་དོ། །དེ་ལྟར་དེ་བཞིན་གཤེགས་པ་དེས་སངས་རྒྱས་ཀྱི་ཁྱུ་
[045-376a5] མཆོག་གི་མཐུ་ཕྱུང་བ་དང། རྣམ་པར་འཕྲུལ་པ་བསམ་གྱིས་མི་ཁྱབ་པས་ཆོས་ཀྱི་འཁོར་ལོ་བསྐོར་བས། སེམས་ཀྱི་སྐད་ཅིག་རེ་རེ་ལ་སེམས་ཅན་གྱི་ཁམས་མཐའ་དང་དབུས་མེད་
[045-376a6] པ་རྣམ་པར་དུལ་བར་གྱུར་ཏོ། །འཇིག་རྟེན་གྱི་ཁམས་དེའི་སེམས་ཅན་ཐམས་ཅད་ཀྱིས་ཀྱང་དེ་བཞིན་གཤེགས་པ་དེའི་སྐུ་སྣ་ཚོགས་དང་ཐབས་མཁས་པ་སྣ་ཚོགས་ཀྱིས་བསྒྲུབས་
[045-376a7] པའི་ཆོས་བསྟན་པ་ཡོངས་སུ་ཤེས་པར་གྱུར་ཏོ། །རྒྱལ་པོའི་ཕོ་བྲང་རིན་པོ་ཆེའི་མེ་ཏོག་སྒྲོན་མའི་སེམས་ཅན་དུ་གཟུགས་དང། ཁ་དོག་དང། ཡུལ་དང། ལོངས་སྤྱོད་ཀྱིས་རྒྱགས་ཤིང་དྲེགས་ཏེ་


[045-376b0] [376B] 
[045-376b1] བྱང་ཆུབ་སེམས་དཔའ་ཀུན་ཏུ་བཟང་པོས་ཁ་དོག་དང་གཟུགས་མཆོག་ཏུ་བྱོན་པར་མངོན་པར་སྤྲུལ་ཏེ། རྒྱལ་པོའི་ཕོ་བྲང་དེར་ཕྱིན་ཏོ་།དེའི་འོད་ཤིན་
[045-376b2] ཏུ་ཡངས་པས་རྒྱལ་པོའི་གནས་དེ་དག་ཐམས་ཅད་ཡོངས་སུ་སྣང་བར་གྱུར་ཏེ། རྒྱལ་པོའི་གནས་དེའི་འོད་དང། འཁོར་ལོས་བསྒྱུར་བའི་རྒྱལ་པོ་རྣམ་པར་སྣང་བའི་རིན་ཆེན་པདྨོ་དཔལ་གྱི་གཙུག་ཕུད་སྙིང་པོའི་
[045-376b3] ལུས་ལས་བྱུང་བའི་འོད་དང། བུད་མེད་རིན་པོ་ཆེའི་འོད་དང། རིན་པོ་ཆེའི་ཤིང་གི་འོད་དང། ནོར་བུ་རིན་པོ་ཆེ་ཆེན་པོའི་འོད་དང་ཉི་ཟླ་དང། གཟའ་སྐར་དང། རྒྱུ་སྐར་གྱི་འོད་དང། ཛམྦུའི་གླིང་
[045-376b4] ན་འོད་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱང་མི་སྣང་བར་གྱུར་ཏེ། དཔེར་ན། ཉི་མ་ཤར་ཏེ་མུན་པ་དང་བ་དང། ཟླ་བ་དང། གཟའ་སྐར་དང། རྒྱུ་སྐར་གྱི་འོད་ཀྱང་མི་སྣང་ལ། མེ་དང་ནོར་
[045-376b5] བུའི་འོད་ཀྱང་མི་སྣང་ངོ། །དེ་བཞིན་དུ་བྱང་ཆུབ་སེམས་དཔའ་ཀུན་ཏུ་བཟང་པོའི་ཟིལ་གྱིས་ནོན་ནས། ཛམྦུའི་གླིང་དེ་ན་འོད་ཡོད་པ་ཐམས་ཅད་ཀྱང་མི་སྣང་བར་གྱུར་ཏོ། །འདི་ལྟ་སྟེ། དཔེར་
[045-376b6] ན༑ ཛམྦུ་ཆུ་ཀླུང་གི་གསེར་གྱི་ས་ལེ་སྦྲམ་གྱི་དྲུང་དུ་སྣག་ཚའི་གཟུགས་བཞག་ན་མཛེས་པར་མི་རུང། ལྷག་གེར་མི་རུང། ལྷམ་མེར་མི་རུང། ལྷང་ངེར་མི་རུང་ངོ། །དེ་བཞིན་དུ་བྱང་ཆུབ་སེམས་
[045-376b7] དཔའ་ཀུན་ཏུ་བཟང་པོའི་མདུན་དུ་སེམས་ཅན་དེ་དག་གི་གཟུགས་ཀྱི་ལུས་ཀྱང་མཛེས་པར་མི་རུང། ལྷག་གེར་མི་རུང། ལྷ་མ་མེར་མི་རུང་ལྷང་ངེར་མི་རུང་ངོ། །དེ་ནས་དེ་དག་འདི་སྙམ་དུ་


[045-377a0] [377A] 
[045-377a1] ༄༅། །གྱུར་ཏེ༑ དེ་ལྟ་སུ་ཞིག་དེ་ལྟར་དེའི་དྲུང་དུ་བདག་ཅག་གི་ལུས་སམ། འོད་དམ། ཁ་དོག་གམ་གཟི་བརྗིད་ཀྱིས་ཀྱང་མཛེས་པར་མི་རུང། ལྷག་གེར་མི་རུང་
[045-377a2] ལྷམ་མེར་མི་རུང། ལྷང་ངེར་མི་རུང་བ་དེ་ལྟ་ལྷའམ། ཚངས་པའམ། ཅི་ཞིག་དེའི་མཚན་མ་ནི་གཟུང་བར་མི་ནུས་སོ་སྙམ་མོ་།དེ་ནས་བྱང་ཆུབ་སེམས་དཔའ་ཀུན་ཏུ་བཟང་པོས། རྒྱལ་
[045-377a3] པོའི་གནས་རིན་པོ་ཆེའི་མེ་ཏོག་སྒྲོན་མའི་དབུས་འཁོར་ལོས་བསྒྱུར་བའི་རྒྱལ་པོ་རྣམ་པར་སྣང་བ་རིན་པོ་ཆེན་པདྨོ་དཔལ་གྱི་གཙུག་ཕུད་སྙིང་པོའི་གཞལ་མེད་ཁང་གི་སྟེང་གི་བར་སྣང་
[045-377a4] ལ་འདུག་སྟེ། འཁོར་ལོས་བསྒྱུར་བའི་རྒྱལ་པོ་རྣམ་པར་སྣང་བ་རིན་ཆེན་པདྨོ་དཔལ་གྱི་གཙུག་ཕུད་སྙིང་པོ་ལ་འདི་སྐད་ཅེས་སྨྲས་སོ། །རྒྱལ་པོ་ཆེན་པོ། ཤེས་པར་གྱིས་ཤིག་དེ་བཞིན་
[045-377a5] གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཇིག་རྟེན་དུ་བྱུང་སྟེ། ཁྱོད་ཀྱི་ཁམས་འདི་ཉིད་ཀྱི་སྙིང་པོ་བྱང་ཆུབ་ཆོས་ཀུན་ཏུ་སྣང་བའི་ཆོས་ཀྱི་སྤྲིན་གྱི་སྒྲ་དབྱངས་
[045-377a6] རྒྱལ་མཚན་འདི་ཉིད་ན་རྣམ་པར་སྤྱོད་དོ་ཞེས་པ་དང། རྒྱལ་པོའི་བུ་མོ་ཡེ་ཤེས་ཀྱི་འོད་ཀུན་ཏུ་འཕྲོ་བ། པདྨོ་བཟང་མོ་མིག་ཡིད་དུ་འོང་བའི་དཔལ་གྱི་ཟླ་བས་བྱང་ཆུབ་སེམས་དཔའ་
[045-377a7] ཀུན་ཏུ་བཟང་པོའི་གཟུགས་ཀྱི་ལུས་དང། འོད་དང། རྣམ་པར་འཕྲུལ་པ་དང། རྒྱན་མཐོང་སྟེ། དབྱངས་ཐོས་ནས། དགའ་བ་དང་མོས་པའི་ཤུགས་ཆེན་པོ་སྐྱེས་ཏེ། དེའི་ཚེ་སེམས་འདི་


[045-377b0] [377B] 
[045-377b1] །བདག་གིས་དགེ་བའི་རྩ་བ་གང་ཅི་བསགས་པ་དེས། བདག་ཀྱང་ལུས་འདི་འདྲ་བ་ཐོབ་པར་ཤོག་ཅིག་རྒྱན་འདི་འདྲ་བ་དང། མཚན་འདི་འདྲ་བ་དང། སྤྱོད་ལམ་འདི་
[045-377b2] འདྲ་བ་དང། རྫུ་འཕྲུལ་འདི་འདྲ་བར་ཤོག་ཅིག་ཇི་ལྟར་འདིས་མཚན་མོ་མུན་ནག་གི་ནང་ན་སེམས་ཅན་རྣམས་ལ་སྣང་བ་ཆེན་པོ་བསྐྱེད་དེ། སངས་རྒྱས་སྐྱེ་བ་ཡོངས་སུ་བརྗོད་པ་དེ་
[045-377b3] བཞིན་དུ། བདག་གིས་ཀྱང་སེམས་ཅན་རྣམས་ཀྱི་མི་ཤེས་པའི་མུན་པ་བསལ་ཏེ། ཡེ་ཤེས་ཆེན་པོའི་སྣང་བ་བསྐྱེད་པར་བྱའོ། །གང་དང་གང་དུ་སྐྱེས་པ་ཐམས་ཅད་དུའང། དགེ་བའི་
[045-377b4] བཤེས་གཉེན་འདི་དང་མི་འབྲལ་བར་ཤོག་ཅིག་དེ་ནས། རིགས་ཀྱི་བུ་འཁོར་ལོས་བསྒྱུར་བའི་རྒྱལ་པོ་རྣམ་པར་སྣང་བ་རིན་ཆེན་པདྨོ་དཔལ་གྱི་གཙུག་ཕུད་སྙིང་པོ་ཡན་ལག་བཞིའི་
[045-377b5] དཔུང་གི་ཚོགས་དང་ལྷན་ཅིག་རིན་པོ་ཆེ་བདུན་དང་ལྷན་ཅིག་བུད་མེད་ཀྱི་ཚོགས་ཀྱི་འཁོར་དང་ལྷན་ཅིག་བུ་དང། བློན་པོ་དང་ལྗོངས་ཀྱི་མི་དང་ལྷན་ཅིག་ཏུ་རྒྱལ་བོའི་རྫུ་འཕྲུལ་ཆེན་
[045-377b6] པོ་དང། རྒྱལ་པོའི་མཐུ་ཆེན་པོས། རྒྱལ་པོའི་གནས་རིན་པོ་ཆེའི་མེ་ཏོག་སྒྲོན་མ་དེ་ནས་འཕགས་ཏེ། གྱེན་དུ་ནམ་མཁའ་ལ་དཔག་ཚད་གཅིག་ཙམ་དུ་མངོན་པར་འཕགས་ནས་
[045-377b7] ཛམྦུའི་གླིང་ཐམས་ཅད་དང། གླིང་བཞི་པའི་འཇིག་རྟེན་གྱི་ཁམས་ཐམས་ཅད་སྣང་བ་ཆེན་པོས་རྒྱས་པར་བཀང་སྟེ། སེམས་ཅན་ཐམས་ཅད་སངས་རྒྱས་བལྟ་བ་ལ་ཡོངས་སུ་བསྐུལ་


[045-378a0] [378A] 
[045-378a1] ༄༅། །བའི་དོན་དུ། རིན་པོ་ཆེའི་རི་ཐམས་ཅད་ལ་གཟུགས་བརྙན་མངོན་པར་བསྟན་ཅིང། གླིང་བཞི་པའི་འཇིག་རྟེན་གྱི་ཁམས་སུ་གཏོགས་པའི་སེམས་ཅན་རྣམས་
[045-378a2] ལ་མངོན་སུམ་དུ་གནས་ཏེ། སངས་རྒྱས་བལྟ་བ་དེ་ཚིགས་སུ་བཅད་དེ་གླུའི་དབྱངས་ཀྱིས་བསྔགས་པ། ལུས་ཅན་ཐམས་ཅད་སྐྱབས་མཛད་པའི། །སངས་རྒྱས་འཇིག་རྟེན་བྱུང་
[045-378a3] བར་གྱུར། །འཇིག་རྟེན་གཙོ་བོ་དེ་བལྟ་བར། །ཀུན་ཀྱང་ལོངས་ཏེ་འདོང་བར་གྱིས། །ལུས་ཅན་ཀུན་ལ་ཕན་དོན་དུ། །ཆོས་རབ་སྟོན་པ་གང་མཛད་པའི། །དེ་བཞིན་གཤེགས་པ་འབྱུང་
[045-378a4] བ་ནི༑ ༑བསྐལ་པ་བྱེ་བའི་བརྒྱ་ལམ་ནའོ། །འཇིག་རྟེན་ཕྱིན་ཅིར་ལོག་གྱུར་ཅིང། །མི་ཤེས་སྒྲིབ་པས་བསྒྲིབས་གྱུར་ཏེ། །འཁོར་བའི་སྡུག་བསྔལ་མྱོང་བ་རྣམས། །གཟིགས་ཤིང་
[045-378a5] ཐུགས་རྗེ་ཆེ་བསྐྱེད་ནས། །སྡུག་བསྔལ་ཐམས་ཅད་གཞིལ་དོན་དུ་།སེམས་ཅན་ཡོངས་སུ་སྨིན་བྱའི་ཕྱིར། །བསྐལ་པ་བྱེ་བ་གྲངས་མེད་དུ། །བྱང་ཆུབ་སྤྱོད་པ་སྤྱད་པ་མཛད། །
[045-378a6] བསྐལ་པ་མཐའ་ཡས་མུ་མེད་པར། །སངས་རྒྱས་བྱང་ཆུབ་མཆོག་དོན་དུ། །ཞབས་དང་ཕྱག་ཀྱང་ཡོངས་སུ་བཏང། །སྤྱན་དང་སྙན་དང་དབུ་ཡང་བཏང། །མཐོང་ཞིང་བསྙེན་
[045-378a7] བཀུར་བྱས་པ་དང། །ཐོས་པ་དོན་ཡོད་འགྱུར་བ་ཡིན། །འཇིག་རྟེན་མགོན་པོ་འཇིག་རྟེན་དུ། །འབྱུང་བ་བསྐལ་པ་བྱེ་བར་དཀོན། །དེ་ནི་བྱང་ཆུབ་གདན་ལ་བཞུགས། །གསུང་བའི་


[045-378b0] [378B] 
[045-378b1] །བདུད་རྣམས་སྡེ་དང་བཅས་བཏུལ་ཏེ་།བྱང་ཆུབ་མཆོག་ཏུ་རྣམ་སངས་རྒྱས། །འོད་ཟེར་དཀྱིལ་འཁོར་མཐའ་ཡས་པ། །སངས་རྒྱས་སྐུ་ལས་མངོན་བཀྱེ་ཞིང། །འགྲོ་
[045-378b2] བ་ཚིམ་པར་མཛད་པ་ཡི། །ཁ་དོག་སྣ་ཚོགས་འདི་ལ་ལྟོས། །འོད་ཟེར་སྤྲིན་མང་གྲངས་མེད་པ། །སངས་རྒྱས་སྐུ་ལས་འཐོན་པ་རྣམས་།དེ་ནི་སེམས་ཅན་སྣང་གྱུར་ན། །བདེ་བ་དཔེ་མེད་ཐོབ་པར་
[045-378b3] འགྱུར༑ །བརྩོན་འགྲུས་ཆེན་པོ་རབ་རྩོམ་སྟེ། །རང་དང་རང་གི་བསམ་པ་ཡིས། །མགོན་པོ་དེ་ལ་མཆོད་པ་གྱིས། །ཚུར་ཤོག་དེ་ཡི་གན་དུ་འདོང། །དེ་ནས་རྒྱལ་པོ་རྣམ་པར་སྣང་བ་རིན་ཆེན་པདྨོ་
[045-378b4] དཔལ་གྱི་གཙུག་ཕུད་སྙིང་པོས། ཚིགས་སུ་བཅད་པ་དེ་དག་གིས་བདག་གི་ཁམས་ན་གནས་པའི་སེམས་ཅན་ཐམས་ཅད་ཡོངས་སུ་བསྐུལ་ཏེ། མཆོད་པའི་སྤྲིན་སྣ་ཚོགས་བརྒྱ་སྟོང་ཕྲག་བཅུ་
[045-378b5] འཁོར་ལོས་བསྒྱུར་བའི་དགེ་བའི་རྩ་བས་ཡོངས་སུ་གྲུབ་པའི་ཆར་པ། སྙིང་པོ་བྱང་ཆུབ་ཀུན་ནས་སྣང་བའི་ཆོས་ཀྱི་སྤྲིན་གྱི་དབྱངས་ཀྱི་རྒྱལ་མཚན་གྱི་འཁོར་ཀུན་ཏུ་མངོན་པར་འབེབས་ཤིང་
[045-378b6] རིན་པོ་ཆེའི་གདུགས་ཀྱི་སྤྲིན་གྱིས་ནམ་མཁའ་ཀུན་ནས་ཡོག་པར་བྱ་བ་དང། མེ་ཏོག་ཐམས་ཅད་ཀྱི་བླ་རེའི་སྤྲིན་གྱིས་ནམ་མཁའ་བླ་ནས་ཁེབས་པར་བྱ་བ་དང། ན་བཟའ་སྣ་ཚོགས་ཀྱི་སྤྲིན་
[045-378b7] གྱིས་ནམ་མཁའ་ཀུན་ནས་ཡོག་ཅིང་བརྒྱན་པར་བྱ་བ་དང། རིན་པོ་ཆེ་སྣ་ཚོགས་ཀྱི་དྲིལ་བུའི་དྲ་བའི་སྤྲིན་གྱིས་ནམ་མཁའི་དབྱིངས་བརྒྱན་པར་བྱ་བ་དང། སྤོས་སྣ་ཚོགས་རྒྱ་མཚོས་དྲི་ཞིམ་


[045-379a0] [379A] 
[045-379a1] ༄༅། །པར་བྱས་པའི་སྤོས་ཀྱི་འོད་ཟེར་གྱི་སྤྲིན་གྱི་རྒྱན་ནམ་མཁའི་དབྱིངས་ལ་བྱིན་གྱིས་བརླབ་པར་བྱ་བ་དང། རིན་པོ་ཆེ་ཐམས་ཅད་ཀྱི་ཁྲི་ལ་རིན་པོ་ཆེའི་གདན་འཕེལ་
[045-379a2] བར་གཏིང་བའི་སྤྲིན་གྱི་རྒྱན་ནམ་མཁའི་དབྱིངས་ལ་བྱིན་གྱིས་བརླབ་པ་དང། རིན་པོ་ཆེ་ཐམས་ཅད་ཀྱི་རྒྱལ་མཚན་གྱི་སྤྲིན་མངོན་པར་བསྒྲེང་བའི་རྒྱན་ནམ་མཁའི་དབྱིངས་ལ་
[045-379a3] བྱིན་གྱིས་བརླབ་པ་དང། ཁང་པ་དང། གཞལ་མེད་ཁང་ཐམས་ཅད་ཀྱི་སྤྲིན་གྱིས་ཀུན་ནས་ཡོག་པའི་རྒྱན་ནམ་མཁའི་དབྱིངས་ལ་བྱིན་གྱིས་བརླབ་པ་དང། མེ་ཏོག་སྣ་ཚོགས་ཀྱི་སྤྲིན་
[045-379a4] གྱིས་ཀུན་ནས་ཡོག་པའི་རྒྱན་ནམ་མཁའི་དབྱིངས་ལ་བྱིན་གྱིས་བརླབ་པ་དང། མཆོད་པའི་རྒྱན་ཐམས་ཅད་ཀྱི་སྤྲིན་གྱི་ཆར་རབ་ཏུ་འབབ་པའི་རྒྱན་ནམ་མཁའི་དབྱིངས་ལ་བྱིན་གྱིས་
[045-379a5] བརླབ་པ་བྱེད་ཅིང། བཅོམ་ལྡན་འདས་དེ་བཞིན་གཤེགས་པ་ཡེ་ཤེས་རིན་པོ་ཆེའི་འོད་ཀུན་ཏུ་འཕྲོ་བའི་དཔལ་ཡོན་ཏན་དཔལ་གྱི་རྒྱལ་པོ་གང་ན་བ་དེར་དོང་སྟེ་ཕྱིན་ནས། བཅོམ་ལྡན་འདས་
[045-379a6] དེ་བཞིན་གཤེགས་པ་ཡེ་ཤེས་རིན་པོ་ཆེའི་འོད་ཀུན་ཏུ་འཕྲོ་བའི་དཔལ་ཡོན་ཏན་དཔལ་གྱི་རྒྱལ་བོའི་ཞབས་གཉིས་ལ་སྤྱི་བོས་ཕྱག་འཚལ་ཏེ། བཅོམ་ལྡན་འདས་ལ་ལན་བརྒྱ་སྟོང་
[045-379a7] དུ་མར་གཡས་ཕྱོགས་སུ་བསྐོར་བ་བྱས་ནས། བཅོམ་ལྡན་འདས་ཀྱི་སྤྱན་སྔར། སྟན་ནོར་བུ་རིན་པོ་ཆེ་ཆེན་པོ་ཕྱོགས་ཀུན་ཏུ་རྣམ་པར་སྣང་བའི་པདྨོའི་སྙིང་པོ་ཅན་ལ་འདུག་གོ་དེ་ནས་འཁོར་


[045-379b0] [379B] 
[045-379b1] བའི་པདྨོ་བཟང་མོ་མིག་ཡིད་དུ་འོང་བའི་དཔལ་གྱི་ཟླ་བས། རང་གི་རྒྱན་རྣམས་ལུས་ལས་བཀྲོལ་ཏེ། བཅོམ་ལྡན་འདས་དེ་བཞིན་
[045-379b2] གཤེགས་པ་ཡེ་ཤེས་ཀྱི་འོད་ཀུན་ཏུ་འཕྲོ་བའི་དཔལ་ཡོན་ཏན་དཔལ་གྱི་རྒྱལ་པོ་ལ་གཏོར་ཏོ། །མངོན་པར་གཏོར་ཏོ། །དེ་ནས་རྒྱན་དེ་དག་བཅོམ་ལྡན་འདས་དེའི་དབུའི་གཙུག་གི་སྟེང་གི་བར་སྣང་ལ་
[045-379b3] ནོར་བུ་རིན་པོ་ཆེའི་རྒྱན་གྱི་གདུགས་ཆེན་པོ་ནོར་བུ་རིན་པོ་ཆེ་སྣ་ཚོགས་ཀྱི་དྲ་བས་ཡོངས་སུ་བསྐོར་བ། ཀླུའི་དབང་པོའི་ལུས་ཀྱིས་བཟུང་བ། རྒྱན་ཐམས་ཅད་ཀྱི་ལུས་ཀྱི་དབྱིབས་ཤིན་ཏུ་ལེགས་
[045-379b4] པར་ཀུན་ནས་བསྐོར་བ། རྒྱན་གྱི་གདུགས་ཀྱི་དཀྱིལ་འཁོར་བཅུས་ཡོངས་སུ་བསྐོར་བ། ཤིན་ཏུ་དག་པ། ཁང་པ་བརྩེགས་པའི་དབྱིབས་སྣ་ཚོགས་ཀྱིས་བརྒྱན་པ། རིན་པོ་ཆེ་ཐམས་ཅད་ཀྱི་
[045-379b5] ལྷབ་ལྷུབ་ཀྱི་སྤྲིན་གྱིས་ཀུན་ནས་ཡོག་པ། ནོར་བུ་རིན་པོ་ཆེའི་རྒྱལ་པོ་ཐམས་ཅད་ཀྱི་ཤིང་གི་རྒྱན་གྱིས་ཀུན་ནས་ཁེབས་པ། ནོར་བུ་རིན་པོ་ཆེའི་རྒྱལ་པོ་སྤོས་ཐམས་ཅད་ཀྱི་རྒྱ་མཚོས་ཡོངས་སུ་
[045-379b6] བརྒྱན་བར་འདུག་པར་གྱུར་ཏེ། དེའི་དབུས་ན་བྱང་ཆུབ་ཀྱི་ཤིང་ཆེན་པོ་ཆོས་ཀྱི་དབྱིངས་ལས་བྱུང་བའི་རིན་པོ་ཆེ་ཐམས་ཅད་ཀྱི་ཡལ་ག་དང་ལྷུན་དུ་ལྡན་པ་ཞེས་བྱ་བ། རྒྱན་བརྗོད་ན་མཐའ་
[045-379b7] དང་དབུས་མེད་པ། སྐད་ཅིག་རེ་རེ་ཞིང་རྒྱན་སྣ་ཚོགས་ཡོངས་སུ་སྟོན་པ་ཡོད་པར་མཐོང་བར་གྱུར་ཏོ། །དེའི་དྲུང་ན་དེ་བཞིན་གཤེགས་པ་རྣམ་པར་སྣང་མཛད་ཅེས་བྱ་བ། བྱང་ཆུབ་སེམས་


[045-380a0] [380A] 
[045-380a1] ༄༅། །དཔའ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀུན་ཀྱང། བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་གྱིས་བྱུང་བ། བྱང་ཆུབ་
[045-380a2] སེམས་དཔའི་རྒྱན་སྣ་ཚོགས་ཐ་མི་དད་ཅིང་བསམ་གྱིས་མི་ཁྱབ་པ་ལ་རྣམ་པར་སྤྱོད་པ་ཤ་སྟག་གིས་བསྐོར་ཅིང་མདུན་དུ་བྱས་པ་དང། འཇིག་རྟེན་གྱི་དབང་པོ་ཐམས་ཅད་ཀྱང་དེ་ལ་མངོན་དུ་
[045-380a3] གྱུར་པར་མཐོང་ངོ། །བཅོམ་ལྡན་འདས་རྣམ་པར་སྣང་མཛད་དེའི་སངས་རྒྱས་ཀྱི་རྣམ་པར་འཕྲུལ་པ་མཐའ་དང་དབུས་མེད་པ་ཡང་མཐོང་བར་གྱུར་ཏོ། །སྔོན་གྱི་བྱང་ཆུབ་སེམས་དཔའི་སྤྱོད་པ་
[045-380a4] བསྐལ་པ་གཅིག་ནས་གཅིག་ཏུ་བརྒྱུད་པ་ལའང་ཞུགས་པར་གྱུར་ཏོ་།འཇིག་རྟེན་གྱི་ཁམས་དེའི་འདུ་བ་དང། འཇིག་པའི་བསྐལ་པ་ལ་ཡང་ཞུགས་པར་གྱུར་ཏོ། །འཇིག་རྟེན་གྱི་ཁམས་དེར་འདས་
[045-380a5] པའི་སངས་རྒྱས་ཀྱི་རྒྱུད་གཅིག་ནས་གཅིག་ཏུ་བརྒྱུད་པ་ལ་ཡང་ཞུགས་པར་གྱུར་ཏོ། །འཇིག་རྟེན་གྱི་ཁམས་དེ་ན་བྱང་ཆུབ་སེམས་དཔའ་ཀུན་ཏུ་བཟང་པོ། དེ་བཞིན་གཤེགས་པ་ཐམས་ཅད་ཀྱི་ཞབས་
[045-380a6] ཀྱི་དྲུང་ན་སངས་རྒྱས་མཆོད་པ་ལ་བརྩོན་པར་གནས་པ་ཡང་མཐོང་ངོ། །སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང་གདུལ་བར་བྱ་བ་ལ་མངོན་དུ་གྱུར་པར་ཡང་མཐོང་ངོ། །བྱང་ཆུབ་
[045-380a7] སེམས་དཔའ་ཐམས་ཅད་ཀྱང་བྱང་ཆུབ་སེམས་དཔའ་ཀུན་ཏུ་བཟང་པོའི་ལུས་ལ་གཟུགས་བརྙན་དུ་གྱུར་པར་འཁོད་ཅིང། བདག་ཉིད་ཀྱང་དེའི་རྗེས་སུ་འབྲང་བར་མཐོང་ངོ། །དེ་བཞིན་གཤེགས་


[045-380b0] [380B] 
[045-380b1] བྱང་ཆུབ་སེམས་དཔའ་ཐམས་ཅད་ཀྱི་དྲུང་དང། སེམས་ཅན་ཐམས་ཅད་ཀྱི་གནས་དང། འཇིག་རྟེན་གྱི་ཁམས་དེ་དང་དེ་དག་ཐམས་ཅད་ནའང། བྱང་ཆུབ་
[045-380b2] སེམས་དཔའ་ཀུན་ཏུ་བཟང་པོའི་གཟུགས་བརྙན་ཀུན་ཏུ་བྱུང་སྟེ། འཇིག་རྟེན་གྱི་ཁམས་དེ་དག་རེ་རེ་ནའང། སངས་རྒྱས་ཀྱི་ཞིང་རྡུལ་ཤིན་ཏུ་ཕྲ་བ་སྙེད་ཀྱི་འཇིག་རྟེན་གྱི་ཁམས་མཚམས་ཀྱི་རྒྱན་དང་
[045-380b3] བཅས་པ་དང། གཞི་དང་བཅས་པ་དང། དབྱིབས་དང་བཅས་པ་དང་ལྷུན་དང་བཅས་པ་དང། རྒྱན་སྣ་ཚོགས་ཡོངས་སུ་དག་པ་དང་བཅས་པ། རྒྱན་སྣ་ཚོགས་ཀྱི་སྤྲིན་གྱིས་ཀུན་ནས་ཁེབས་པ་རྣམ་
[045-380b4] པར་བཀོད་པ་དང། མིང་དང་གྲངས་རྣམ་པ་སྣ་ཚོགས་དང་ལྡན་པ་དང། དེ་བཞིན་གཤེགས་པའི་རྒྱུད་སྣ་ཚོགས་ལས་བརྗོད་པ། དུས་གསུམ་གྱི་ཚུལ་སྣ་ཚོགས་སུ་གཏོགས་པ། ཕྱོགས་འབྱམས་ཀླས་
[045-380b5] པ་སྣ་ཚོགས་སུ་འདུ་བ། ཆོས་ཀྱི་དབྱིངས་འབྱམས་ཀླས་པ་སྣ་ཚོགས་ཀྱི་ཁོངས་སུ་གཏོགས་པ། ཆོས་ཀྱི་དབྱིངས་ཀྱི་གཞི་སྣ་ཚོགས་སུ་འདུས་པ། ནམ་མཁའི་དབྱིངས་སྣ་ཚོགས་ལ་རྣམ་པར་གནས་
[045-380b6] པ༑ སྙིང་པོ་བྱང་ཆུབ་སྣ་ཚོགས་ཀྱིས་བརྒྱན་པ། དེ་བཞིན་གཤེགས་པའི་རྣམ་པར་འཕྲུལ་པ་སྣ་ཚོགས་ཀྱིས་བྱུང་བ། སངས་རྒྱས་ཀྱི་སེངྒེའི་གདན་སྣ་ཚོགས་ཀྱིས་བརྒྱན་པ། དེ་བཞིན་གཤེགས་པའི་
[045-380b7] འཁོར་གྱི་དཀྱིལ་འཁོར་རྒྱ་མཚོ་སྣ་ཚོགས་དང་ལྡན་པ། དེ་བཞིན་གཤེགས་པའི་འཁོར་གྱི་དཀྱིལ་འཁོར་གྱི་རྒྱུད་སྣ་ཚོགས་ཅན། དེ་བཞིན་གཤེགས་པའི་ཐབས་མཁས་པ་སྣ་ཚོགས་ཡོངས་སུ་བརྗོད་པ་


[045-381a0] [381A] 
[045-381a1] ༄༅། །དང་ལྡན་པ། དེ་བཞིན་གཤེགས་པའི་ཆོས་ཀྱི་འཁོར་ལོ་འཁོར་བའི་ཚུལ་སྣ་ཚོགས་ཅན། དེ་བཞིན་གཤེགས་པའི་དབྱངས་ཀྱི་ཡན་ལག་དང་གསུང་གི་ང་རོ་སྣ་ཚོགས་
[045-381a2] རབ་ཏུ་འབྱུང་བ། སྐད་སྣ་ཚོགས་རྒྱ་མཚོ་ཤིན་ཏུ་བསྟན་པ་དང་ལྡན་པ། མདོ་སྡེའི་སྤྲིན་སྣ་ཚོགས་རྗེས་སུ་སྒྲོག་པ་ཅན་དག་ཀྱང་མཐོང་བར་གྱུར་ཏོ། །མཐོང་ནས་དེ་བས་ཀྱང་དགའ་བ་དང་མོས་པའི་
[045-381a3] ཤུགས་ཆེན་པོ་ཐོབ་པར་གྱུར་ཏེ། དེ་དེ་ལྟར་དགའ་བའི་ཤུགས་ཆེན་པོ་སྐྱེས་པར་གྱུར་པ་ལ། བཅོམ་ལྡན་འདས་ཡེ་ཤེས་རིན་པོ་ཆེའི་འོད་ཀུན་ཏུ་འཕྲོ་བའི་དཔལ་ཡོན་ཏན་དཔལ་གྱི་རྒྱལ་པོ་
[045-381a4] དེ་བཞིན་གཤེགས་པ་དེས། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་རབ་ཏུ་བསྒྲགས་པ་ཞེས་བྱ་བའི་མདོ་སྡེ། འཁོར་གྱི་མདོ་སྡེ་སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་
[045-381a5] བ་སྙེད་དང་བཅས་པ་ཡང་དག་པར་བསྟན་ཏེ། དེས་མདོ་སྡེ་དེ་ཐོས་པར་གྱུར་ནས། ཏིང་ངེ་འཛིན་གྱི་སྒོ་སྟོང་ཕྲག་བཅུ་ཤིན་ཏུ་ཕྲ་ཞིང་རེག་ན་བདེ་བ་ཐོབ་པར་གྱུར་ཏེ། དེ་ནི། དཔེར་ན། མའི་
[045-381a6] མངལ་དུ་རྣམ་པར་ཤེས་པ་ཞུགས་པར་གྱུར་མ་ཐག་པ་ལྟ་བུ་དང་འདི་ལྟ་སྟེ། དཔེར་ན། སེམས་ཅན་རྣམས་ཀྱི་ལས་མངོན་པར་བསྒྲུབས་པ་ལྟ་བུ་དང། འདི་ལྟ་སྟེ། དཔེར་ན། ཞིང་
[045-381a7] བཟང་པོ་དམ་པའི་ས་བོན་བཏབ་ནས་རིང་པོ་མ་ལོན་ཡང་མྱུ་གུ་སྐྱེ་བའི་རྒྱུར་གྱུར་པ་ལྟ་བུ་སྟེ། དེ་བཞིན་དུ་ཏིང་ངེ་འཛིན་དེ་དག་ཀྱང་འཇམ་ཞིང་ཡིད་དུ་འོང་བ་སྟེ། འདི་ལྟར་དེ་བཞིན་


[045-381b0] [381B] 
[045-381b1] བའི་ཏིང་ངེ་འཛིན་དང། ཞིང་འབྱམས་ཀླས་པ་ཐམས་ཅད་དུ་སྣང་བ་རྗེས་སུ་སོང་བ་ཞེས་བྱ་བའི་ཏིང་ངེ་འཛིན་དང། དུས་གསུམ་
[045-381b2] གྱི་ཚུལ་ཐམས་ཅད་ལ་འཇུག་པ་ཁོང་དུ་ཆུད་པ་ཞེས་བྱ་བའི་ཏིང་ངེ་འཛིན་དང། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་སྒྲོག་པ་ཞེས་བྱ་བའི་ཏིང་ངེ་འཛིན་དང། སངས་རྒྱས་ཐམས་
[045-381b3] ཅད་ཀྱི་སྨོན་ལམ་རྒྱ་མཚོ་རྣམ་པར་དམིགས་པ་ཞེས་བྱ་བའི་ཏིང་ངེ་འཛིན་དང། འཁོར་བ་ཐམས་ཅད་ཀྱི་སྡུག་བསྔལ་གྱིས་གཟིར་བའི་སེམས་ཅན་འབྱུང་བའི་ང་རོ་རབ་ཏུ་བསྒྲགས་པས་རྣམ་པར་
[045-381b4] དམིགས་པར་བྱེད་པ་ཞེས་བྱ་བའི་ཏིང་ངེ་འཛིན་དང། སེམས་ཅན་ཐམས་ཅད་ཀྱི་མུན་ནག་རྣམ་པར་སེལ་བའི་སྨོན་ལམ་གྱི་རྒྱན་ཅེས་བྱ་བའི་ཏིང་ངེ་འཛིན་དང། སེམས་ཅན་ཐམས་ཅད་སྡུག་
[045-381b5] བསྔལ་དང་དབྲལ་བའི་སྨོན་ལམ་གྱིས་རྣམ་པར་དམིགས་པ་ཞེས་བྱ་བའི་ཏིང་ངེ་འཛིན་དང། སེམས་ཅན་ཐམས་ཅད་ཀྱི་བདེ་བ་འགྲུབ་པ་ཡོངས་སུ་འབྱིན་པ་ཞེས་བྱ་བའི་ཏིང་ངེ་འཛིན་དང་
[045-381b6] སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང། གདུལ་བས་མི་སྐྱོ་བའི་སྙིང་པོ་ཞེས་བྱ་བའི་ཏིང་ངེ་འཛིན་དང། བྱང་ཆུབ་སེམས་དཔའ་ཐམས་ཅད་ཀྱི་ལམ་ལ་འཇུག་པའི་རྒྱལ་མཚན་
[045-381b7] ཞེས་བྱ་བའི་ཏིང་ངེ་འཛིན་དང། བྱང་ཆུབ་སེམས་དཔའི་ས་ཐམས་ཅད་ཡོངས་སུ་གནོན་པར་སྒྲུབ་པའི་རྒྱན་ཅེས་བྱ་བའི་ཏིང་ངེ་འཛིན་དང། དེ་དག་ལ་སོགས་པ་ཏིང་ངེ་འཛིན་གྱི་སྒོ་སྟོང་


[045-382a0] [382A] 
[045-382a1] ༄༅། །ཕྲག་བཅུ་རྣམས་དེས་ཐོབ་པར་གྱུར་ཏོ། །དེ་ཕྲ་བ་ལ་མཉམ་པར་བཞག་པའི་སེམས་དང། མི་གཡོ་བའི་སེམས་དང། རབ་ཏུ་དགའ་བའི་སེམས་དང། དབུགས་ཕྱིན་པའི་
[045-382a2] སེམས་དང། དཔག་ཏུ་མེད་པའི་སེམས་དང། དགེ་བའི་བཤེས་གཉེན་གྱི་རྗེས་སུ་འབྲང་བའི་སེམས་དང། ཐམས་ཅད་མཁྱེན་པ་ཉིད་ཤིན་ཏུ་ཟབ་པ་ལ་དམིགས་པའི་སེམས་དང། བྱམས་
[045-382a3] པའི་རྗེས་སུ་འགྲོ་བའི་ཚུལ་རྒྱ་མཚོ་ལ་ཞུགས་པའི་སེམས་དང་མངོན་པར་ཞེན་པ་ཐམས་ཅད་ལས་གྱེན་དུ་འཕགས་པའི་སེམས་དང་འཇིག་རྟེན་གྱི་ཡུལ་ཐམས་ཅད་ལ་མི་གནས་པའི་
[045-382a4] སེམས་དང། དེ་བཞིན་གཤེགས་པའི་ཡུལ་ལ་འཇུག་པའི་སེམས་དང། སངས་རྒྱས་ཐམས་ཅད་ཀྱི་གཟུགས་དང། ཁ་དོག་རྒྱ་མཚོས་སྣང་བར་གྱུར་པའི་སེམས་དང། འཁྲུག་པ་མེད་
[045-382a5] པའི་སེམས་དང། གཡོ་བ་མེད་པའི་སེམས་དང། ཁོང་ཁྲོ་བ་མེད་པའི་སེམས་དང། མཐོན་དམན་མེད་པའི་སེམས་དང། མི་སྐྱོ་བའི་སེམས་དང། མི་ཟློག་པའི་སེམས་དང། ཞུམ་པ་
[045-382a6] མེད་པའི་སེམས་དང། ཆོས་ཐམས་ཅད་ཀྱི་རང་བཞིན་ངེས་པར་རྟོགས་པའི་སེམས་དང། ཆོས་ཐམས་ཅད་ཀྱི་ཚུལ་རྒྱ་མཚོའི་རྗེས་སུ་སོང་བའི་སེམས་དང། ཆོས་ཐམས་ཅད་རབ་ཏུ་
[045-382a7] འབྱེད་པའི་ཚུལ་གྱི་རྗེས་སུ་སོང་བའི་སེམས་དང། སེམས་ཅན་རྒྱ་མཚོ་ཐམས་ཅད་ལ་འཇུག་པའི་སེམས་དང། འགྲོ་བ་ཐམས་ཅད་ཡོངས་སུ་བསྐྱབ་པའི་སེམས་དང། སངས་རྒྱས་རྒྱ་


[045-382b0] [382B] 
[045-382b1] དེ་བཞིན་གཤེགས་པ་ཐམས་ཅད་ཀྱི་སྨོན་ལམ་རྒྱ་མཚོ་ལ་འཇུག་པའི་སེམས་དང། སྒྲིབ་པ་ཐམས་ཅད་ཀྱི་རི་རྣམ་པར་འཐོར་བའི་སེམས་
[045-382b2] དང། བསོད་ནམས་ཀྱི་ཚོགས་རྒྱ་ཆེན་པོ་ཡང་དག་པར་སྒྲུབ་པའི་སེམས་དང། དེ་བཞིན་གཤེགས་པའི་སྟོབས་བཅུ་ལ་སྤོབས་པ་མངོན་སུམ་དུ་གྱུར་པའི་སེམས་དང། བྱང་ཆུབ་སེམས་
[045-382b3] དཔའི་ཡུལ་ཐམས་ཅད་ལ་སྣང་བ་ཐོབ་པའི་སེམས་དང། བྱང་ཆུབ་སེམས་དཔའི་ཚོགས་ཐམས་ཅད་འཕེལ་བར་བྱེད་པའི་སེམས་དང། ཕྱོགས་རྒྱ་མཚོ་ཐམས་ཅད་རྒྱས་པར་འགེངས་པའི་
[045-382b4] སེམས་དང་ལྡན་པས། ཀུན་ཏུ་བཟང་པོའི་སྨོན་ལམ་ཆེན་པོ་ལ་ལྷག་པར་དམིགས་པར་བྱ་བས། སྨོན་ལམ་རྒྱ་མཚོ་སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་ཀྱིས། དེ་བཞིན་གཤེགས་
[045-382b5] པ་ཐམས་ཅད་ཀྱི་སྔོན་གྱི་སྨོན་ལམ་རང་གི་སངས་རྒྱས་ཀྱི་ཞིང་ཡོངས་སུ་དག་པར་བྱ་བའི་དོན་དུ་མངོན་པར་བསྒྲུབ་སྟེ། འདི་ལྟར་སེམས་ཅན་གྱི་ཁམས་ཐམས་ཅད་ཡོངས་སུ་སྨིན་པར་
[045-382b6] བྱ་བ་དང། གདུལ་བར་བྱ་བ་དང། ཆོས་ཀྱི་དབྱིངས་འབྱམས་ཀླས་པ་ཡོངས་སུ་ཤེས་པར་བྱ་བ་དང། ཆོས་ཀྱི་དབྱིངས་ཀྱི་ཚུལ་རྒྱ་མཚོ་ལ་འཇུག་པར་བྱ་བ་དང། སངས་རྒྱས་ཀྱི་ཞིང་ཐམས་ཅད་
[045-382b7] དུ་ཕྱི་མའི་བསྐལ་པར་བྱང་ཆུབ་སེམས་དཔའི་སྤྱོད་པ་སྤྱད་པར་བྱ་བ་དང། བྱང་ཆུབ་སེམས་དཔའི་སྤྱོད་པའི་དཀྱིལ་འཁོར་ཐམས་ཅད་ལ་ཕྱི་མའི་མཐའི་བསྐལ་པར་གནས་པར་བྱ་བ་དང་


[045-383a0] [383A] 
[045-383a1] ༄༅། །དེ་བཞིན་གཤེགས་པ་ཐམས་ཅད་ཀྱི་དྲུང་དུ་འགྲོ་བར་བྱ་བ་དང། དགེ་བའི་བཤེས་གཉེན་ཐམས་ཅད་བསྙེན་བཀུར་བ་དང། དེ་བཞིན་གཤེགས་པ་ཐམས་ཅད་ལ་
[045-383a2] མཆོད་ཅིང་རིམ་གྲོར་བྱ་བ་ཡོངས་སུ་རྫོགས་པར་བྱ་བ་དང། སེམས་ཀྱི་སྐད་ཅིག་རེ་རེ་ལ་ཐམས་ཅད་མཁྱེན་པའི་ཡེ་ཤེས་རྣམ་པར་བསྒྲུབ་པ་དང། རྣམ་པར་འཚང་རྒྱ་བར་བྱ་བས་བྱང་ཆུབ་
[045-383a3] སེམས་དཔའི་སྤྱོད་པ་རྒྱུན་མི་གཅོད་པར་བྱ་བའི་ཕྱིར། དེ་དག་ལ་སོགས་པ་སྨོན་ལམ་མངོན་པར་བསྒྲུབ་པའི་སྒོ་རྒྱ་མཚོ་སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་ཀྱིས། བྱང་ཆུབ་
[045-383a4] སེམས་དཔའ་ཀུན་ཏུ་བཟང་པོའི་སྤྱོད་པ་ལ་སྨོན་ལམ་མངོན་པར་སྒྲུབ་པར་གྱུར་ཏོ། །དེའི་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་དང། སྨོན་ལམ་མངོན་པར་བསྒྲུབ་པའི་ཕྱིར། བཅོམ་
[045-383a5] ལྡན་འདས་དེ་བཞིན་གཤེགས་པ་ཡེ་ཤེས་རིན་པོ་ཆེའི་འོད་ཀུན་ཏུ་འཕྲོ་བའི་དཔལ་ཡོན་ཏན་དཔལ་གྱི་རྒྱལ་པོས། སྔོན་གྱི་དགེ་བའི་རྩ་བ་ཡོངས་སུ་བསྐུལ་བ་མཛད་དོ། །རབ་ཏུ་བསྟན་པ་
[045-383a6] མཛད་དོ། །ཡོངས་སུ་བསྟན་པ་མཛད་དོ། །རྣམ་པར་དབྱེ་བ་མཛད་དོ། །རྣམ་པར་དགྲོལ་བར་མཛད་དོ། །ཡང་དག་པར་བསྟན་པར་མཛད་དོ། །ཆུད་ཟ་བར་མི་འགྱུར་བར་བྱ་བའི་ཕྱིར་རབ་ཏུ་
[045-383a7] བརྟན་པར་མཛད་དོ། །རྒྱ་ཆེན་པོར་ཁྱབ་པར་བྱ་བའི་ཕྱིར་ཤིན་ཏུ་ཡངས་པར་མཛད་དོ། །ཐམས་ཅད་མཁྱེན་པ་ཉིད་ལྷུར་ལེན་པར་བྱ་བའི་ཕྱིར་རབ་ཏུ་གནས་པར་མཛད་དོ། །དེ་ནི་འདི་ལྟ་སྟེ་


[045-383b0] [383B] 
[045-383b1] དེ་བཞིན་གཤེགས་པའི་སྔོན་གྱི་སྨོན་ལམ་རྒྱ་མཚོ་གྲངས་མེད་པ་རབ་ཏུ་ཐོབ་པར་བྱ་བའི་ཕྱིར་རོ། །རིགས་ཀྱི་བུ། སྔོན་འདས་པའི་དུས་
[045-383b2] དེའི་ཡང་ཕ་རོལ་གྱི་བསྐལ་པ་བཅུ་པ་ལ། འཇིག་རྟེན་གྱི་ཁམས་རིན་ཆེན་ཉི་མའི་འཁོར་ལོ་རྣམ་པར་སྣང་བའི་འོད་ཅེས་བྱ་བར། དེ་བཞིན་གཤེགས་པ་ཟླ་བའི་རྒྱལ་མཚན་དཔལ་གྱི་གསུང་
[045-383b3] རབ་ལ། བུ་མོ་ཡེ་ཤེས་ཀྱི་འོད་ཀུན་ཏུ་འཕྲོ་བ་པདྨོ་བཟང་མོ་མིག་ཡིད་དུ་འོང་བའི་དཔལ་གྱི་ཟླ་བ་དེས། བྱང་ཆུབ་སེམས་དཔའ་ཀུན་ཏུ་བཟང་པོས་ཡོངས་སུ་བསྐུལ་ཏེ། དེ་བཞིན་གཤེགས་པའི་
[045-383b4] སྐུ་གཟུགས་པདྨོ་ལ་བཞུགས་པ་ཞིག་བཅོས་སོ། །བཅོས་ནས་ཀྱང་རི་མོ་བྲིས་སོ། །རི་མོ་བྲིས་ནས་ཀྱང་རིན་པོ་ཆེས་ཤིན་ཏུ་བརྒྱན་ཏོ་།དགེ་བའི་བཤེས་གཉེན་བྱང་ཆུབ་སེམས་དཔའ་ཀུན་ཏུ་
[045-383b5] བཟང་པོ་ལ་བརྟེན་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུའང་སེམས་བསྐྱེད་དོ། །དེ་དགེ་བའི་རྩ་བ་དེས་ལོག་པར་མི་ལྟུང་བའི་ཆོས་ཅན་དུ་གྱུར་ཏེ། རྟག་ཏུ་ལྷའི་དབང་པོའི་
[045-383b6] རིགས་དང། མིའི་དབང་པོའི་རིགས་སུ་སྐྱེས་པར་གྱུར་ཏོ། །ཐམས་ཅད་དུ་ཡང་གཟུགས་མཛེས་ཤིང་སྡུག་ལ་བལྟ་ན་ཡིད་དུ་འོང་བ་དང་ཁ་དོག་བཟང་པོ་ཤིན་ཏུ་རྒྱས་པ་དམ་པ་དང་ལྡན་
[045-383b7] པར་གྱུར་ཏེ། རྟག་ཏུ་དེ་བཞིན་གཤེགས་པ་མཐོང་བ་དང། བྱང་ཆུབ་སེམས་དཔའ་ཀུན་ཏུ་བཟང་པོ་དང་ཡང་བྲལ་བར་མ་གྱུར་ཏོ་།དགེ་བའི་བཤེས་གཉེན་དེ་ཉིད་ཀྱིས་ཚེ་རབས་དེ་དང། དེ་དག་


[045-384a0] [384A] 
[045-384a1] ༄༅། །ཏུ་ཡོངས་སུ་སྨིན་པར་བྱས་སོ། །དྲན་པར་བྱས་སོ། །ང་ཡང་དེས་བྱང་ཆུབ་སེམས་དཔའ་ཀུན་ཏུ་བཟང་པོ་ཡོངས་སུ་བསྙེན་བཀུར་ཏེ། ཡིད་བྱུང་བར་མ་བྱས་
[045-384a2] སོ༑ ༑རིགས་ཀྱི་བུ། དེ་ལ་ཇི་སྙམ་དུ་སེམས། དེའི་ཚེ་དེའི་དུ་ས་ན་འཁོར་ལོས་བསྒྱུར་བའི་རྒྱལ་པོ་རྣམ་པར་སྣང་བ་རིན་ཆེན་པདྨོ་དཔལ་གྱི་གཙུག་ཕུད་སྙིང་པོ་ཞེས་བྱ་བ་བྱུང་བ་དེ་གཞན་
[045-384a3] ཞིག་ཡིན་པ་སྙམ་དུ་སེམས་ན་ནི། རིགས་ཀྱི་བུ་ཁྱོད་ཀྱིས་དེ་ལྟར་མི་བལྟ་སྟེ། བྱང་ཆུབ་སེམས་དཔའ་བྱམས་པ་ནི། དེའི་ཚེ་དེའི་དུས་ན། འཁོར་ལོས་བསྒྱུར་བའི་རྒྱལ་པོ་རྣམ་པར་
[045-384a4] སྣང་བ་རིན་ཆེན་པདྨོ་དཔལ་གྱི་གཙུག་ཕུད་སྙིང་པོ་ཞེས་བྱ་བར་གྱུར་ཏོ། །རིགས་ཀྱི་བུ། དེའི་ཚེ་དེའི་དུས་ན། རྒྱལ་པོའི་བཙུན་མོ་དཔལ་གྱི་གཞིར་ཡོངས་སུ་རྒྱས་པ་ཞེས་བྱ་བ་བྱུང་བ་དེ་གཞན་
[045-384a5] ཞིག་ཡིན་པ་སྙམ་དུ་སེམས་ན་ཡང་དེ་ལྟར་མི་བལྟ་སྟེ། མཚན་མོའི་ལྷ་མོ་ཁོ་མོའི་དྲུང་ན་འདུག་པ་སྒྲ་རྒྱ་མཚོ་རབ་ཏུ་ཞི་བ་དང་ལྡན་པ་འདི་ཡིན་ནོ། །རིགས་ཀྱི་བུ། དེ་ལ་ཇི་སྙམ་དུ་སེམས་
[045-384a6] དེའི་ཚེ་དེའི་དུས་ན། རྒྱལ་པོའི་བུ་མོ་ཡེ་ཤེས་ཀྱི་འོད་ཀུན་ཏུ་འཕྲོ་བ་པདྨོ་བཟང་མོ་མིག་ཡིད་དུ་འོང་བའི་དཔལ་གྱི་ཟླ་བ་ཞེས་བྱ་བ་བྱུང་བ་དེ། གཞན་ཞིག་ཡིན་པ་སྙམ་དུ་སེམས་ན་ནི་དེ་ལྟར་
[045-384a7] མི་བལྟ་སྟེ། ཁོ་མོ་ནི་དེའི་ཚེ་དེའི་དུས་ན། རྒྱལ་པོའི་བུ་མོ་ཡེ་ཤེས་ཀྱི་འོད་ཀུན་ཏུ་འཕྲོ་བ་པདྨོ་བཟང་མོ་མིག་ཡིད་དུ་འོང་བའི་དཔལ་གྱི་ཟླ་བ་ཞེས་བྱ་བར་གྱུར་ཏོ། །ཁོ་མོ་བུ་མོ་གཞོན་ནུར་


[045-384b0] [384B] 
[045-384b1] དེ་བཞིན་གཤེགས་པ་དབང་པོའི་རྒྱལ་མཚན་དཔལ་གྱི་གསུང་རབ་ལ། དེ་བཞིན་གཤེགས་པའི་སྐུ་པདྨོ་ལ་བཞུགས་པ་བཅོས་པ་དེ་ནི། ཁོ་མོའི་བླ་ན་མེད་པ་ཡང་དག་པར་རྫོགས་
[045-384b2] པའི་བྱང་ཆུབ་ཀྱི་རྒྱུར་གྱུར་ཏོ། །དེའི་ཚེ་བྱང་ཆུབ་སེམས་དཔའ་ཀུན་ཏུ་བཟང་པོས་ཁོ་མོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྐུལ་བ་དེ་ནི་ཁོ་མོས་བྱང་ཆུབ་ཏུ་སེམས་
[045-384b3] དང་པོ་བསྐྱེད་པ་ཡིན་ནོ། །ཁོ་མོས་བཅོམ་ལྡན་འདས་དེ་བཞིན་གཤེགས་པ་ཡེ་ཤེས་རིན་པོ་ཆེའི་འོད་ཀུན་ཏུ་འཕྲོ་བའི་དཔལ་གྱི་ཡོན་ཏན་དཔལ་གྱི་རྒྱལ་པོའི་དྲུང་དུ་ཕྱིན་ཏེ། རྒྱན་
[045-384b4] གྱིས་གཏོར་ནས། དེ་བཞིན་གཤེགས་པའི་རྣམ་པར་འཕྲུལ་པ་དང། ཆོ་འཕྲུལ་མཐོང་བར་གྱུར་ཏེ། ཁོ་མོས་བཅོམ་ལྡན་འདས་དེའི་དྲུང་ནས་ཆོས་ཐོས་པར་གྱུར་པ་དེའི་ཚེ། ཁོ་མོས་བྱང་
[045-384b5] ཆུབ་སེམས་དཔའི་རྣམ་པར་ཐར་པ་འཇིག་རྟེན་ཐམས་ཅད་མངོན་དུ་གྱུར་པས་འགྲོ་བ་རྣམ་པར་འདུལ་བ་སྟོན་པ་འདི་ཐོབ་བོ། །དེ་བཞིན་གཤེགས་པ་རི་རབ་ཀྱི་རྡུལ་ཤིན་ཏུ་ཕྲ་བ་སྙེད་དེ་
[045-384b6] དག་ཐམས་ཅད་ཀྱང་བསྙེན་བཀུར་ཏེ། ཡོ་བྱད་དང་མཆོད་ཅིང་རིམ་གྲོར་བྱ་བ་ཐམས་ཅད་ཀྱིས་ཀྱང་བཀུར་སྟིར་བྱས་སོ། །དེ་བཞིན་གཤེགས་པ་དེ་དག་གི་ཆོས་བསྟན་པ་དེ་དག་ཐམས་ཅད་
[045-384b7] ཀྱང་ཁོ་མོས་ཐོས་ཏེ། དེ་བཞིན་གཤེགས་པ་དེ་དག་གི་གདམས་ངག་དང། རྗེས་སུ་བསྟན་པ་ལའང་ཞུགས་པར་གྱུར་ཏོ། །དེ་བཞིན་གཤེགས་པ་དེ་དག་ལ་ཁོ་མོས་རིམ་གྲོ་ཆེར་བྱས་ཏེ། རིམ་


[045-385a0] [385A] 
[045-385a1] ༄༅། །གྲོ་དེའི་རྣམ་པས་སེམས་ཀྱི་སྐད་ཅིག་གཅིག་ལ་དེ་བཞིན་གཤེགས་པ་དེ་དག་ཐམས་ཅད་དང། བྱང་ཆུབ་སེམས་དཔའི་འཁོར་གྱི་དཀྱིལ་འཁོར་དེ་དག་དང་
[045-385a2] སངས་རྒྱས་ཀྱི་ཞིང་དེ་དག་ཐམས་ཅད་ཀྱང་མཐོང་སྟེ། འཇིག་རྟེན་གྱི་ཁམས་རྣམ་པར་སྣང་བའི་ཁམས་དེ་ནི་འདས་པར་གྱུར་བསྐལ་པ་རྡུལ་དང་བྲལ་བའི་དཀྱིལ་འཁོར་དེ་ནི་མཐར་ཕྱིན་
[045-385a3] པར་གྱུར་ནས། དེའི་རྗེས་ལ་འཇིག་རྟེན་གྱི་ཁམས་ནི། རིན་ཆེན་འཁོར་ལོ་སྣ་ཚོགས་ཀྱིས་ཀླུབས་ཤིང་བརྒྱན་པ་ཞེས་བྱ། བསྐལ་པ་ནི་འོད་ཆེན་པོ་ཞེས་བྱ་བ་ཞིག་བྱུང་སྟེ། དེ་ལ་སངས་
[045-385a4] རྒྱས་ལྔ་བརྒྱ་བྱུང་བར་གྱུར་ཏོ། །དེ་དག་ཐམས་ཅད་ཀྱང་ཁོ་མོས་བསྙེན་བཀུར་ཏེ། བསྐལ་པ་འོད་ཆེན་པོ་ལ་དེ་བཞིན་གཤེགས་པ་ཐུགས་རྗེ་ཆེན་པོ་སྤྲིན་གྱི་རྒྱལ་མཚན་ཞེས་བྱ་བ་བསྐལ་
[045-385a5] པའི་དང་པོ་ལ་བྱུང་སྟེ། དེ་མངོན་པར་འབྱུང་བའི་ཚེ། ཁོ་མོ་མཚན་མོའི་ལྷ་མོར་གྱུར་པས་མཆོད་པ་བྱས་སོ། །དེའི་འོག་ཏུ་དེ་བཞིན་གཤེགས་པ་རྡོ་རྗེ་མཐུ་བོ་ཆེའི་དཔལ་ཞེས་བྱ་བ་བྱུང་སྟེ་དེ་ལ་ཁོ་
[045-385a6] མོས་འཁོར་ལོ་བསྒྱུར་བར་གྱུར་པས་མཆོད་པ་བྱས་སོ། །དེ་བཞིན་གཤེགས་པ་དེས་ཁོ་མོ་ལ་མདོ་སྡེ་སངས་རྒྱས་ཐམས་ཅད་སྐྱེ་ཞིང་འབྱུང་བ་ཞེས་བྱ་བ། མདོ་སྡེ་སངས་རྒྱས་ཀྱི་ཞིང་བཅུའི་
[045-385a7] རྡུལ་ཤིན་ཏུ་ཕྲ་བ་སྙེད་ཀྱི་འཁོར་དང་བཅས་པ་ཡང་དག་པར་བསྟན་ཏེ། དེ་ཡང་ཁོ་མོས་ཐོས་ནས་ཡོངས་སུ་བཟུང་ངོ། །དེའི་འོག་ཏུ་དེ་བཞིན་གཤེགས་པ་མེའི་འོད་འཕྲོ་རིའི་དཔལ་གྱིས་


[045-385b0] [385B] 
[045-385b1] དེ་ལ་ཁོ་མོ་ཚོང་དཔོན་གྱི་བུ་མོར་གྱུར་པས་མཆོད་པ་བྱས་སོ། །དེ་བཞིན་གཤེགས་པ་དེས་ཁོ་མོ་ལ་མདོ་སྡེ། དུས་གསུམ་སྣང་བའི་སྙིང་པོ་ཞེས་བྱ་བ། མདོ་
[045-385b2] སྡེ་ཛམྦུའི་གླིང་གི་རྡུལ་ཤིན་ཏུ་ཕྲ་བ་སྙེད་ཀྱི་འཁོར་དང་བཅས་པ་ཡང་དག་པར་བསྟན་ཏེ། དེ་ཡང་ཁོ་མོས་ཐོས་ནས་ཡོངས་སུ་བཟུང་ངོ། །དེའི་འོག་ཏུ་དེ་བཞིན་གཤེགས་པ་ཆོས་རྒྱ་མཚོ་ཐམས་ཅད་
[045-385b3] ཀྱིས་མངོན་པར་འཕགས་པའི་ཤུགས་ཀྱི་རྒྱལ་པོ་ཞེས་བྱ་བ་བྱུང་སྟེ། དེ་ལ་ཁོ་མོ་ལྷའི་རྒྱལ་པོར་གྱུར་བས་མཆོད་པ་བྱས་སོ། །དེ་བཞིན་གཤེགས་པ་དེས་ཁོ་མོ་ལ་མདོ་སྡེ་ཆོས་ཀྱི་དབྱིངས་ཀྱི་
[045-385b4] གཞི་ཐམས་ཅད་ཤེས་པའི་བྱེ་བྲག་ཅེས་བྱ་བ་མདོ་སྡེ་ལྔ་བརྒྱའི་འཁོར་དང་བཅས་པ་ཡང་དག་པར་བསྟན་ཏེ། དེའང་ཁོ་མོས་ཐོས་ནས་ཡོངས་སུ་བཟུང་ངོ། །དེའི་འོག་ཏུ་དེ་བཞིན་གཤེགས་
[045-385b5] པ་ཆོས་ཟབ་མོའི་དཔལ་རྒྱ་མཚོས་ཡང་དག་པར་འབྱུང་བའི་འོད་ཅེས་བྱ་བ་བྱུང་སྟེ། དེ་ལ་ཁོ་མོ་ཀླུའི་དབང་པོའི་བུ་མོར་གྱུར་པས་ནོར་བུ་རིན་པོ་ཆེ་ཡིད་བཞིན་གྱི་རྒྱལ་པོའི་སྤྲིན་གྱི་ཆར་མངོན་
[045-385b6] པར་ཕབ་སྟེ། མཆོད་པ་བྱས་སོ། །དེ་བཞིན་གཤེགས་པ་དེས་ཁོ་མོ་ལ་མདོ་སྡེ་དགའ་བ་རྒྱ་མཚོ་རྣམ་པར་འཕེལ་བ་ཤུགས་ཞེས་བྱ་བ་མདོ་སྡེ་བྱེ་བ་བརྒྱ་སྟོང་ཕྲག་བཅུའི་འཁོར་དང་བཅས་པ་
[045-385b7] ཡང་དག་པར་བསྟན་ཏེ། དེའང་ཁོ་མོས་ཐོས་ནས་ཡོངས་སུ་བཟུང་ངོ། །དེའི་འོག་ཏུ་དེ་བཞིན་གཤེགས་པ་རིན་ཆེན་རི་བོའི་སྤོའི་འོད་ཟེར་སྒྲོན་མ་ཞེས་བྱ་བ་བྱུང་སྟེ། དེ་ལ་ཁོ་མོ་རྒྱ་མཚོའི་


[045-386a0] [386A] 
[045-386a1] ༄༅། །ལྷ་མོར་གྱུར་པས། རིན་པོ་ཆེའི་པདྨོའི་སྤྲིན་གྱི་ཆར་གྱིས་ཉེ་བར་བསྙེན་ཏེ་མཆོད་པ་བྱས་སོ། །དེ་བཞིན་གཤེགས་པ་དེས་ཁོ་མོ་ལ་མདོ་སྡེ་ཆོས་ཀྱི་དབྱིངས་རྒྱ་མཚོའི་
[045-386a2] ཚུལ་ཞེས་བྱ་བ་མདོ་སྡེ་སངས་རྒྱས་ཀྱི་ཞིང་རྡུལ་ཤིན་ཏུ་ཕྲ་བ་སྙེད་ཀྱི་འཁོར་དང་བཅས་པ་ཡང་དག་པར་བསྟན་ཏེ། དེའང་ཁོ་མོས་ཐོས་ནས་ཡོངས་སུ་བླངས་སོ། །དྲན་པས་ཡང་དག་པར་
[045-386a3] བཟུང་ངོ། །དེའི་འོག་ཏུ་དེ་བཞིན་གཤེགས་པ་ཡོན་ཏན་རྒྱ་མཚོ་སྣང་བའི་དཀྱིལ་འཁོར་གྱི་དཔལ་ཞེས་བྱ་བ་བྱུང་སྟེ། དེ་ལ་ཁོ་མོ་དྲང་སྲོང་མངོན་པར་ཤེས་པ་ལྔ་དང་ལྡན་པར་གྱུར་པ་དྲང་སྲོང་
[045-386a4] སྟོང་ཕྲག་དྲུག་ཅུས་ཀུན་ནས་བསྐོར་བས། རྫུ་འཕྲུལ་ཆེན་པོའི་རྣམ་པར་འཕྲུལ་པས་ཉེ་བར་བསྙེན་ཏེ། སྤོས་ཀྱི་མེ་ཏོག་རི་བོ་ཙམ་གྱི་སྤྲིན་གྱི་ཆར་མངོན་པར་ཕབ་ནས་མཆོད་པ་བྱས་སོ། །དེ་
[045-386a5] བཞིན་གཤེགས་པ་ཁོ་མོ་ལ་མདོ་སྡེ་ཆོས་གནས་མེད་པའི་སྒྲོན་མ་ཞེས་བྱ་བ་མདོ་སྡེ་སྟོང་ཕྲག་དྲུག་ཅུའི་འཁོར་དང་བཅས་པ་ཡང་དག་པར་བསྟན་ཏེ། དེའང་ཁོ་མོས་ཐོས་ནས་ཡོངས་
[045-386a6] སུ་བཟུང་ངོ། །དེའི་འོག་ཏུ་དེ་བཞིན་གཤེགས་པ་རྣམ་པར་སྣང་མཛད་དཔལ་གྱི་སྙིང་པོ་ཞེས་བྱ་བ་བྱུང་སྟེ། ཁོ་མོ་ཡང་མཉམ་པ་ཉིད་ཀྱི་དོན་འབྱུང་བ་ཞེས་བྱ་བའི་སའི་ལྷ་མོ་ཞིག་ཏུ་གྱུར་
[045-386a7] ནས་ཁོ་མོ་སའི་ལྷ་མོའི་འཁོར་གྲངས་མེད་པ་དང་བཅས་པས། རིན་པོ་ཆེའི་ཤིང་ཐམས་ཅད་ཀྱི་ལྷུན་ལས། རིན་པོ་ཆེའི་མེ་ཏོག་གི་སྤྲིན་གྱི་ཆར་མངོན་པར་ཕབ་སྟེ། རིན་པོ་ཆེའི་ཕྲེང་


[045-386b0] [386B] 
[045-386b1] དེ་བཞིན་གཤེགས་པ་དེ་ལ་མཆོད་པ་བྱ་བའི་ཕྱིར་སྤྱན་སྔར་ཕྱིན་ཏོ། །དེ་བཞིན་གཤེགས་པ་དེས། ཁོ་མོ་ལ་མདོ་སྡེ་དེ་བཞིན་གཤེགས་པ་ཐམས་ཅད་
[045-386b2] ཡང་དག་པར་འབྱུང་བའི་གནས་ཀྱི་སྙིང་པོ་ཞེས་བྱ་བ། མདོ་སྡེ་གྲངས་མེད་པའི་འཁོར་དང་བཅས་པ་ཡང་དག་པར་བསྟན་ཏེ། དེའང་ཁོ་མོས་ཐོས་ནས་བཟུང་སྟེ། ཆུད་ཟོས་པར་མ་བྱས་སོ།།
[045-386b3] རིགས་ཀྱི་བུ། དེ་བཞིན་གཤེགས་པ་ལྔ་བརྒྱ་པོ་དེ་དག་ཐམས་ཅད་ཀྱི་ཐ་མར། དེ་བཞིན་གཤེགས་པ་ཆོས་ཀྱི་དབྱིངས་ནམ་མཁའ་མཛོད་སྤུས་ཡོངས་སུ་རྒྱས་པའི་རྩེ་མོ་དཔལ་གྱི་སྒྲོན་མ་
[045-386b4] ཞེས་བྱ་བ་འཇིག་རྟེན་དུ་བྱུང་སྟེ། དེའི་ཚེ་ཁོ་མོ་ཡང་གར་མཁན་གྱི་བུ་མོ་བཞིན་མངོན་པར་མཛེས་པའི་དཔལ་ཞེས་བྱ་བ་ཞིག་ཏུ་གྱུར་ཏེ། དེ་བཞིན་གཤེགས་པ་དེ་གྲོང་ཁྱེར་དུ་གཤེགས་ནས་
[045-386b5] གར་མཁན་གྱི་ཚོགས་ཀྱིས་རོལ་མོ་བྱས་པའི་ཚེ། ཁོ་མོས་སངས་རྒྱས་ཀྱི་བྱིན་གྱིས་སྟེང་གི་ནམ་མཁའི་དབྱིངས་ལས་ཚིགས་སུ་བཅད་པ་སྟོང་གིས། དེ་བཞིན་གཤེགས་པ་དེ་ལ་མངོན་
[045-386b6] པར་བསྟོད་དེ་སྤྱན་སྔར་ཕྱིན་ཏོ། །དེ་བཞིན་གཤེགས་པ་དེས་མཛོད་སྤུ་ནས་འོད་ཟེར་ཆོས་དབྱིངས་རྣམ་པར་སྣང་བའི་རྒྱན་ཅེས་བྱ་བ་བཀྱེ་སྟེ། ཁོ་མོའི་ལུས་ཐམས་ཅད་ཀྱང་སྣང་བར་མཛད་
[045-386b7] དོ༑ ༑འོད་ཟེར་དེས་ཁོ་མོ་ལ་ཕོག་མ་ཐག་ཏུ། རྣམ་པར་ཐར་པ་ཆོས་ཀྱི་དབྱིངས་ཀྱི་ཚུལ་ཡོངས་སུ་འཁྱིལ་བའི་སྙིང་པོ་ཞེས་བྱ་བ་ཐོབ་པར་གྱུར་ཅིང། རིགས་ཀྱི་བུ། དེ་ལྟར་དེ་བཞིན་གཤེགས་


[045-387a0] [387A] 
[045-387a1] ༄༅། །པ་དེ་དག་ལ་སོགས་པ། བསྐལ་པ་འོད་ཆེན་པོ་ལ་འཇིག་རྟེན་གྱི་ཁམས་རིན་ཆེན་འཁོར་ལོ་སྣ་ཚོགས་ཀྱིས་ཀླུབས་ཤིང་བརྒྱན་པར་སངས་རྒྱས་ལྔ་བརྒྱ་
[045-387a2] བྱུང་བར་གྱུར་པ་དེ་དག་ཐམས་ཅད་ཀྱང་མཉེས་པར་བྱས་ཏེ། དེ་བཞིན་གཤེགས་པ་དེ་དག་ལ་ཁོ་མོས་མཆོད་པ་ཡང་བྱས་སོ། །དེ་བཞིན་གཤེགས་པ་དེ་དག་གིས་ཁོ་མོ་ལ་ཆོས་
[045-387a3] བསྟན་པ་དེ་དག་ཐམས་ཅད་ཀྱང་དྲན་ཏེ། ཆོས་ཀྱི་ཚུལ་དེ་དག་ལས་ཡི་གེ་འྒའམ། ཚིག་འགའ་ཡང་བརྗེད་པར་མ་གྱུར་ཏོ། །དེ་བཞིན་གཤེགས་པ་དེ་དག་རེ་རེའི་དྲུང་དུ་འགྲོ་བའི་
[045-387a4] ཚེ་ཡང། སངས་རྒྱས་ཀྱི་ཆོས་ཡོངས་སུ་བརྗོད་པར་བྱ་བས་སེམས་ཅན་ཚད་མེད་པའི་དོན་བྱས་སོ། །དེ་བཞིན་གཤེགས་པ་དེ་དག་རེ་རེ་ལའང་ཁོ་མོས་ཆོས་ཀྱི་དབྱིངས་ཀྱི་
[045-387a5] རང་བཞིན་རྒྱ་མཚོ་དུས་གསུམ་གྱི་ཡེ་ཤེས་ཀྱི་སྙིང་པོ། ཆོས་ཀྱི་དབྱིངས་ཤིན་ཏུ་ཡངས་པ་ཞེས་བྱ་བའི་ཐམས་ཅད་མཁྱེན་པའི་གློག་མངོན་པར་སྣང་བ། ཀུན་ཏུ་བཟང་པོའི་སྤྱོད་
[045-387a6] པ་ཐམས་ཅད་ལ་གནས་པར་ཡང་དག་པར་གཞོལ་བ་ཐོབ་པར་གྱུར་ཏེ་རིགས་ཀྱི་བུ། ཁོ་མོ་ལ་ནི་ད་ལྟར་ཡང་སེམས་ཀྱི་སྐད་ཅིག་རེ་རེ་ལ་དེ་བཞིན་གཤེགས་པ་མཐའ་དང་
[045-387a7] དབུས་མེད་པ་ཡོངས་སུ་སྣང་སྟེ། དེ་བཞིན་གཤེགས་པ་དེ་དག་ཁོ་མོས་མཐོང་བར་གྱུར་པས་ཐམས་ཅད་མཁྱེན་པའི་གློག་མངོན་པར་སྣང་བ་སྔན་ཆད་མ་ཐོབ་པ། སྔན་ཆད་མ་


[045-387b0] [387B] 
[045-387b1] གྱུར་ཏེ། འོན་ཀྱང་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྱོད་པ་ལས་གཡོ་བ་མེད་དོ། །དེ་ཅིའི་ཕྱིར་ཞེ་ན། ཐམས་ཅད་མཁྱེན་
[045-387b2] པའི་གློག་མངོན་པར་སྣང་བ་ཐོབ་པ་འདི་ནི་མཐའ་དང་དབུས་མེད་པར་བསྟན་པའོ། །དེ་ནས་མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་གྱིས། དེའི་ཚེ་བྱང་ཆུབ་
[045-387b3] སེམས་དཔའི་རྣམ་པར་ཐར་པ་འཇིག་རྟེན་ཐམས་ཅད་མངོན་དུ་གྱུར་པས་འགྲོ་བ་རྣམ་པར་འདུལ་བ་ཞེས་བྱ་བ་འདི་བརྣན་ཏེ་བསྟན་པ་དང་རྣམ་པར་དབྱེ་བར་བྱ་བའི་ཕྱིར། སངས་
[045-387b4] རྒྱས་ཀྱི་བྱིན་གྱི་རླབས་ཀྱིས་ཚོང་དཔོན་གྱི་བུ་ནོར་བཟང་ལ་ཚིགས་སུ་བཅད་དེ་སྨྲས་པ། ཟབ་མོ་བལྟ་དཀའ་ཁོང་དུ་ཆུད་དཀའ་སྟེ། །དུས་གསུམ་དབྱིངས་ཀུན་ཐ་དད་ཚུལ་ལྡན་ལ། །ཆོས་
[045-387b5] འོད་དཀྱིལ་འཁོར་ཀུན་ཏུ་འོད་འབྱུང་བའི། །ཁོ་མོའི་ཚིག་འདི་ནོར་བཟང་མཉན་པར་གྱིས། །སངས་རྒྱས་ཡོན་ཏན་འདོད་པས་བྱང་ཆུབ་ཏུ། །ཁོ་མོས་ཐོག་མ་ཇི་ལྟར་སེམས་བསྐྱེད་དང།།
[045-387b6] ཇི་ལྟར་ཁོ་མོས་རྣམ་ཐར་འདི་ཐོབ་པ། །དེ་དག་རྣམ་པར་ཕྱེ་བའི་ཚུལ་འདི་ཉོན། །འདི་ནས་སངས་རྒྱས་ཞིང་གི་རྡུལ་སྙེད་ཀྱི་།བསྐལ་པ་གཅིག་ནས་གཅིག་བརྒྱུད་ཕ་རོལ་ཏུ། །འཇིག་རྟེན་ཁམས་
[045-387b7] ཡངས་དྲི་མའི་སྐྱོན་མེད་པ། །རྣམ་སྣང་རྒྱལ་མཚན་སྒྲོན་མའི་དཔལ་བྱུང་སྟེ། །བསྐལ་པ་རྡུལ་དང་བྲལ་བའི་དཀྱིལ་འཁོར་བྱུང་།དེ་ལ་སངས་རྒྱས་རིགས་ནི་རྒྱུན་མ་ཆད། །དེ་ཚེ་རི་


[045-388a0] [388A] 
[045-388a1] ༄༅། །རབ་རྡུལ་ཕྲན་རབ་སྙེད་ཀྱི། །སྟོབས་བཅུ་སྐྱོན་མེད་མང་པོ་བྱུང་བར་གྱུར། །དེ་ལ་བདེ་གཤེགས་ཐོག་མར་རིན་ཆེན་འོད། །ཀུན་ཏུ་འཕྲོ་དཔལ་ཡོན་ཏན་དཔལ་
[045-388a2] རྒྱལ་བྱུང། །རྒྱལ་བ་ཆོས་ཀྱི་རྒྱལ་མཚན་རི་རབ་དཔལ། །ཡོན་ཏན་སེངྒེའི་དབང་པོ་རྒྱལ་བ་བཞི། །རྒྱལ་བ་བཞི་པའི་རྒྱལ་པོ་སྐྱེ་བཅིལ་དང། །གྲགས་པའི་རི་བོ་ཡོན་ཏན་རི་རབ་དཔལ།།
[045-388a3] རྒྱལ་བ་ཉི་མ་ཟླ་ཞལ་བཅོམ་ལྡན་འདས། །བཅུ་པོ་འདི་དག་ཚུལ་འདི་ཐོག་མའོ། །རྒྱལ་བ་ནམ་མཁའི་གཞི་དང་ཀུན་ནས་འོད། །ཕྱོགས་སུ་ཡོངས་བྱུང་དྲན་པ་རྒྱ་མཚོའི་སྒོ། །རྒྱལ་བ་
[045-388a4] མངོན་འཕགས་འོད་མངའ་རི་རབ་དཔལ། །བདེ་གཤེགས་ཆོས་ཀྱི་འོད་འཕྲོ་རི་བོ་དཔལ། །ཐུགས་རྗེ་ཆེ་མངའ་དགུ་པ་པདྨོས་འཕགས་།སངས་རྒྱས་བཅུ་པ་ཆོས་དབྱིངས་མེ་ཏོག་
[045-388a5] སྟེ༑ །སངས་རྒྱས་རྒྱ་མཚོ་ཡོངས་སུ་བརྗོད་པ་ལས། །ཚུལ་འདི་བཅུ་པ་གཉིས་པ་འདི་ཡིན་ནོ། །འོད་དཔལ་རྒྱལ་པོ་ཡེ་ཤེས་བློ་གྲོས་དང་།སྣ་ཚོགས་དོན་དབང་དཔལ་གྱི་བློ་གྲོས་
[045-388a6] ལྷ༑ ༑རྒྱལ་བ་ཤུགས་ཀྱི་རྒྱལ་བློ་ཡེ་ཤེས་དཔལ། །སྣང་བའི་རྒྱལ་པོ་འོད་ཀྱི་རྒྱལ་མཚན་དཔལ། །རྒྱལ་བ་རྣམ་པར་གནོན་པའི་ལྷ་སྟབས་དང། །དེ་བཞིན་ཆོས་དབྱིངས་པདྨོ་བཅུ་པ་
[045-388a7] སྟེ༑ ༑རྒྱ་ཆེན་ཡོངས་སུ་བསྟན་ལས་ཚུལ་འདི་ནི། །ཚུལ་འདིར་བཅུ་པ་གསུམ་པ་བསྟན་པའོ། །རིན་ཆེན་འོད་འཕྲོ་རི་དཔལ་བཅོམ་ལྡན་འདས་།དེ་ཡི་འོག་མ་ཡོན་ཏན་རྒྱ་མཚོ་དཔལ།།


[045-388b0] [388B] 
[045-388b1] །འགྲོ་བའི་ཟླ་བ་སྤྱན་ཚུལ་བདེ་བར་གཤེགས། །སྤོས་ཀྱི་འོད་དང་རིན་ཆེན་རི་རབ་དཔལ། །རྒྱལ་བ་དྲི་ཟ་ལུས་འོད་རྒྱལ་པོ་དང། །རིན་ཆེན་སྙིང་པོ་
[045-388b2] རྒྱལ་དཔལ་གཟི་བརྗིད་ལྡན། །རྒྱལ་བ་བཅུ་པ་ཞི་བའི་གཟུགས་རྩི་སྟབས། །དེ་ཡི་འོག་མ་རྒྱལ་བ་རྒྱ་ཆེན་བློ། །རིན་ཆེན་འོད་དང་ནམ་མཁའི་སྤྲིན་གྱི་དཔལ། །རྒྱལ་བ་དམ་པའི་མཚན་
[045-388b3] གྱི་དཔལ་གྱུར་དང། །བརྟུལ་ཞུགས་དཀྱིལ་འཁོར་རང་གི་ལུས་ཀྱི་འོད་།མཐུ་ཆེན་བརྟུལ་ཞུགས་རི་རབ་དཔལ་མངའ་དང། །རྒྱལ་བ་ཡོན་ཏན་ཁོར་ཡུག་དཔལ་གྱི་རྒྱལ། །བཅོམ་ལྡན་
[045-388b4] མི་ཕམ་བརྟུལ་ཞུགས་རྒྱལ་མཚན་དང། །ཤིང་གི་རི་བོ་རྒྱལ་བ་དེ་དག་བཅུ། །རྒྱལ་བ་སཱ་ལའི་རྒྱལ་པོ་དཔལ་གྱི་མཆོག་འཇིག་རྟེན་དབང་པོའི་ལུས་ནི་སྣང་བའི་འོད། །མངོན་པར་འཕགས་
[045-388b5] འོད་དཔལ་གྱི་བཅོམ་ལྡན་འདས། །རྡོ་རྗེ་འོད་དང་ས་ཡི་གཟི་བརྗིད་དཔལ། །རྒྱལ་བ་ཟབ་ཆོས་འོད་ཀྱི་རྒྱལ་པོ་དཔལ། །ཆོས་ཀྱི་རྒྱ་མཚོ་དབྱངས་ཀྱི་བློ་གྲོས་དང། །རི་རབ་རྒྱལ་མཚན་
[045-388b6] དཔལ་དང་བློ་གྲོས་སྣང། །རྒྱལ་བ་བཅུ་པ་རིན་ཆེན་རྒྱལ་པོ་དཔལ། །ཚངས་པའི་འོད་དང་རྒྱལ་བ་ནམ་མཁའི་དབྱིངས། །དེ་བཞིན་ཆོས་ཀྱི་དབྱིངས་ནི་གཟུགས་བརྙན་དཔལ། །སྣང་
[045-388b7] བའི་དཀྱིལ་འཁོར་འོད་ཀྱི་བཅོམ་ལྡན་འདས། །ཐ་དད་ཕྱོགས་མཁྱེན་ཡེ་ཤེས་བློ་གྲོས་དང། །ནམ་མཁའི་སྒྲོན་མ་མངོན་པར་དགའ་བའི་དཔལ། །རྣམ་པར་སྣང་མཛད་འོད་


[045-389a0] [389A] 
[045-389a1] ༄༅། །དཔལ་བདེ་བར་གཤེགས། །བསོད་ནམས་རབ་ཏུ་སྣང་དཔལ་ཞི་བའི་དཔལ། །བཅུ་པ་སྙིང་རྗེ་ཆེན་པོ་སྤྲིན་གྱི་དཔལ། །དེ་བཞིན་ཉི་འོད་སྟོབས་སྣང་བློ་གྲོས་
[045-389a2] དང། །རྒྱལ་བ་འགྲོ་བ་ཐམས་ཅད་མངོན་གཟུགས་དང། །དེ་ཚེ་རྒྱལ་བ་མངོན་འཕགས་འོད་མངའ་འབྱུང། །དེ་ཡི་འོག་མ་ཞི་བའི་སྐུ་ཡི་འོད། །ཆོས་འཕགས་བདེ་གཤེགས་དེ་
[045-389a3] བཞིན་བྱུང་བར་གྱུར། །དེ་ཡི་འོག་མ་རླུང་གི་དྲག་ཤུལ་དཔལ་།དཔའ་བའི་རྒྱལ་མཚན་རིན་ཆེན་ལུས་ཀྱི་དཔལ། །དུས་གསུམ་སྣང་བའི་འོད་ནི་བཅུ་པའོ། །སྨོན་ལམ་རྒྱ་མཚོ་རབ་
[045-389a4] ཏུ་སྣང་དཔལ་དང། །གཉིས་པ་དགོངས་པ་རྡོ་རྗེ་རི་བོ་དཔལ་།རྒྱལ་བ་གསུམ་པ་སེངྒེ་རི་རབ་དཔལ། །དྲན་པའི་རྒྱལ་མཚན་རྒྱལ་པོ་ཆོས་དཔལ་བློ། །ཤེས་རབ་སྒྲོན་མ་འོད་ཀྱི་རྒྱལ་
[045-389a5] མཚན་དཔལ། །དེ་ཡི་འོག་མ་རྒྱལ་བ་རྒྱ་ཆེན་བློ། །རྒྱལ་བ་ཆོས་དབྱིངས་ཚུལ་གྱི་ཡེ་ཤེས་སྟབས། །ཆོས་ཀྱི་རྒྱ་མཚོ་བློ་གྲོས་ཡེ་ཤེས་དཔལ། །ཆོས་འཛིན་པ་དང་རིན་ཆེན་སྦྱིན་དཔལ་
[045-389a6] དང། །རྒྱལ་བ་ཡོན་ཏན་ཁོར་ཡུག་དཔལ་གྱི་སྤྲིན། །བཟོད་པའི་སྒྲོན་མ་དཔལ་དང་གཟི་བརྗིད་ལྡན། །ཤུགས་འོང་ཞི་གནས་དབྱངས་ཀྱི་རྒྱལ་བ་དང། །ཞི་བའི་རྒྱལ་མཚན་འགྲོ་བའི་
[045-389a7] སྒྲོན་མ་དཔལ། །སངས་རྒྱས་སྨོན་ལམ་ཆེན་པོ་ཤུགས་ཀྱི་དཔལ་།བཅོམ་ལྡན་གཞན་གྱིས་མི་ཐུབ་རྒྱལ་མཚན་སྟོབས། །རྒྱལ་བ་ཡེ་ཤེས་འོད་འཕྲོ་རྒྱ་མཚོ་དཔལ། །རྒྱལ་བ་ཆོས་


[045-389b0] [389B] 
[045-389b1] །འགྲོ་སྐད་རྒྱ་མཚོ་དབྱངས་ཀྱི་བློ་གྲོས་དང། །ཐམས་ཅད་དབྱངས་ཀྱི་ཡན་ལག་སྒྲ་སྐད་དཔལ་།དབང་སྒྱུར་མཆོད་སྦྱིན་གྲགས་པའི་མཆོད་སྡོང་བློ། །ཕྱོགས་
[045-389b2] ཡུལ་འགྲོ་བ་མངོན་སུམ་བཅོམ་ལྡན་འདས། །སེམས་ཅན་བསམ་པར་མཉམ་པ་སྐུ་ཡི་དཔལ། །གཞན་ཡང་སངས་རྒྱས་གནས་དང་བཅས་པའི་དཔལ་།རྒྱལ་བ་རང་བཞིན་ལུས་
[045-389b3] དཔལ་བཟང་པོ་དང། །དེར་ནི་རྒྱལ་བ་དེ་ལ་སོགས་པ་བྱུང། །དེ་དག་བྱུང་ནས་འགྲོ་བའི་སྒྲོན་མ་མཛད། །བསྐལ་པ་རི་རབ་ཤིན་ཏུ་ཕྲ་རྡུལ་སྙེད། །བདག་གིས་རྒྱལ་བ་རྒྱ་མཚོ་དེ་དག་
[045-389b4] མཆོད། །བསྐལ་པ་སངས་རྒྱས་ཞིང་གི་རྡུལ་སྙེད་པོ། །དེ་དག་ཏུ་ནི་རྒྱལ་བ་གང་བྱུང་བ། །བདེ་གཤེགས་དེ་དག་ཐམས་ཅད་བདག་གིས་མཆོད། །རྣམ་པར་ཐར་བའི་ཚུལ་ནི་འདི་ལ་
[045-389b5] ཞུགས། །རྣམ་པར་ཐར་པའི་ཚུལ་འདི་སྒོམ་བྱེད་ཅིང། །བསྐལ་པ་མཐའ་ཡས་བདག་གིས་སྔོན་སྤྱད་ཀྱི། །ཁྱོད་ཀྱིས་ཐོས་ནས་ནན་ཏན་མྱུར་གྱིས་ཤིག་ཚུལ་འདི་རིང་པོ་མི་ཐོགས་ཐོབ་
[045-389b6] པར་འགྱུར། །རིགས་ཀྱི་བུ། ཁོ་མོས་བྱང་ཆུབ་སེམས་དཔའི་རྣམ་པར་ཐར་པ་འཇིག་རྟེན་ཐམས་ཅད་མངོན་དུ་གྱུར་པས་འགྲོ་བ་རྣམ་པར་འདུལ་བ་སྟོན་པ་འདི་ཤེས་པར་ཟད་ན། །ཁོ་མོས་
[045-389b7] བྱང་ཆུབ་སེམས་དཔའ་མཐའ་དང་དབུས་མེད་པའི་བྱང་ཆུབ་སེམས་དཔའི་སྤྱོད་པ་རྒྱ་མཚོ་ལ་མོས་པ་སྣ་ཚོགས་ཀྱིས་ཡང་དག་པར་གནས་པ། བསམ་པ་སྣ་ཚོགས་ཀྱི་ལུས་དང་


[045-390a0] [390A] 
[045-390a1] ༄༅། །ལྡན་པ། དབང་པོ་རྒྱ་མཚོ་སྣ་ཚོགས་ཡོངས་སུ་གྲུབ་པ་བྱང་ཆུབ་སེམས་དཔའི་སྤྱོད་པ་དང། སྨོན་ལམ་སྣ་ཚོགས་ཤིན་ཏུ་རྟོགས་པ་དེ་དག་
[045-390a2] གི་སྤྱོད་པ་ཤེས་པའམ། ཡོན་ཏན་བརྗོད་པར་ནུས་རེ་སྐན། སོང། རིགས་ཀྱི་བུ། སྙིང་པོ་བྱང་ཆུབ་འདི་ཉིད་ན། ཁོ་མོ་དང་རྒྱང་མི་རིང་བ་ཞིག་ན་མཚན་མོའི་ལྷ་མོ་སྒྲ་རྒྱ་མཚོ་རབ་ཏུ་
[045-390a3] ཞི་བ་དང་ལྡན་པ་ཞེས་བྱ་བ། པདྨོའི་ཁྲི་རིན་པོ་ཆེའི་རྒྱལ་པོ་སྣང་བའི་རྒྱལ་མཚན་གྱིས་རབ་ཏུ་བརྒྱན་པ་ཞིག་ལ་འདུག་ཅིང། མཚན་མོའི་ལྷ་མོ་གྲངས་མེད་པ་བརྒྱ་སྟོང་ཕྲག་
[045-390a4] བཅུའི་འཁོར་གྱིས་བསྐོར་བ་འདུག་གི་དེའི་གན་དུ་སོང་ལ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང། ཇི་ལྟར་ནན་ཏན་དུ་བྱ་བ་
[045-390a5] དྲིས་ཤིག་དེ་ནས་ཚོང་དཔོན་གྱི་བུ་ནོར་བཟང་གིས། མཚན་མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་གྱི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། མཚན་
[045-390a6] མོའི་ལྷ་མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་ལ། ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། ཡང་དང་ཡང་བལྟས་ཏེ། མཚན་མོའི་ལྷ་
[045-390a7] མོ་སེམས་ཅན་ཀུན་ཏུ་སྐྱོང་བའི་གཟི་བརྗིད་དཔལ་གྱི་དྲུང་ནས་སོང་ངོ།། །།
