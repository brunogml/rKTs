<list>
<item><p>1a1</p><section>dkon brtsegs</section><text>@#/ /dkon brtsegs ca pa bzhugs so/ /</text></item>
<item><p>1b1</p><section>dkon brtsegs</section><text>rgya gar skad du/ AR+Ya ug gra pa ri pr-i ts+tshA nA ma ma hA yA na sU tra/ bod </text></item>
<item><p>1b2</p><section>dkon brtsegs</section><text>skad du/ 'phags pa drag shul can gyis zhus pa zhes bya ba theg pa chen po'i mdo/ bam </text></item>
<item><p>1b3</p><section>dkon brtsegs</section><text>po dang po/ sangs rgyas dang / byang chub sems dpa' thams cad la phyag 'tshal lo/ /</text></item>
<item><p>1b4</p><section>dkon brtsegs</section><text>'di skad bdag gis thos pa dus gcig na/ bcom ldan 'das mnyan yod na rgyal </text></item>
<item><p>2a1</p><section>dkon brtsegs</section><text>bu rgyal byed kyi tshal mgon med zas sbyin gyi kun dga' ra ba na/ dge slong stong nyis </text></item>
<item><p>2a2</p><section>dkon brtsegs</section><text>brgya lnga bcu'i dge slong gi dge 'dun chen po dang / byang chub sems dpa' sems dpa' chen po byams </text></item>
<item><p>2a3</p><section>dkon brtsegs</section><text>pa dang / 'jam dpal dang / ngan song spong dang / spyan ras gzigs dbang phyug dang / mthu chen thob </text></item>
<item><p>2a4</p><section>dkon brtsegs</section><text>la sogs pa byang chub sems dpa' lnga stong dang thabs gcig tu bzhugs te/ de'i tshe bcom ldan </text></item>
<item><p>2a5</p><section>dkon brtsegs</section><text>'das 'khor brgya stong du mas yongs su bskor cing mdun gyis bltas nas chos ston te/ tshangs </text></item>
<item><p>2b1</p><section>dkon brtsegs</section><text>par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs </text></item>
<item><p>2b2</p><section>dkon brtsegs</section><text>pa| yongs su dag pa/ yongs su byang ba/ yang dag par rab tu ston to/ /de nas khyim bdag drag shul can g.yog lnga brgya dang /</text></item>
<item><p>2b3</p><section>dkon brtsegs</section><text>mnyan yod kyi grong khyer chen po nas byung ste/ rgyal bu rgyal byed kyi tshal mgon med zas sbyin gyi kun dga' ra ba ga la ba dang /</text></item>
<item><p>2b4</p><section>dkon brtsegs</section><text>bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan </text></item>
<item><p>2b5</p><section>dkon brtsegs</section><text>'das la lan gsum bskor ba byas nas/ phyogs gcig tu 'dug go /de bzhin du khyim bdag gzhan rnams kyang 'di lta </text></item>
<item><p>2b6</p><section>dkon brtsegs</section><text>ste| khyim bdag dga' 'dod dang / khyim bdag grags 'dod dang / khyim bdag legs byin dang / khyim bdag dga' </text></item>
<item><p>3a1</p><section>dkon brtsegs</section><text>byed dang / khyim bdag grags byin dang / khyim bdag nor bzang dang / khyim bdag tshul dga' dang / khyim </text></item>
<item><p>3a2</p><section>dkon brtsegs</section><text>bdag mgon med zas byin dang / khyim bdag klu dpal dang / khyim bdag bden dga' dang / de dag dang gzhan yang khyim bdag </text></item>
<item><p>3a3</p><section>dkon brtsegs</section><text>rab tu mang po rnams g.yog lnga brgya lnga brgya dang / mnyan yod kyi grong khyer chen po nas byung ste/ rgyal bu rgyal byed kyi tshal mgon </text></item>
<item><p>3a4</p><section>dkon brtsegs</section><text>med zas sbyin gyi kun dga' ra ba ga la ba dang / bcom ldan 'das ga la ba der dong ste lhags nas/ bcom ldan 'das kyi </text></item>
<item><p>3a5</p><section>dkon brtsegs</section><text>zhabs la mgo bos phyag 'tshal te/ bcom ldan 'das la lan gsum bskor ba byas nas/ phyogs gcig tu 'khod do/ /</text></item>
<item><p>3a6</p><section>dkon brtsegs</section><text>khyim bdag de dag thams cad phal cher ni g.yog dang bcas te/ theg pa chen po la yang dag par zhugs pa dang / dge ba'i </text></item>
<item><p>3b1</p><section>dkon brtsegs</section><text>rtsa ba bskyed pa dang / bla na med pa yang dag par rdzogs pa'i byang chub tu nges par byas pa sha stag go/ de nas khyim bdag drag shul can gyis khyim bdag gi 'khor chen po de 'dus par </text></item>
<item><p>3b2</p><section>dkon brtsegs</section><text>shes nas/ bcom ldan 'das kyi mthus stan las langs te/ bla gos phrag pa gcig tu gzar nas/ pus mo g.yas pa'i lha na sa la btsugs te/ bcom ldan 'das ga la nga de logs </text></item>
<item><p>3b3</p><section>dkon brtsegs</section><text>su thal mo sbyar ba btud nas/ bcom ldan 'das la 'di skad ces gsol to/ /gal te zhus nas zhu ba lung bstan pa'i slad du/ bcom ldan 'das kyis bdag la skabs phye na/ bcom </text></item>
<item><p>3b4</p><section>dkon brtsegs</section><text>ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol pa dang / bcom ldan 'das kyis khyim </text></item>
<item><p>3b5</p><section>dkon brtsegs</section><text>bdag drag shul can la 'di skad ces bka' stsal to/ /khyim bdag khyod la de bzhin gshegs pas rtag tu skabs phye'i/ khyim bdag khyod ci dang ci 'dod pa de de bzhin gshegs </text></item>
<item><p>3b6</p><section>dkon brtsegs</section><text>pa la dris shig dang / de ltar dris pa de dang de'i lung bstan pas ngas khyod kyi sems rangs par bya'o/ /de skad ces bka' stsal pa dang / bcom ldan 'das la khyim bdag drag </text></item>
<item><p>3b7</p><section>dkon brtsegs</section><text>shul can gyis 'di skad ces gsol to/ /bcom ldan 'das/ rigs kyi bu'am/ rigs kyi bu mo gang dag bla na med pa yang dag par rdzogs pa'i byang chub tu sems bskyed pa </text></item>
<item><p>4a1</p><section>dkon brtsegs</section><text>dang | theg pa chen po la mos pa dang / theg pa chen po la rab tu gnas pa dang / theg pa chen po la yang dag par bsgrub par 'tshal ba dang / theg pa chen po la </text></item>
<item><p>4a2</p><section>dkon brtsegs</section><text>'jug par 'tshal ba dang / theg pa chen po la dam bca' ba dang / sems can thams cad gnyer ba dang / sems can thams cad dbugs 'byin pa dang / sems can thams cad </text></item>
<item><p>4a3</p><section>dkon brtsegs</section><text>bskyab pa'i slad du go cha 'tshal ba dang / ma brgal ba rnams sgrol ba dang / ma grol ba rnams dgrol ba dang / dbugs ma phyin pa rnams dbugs dbyung ba dang / yongs su mya ngan las </text></item>
<item><p>4a4</p><section>dkon brtsegs</section><text>ma 'das pa rnams yongs su mya ngan las bzla'o/ /zhes sems can thams cad kyi don du khur chen po len pa dang / 'jug pa rlabs po che chen po la rab tu gnas pa dang /</text></item>
<item><p>4a5</p><section>dkon brtsegs</section><text>sangs rgyas kyi ye shes dpag tu ma mchis pa thos nas/ ye shes de yang dag par bsgrub pa'i slad du go cha 'tshal ba dang / 'khor ba'i sdug bsngal gyi skyon mang po du ma </text></item>
<item><p>4a6</p><section>dkon brtsegs</section><text>'tshal kyang yid yongs su mi skyo zhing / bskal pa grangs ma mchis par 'khor yang sems zhum par mi 'gyur ba de dag dang / bcom ldan 'das de la rigs kyi bu'am </text></item>
<item><p>4a7</p><section>dkon brtsegs</section><text>rigs kyi bu mo byang chub sems dpa'i theg pa pa gang dag khyim gyi gnas nas mngon par byung ste/ byang chub kyi phyogs kyi chos rnams yang dag par bsgrub cing khyim na mi </text></item>
<item><p>4b1</p><section>dkon brtsegs</section><text>gnas pa dag dang / yang khyim na gnas shing byang chub kyi phyogs kyi chos rnams yang dag par bsgrub ste/ khyim gyi gnas nas mngon par mi 'byung ba dag kyang mchis na/ bcom ldan 'das/ lha </text></item>
<item><p>4b2</p><section>dkon brtsegs</section><text>dang mi dang lha ma yin du bcas pa'i 'jig rten la thugs brtse ba dang / theg pa chen po 'di rjes su bzung ba dang / dkon mchog gsum gyi rigs mi 'chad par bgyi ba dang / thams cad mkhyen </text></item>
<item><p>4b3</p><section>dkon brtsegs</section><text>pa'i ye shes yun ring du gnas par bgyi ba'i slad du bcom ldan 'das kyis byang chub sems dpa' khyim pa rnams kyi bslab pa'i yon tan rnam par gzhag pa de legs par bshad du gsol/</text></item>
<item><p>4b4</p><section>dkon brtsegs</section><text>byang chub sems dpa' khyim pa khyim gyi sa la gnas nas ji ltar de bzhin gshegs pa rnams kyi bka' bzhin bgyid cing byang chub kyi phyogs kyi chos rnams las mi nyams/ yongs su mi </text></item>
<item><p>4b5</p><section>dkon brtsegs</section><text>nyams te/ tshe 'di la yang las kha na ma tho ba ma mchis shing tshe gzhan du yang bye brag tu mchis par 'gyur ba dang / bcom ldan 'das gang yang byang chub sems dpa' khyim gyi gnas </text></item>
<item><p>4b6</p><section>dkon brtsegs</section><text>nas mngon par 'byung ste/ sdug pa dang mi sdug pa spangs nas skra dang kha spu bregs te gos dur smrig bgos nas yang dag par dad pas khyim nas khyim ma lags par rab tu byung ba de </text></item>
<item><p>4b7</p><section>dkon brtsegs</section><text>dag ji tsam du gdams pa dang / rjes su bstan pa gnyis kyis chos spyod pa dang / dge ba spyod pa yang dag par rab tu bshad du gsol/ byang chub sems dpa' khyim pa dang / rab tu </text></item>
<item><p>5a1</p><section>dkon brtsegs</section><text>byung bas ji ltar gnas par bgyi/ ji ltar bsgrub par bgyi/ de skad ces gsol pa dang / bcom ldan 'das kyis khyim bdag drag shul can la </text></item>
<item><p>5a2</p><section>dkon brtsegs</section><text>'di skad ces bka' stsal to/ /khyim bdag/ legs so/ /legs so/ /khyod nga la don 'di 'dri bar sems pa ni khyod kyi tshul dang mthun pa'o/ /de'i phyir legs par rab </text></item>
<item><p>5a3</p><section>dkon brtsegs</section><text>tu nyon la yid la gzung zhig dang / byang chub sems dpa' khyim pa dang / rab tu byung bas ji ltar bslab pa'i yon tan yang dag par gzung zhing spyod pa mchog la gnas </text></item>
<item><p>5a4</p><section>dkon brtsegs</section><text>par bya ba dang / ji ltar bsgrub par bya ba ngas khyod la bshad do/ /bcom ldan 'das/ de bzhin no zhes gsol nas/ khyim bdag drag shul can bcom ldan 'das kyi </text></item>
<item><p>5a5</p><section>dkon brtsegs</section><text>ltar nyan pa dang / bcom ldan 'das kyis de la 'di skad ces bka' stsal to/ /khyim bdag/ 'di la byang chub sems dpa' khyim pa khyim na gnas pas sangs rgyas la </text></item>
<item><p>5a6</p><section>dkon brtsegs</section><text>skyabs su 'gro bar bya'o/ /chos la skyabs su 'gro bar bya'o/ /dge 'dun la skyabs su 'gro bar bya'o/ /de gsum la skyabs su song ba'i dge ba'i rtsa ba de bla na med pa yang dag </text></item>
<item><p>5a7</p><section>dkon brtsegs</section><text>par rdzogs pa'i byang chub tu yongs su bsngo bar bya'o/ /khyim bdag /ji ltar na byang chub sems dpa' khyim pa sangs rgyas la skyabs su song ba yin zhe na/ khyim bdag/ 'di </text></item>
<item><p>5b1</p><section>dkon brtsegs</section><text>la byang chub sems dpa' khyim pa sangs rgyas kyi sku skyes bu chen po'i mtshan sum cu rtsa gnyis kyis legs par brgyan pa yongs su bsgrub par bya'o snyam du sems mngon par 'du </text></item>
<item><p>5b2</p><section>dkon brtsegs</section><text>byed de/ dge ba'i rtsa ba gang dag gis skyes bu chen po'i mtshan sum cu rtsa gnyis yang dag par 'grub par 'gyur ba'i dge ba'i rtsa ba de dag yang dag par bsgrub pa'i phyir brtson </text></item>
<item><p>5b3</p><section>dkon brtsegs</section><text>'grus rtsom pa de lta bu ni/ khyim bdag/ byang chub sems dpa' sangs rgyas la skyabs su song ba yin no/ /khyim bdag/ ji ltar na byang chub sems dpa' khyim pa chos la skyabs su song ba </text></item>
<item><p>5b4</p><section>dkon brtsegs</section><text>yin zhe na/ khyim bdag/ 'di la byang chub sems dpa' khyim pa chos la gus pa dang bcas shing ri mor byed pa dang bcas pa/ chos don du gnyer ba/ chos 'dod pa/ chos kyi kun dga' </text></item>
<item><p>5b5</p><section>dkon brtsegs</section><text>la dga' zhing mos pa/ chos la gzhol ba/ chos la 'bab pa/ chos bsrung ba/ chos sped cing gnas pa/ chos kyi grags pa dang / chos kyi spyod pa la gnas pa/ chos kyi dbang du gyur pa/</text></item>
<item><p>5b6</p><section>dkon brtsegs</section><text>chos yongs su tshol ba/ chos yongs su dag pa/ chos kyi stobs dang ldan pa/ chos kyi sbyin pa'i mtshon cha dang ldan pa/ chos kyi bya ba byed pa de de lta bu'i chos dang ldan pas bdag bla na </text></item>
<item><p>5b7</p><section>dkon brtsegs</section><text>med pa yang dag par rdzogs pa'i byang chub mngon par rdzogs par sangs rgyas nas/ lha dang mi dang lha ma yin du bcas pa'i 'jig rten la chos kyi bgo bsha' bya'o snyam du dran pa rab </text></item>
<item><p>6a1</p><section>dkon brtsegs</section><text>tu thob ste/ khyim bdag/ de ltar na/ byang chub sems dpa' khyim pa chos la skyabs su song ba yin no/ /khyim bdag/ ji ltar na byang chub sems dpa' </text></item>
<item><p>6a2</p><section>dkon brtsegs</section><text>khyim pa dge 'dun la skyabs su song ba yin zhe na/ khyim bdag/ 'di la byang chub sems dpa' khyim ba dge 'dun la skyabs su song ba ni/ gal te dge slong rgyun du zhugs pa'am/</text></item>
<item><p>6a3</p><section>dkon brtsegs</section><text>lan gcig phyir 'ong ba'am/ phyir mi 'ong ba'am/ dgra bcom pa'am/ so so'i skye bo'am/ nyan thos kyi theg pa pa'am/ rang sangs rgyas kyi theg pa pa'am/ theg pa chen po pa </text></item>
<item><p>6a4</p><section>dkon brtsegs</section><text>dag mthong na de de la gus pa dang bcas/ zhe sa dang bcas shing ldang bar brtson la/ bka' blo bde zhing mthun par 'dzin pa yin te/ de yang dag par song ba dang / de yang dag </text></item>
<item><p>6a5</p><section>dkon brtsegs</section><text>par zhugs pa de dag la bsnyen bkur byas pas/ 'di ltar bdag bla na med pa yang dag par rdzogs pa'i byang chub mngon par rdzogs par sangs rgyas nas kyang / nyan thos </text></item>
<item><p>6a6</p><section>dkon brtsegs</section><text>kyi yon tan yongs su bsgrub pa dang / sangs rgyas kyi yon tan yongs su bsgrub pa'i phyir chos bstan to snyam du dran pa rab tu thob ste/ de de dag la gus pa dang bcas shing /</text></item>
<item><p>6a7</p><section>dkon brtsegs</section><text>zhes dang bcas pa yin gyi/ de dag la mi dga' bar ni mi byed de/ de ltar na/ khyim bdag/ byang chub sems dpa' khyim ba dge 'dun la skyabs su song ba yin no/ /khyim </text></item>
<item><p>6b1</p><section>dkon brtsegs</section><text>bdag /gzhan yang byang chub sems dpa' khyim pa chos bzhi dang ldan na sangs rgyas la skyabs su song ba yin te/ bzhi gang zhe na/ byang chub kyi sems mi 'dor ba dang / dam bcas pa'i </text></item>
<item><p>6b2</p><section>dkon brtsegs</section><text>'jigs pa dang / snying rje chen po yongs su mi gtong ba dang / theg pa gzhan la mi dmigs pa ste/ khyim bdag/ byang chub sems dpa' chos bzhi po de dag dang ldan na/ sangs rgyas </text></item>
<item><p>6b3</p><section>dkon brtsegs</section><text>la skyabs su song ba yin no/ /khyim bdag/ gzhan yang byang chub sems dpa' khyim pa chos bzhi dang ldan na chos la skyabs su song ba yin te/ bzhi gang zhe na/ chos smra ba'i gang zag </text></item>
<item><p>6b4</p><section>dkon brtsegs</section><text>rnams la brten cing bsnyen te bsnyen bkur byed cing bsti stang du byas nas chos nyan pa dang / chos thos nas tshul bzhin so sor rtog pa dang / ji ltar thos pa'i chos rnams dang / ji ltar </text></item>
<item><p>6b5</p><section>dkon brtsegs</section><text>khong du chud pa rnams gzhan dag la yang ston cing yang dag par rab tu 'chad pa dang / khyim bdag/ chos kyi sbyin pa las byung ba'i dge ba'i rtsa ba de bla na med pa yang dag par rdzogs </text></item>
<item><p>6b6</p><section>dkon brtsegs</section><text>pa'i byang chub tu yongs su bsngo ba ste/ khyim bdag/ byang chub sems dpa' khyim pa chos bzhi po de dag dang ldan na/ chos la skyabs su song ba yin no/ /khyim bdag/ gzhan yang </text></item>
<item><p>6b7</p><section>dkon brtsegs</section><text>byang chub sems dpa' khyim pa chos bzhi dang ldan na dge 'dun la skyabs su song ba yin te/ bzhi gang zhe na/ nyan thos kyi theg pa pa yang dag pa skyon med pa la zhugs pa rnam pa thams </text></item>
<item><p>7a1</p><section>dkon brtsegs</section><text>cad mkhyen pa nyid kyi sems la 'dzud pa dang / gang zang zing gis sdud par byed pa de dag chos kyis bsdu ba la sbyor ba dang / byang chub sems dpa' phyir </text></item>
<item><p>7a2</p><section>dkon brtsegs</section><text>mi ldog pa'i dge 'dun la rton gyi/ nyan thos kyi dge 'dun la rton pa ma yin pa dang / nyan thos kyi yon tan yang yongs su tshol la/ de'i rnam par grol ba la mos pa yang ma yin pa </text></item>
<item><p>7a3</p><section>dkon brtsegs</section><text>ste/ khyim bdag/ byang chub sems dpa' khyim pa chos bzhi po de dag dang ldan na dge 'dun la skyabs su song ba yin no/ /khyim bdag/ gzhan yang byang chub sems dpa' khyim pa de bzhin </text></item>
<item><p>7a4</p><section>dkon brtsegs</section><text>gshegs pa'i sku gzugs mthong nas sangs rgyas rjes su dran pa rab tu thob pa ni/ sangs rgyas la skyabs su song ba yin no/ /chos thos nas chos rjes su dran pa rab tu thob pa ni chos la </text></item>
<item><p>7a5</p><section>dkon brtsegs</section><text>skyabs su song ba yin no/ /de bzhin gshegs pa'i nyan thos kyi dge 'dun mthong nas byang chub kyi sems rjes su dran pa ni dge 'dun la skyabs su song ba yin no/ /khyim bdag/ gzhan </text></item>
<item><p>7a6</p><section>dkon brtsegs</section><text>yang byang chub sems dpa' khyim pa khyim na gnas pa sangs rgyas dang 'grogs par smon cing / sbyin pa sbyin pa ni sangs rgyas la skyabs su song ba yin no/ /dam pa'i chos yang dag </text></item>
<item><p>7a7</p><section>dkon brtsegs</section><text>par bsrung ba'i phyir sbyin pa sbyin pa ni chos la skyabs su song ba yin no/ /sbyin pa de bla na med pa yang dag par rdzogs pa'i byang chub tu yongs su bsngo ba ni dge 'dun la skyabs su song </text></item>
<item><p>7b1</p><section>dkon brtsegs</section><text>ba yin no/ /khyim bdag/ gzhan yang byang chub sems dpa' khyim pa khyim na gnas pa ni skyes bu dam pa'i las rnams byed kyi/ skyes bu ngan pa'i las rnams mi byed do/ /khyim bdag/</text></item>
<item><p>7b2</p><section>dkon brtsegs</section><text>skyes bu dam pa'i las yin gyi/ skyes bu ngan pa'i las ma yin pa rnams gang zhe na/ khyim bdag/ 'di la byang chub sems dpa' khyim pa chos kyis longs spyod tshol gyi/ chos ma yin </text></item>
<item><p>7b3</p><section>dkon brtsegs</section><text>pas mi tshol lo/ /mthun pas tshol gyi/ mi mthun pas ma yin no/ /yang dag pas 'tsho ba yin gyi/ log pas 'tsho ba ma yin te/ de chos kyis longs spyod thob pa de dag gis gzhan </text></item>
<item><p>7b4</p><section>dkon brtsegs</section><text>la 'tshe bar mi byed de/ mi rtag pa'i 'du shes bsgom pa mang zhing snying po len to/ /'di lta ste/ pha ma la bsnyen bkur byed pa dang / bu dang / chung ma dang / bran pho dang / bran mo dang //</text></item>
<item><p>7b5</p><section>dkon brtsegs</section><text>las byed pa dang / zho shas 'tsho ba rnams yang dag pa'i longs spyod dang / mdza' bshes dang / blon po dang / nye du dang / snag gi gnyen mtshams rnams la bkur sti dang / gang du yang </text></item>
<item><p>7b6</p><section>dkon brtsegs</section><text>chos la 'dzud pas gtong ba 'phel bar byed do/ /khyim bdag/ gzhan yang byang chub sems dpa' khyim pa ni/ 'di lta ste/ sems can thams cad kyi phung po'i khur khyer bas khur </text></item>
<item><p>7b7</p><section>dkon brtsegs</section><text>blangs pa bkur ba'i phyir brtson 'grus rtsom mo/ /'di lta ste/ nyan thos dang / rang sangs rgyas kyi theg pa mi 'dor bas khur blangs pa bkur ba'i phyir brtson 'grus rtsom mo/ /sems </text></item>
<item><p>8a1</p><section>dkon brtsegs</section><text>can yongs su smin par bya ba la yongs su mi skyo ba/ bdag bde ba la mi chags pa/ sems can thams cad bde ba thob par byed pa dang / rnyed pa dang / /ma </text></item>
<item><p>8a2</p><section>dkon brtsegs</section><text>rnyed pa dang / grags pa dang / ma grags pa dang / bstod pa dang / smad pa dang / bde ba dang / sdug bsngal gyis mi bskyod pa de 'jig rten gyi chos las yang dag par 'da' ba dang /</text></item>
<item><p>8a3</p><section>dkon brtsegs</section><text>rnyed pa dang longs spyod phun sum tshogs pas mi snyems pa dang / rnyed pa dang grags pa dang / brjod pa'i sgra'i snyan pa med pa la yi mi 'chad pa dang / shin tu brtags te las byed pa </text></item>
<item><p>8a4</p><section>dkon brtsegs</section><text>dang | yang dag par bsgrub pa kun tu bsrung ba dang / log par bsgrub pa la yid mi mos pa dang / mi gnas pa'i blos 'byung ba mthong ba dang / shing bal gyi 'dab ma lta bu'i sems </text></item>
<item><p>8a5</p><section>dkon brtsegs</section><text>med de/ ji ltar dam bcas pa yongs su rdzogs par byed pa dang / gzhan gyi bya ba byed pa dang / rang gi bya ba yongs su 'dor ba dang / gzhan la byas pa la lan du phan 'dogs </text></item>
<item><p>8a6</p><section>dkon brtsegs</section><text>par mi re ba dang / gnod par byas pa la sha mi ldon pa dang / byas pa gzo ba dang / byas pa tshor ba dang / legs par bya ba'i las byed pa dang / dbul po rnams la longs </text></item>
<item><p>8a7</p><section>dkon brtsegs</section><text>spyod yang dag par 'gyed pa dang / stobs dang ldan pa rnams nga rgyal bcag pa dang / 'jigs pa rnams mi 'jigs par dbugs 'byin pa dang / mya ngan gyis nyam thag pa </text></item>
<item><p>8b1</p><section>dkon brtsegs</section><text>rnams la mya ngan gyi zug rngu sel ba dang / mthu chung ba rnams la bzod cing dang du len pa dang / nga rgyal las kyang nga rgyal rnam par spong ba dang / bla ma rnams la gus pa dang / mang du thos </text></item>
<item><p>8b2</p><section>dkon brtsegs</section><text>pa rnams la brten pa dang / mkhas pa rnams la kun 'dri ba dang / lta ba drang ba dang / g.yo med par spyod pa dang / sgyu med pa dang / bcos pa med par sems can thams cad la byams </text></item>
<item><p>8b3</p><section>dkon brtsegs</section><text>pa dang / dge ba gang yin zhes tshol bas mi ngoms pa dang / mang du thos pa la chog mi shes par byas pa dang / brtsam pa rnams la yi dam brtan pa dang / 'phags pa'i skye bo dang </text></item>
<item><p>8b4</p><section>dkon brtsegs</section><text>'grogs pa dang / 'phags pa ma yin pa'i skye bo rnams la cher snying rje ba dang / mdza' ba brtan pa dang / mdza' ba dang mi mdza' ba la sems snyoms pa dang / sangs rgyas kyi chos </text></item>
<item><p>8b5</p><section>dkon brtsegs</section><text>thams cad la slob dpon gyi dpe mkhyud med pa dang / ji ltar thos pa'i chos rnams rab tu ston pa dang / thos pa'i don rjes su bsgom pa dang / 'dod pa la dga' zhing rtse ba thams </text></item>
<item><p>8b6</p><section>dkon brtsegs</section><text>cad la mi rtag par 'du shes pa dang / lus la mi gtsang bar 'du shes pa dang / srog la zil pa'i thigs pa ltar 'du shes pa dang / longs spyod la sgyu ma dang / smig rgyu lta bur </text></item>
<item><p>8b7</p><section>dkon brtsegs</section><text>'du shes pa dang / bu dang chung ma la sems can dmyal ba mnar med par 'du shes pa dang / zhing dang khyim gyi las kyi mtha' dang / gos rnam pa sna tshogs yongs su 'dzin pa la </text></item>
<item><p>9a1</p><section>dkon brtsegs</section><text>phongs pa'i sdug par 'du shes pa dang / yongs su tshol ba la dge ba'i rtsa ba rnam par 'jig par 'du shes pa dang / khyim gyi gnas la gshed ma lta bur </text></item>
<item><p>9a2</p><section>dkon brtsegs</section><text>'du shes pa dang / mdza' bshes dang / blon po dang / nye du dang / snag gi mnyen mtshams rnams la sems can dmyal ba'i srung mar 'du shes pa dang / nyin dang mtshan du bye </text></item>
<item><p>9a3</p><section>dkon brtsegs</section><text>brag tu gyur pa ci yod ces yongs su 'jal bar 'du shes pa dang / snying po med pa'i lus las snying po blang bar 'du shes pa dang / snying po med pa'i srog las snying po blang bar </text></item>
<item><p>9a4</p><section>dkon brtsegs</section><text>'du shes pa dang / snying po med pa'i longs spyod rnams las snying po blang bar 'du shes pa yin no/ /de la snying po med pa'i lus las snying po blang bar 'du shes pa gang zhe na/ gang </text></item>
<item><p>9a5</p><section>dkon brtsegs</section><text>gzhan gyi bya ba cog bya bar spro ba dang / bla ma rnams la gus par smra ba dang / phyag 'tshal ba dang / ldang ba dang / thal mo sbyor ba dang / 'dud pa'i las byed pa ste/ 'di ni snying po </text></item>
<item><p>9a6</p><section>dkon brtsegs</section><text>med pa'i lus las snying po blang bar 'du shes pa zhes bya'o/ /de la snying po med pa'i srog las snying po blang bar 'du shes pa gang zhe na/ gang sngon byas pa'i dge ba'i rtsa ba rnams </text></item>
<item><p>9a7</p><section>dkon brtsegs</section><text>yongs su mi nyams la gong du yang rnam par 'phel ba ste/ 'di ni snying po med pa'i srog las snying po blang bar 'du shes pa zhes bya'o/ /de la snying po med pa'i longs spyod rnams </text></item>
<item><p>9b1</p><section>dkon brtsegs</section><text>las snying po blang bar 'du shes pa gang zhe na/ gang ser sna'i sems tshar gcod cing gtong ba chen po'i sems 'phel bar byed cing sbyin pa yang dag par 'gyed pa ste/ 'di ni snying po med </text></item>
<item><p>9b2</p><section>dkon brtsegs</section><text>pa'i longs spyod rnams las snying po blang bar 'du shes pa zhes bya'o/ /khyim bdag/ de ltar na byang chub sems dpa' khyim pa gang 'di lta bu'i skyes bu dam pa'i las 'di dag byed kyi/ skyes bu </text></item>
<item><p>9b3</p><section>dkon brtsegs</section><text>ngan pa'i las ni ma yin no/ /de ltar byed na de bzhin gshegs pa rnams kyis nyes par brjod pa ma yin te/ rigs par smra ba yin/ chos smra ba yin no/ /'di lta ste/ sngon bla na med pa </text></item>
<item><p>9b4</p><section>dkon brtsegs</section><text>yang dag par rdzogs pa'i byang chub tu dam bcas pa yang yongs su mi nyams pa yin no/ /khyim bdag /gzhan yang byang chub sems dpa' khyim pa ni bslab pa'i gzhi thams cad yongs </text></item>
<item><p>9b5</p><section>dkon brtsegs</section><text>su bzung ba yin te/ 'di lta ste/ bslab pa'i gzhi lnga yongs su bzung nas des srog gcod pa spang bar bya ste/ dbyig pa dor ba dang / mtshon cha dor ba dang / ngo tsha shes pa dang / snying rje </text></item>
<item><p>9b6</p><section>dkon brtsegs</section><text>dang ldan pa dang / srog chags 'byung po thams cad la mi 'tshe ba'i rang bzhin can dang / sems can thams cad la sems snyoms pa dang / rtag tu byams pa la gnas par bya'o/ /</text></item>
<item><p>9b7</p><section>dkon brtsegs</section><text>des ma byin par len pa spang bar bya ste/ bdag gi longs spyod kyis chog shes pa dang / gzhan gyi longs spyod la mngon par dga' ba med pa dang / chags pa dang brnab sems med </text></item>
<item><p>10a1</p><section>dkon brtsegs</section><text>pa dang / gzhan gyi nor la 'dod pa med pa dang / tha na rtswa dang lo ma tsam yang ma byin par mi blang bar bya'o/ /des 'dod pa la log par g.yem pa spang bar bya ste/ rang gi </text></item>
<item><p>10a2</p><section>dkon brtsegs</section><text>chung mas chog par 'dzin pa dang / gzhan gyi chung ma la 'dod pa med pa dang / ma chags pa'i mig gis blta ba dang / yid byung ba'i yid dang / 'dod pa dag ni shin tu sdug bsngal ba'o snyam du ma chags </text></item>
<item><p>10a3</p><section>dkon brtsegs</section><text>pa yid la byed pa la brtson par bya'o/ /de gang gi tshe rang gi chung ma la 'dod pa'i rnam par rtog pa byung ba de'i tshe yang nyon mongs pa'i dbang du gyur pas na/ des rang gi chung ma la mi sdug par rjes su </text></item>
<item><p>10a4</p><section>dkon brtsegs</section><text>lta ba dang / skrag pa'i yid kyis 'dod pa bsten par bya yi/ zhen pas zin bzhin du ni ma yin pa dang / mi rtag pa dang / sdug bsngal ba dang / bdag med pa dang / mi gtsang bar 'du shes pas </text></item>
<item><p>10a5</p><section>dkon brtsegs</section><text>des ci nas bdag gis yid kyi dgu la yang 'dod pa la spyod par mi bya na/ mtshan gnyis sprod pa'am/ yan lag ma yin par 'jug pa lta smos te/ bdag gis de ltar mi bya'o snyam mo/ /des </text></item>
<item><p>10a6</p><section>dkon brtsegs</section><text>brdzun du smra ba spang bar bya ste/ bden pa smra ba dang / yang dag par smra ba dang / ji skad smra ba de bzhin du byed pa dang / mi slu ba dang / bsam pa phun sum tshogs pa dang / dran pa dang shes </text></item>
<item><p>10a7</p><section>dkon brtsegs</section><text>bzhin dang ldan par bya ste/ ji ltar mthong ba dang thos pa smra ba dang / chos rjes su bsrung bar gyur pa des lus dang srog gi phyir yang shes bzhin du rdzun smra bar mi bya'o/ /des 'bru'i </text></item>
<item><p>10b1</p><section>dkon brtsegs</section><text>chang dang / sbyar ba'i chang myos par 'gyur ba'i btung ba spang bar bya ste/ de ra ro ba med pa dang / myos pa med pa dang / 'khrul pa med pa dang / tshig mi 'chal ba dang / mi 'phyar ba dang / mi rgod </text></item>
<item><p>10b2</p><section>dkon brtsegs</section><text>pa dang / mi g.yeng ba dang / dran pa nye bar gnas pa dang / shes bzhin dang ldan par bya ste/ des na bdog pa thams cad yongs su gtong ba'i blo 'jug cing / zas 'dod pa rnams la zas/ skom </text></item>
<item><p>10b3</p><section>dkon brtsegs</section><text>'dod pa rnams la skom sbyin pa sbyin par bya'o snyam pa dang / des gzhan dag la chang yang byin te/ 'di snyam du 'di ni sbyin pa'i pha rol tu phyin pa'i dus yin te/ gang ci 'dod pa de la de sbyin pa'i </text></item>
<item><p>10b4</p><section>dkon brtsegs</section><text>dus la bab kyi/ bdag gis 'di ltar bya ste/ gang dang gang la 'di ltar chang yang byin nas/ gang 'di 'khrul pa med pa'i longs spyod pa la de dang de dag dran pa dang shes bzhin yang dag par </text></item>
<item><p>10b5</p><section>dkon brtsegs</section><text>'dzin du gzhug go snyam pa'i 'du shes bskyed par bya'o/ /de ci'i phyir zhe na/ bsam pa thams cad yongs su rdzogs par byed pa ni byang chub sems dpa' sbyin pa'i pha rol tu phyin pa yongs su </text></item>
<item><p>10b6</p><section>dkon brtsegs</section><text>spyod pa yin no/ /khyim bdag/ de ltar na byang chub sems dpa' khyim pa gzhan dag la chang byin yang de bzhin gshegs pa rnams kyis nyes pa brjod pa ma yin no/ /khyim bdag/ byang chub </text></item>
<item><p>10b7</p><section>dkon brtsegs</section><text>sems dpa' khyim pa des bslab pa'i gzhi lnga bzung ba'i dge ba'i rtsa ba yang bla na med pa yang dag par rdzogs pa'i byang chub tu yongs su bsngo bar bya'o/ /des bslab pa'i gzhi lnga po de dag kyang </text></item>
<item><p>11a1</p><section>dkon brtsegs</section><text>shin tu bsrung bar bya'o/ /gang du yang des phra ma mi bya zhing / bye ba rnams kyi bsdums bya'o/ /des ngag rtsub mo yang mi smra bar bya zhing / des ngag 'jam por </text></item>
<item><p>11a2</p><section>dkon brtsegs</section><text>smra ba dang / tshig mnyen pa dang / gsong por smra bar bya'o/ /tshig kyal pa yang smra bar mi bya zhing dus su smra ba dang / yang dag par smra ba dang / don smra ba dang / chos smra ba dang / rigs </text></item>
<item><p>11a3</p><section>dkon brtsegs</section><text>pa smra ba dang / 'dul ba smra ba dang / lan legs par 'debs pa dang / ji skad smras pa de bzhin byed par bya'o/ /des brnab sems su mi bya zhing / sems can thams cad la phan pa dang bde bar </text></item>
<item><p>11a4</p><section>dkon brtsegs</section><text>bsam par bya'o/ /gnod sems su mi bya zhing / rtag tu bzod pa'i stobs kyi go cha bgo bar bya'o/ /des yang dag par blta bar bya zhing / log pa phyin ci log tu lta ba thams cad dang bral </text></item>
<item><p>11a5</p><section>dkon brtsegs</section><text>bar bya'o/ /lhar sangs rgyas bsam pa rjes su song zhing lha gzhan mi 'dzin par bya'o/ /khyim bdag /gzhan yang byang chub sems dpa' khyim pa grong ngam/ grong khyer ram/ grong rdal lam/</text></item>
<item><p>11a6</p><section>dkon brtsegs</section><text>ljongs sam/ ljongs kyi phyogs gang na gnas pa der/ des sems can rnams la chos kyi gtam brjod par bya ste/ gang dag ma dad pa de dag ni dad pa la gzud par bya/ sems can gang dag </text></item>
<item><p>11a7</p><section>dkon brtsegs</section><text>mi gus shing phar mi 'dzin pa/ mar mi 'dzin pa/ dge sbyong du mi 'dzin pa/ bram zer mi 'dzin pa/ rigs kyi gtso bo la rim gro mi byed pa/ tshul dang mi ldan zhing mtshams las 'das pa de </text></item>
<item><p>11b1</p><section>dkon brtsegs</section><text>dag bla ma la gus pa dang / chos spyod pa la gzud par bya'o/ /sems can gang dag thos pa nyung ba de dag mang du thos pa la sbyar bar bya'o/ /ser sna can rnams ni gtong ba la/ tshul khrims </text></item>
<item><p>11b2</p><section>dkon brtsegs</section><text>'chal ba rnams ni tshul khrims la/ gnod sems can rnams ni bzod pa dang des pa la/ le lo can rnams ni brtson 'grus rtsom pa la/ brjed ngas pa rnams ni dran pa dang shes </text></item>
<item><p>11b3</p><section>dkon brtsegs</section><text>bzhin la/ 'chal pa'i shes rab can rnams ni shes rab la gzud par bya'o/ /sems can dbul po rnams la longs spyod yang dag par bgo bar bya'o/ /sems can nad pa rnams </text></item>
<item><p>11b4</p><section>dkon brtsegs</section><text>la sman sbyin par bya'o/ /sems can mgon med pa rnams kyi mgon bya'o/ /skyabs med pa rnams kyi skyabs dang / dpung gnyen med pa rnams kyi dpung gnyen du bya'o/ /des ljongs </text></item>
<item><p>11b5</p><section>dkon brtsegs</section><text>dang | ljongs kyi phyogs de dag thams cad dang / ji ltar mthun par sems can 'ga' yang log par ltung bar mi 'gro ba de ltar chos kyis bsrung bar bya'o/ /khyim bdag/ gal te </text></item>
<item><p>11b6</p><section>dkon brtsegs</section><text>byang chub sems dpa' khyim pas lan gcig lan gnyis lan gsum nas lan bdun gyi bar du rjes su bstan pas sems can rnams yon tan dag la bkod pa las yon tan </text></item>
<item><p>11b7</p><section>dkon brtsegs</section><text>gang yang rung ba la gnas par ma gyur na/ khyim bdag/ de'i tshe byang chub sems dpa' khyim pa des sems can de dag la snying rje chen po bskyed de/ des thams cad mkhyen pa nyid kyi go cha </text></item>
<item><p>12a1</p><section>dkon brtsegs</section><text>sra ba yang bgo zhing / tshig 'di skad ces ji srid du sems can gdul dka' ba rmu rgod de dag yongs su smin par ma gyur pa de srid du bdag bla na med pa yang </text></item>
<item><p>12a2</p><section>dkon brtsegs</section><text>dag par rdzogs pa'i byang chub tu mngon par rdzogs par 'tshang mi rgya'o zhes brjod par bya'o/ /de ci'i phyir zhe na/ bdag gis ni de dag gi phyir go cha bgos te/ sems can drang po </text></item>
<item><p>12a3</p><section>dkon brtsegs</section><text>rnams kyi phyir ma yin/ g.yo med pa rnams kyi phyir ma yin/ sgyu med pa rnams kyi phyir ma yin/ tshul khrims dang ldan pa rnams kyi phyir ma yin te/ yon tan dang ldan pa rnams kyi </text></item>
<item><p>12a4</p><section>dkon brtsegs</section><text>phyir bdag gis go cha ma bgos kyi/ ci nas bdag gi rtsol ba don yod par 'gyur ba dang / sems can rnams kyis bdag mthong ma thag tu dga' ba dang / dad pa thob par 'gyur </text></item>
<item><p>12a5</p><section>dkon brtsegs</section><text>ba de ltar bya'o/ /de ltar bsgrub bo/ /de ltar brtson 'grus brtsam par bya'o snyam mo/ /khyim bdag /gal te grong ngam/ grong khyer ram/ grong rdal lam/ ljongs sam/ ljongs kyi </text></item>
<item><p>12a6</p><section>dkon brtsegs</section><text>phyogs gang na gnas pa'i byang chub sems dpa' des phyogs der ma bskul tam/ dran par ma byas te sems can rnams ngan 'gro gang yang rung ba zhig tu skye bar gyur na/</text></item>
<item><p>12a7</p><section>dkon brtsegs</section><text>byang chub sems dpa' de ni de bzhin gshegs pa rnams kyis smad pa yin no/ /khyim bdag /'di lta ste/ dper na/ grong ngam/ grong khyer ram/ grong rdal lam/ ljongs sam/</text></item>
<item><p>12b1</p><section>dkon brtsegs</section><text>ljongs kyi phyogs gang na sman pa mkhas pa zhig gnas pa des tha na sems can 'ga' zhig gi dug zhi bar ma nus te/ 'chi ba'i dus byed par gyur na sman pa de skye bo mang pos smad par </text></item>
<item><p>12b2</p><section>dkon brtsegs</section><text>'gyur ro/ /khyim bdag/ de bzhin du grong ngam/ grong khyer ram/ grong rdal lam/ ljongs sam/ ljongs kyi phyogs gang na byang chub sems dpa' gnas ba des de'i phyogs su tha na </text></item>
<item><p>12b3</p><section>dkon brtsegs</section><text>sems can 'ga' tsam la yang ma bskul tam/ dran par ma byas te ngan 'gro gang yang rung ba zhig tu skye bar 'gyur na byang chub sems dpa' de de bzhin gshegs pa rnams kyis </text></item>
<item><p>12b4</p><section>dkon brtsegs</section><text>smad pa yin no/ /khyim bdag/ de bas na 'di la byang chub sems dpa' khyim pas ci nas grong ngam/ grong khyer ram/ grong rdal lam/ ljongs sam/ ljongs kyi phyogs gang na gnas pa </text></item>
<item><p>12b5</p><section>dkon brtsegs</section><text>des bdag gis sems can 'ga' yang log par ltung bar 'gro bar mi 'gyur ba de ltar bya'o/ /de ltar bsgrub bo/ /de ltar brtson 'grus brtsam mo snyam pa'i go cha de lta bu bgo bar </text></item>
<item><p>12b6</p><section>dkon brtsegs</section><text>bya'o| |khyim bdag/ gzhan yang byang chub sems dpa' khyim pa khyim na gnas pas/ khyim na gnas pa'i nyes pa la mkhas par bya'o/ /des 'di ltar so sor bslab par bya ste /</text></item>
<item><p>12b7</p><section>dkon brtsegs</section><text>khyim zhes bya ba 'di ni dge ba'i rtsa ba rnams 'joms par byed pa/ 'byung ba sun 'byin pa/ dge ba'i sdong po 'gyel bar byed pa ste/ de'i phyir khyim zhes bya'o/ /khyim na gnas pa </text></item>
<item><p>13a1</p><section>dkon brtsegs</section><text>zhes bya ba 'di ni nyon mongs pa thams cad kyi gnas/ mi dge ba'i rtsa ba la rnam par rtog pa rnams kyi gnas/ byis pa so so'i skye bo ma dul pa ma sbas </text></item>
<item><p>13a2</p><section>dkon brtsegs</section><text>pa rnams kyi gnas/ mi dge ba'i spyod pa rnams kyi gnas/ skye bo ngan pa 'dus pa yin te/ de'i phyir khyim na gnas pa zhes bya'o/ /khyim na gnas pa zhes bya ba 'di ni sdug bsngal </text></item>
<item><p>13a3</p><section>dkon brtsegs</section><text>gyi chos thams cad kyi gnas zhes brjod pa'o/ /'di ni sngon goms par byas pa'i dge ba'i rtsa ba rnams nyams par byed pa ste/ de'i phyir khyim na gnas pa zhes bya'o/ /khyim zhes </text></item>
<item><p>13a4</p><section>dkon brtsegs</section><text>bya ba 'di ni der gnas nas bya ba mi rigs pa byed pa'o/ /der gnas nas pha ma dang bram ze la gus par mi 'gyur ba yin te/ de'i phyir khyim zhes bya'o/ /khyim zhes bya ba 'di ni </text></item>
<item><p>13a5</p><section>dkon brtsegs</section><text>sred pa'i khri shing la mngon par dga' ba'i phyir mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung ste/ de'i phyir khyim </text></item>
<item><p>13a6</p><section>dkon brtsegs</section><text>zhes bya'o/ /khyim zhes bya ba 'di ni bsad pa dang / bcing ba dang / brdeg pa dang / bsdigs pa dang / gtse ba dang / mi snyan pa dang / gshe ba dang / ngan du brjod pa dang / ngan du </text></item>
<item><p>13a7</p><section>dkon brtsegs</section><text>bya ba'i tshig gi lam rnams 'du ba ste/ de'i phyir khyim zhes bya'o/ /khyim zhes bya ba 'di ni dge ba'i rtsa ba ma byas pa/ mi 'jug pa'o/ /dge ba'i rtsa ba bya ba rnams rnam par </text></item>
<item><p>13b1</p><section>dkon brtsegs</section><text>'jig pa'o/ /mkhas pa rnams dang / sangs rgyas dang / sangs rgyas kyi nyan thos thams cad kyis smad pa'o/ /'di la gnas pa ni ngan 'gror 'gro bar 'gyur ro/ /'di la gnas pa ni 'dod chags kyis </text></item>
<item><p>13b2</p><section>dkon brtsegs</section><text>'gro ba ma yin par 'gro ba'o/ /zhe sdang dang / 'jigs pa dang / gti mug gis 'gro ba ma yin par 'gro ba ste/ de'i phyir khyim zhes bya'o/ /'di ni tshul khrims kyi phung po kun mi srung ba'o/ /ting nge 'dzin </text></item>
<item><p>13b3</p><section>dkon brtsegs</section><text>gyi phung po 'dor ba'o/ /shes rab kyi phung po la mi 'jug pa'o/ /rnam par grol ba'i phung po mi 'thob pa'o/ /rnam par grol ba'i ye shes mthong ba'i phung po mi skye ba ste/ de'i phyir khyim zhes bya'o/ /khyim </text></item>
<item><p>13b4</p><section>dkon brtsegs</section><text>na gnas pa ni pha dang / ma dang / bu dang / chung ma dang / bran pho dang / bran mo dang / las byed pa dang / zho shas 'tsho ba dang / mdza' bshes dang / blon po dang / nye du dang / snag gi gnyen mtshams </text></item>
<item><p>13b5</p><section>dkon brtsegs</section><text>dang | g.yog yongs su 'dzin pa la sred pa yin no/ /khyim na gnas pa 'di ni rgya mtsho la chu bran ltar dgang dka' ba'o/ /khyim na gnas pa ni me la shing ltar chog mi shes pa'o/ /khyim na gnas </text></item>
<item><p>13b6</p><section>dkon brtsegs</section><text>pa ni thug pa med pa'i tshul gyis rlung dmar ltar thug pa med par rnam par rtog pa'o/ /khyim na gnas pa ni 'jig pas bye ma'i grong khyer ltar 'jig pa'o/ /khyim na gnas pa ni kha zas bzang </text></item>
<item><p>13b7</p><section>dkon brtsegs</section><text>po dug dang 'dres pa ltar 'dres pa'o/ /khyim na gnas pa ni mi mdza' ba bzhin du mthun pa ma yin pas rtag du sdug bsngal ba'o/ /khyim na gnas pa ni 'phags pa'i chos bsgrub pa la bar chad </text></item>
<item><p>14a1</p><section>dkon brtsegs</section><text>byed pa'o/ /khyim na gnas pa ni phan tshun rkyen gyis 'thab pa'o/ /khyim na gnas pa ni gcig la gcig gnod par sems pas rtag tu mi mthun pa'o/ /khyim na gnas pa ni legs </text></item>
<item><p>14a2</p><section>dkon brtsegs</section><text>par byas pa dang / nyes par byas pa'i las kyi mtha' la sbyor bas gnod pa mang ba'o/ /khyim na gnas pa ni las kyi mtha' thug pa med pas rtag tu brtson pa'o/ /khyim na gnas pa ni yun ring po </text></item>
<item><p>14a3</p><section>dkon brtsegs</section><text>nas bsags pa rnam par 'jig pa'i chos can gyi phyir mi rtag pa'o/ /khyim na gnas pa ni dngos po kun du tshol zhing yongs su bsrung bas sdug bsngal ba'o/ /khyim na gnas pa ni dgra ltar mi </text></item>
<item><p>14a4</p><section>dkon brtsegs</section><text>mdza' bas rtag tu bag tsha ba'o/ /khyim na gnas pa ni phyin ci log gi zin pas bag med pa'o/ /khyim na gnas pa ni rang gi spyod pas rnam par bsgrubs te/ ngo bo nyid kyis stong pas gar mkhan </text></item>
<item><p>14a5</p><section>dkon brtsegs</section><text>gyi tshon dang 'dra'o/ /khyim na gnas pa ni myur du phan tshun 'gyes pas mthar rgud cing 'gyur ba'o/ /khyim na gnas pa ni skye bo glo bur du 'dus pas rtag tu ngo bo nyid med pa'i phyir sgyu ma </text></item>
<item><p>14a6</p><section>dkon brtsegs</section><text>la lta ba dang mtshungs so/ /khyim na gnas pa ni phun sum tshogs pa thams cad kyang mthar rgud par 'gyur bas rmi lam dang mtshungs so/ /khyim na gnas pa ni myur du 'bral bas </text></item>
<item><p>14a7</p><section>dkon brtsegs</section><text>zil pa'i thigs pa dang mtshungs so/ /khyim na gnas pa ni ro bro ba chung du yongs su 'jal bas sbrang rtsi'i thigs pa dang mtshungs so/ /khyim na gnas pa ni gzugs dang / sgra dang / dri </text></item>
<item><p>14b1</p><section>dkon brtsegs</section><text>dang | ro dang / reg bya dang / chos kyis yongs su gzir bas tsher ma'i dra ba dang mtshungs so/ /khyim na gnas pa ni mi dge ba la rnam par rtog pas yongs su mi skyo ba'i phyir kha khab tsam gyi </text></item>
<item><p>14b2</p><section>dkon brtsegs</section><text>srog chags dang mtshungs so/ /khyim na gnas pa ni gcig la gcig 'drid pas srog rnam par 'jig pa'o/ /khyim na gnas pa ni sems rnyog ma can du byed pas rtag tu 'khrugs pa'o//</text></item>
<item><p>14b3</p><section>dkon brtsegs</section><text>khyim na gnas pa ni rgyal po dang / chom rkun dang / me dang / chu dang / bgo skal la spyod pas rnam par 'joms pa'i phyir thun mong ba'o/ /khyim na gnas pa ni nyes dmigs mang </text></item>
<item><p>14b4</p><section>dkon brtsegs</section><text>bas ro bro ba chung ba'o/ /khyim bdag/ de ltar byang chub sems dpa' khyim pa khyim na gnas pas/ khyim na gnas pa'i nyes pa la mkhas par bya'o/ /khyim bdag/ gzhan yang </text></item>
<item><p>14b5</p><section>dkon brtsegs</section><text>byang chub sems dpa' khyim pa khyim na gnas pas sbyin pa dang / dul ba dang / yang dag par sdom pa dang / nges pa mang du bya'o/ /des yang 'di ltar brtag par bya ste/ gang byin </text></item>
<item><p>14b6</p><section>dkon brtsegs</section><text>pa de ni bdag gi yin no/ /gang khyim na bzhag pa de ni bdag gi ma yin no/ /gang byin pa de ni snying po can no/ /gang khyim na bzhag pa de ni snying po med pa'o/ /gang byin pa de ni gzhan du </text></item>
<item><p>14b7</p><section>dkon brtsegs</section><text>bde ba'o/ /gang khyim na bzhag pa de ni da ltar byung ba na bde ba'o/ /gang byin pa de ni yang bsrung bar bya ba ma yin pa'o/ /gang khyim na bzhag pa de ni bsrung bar bya'o/ /gang byin pa de ni </text></item>
<item><p>15a1</p><section>dkon brtsegs</section><text>sred pa zad par 'gyur ba'o/ /gang khyim na bzhag pa de ni sred pa rnam par 'phel ba'o/ /gang byin pa de ni bdag gi ba med pa'o/ /gang khyim na bzhag pa de ni </text></item>
<item><p>15a2</p><section>dkon brtsegs</section><text>bdag gi ba dang bcas pa'o/ /gang byin pa de ni yongs su mi 'dzin pa'o/ /gang khyim na bzhag pa de ni 'dzin pa dang bcas pa'o/ /gang byin pa de ni 'jigs pa med pa'o/ /gang khyim na </text></item>
<item><p>15a3</p><section>dkon brtsegs</section><text>bzhag pa de ni 'jigs pa dang bcas pa'o/ /gang byin pa de ni byang chub kyi lam nye bar rton pa'o/ /gang khyim na bzhag pa de ni bdud kyi phyogs nye bar rton pa'o/ /gang byin pa de ni zad mi shes </text></item>
<item><p>15a4</p><section>dkon brtsegs</section><text>pa'o| |gang khyim na bzhag pa de ni zad par 'gyur ba'o/ /gang byin pa de ni bde ba'o/ /gang khyim na bzhag pa de ni kun du bsrung dgos pas sdug bsngal ba'o/ /gang byin pa de ni nyon mongs </text></item>
<item><p>15a5</p><section>dkon brtsegs</section><text>pa spong bar 'gyur ba'o/ /gang khyim na yod pa de ni nyon mongs pa 'phel bar byed pa'o/ /gang byin pa de ni longs spyod chen por 'gyur ba'o/ /gang khyim na bzhag pa de ni longs spyod chen </text></item>
<item><p>15a6</p><section>dkon brtsegs</section><text>por mi 'gyur ba'o/ /gang byin pa de ni skyes bu dam pa'i las so/ /gang khyim na bzhag pa de ni skyes bu ngan pa'i las so/ /gang byin pa de ni sangs rgyas thams cad kyis bsngags </text></item>
<item><p>15a7</p><section>dkon brtsegs</section><text>pa'o| |gang khyim na bzhag pa de ni byis pa'i skye bos bsngags pa'o snyam du brtag par bya'o/ /khyim bdag /de ltar byang chub sems dpa' khyim pas slong ba mthong na 'du shes </text></item>
<item><p>15b1</p><section>dkon brtsegs</section><text>gsum bskyed par bya ste/ gsum gang zhe na/ dge ba'i bshes gnyen du 'du shes pa dang / tshe brjes nas longs spyod chen por 'gyur bar 'du shes pa dang / byang chub kyi lam nye bar </text></item>
<item><p>15b2</p><section>dkon brtsegs</section><text>ston par 'du shes pa ste/ khyim bdag /byang chub sems dpa' khyim pas slong ba mthong na 'du shes gsum po de dag bskyed par bya'o/ /khyim bdag/ gzhan yang byang chub sems dpa' </text></item>
<item><p>15b3</p><section>dkon brtsegs</section><text>khyim pas slong ba mthong na 'du shes gsum bskyed par bya ste/ gsum gang zhe na/ ser sna tshar gcod pa'i 'du shes dang / bdog pa thams cad yongs su gtong ba'i 'du shes dang /</text></item>
<item><p>15b4</p><section>dkon brtsegs</section><text>thams cad mkhyen pa'i ye shes la lta ba'i 'du shes te/ khyim bdag/ byang chub sems dpa' khyim pas slong ba mthong na/ 'du shes gsum po de dag bskyed par bya'o/ /khyim bdag/</text></item>
<item><p>15b5</p><section>dkon brtsegs</section><text>gzhan yang byang chub sems dpa' khyim pas slong ba mthong na/ 'du shes gsum bskyed par bya ste/ gsum gang zhe na/ de bzhin gshegs pa'i bka' bzhin du bya ba'i 'du shes </text></item>
<item><p>15b6</p><section>dkon brtsegs</section><text>dang | bdud tshar gcod pa'i 'du shes dang / rnam par smin pa la re ba med pa'i 'du shes te/ khyim bdag/ byang chub sems dpa' khyim pas slong ba mthong na 'du shes gsum po </text></item>
<item><p>15b7</p><section>dkon brtsegs</section><text>de dag bskyed par bya'o/ /khyim bdag/ gzhan yang byang chub sems dpa' khyim pas slong ba mthong na 'du shes gsum bskyed par bya ste/ gsum gang zhe na/ slong ba la g.yog </text></item>
<item><p>16a1</p><section>dkon brtsegs</section><text>tu 'du shes pa dang / bsdu ba'i dngos pos mi gtang bar 'du shes pa dang / dam pa ma yin pa yongs su 'dzin pa las 'byung bar 'du shes pa ste/ khyim bdag/</text></item>
<item><p>16a2</p><section>dkon brtsegs</section><text>byang chub sems dpa' khyim pas slong ba mthong na 'du shes gsum po de dag bskyed par bya'o/ /khyim bdag/ gzhan yang byang chub sems dpa' khyim pas slong ba mthong na 'du </text></item>
<item><p>16a3</p><section>dkon brtsegs</section><text>shes gsum bskyed par bya ste/ gsum gang zhe na/ 'dod chags dang bral ba'i 'du shes dang / byams pa bsgom pa'i 'du shes dang / gti mug la mi 'jug pa'i 'du shes te/</text></item>
<item><p>16a4</p><section>dkon brtsegs</section><text>khyim bdag/ byang chub sems dpa' khyim pas slong ba mthong na 'du shes gsum po de dag bskyed par bya'o/ /de ci'i phyir zhe na/ khyim bdag/ 'di ltar byang chub sems dpa' khyim </text></item>
<item><p>16a5</p><section>dkon brtsegs</section><text>pas slong ba mthong na 'dod chags dang / zhe sdang dang / gti mug srab mor 'gyur ro/ /khyim bdag/ ji ltar na byang chub sems dpa' khyim pas slong ba mthong na 'dod chags </text></item>
<item><p>16a6</p><section>dkon brtsegs</section><text>dang | zhe sdang dang / gti mug srab mor 'gyur zhe na/ gang de'i dngos po la btang snyoms shing yongs su gtong ba 'di ni de'i 'dod chags srab pa'o/ /gang slong ba de dag la byams </text></item>
<item><p>16a7</p><section>dkon brtsegs</section><text>pa nye bar bsgrub pa 'di ni de'i zhe sdang srab pa'o/ /gang dngos po 'di byin nas bla na med pa yang dag par rdzogs pa'i byang chub tu yongs su bsngo ba 'di ni de'i gti mug srab pa'o//</text></item>
<item><p>16b1</p><section>dkon brtsegs</section><text>khyim bdag/ de ltar na byang chub sems dpa' khyim pas slong ba mthong na 'dod chags dang / zhe sdang dang / gti mug srab mor 'gyur ro/ /khyim bdag/ gzhan yang byang chub sems </text></item>
<item><p>16b2</p><section>dkon brtsegs</section><text>dpa' khyim pas slong ba mthong na pha rol tu phyin pa drug bsgom pa yongs su rdzogs par 'gyur te/ khyim bdag /'di la byang chub sems dpa' khyim pas dngos po gang rung ba zhig </text></item>
<item><p>16b3</p><section>dkon brtsegs</section><text>bslangs ma thag tu dngos po de la sems kyis 'dzin par mi byed de/ de ltar na de'i sbyin pa'i pha rol tu phyin pa bsgom pa yongs su rdzogs par 'gyur ro/ /gang byang chub kyi sems la brten </text></item>
<item><p>16b4</p><section>dkon brtsegs</section><text>nas yongs su gtong ste/ de ltar na de'i tshul khrims kyi pha rol tu phyin pa bsgom pa yongs su rdzogs par 'gyur ro/ /gang slong ba de dag la byams pa nye bar bsgrub ste/ mi khro zhing gnod </text></item>
<item><p>16b5</p><section>dkon brtsegs</section><text>sems mi byed de/ de ltar na de'i bzod pa'i pha rol tu phyin pa bsgom pa yongs su rdzogs par 'gyur ro/ /gal te byin na ci spyad snyam du 'di ltar sems g.yo bas zhum pa med de/ de </text></item>
<item><p>16b6</p><section>dkon brtsegs</section><text>ltar na de'i brtson 'grus kyi pha rol tu phyin pa bsgom pa yongs su rdzogs par 'gyur ro/ /gang slong ba la byin te byin nas kyang gdung ba med cing 'gyod pa med pa/ gang du yang dga' </text></item>
<item><p>16b7</p><section>dkon brtsegs</section><text>zhing rab tu mgu ba ste/ bde ba dang / yid bde ba skye zhing / gang byang chub kyi sems la gnas nas gtong ste/ de ltar na de'i bsam gtan gyi pha rol tu phyin pa bsgom pa yongs su </text></item>
<item><p>17a1</p><section>dkon brtsegs</section><text>rdzogs par 'gyur ro/ /byin nas kyang gang chos thams cad mi dmigs shing rnam par smin pa la mi re ste/ ji ltar mkhas pa de dag chos gang la yang mngon </text></item>
<item><p>17a2</p><section>dkon brtsegs</section><text>par ma zhen na/ de ltar mngon pa zhen pa med pas bla na med pa yang dag par rdzogs pa'i byang chub tu yongs su bsngo ste/ de ltar na de'i shes rab kyi pha rol tu phyin pa bsgom pa </text></item>
<item><p>17a3</p><section>dkon brtsegs</section><text>yongs su rdzogs par 'gyur ro/ /khyim bdag/ de ltar na byang chub sems dpa' khyim pas slong ba mthong na/ pha rol tu phyin pa drug bsgom pa yongs su rdzogs par 'gyur </text></item>
<item><p>17a4</p><section>dkon brtsegs</section><text>ro|| //bam po gnyis pa/ khyim bdag/ gzhan yang byang chub sems dpa' khyim pa khyim na gnas pas rjes su chags pa dang / khong khro ba med </text></item>
<item><p>17a5</p><section>dkon brtsegs</section><text>pas 'jig rten gyi chos brgyad la mnyam pa nyid thob par bya'o/ /des longs spyod rnyed dam/ chung ma rnyed dam/ bu rnyed dam/ nor rnyed dam/ 'bru rnyed kyang khengs par yang </text></item>
<item><p>17a6</p><section>dkon brtsegs</section><text>mi bya| dga' bar yang mi bya/ thams cad ma 'byor kyang des zhum par yang mi bya/ yi mug par yang mi bya yi/ des 'di ltar brtag par bya ste/ 'dus byas thams cad ni sgyu </text></item>
<item><p>17a7</p><section>dkon brtsegs</section><text>ma byas pa rnam par bsgrubs pas so sor nye bar gnas pa'i mtshan nyid do/ /'di lta ste/ pha ma dang / bu dang / chung ma dang / bran pho dang / bran mo dang / las byed pa dang / zho </text></item>
<item><p>17b1</p><section>dkon brtsegs</section><text>shas 'tsho ba dang / mdza' bshes dang / blon po dang / nye du dang / snag gi gnyen mtshams de dag ni las kyi rnam par smin pa las grub pa yin te/ de dag kyang bdag gi ma yin/ bdag </text></item>
<item><p>17b2</p><section>dkon brtsegs</section><text>kyang de dag gi ma yin no/ /de ci'i phyir zhe na/ pha ma la sogs pa de dag ni bdag gi mgon nam/ skyabs sam/ dpung gnyen nam/ gnas sam/ gling ngam/ bdag gam/ bdag gi ba </text></item>
<item><p>17b3</p><section>dkon brtsegs</section><text>ma yin no/ /gang bdag gi zin pa'i phung po dang / khams dang / skye mched de dag kyang bdag ma yin/ bdag gi ma yin na/ gang bdag gi pha ma la sogs pa de dag bdag dang bdag </text></item>
<item><p>17b4</p><section>dkon brtsegs</section><text>gir 'gyur ba dang / bdag kyang de dag gi yin pa lta smos kyang ci dgos/ de ci'i phyir zhe na/ bdag kyang las bdag gir bya ba las kyi bgo skal la spyod pa yin te/ las dge </text></item>
<item><p>17b5</p><section>dkon brtsegs</section><text>ba'am/ sdig pa'am/ gang dang gang byas pa de dang de nyid kyi bgo skal la spyod par 'gyur/ de dang de nyid kyi 'bras bu so sor myong ngo / /de dang de nyid kyi rnam par smin pa la spyod </text></item>
<item><p>17b6</p><section>dkon brtsegs</section><text>do| |'di dag kyang las bdag gir bya ba las kyi bgo skal la spyod pa yin te/ las dge ba'am/ sdig pa'am/ gang dang gang byas pa de dang de nyid kyi bgo skal la spyod par 'gyur/</text></item>
<item><p>17b7</p><section>dkon brtsegs</section><text>de dang de dag gi rnam par smin pa so sor myong bar 'gyur/ de dang de nyid kyi 'bras bu so sor myong bar 'gyur ro/ /de dag gi phyir bdag mi dge ba'i las mngon par 'du bya ba ni bdag </text></item>
<item><p>18a1</p><section>dkon brtsegs</section><text>gi cha ma yin te/ 'di dag ni tshe 'di la bde ba'i phyir bdag gir bya ba yin gyi/ tshe gzhan la bde ba'i bdag gir bya ba ma yin no/ /bdag gi gang yin pa de la </text></item>
<item><p>18a2</p><section>dkon brtsegs</section><text>bdag 'jug par bya ste/ 'di lta ste/ sbyin pa dang / dul ba dang / yang dag par sdom pa dang / bzod pa dang / des pa dang / brtson 'grus dang / bag yod pa dang / byang chub kyi yan </text></item>
<item><p>18a3</p><section>dkon brtsegs</section><text>lag sdud cing mngon par bsgrub pa'i dge ba de ni bdag gi yin te/ gang du bdag 'gro bar 'gyur ba'i lam der 'di dag kyang 'gro bar 'gyur ro snyam ste/ de srog gi phyir ram/ bu </text></item>
<item><p>18a4</p><section>dkon brtsegs</section><text>dang chung ma'i phyir yang sdig pa'i las mngon par 'du mi byed do/ /khyim bdag /byang chub sems dpa' khyim pa khyim na gnas pa des rang gi chung mal 'du shes gsum bskyed </text></item>
<item><p>18a5</p><section>dkon brtsegs</section><text>par bya ste/ gsum gang zhe na/ mi rtag pa'i 'du shes dang / mi brtan pa'i 'du shes dang / 'gyur ba'i 'du shes te/ khyim bdag/ byang chub sems dpa' khyim pas rang gi chung </text></item>
<item><p>18a6</p><section>dkon brtsegs</section><text>ma la 'du shes gsum po de dag bskyed par bya'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang </text></item>
<item><p>18a7</p><section>dkon brtsegs</section><text>zhe na| 'di ni dga' zhing rtse ba'i grogs yin gyi/ 'di ni 'jig rten pha rol gyi grogs ni ma yin no/ /'di ni bza' ba dang btung ba'i grogs yin gyi/ 'di ni las kyi rnam par </text></item>
<item><p>18b1</p><section>dkon brtsegs</section><text>smin pa myong ba'i grogs ni ma yin no/ /'di ni bde ba'i grogs yin gyi/ 'di ni sdug bsngal gyi grogs ni ma yin no snyam pa ste/ khyim bdag/ byang chub sems dpa' khyim pas rang gi </text></item>
<item><p>18b2</p><section>dkon brtsegs</section><text>chung ma la 'du shes gsum po de dag bskyed par bya'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang </text></item>
<item><p>18b3</p><section>dkon brtsegs</section><text>zhe na| mi gtsang bar 'du shes pa dang / dri nga bar 'du shes pa dang / mi mthun par 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du </text></item>
<item><p>18b4</p><section>dkon brtsegs</section><text>shes gsum bskyed par bya ste/ gsum gang zhe na/ dgrar 'du shes pa dang / gshed mar 'du shes pa dang / phyir rgol bar 'du shes pa'o/ /khyim bdag/ gzhan yang byang chub </text></item>
<item><p>18b5</p><section>dkon brtsegs</section><text>sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ sha za mor 'du shes pa dang / srin mor 'du shes pa dang / gzugs mi sdug par </text></item>
<item><p>18b6</p><section>dkon brtsegs</section><text>'du shes pa'o/ /khyim bdag /gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ dgang dka' bar 'du </text></item>
<item><p>18b7</p><section>dkon brtsegs</section><text>shes pa dang / gting du 'du shes pa dang / byas pa mi gzo bar 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum </text></item>
<item><p>19a1</p><section>dkon brtsegs</section><text>bskyed par bya ste/ gsum gang zhe na/ sems can dmyal bar 'gro bar 'du shes pa dang / dud 'gro'i skye gnas su 'gro bar 'du shes pa dang / gshin rje'i </text></item>
<item><p>19a2</p><section>dkon brtsegs</section><text>'jig rten du 'gro bar 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ khur du </text></item>
<item><p>19a3</p><section>dkon brtsegs</section><text>'du shes pa dang / srid par 'du shes pa dang / srid par yongs su 'dzin par 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes </text></item>
<item><p>19a4</p><section>dkon brtsegs</section><text>gsum bskyed par bya ste/ gsum gang zhe na/ bdag gi ba ma yin par 'du shes pa dang / yongs su 'dzin pa med par 'du shes pa dang / brnyan mar 'du shes pa'o/ /khyim bdag </text></item>
<item><p>19a5</p><section>dkon brtsegs</section><text>gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ lus kyis nye bar spyod pa'i gnas su 'du shes pa dang / ngag </text></item>
<item><p>19a6</p><section>dkon brtsegs</section><text>gis nyes par spyod pa'i gnas su 'du shes pa dang / yid kyis nyes par spyod pa'i gnas su 'du shes pa'o/ /khyim bdag/ gzhan yang byang chub sems dpa' khyim pas rang gi </text></item>
<item><p>19a7</p><section>dkon brtsegs</section><text>chung ma la 'du shes gsum bskyed par bya ste/ gsum gang zhe na/ 'dod pa'i rnam par rtog pa'i gnas su 'du shes pa dang / gnod sems kyi rnam par rtog pa'i gnas su 'du </text></item>
<item><p>19b1</p><section>dkon brtsegs</section><text>shes pa dang / rnam par 'tshe ba'i rnam par rtog pa'i gnas su 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par </text></item>
<item><p>19b2</p><section>dkon brtsegs</section><text>bya ste| gsum gang zhe na/ khri mon du 'du shes pa dang / gsod par 'du shes pa dang / 'ching bar 'du shes pa'o/ /khyim bdag/ gzhan yang byang chub sems dpa' khyim pas rang gi chung </text></item>
<item><p>19b3</p><section>dkon brtsegs</section><text>ma la 'du shes gsum bskyed par bya ste/ gsum gang zhe na/ tshul khrims kyi bar du gcod par 'du shes pa dang / ting nge 'dzin gyi bar du gcod par 'du shes pa dang / shes rab kyi bar </text></item>
<item><p>19b4</p><section>dkon brtsegs</section><text>du gcod par 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ khog tsher 'du shes </text></item>
<item><p>19b5</p><section>dkon brtsegs</section><text>pa dang / snyir 'du shes pa dang / rgyar 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe </text></item>
<item><p>19b6</p><section>dkon brtsegs</section><text>na| yams kyi nad du 'du shes pa dang / gnod par 'du shes pa dang / nad 'go bar 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la </text></item>
<item><p>19b7</p><section>dkon brtsegs</section><text>'du shes gsum bskyed par bya ste/ gsum gang zhe na/ 'thab par 'du shes pa dang / byur du 'du shes pa dang / ser bar 'du shes pa'o/ /khyim bdag/ gzhan yang byang chub sems </text></item>
<item><p>20a1</p><section>dkon brtsegs</section><text>dpa' khyim pas rang gi chung ma la 'du shes gsum bskyed par bya ste/ gsum gang zhe na/ nad du 'du shes pa dang / rga bar 'du shes pa dang / 'chi bar </text></item>
<item><p>20a2</p><section>dkon brtsegs</section><text>'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ bdud du 'du shes pa dang /</text></item>
<item><p>20a3</p><section>dkon brtsegs</section><text>bdud la brten par 'du shes pa dang / 'jig par 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par </text></item>
<item><p>20a4</p><section>dkon brtsegs</section><text>bya ste| gsum gang zhe na/ mya ngan du 'du shes pa dang / smre sngags 'don par 'du shes pa dang / sdug bsngal ba dang / yid mi bde ba dang / 'khrug par 'du shes pa'o/ /khyim </text></item>
<item><p>20a5</p><section>dkon brtsegs</section><text>bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ spyang mo chen mor 'du shes pa dang / chu srin chen </text></item>
<item><p>20a6</p><section>dkon brtsegs</section><text>mor 'du shes pa dang / byi la chen mor 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/</text></item>
<item><p>20a7</p><section>dkon brtsegs</section><text>gsum gang zhe na/ sbrul nag mor 'du shes pa dang / chu srin byis pa gsod par 'du shes pa dang / mdangs 'phrog par 'du shes pa'o/ /khyim bdag/ gzhan yang byang chub </text></item>
<item><p>20b1</p><section>dkon brtsegs</section><text>sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ mgon med par 'du shes pa dang / skyabs med par 'du shes pa dang / gnas med par </text></item>
<item><p>20b2</p><section>dkon brtsegs</section><text>'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ gang bar 'du shes pa dang / bri bar </text></item>
<item><p>20b3</p><section>dkon brtsegs</section><text>'du shes pa dang / na bar 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ chom </text></item>
<item><p>20b4</p><section>dkon brtsegs</section><text>rkun du 'du shes pa dang / btson srung du 'du shes pa dang / sems can dmyal ba'i srung mar 'du shes pa'o/ /khyim bdag/ gzhan yang byang chub sems dpa' khyim pas rang gi chung ma </text></item>
<item><p>20b5</p><section>dkon brtsegs</section><text>la 'du shes gsum bskyed par bya ste/ gsum gang zhe na/ chu bor 'du shes pa dang / sbyor bar 'du shes pa dang / mdud par 'du shes pa'o/ /khyim bdag/ gzhan yang byang chub </text></item>
<item><p>20b6</p><section>dkon brtsegs</section><text>sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ 'dam du 'du shes pa dang / chags par 'du shes pa dang / klong du 'du shes pa'o//</text></item>
<item><p>20b7</p><section>dkon brtsegs</section><text>khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ thag par 'du shes pa dang / khong sgril du 'du </text></item>
<item><p>21a1</p><section>dkon brtsegs</section><text>shes pa dang / rnyong du 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/</text></item>
<item><p>21a2</p><section>dkon brtsegs</section><text>gsum gang zhe na/ me ma mur du 'du shes pa dang / rtswa me'i sgron ma ltar 'du shes pa dang / chu gri lta bur 'du shes pa'o/ /khyim bdag/ gzhan yang byang chub sems dpa' khyim </text></item>
<item><p>21a3</p><section>dkon brtsegs</section><text>pas rang gi chung ma la 'du shes gsum bskyed par bya ste/ gsum gang zhe na/ don med par 'du shes pa dang / tsher mar 'du shes pa dang / dug tu 'du shes pa'o/ /khyim bdag </text></item>
<item><p>21a4</p><section>dkon brtsegs</section><text>gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ lhag par sgro 'dogs par 'du shes pa dang / lhag </text></item>
<item><p>21a5</p><section>dkon brtsegs</section><text>par kun tu gos par byed par 'du shes pa dang / lhag par chags par 'du shes pa'o/ /khyim bdag /gzhan yang byang chub sems dpa' khyim pas rang gi chung ma la 'du </text></item>
<item><p>21a6</p><section>dkon brtsegs</section><text>shes gsum bskyed par bya ste/ gsum gang zhe na/ shar gnyer bar 'du shes pa dang / chad pa gcod par 'du shes pa dang / mtshon cha 'dzin par 'du shes pa'o/ /khyim </text></item>
<item><p>21a7</p><section>dkon brtsegs</section><text>bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ 'gyed par 'du shes pa dang / rtsod par 'du </text></item>
<item><p>21b1</p><section>dkon brtsegs</section><text>shes pa dang / mtshang 'dru bar 'du shes pa'o/ /khyim bdag/ gzhan yang byang chub sems dpa' khyim pas rang gi chung ma la 'du shes gsum bskyed par bya ste/ gsum gang zhe na/ mi </text></item>
<item><p>21b2</p><section>dkon brtsegs</section><text>sdug pa dang phrad par 'du shes pa dang / sdug pa dang bral bar 'du shes pa dang / nyam nga bar 'du shes pa'o/ /mdor na 'thab mo'i dri mar 'du shes pa dang / 'thab mo'i rnyog pa thams cad </text></item>
<item><p>21b3</p><section>dkon brtsegs</section><text>du 'du shes pa dang / gnod pa thams cad kyi rgyur gyur par 'du shes pa dang / mi dge ba thams cad kyi rtsa bar 'du shes bskyed par bya'o/ /khyim bdag/ gzhan yang byang chub sems </text></item>
<item><p>21b4</p><section>dkon brtsegs</section><text>dpa' khyim pa khyim na gnas pas 'di lta bu'i 'du shes yid la byed pas rang gi chung ma la brtag par bya'o/ /khyim bdag/ gzhan yang byang chub sems dpa' khyim pas bu la lhag </text></item>
<item><p>21b5</p><section>dkon brtsegs</section><text>par sdug pa'i sems bskyed par mi bya'o/ /khyim bdag/ gal te des bu la lhag par sdug pa'i sems bskyed la/ de bzhin du sems can gzhan dag la ma yin na/ des spyo ba gsum </text></item>
<item><p>21b6</p><section>dkon brtsegs</section><text>gyis rang gi sems la spyo bar bya ste/ gsum gang zhe na/ byang chub ni sems snyoms pa'i byang chub sems dpa'i yin gyi/ sems mi snyoms pa'i ma yin no/ /byang chub ni yang dag </text></item>
<item><p>21b7</p><section>dkon brtsegs</section><text>par sbyor ba'i byang chub sems dpa'i yin gyi/ log par spyod pa'i ni ma yin no/ /byang chub ni tha dad pa med par spyod pa'i byang chub sems dpa'i yin gyi/ tha dad du spyod pa'i ni ma </text></item>
<item><p>22a1</p><section>dkon brtsegs</section><text>yin pa ste/ spyo ba gsum po de dag gis rang gi sems la spyos nas bu de la mi sdug pa'i 'du shes bskyed par bya ste/ 'di ni mi sdug pa ste/ bdag gi snying du </text></item>
<item><p>22a2</p><section>dkon brtsegs</section><text>sdug pa ma yin na/ gang bdag gi de'i don du bu de la ni lhag par sdug pa bskyed la/ sems can gzhan la ni de ltar ma yin na sangs rgyas kyis bka' stsal ba'i bslab pa dang 'gal </text></item>
<item><p>22a3</p><section>dkon brtsegs</section><text>bar 'gyur ro/ /bdag gis de'i phyir dge ba'i rtsa ba la yang gnod par byas/ srog la yang bag med de gnod par gyur pas 'di ni bdag la gnod par byed pa'o/ /bdag de'i phyir </text></item>
<item><p>22a4</p><section>dkon brtsegs</section><text>byang chub kyi lam dang mi mthun pa'i lam la spyod pas 'di ni bdag la phyir rgol ba'o snyam du 'du shes gsum po de dag bskyed par bya'o/ /des bu de rgyur byas te/ ji lta ji lta bur </text></item>
<item><p>22a5</p><section>dkon brtsegs</section><text>de la sdug par sems pa dang ldan pa bzhin du sems can thams cad la byams pa bskyed pa dang / bdag phangs par sems pa dang ldan pa bzhin du byams pa bskyed pa de lta de </text></item>
<item><p>22a6</p><section>dkon brtsegs</section><text>lta bur des sems bskyed par bya'o/ /des yang 'di ltar 'di yang gud nas 'ongs la/ bdag kyang gud nas 'ongs mod kyi/ sems can thams cad kyang sngon bdag gi bur gyur </text></item>
<item><p>22a7</p><section>dkon brtsegs</section><text>la| bdag kyang sems can thams cad kyi bur gyur te/ 'di la ni bdag gi'am/ gzhan gyi'am/ su'i sems can gang yang med do snyam du tshul bzhin brtag par bya'o/ /de ci'i </text></item>
<item><p>22b1</p><section>dkon brtsegs</section><text>phyir zhe na/ mi mthun pa'i phyir te/ 'gro ba lnga rnams su mdza' ba las kyang mi mdza' bar 'gyur bar bdag ni ji ltar su dang yang mdza' ba'am/ mi mdza' bar mi 'gyur ba de ltar bya'o/ /</text></item>
<item><p>22b2</p><section>dkon brtsegs</section><text>de ci'i phyir zhe na/ mi mdza' ba bzung na ni thams cad kyi thams cad du byed mi 'dod par 'gyur/ mdza' ba bzung na ni ha cang byed 'dod par 'gyur te/ rjes su chags pa dang / khong khro </text></item>
<item><p>22b3</p><section>dkon brtsegs</section><text>ba'i sems gnyis kyis ni chos mnyam pa nyid khong du chud par byed mi nus so/ /de ci'i phyir zhe na/ mi mnyam pa spyod pa ni mi mnyam pa'i 'gro bar 'gyur/ mnyam par spyod pa ni mnyam </text></item>
<item><p>22b4</p><section>dkon brtsegs</section><text>par 'gyur ba'o/ /rjes su chags pa dang / khong khro ba'i sems de la bdag gis ni mi mnyam par spyod par mi bya'i/ sems can thams cad la mnyam par spyod na thams cad mkhyen </text></item>
<item><p>22b5</p><section>dkon brtsegs</section><text>pa khong du chud par 'gyur ro/ /khyim bdag/ de ltar byang chub sems dpa' khyim pas dngos po gang la yang bdag gi snyam du yongs su gzung bar mi bya/ chags par mi bya'o/ /g.yo </text></item>
<item><p>22b6</p><section>dkon brtsegs</section><text>dang | sred pa'i bag la nyal mi bya'o/ /khyim bdag/ gal te byang chub sems dpa' khyim pa'i drung du slong mo ba 'ongs la dngos po zhig bslangs pa las/ gal te des dngos po ma </text></item>
<item><p>22b7</p><section>dkon brtsegs</section><text>btang na des 'di ltar dngos po 'di btang yang rung / ma btang yang rung ste/ bdag ni dngos po 'di dang gdon mi za bar 'bral bar yang 'gyur/ mi 'dod bzhin du 'chi bar yang </text></item>
<item><p>23a1</p><section>dkon brtsegs</section><text>'gyur zhing / dngos po 'dis kyang bdag 'dor/ bdag gis kyang dngos po 'di 'dor gyi/ dngos po 'di btang la yid dga' ba dang snying po blangs te/ 'chi ba'i dus </text></item>
<item><p>23a2</p><section>dkon brtsegs</section><text>bya'o| |'di yongs su btang na bdag 'chi ba'i dus kyi tshe sems kun nas zin te gnas par mi 'gyur/ 'dis ni bdag 'chi ba'i dus kyi tshe dga' ba dang / mchog tu dga' ba dang / rangs </text></item>
<item><p>23a3</p><section>dkon brtsegs</section><text>pa dang / 'gyod pa med pa skye bar 'gyur snyam du sems nges par bsam par bya'o/ /gal te de ltar bsams kyang dngos po de gtong ma nus na des slong ba la kun go bar bya ba gsum </text></item>
<item><p>23a4</p><section>dkon brtsegs</section><text>gyis go bar bya ste/ bdag ni da dung mthu chung zhing dge ba'i rtsa ba yongs su ma smin te/ theg pa chen po la las dang po dang / bdag ni mi gtong ba la sems kyi dbang du gyur pa dang / bdag </text></item>
<item><p>23a5</p><section>dkon brtsegs</section><text>ni nye bar len pa'i lta ba dang bcas pa dang / bdag tu 'dzin pa dang bdag gir 'dzin pa la gnas pa lags kyi/ skyes bu dam pa bzod par mdzad cing yongs su gdung bar mi mdzad du </text></item>
<item><p>23a6</p><section>dkon brtsegs</section><text>gsol/ ji ltar khyod dang sems can thams cad kyi bsam pa yongs su rdzogs par 'gyur ba de ltar bdag gis bgyi'o/ /de ltar bsgrub bo/ /de ltar brtson 'grus rtsom mo zhes khyim </text></item>
<item><p>23a7</p><section>dkon brtsegs</section><text>bdag de ltar byang chub sems dpa' khyim pas slong ba la kun go bar bya ba gsum gyis go bar bya'o/ /khyim bdag/ gzhan yang byang chub sems dpa' khyim pa khyim na gnas pas </text></item>
<item><p>23b1</p><section>dkon brtsegs</section><text>rgyun mi 'chad par yongs su bsngo ba la mkhas par bya ste/ gal te de ston pa 'das pa'i gsung rab yod la/ sangs rgyas 'byung ba yang med/ chos ston pa yang med/ 'phags pa'i dge 'dun </text></item>
<item><p>23b2</p><section>dkon brtsegs</section><text>dang phrad pa yang med par gyur na/ des phyogs bcu'i sangs rgyas thams cad la phyag byas te/ gang de dag gi sngon gyi spyod pa dang / mtshungs par spyod pa dang / dge ba spyod pa dang / bsam </text></item>
<item><p>23b3</p><section>dkon brtsegs</section><text>pa dang / lhag pa'i bsam pa phun sum tshogs pa dang / byang chub thob pa rnams kyi sangs rgyas kyi chos thams cad yongs su grub pa de des rjes su dran par bya/ rjes su yi rang bar bya'o/ /</text></item>
<item><p>23b4</p><section>dkon brtsegs</section><text>des yang 'di ltar nyin lan gsum/ mtshan lan gsum du lus kyi las yongs su dag pa dang / ngag gi las yongs su dag pa dang / yid kyi las yongs su dag pa dang / gtsang ma dang /</text></item>
<item><p>23b5</p><section>dkon brtsegs</section><text>bsam pa dag pa dang / byams pa bsgom pa la mkhas pa dang / gos gtsang ma dang / ngo tsha shes shing khrel yod pas legs par brgyan pa dang / bsod nams kyi tshogs dge ba'i rtsa ba </text></item>
<item><p>23b6</p><section>dkon brtsegs</section><text>bsags pa dang / mdzes pa dang / byang chub kyi sems la rab tu dga' ba dang / des pa dang / 'grogs na bde ba dang / legs par bya ba'i las byed pa dang / gus pa dang bcas pa </text></item>
<item><p>23b7</p><section>dkon brtsegs</section><text>dang | bka' blo bde ba dang / nga rgyal dang / rgyags pa dang / dregs bas yang dag par chad pas mi dge ba'i las kyi nyes pa thams cad bshags pa dang / phyin chad kyang bsdam pa </text></item>
<item><p>24a1</p><section>dkon brtsegs</section><text>dang | bsod nams thams cad kyi rjes su yi rang ba dang / mtshan bsags pa rab tu rdzogs par bya ba dang / sangs rgyas thams cad la chos kyi 'khor lo rab tu </text></item>
<item><p>24a2</p><section>dkon brtsegs</section><text>bskor bar gsol ba gdab pa dang / chos thams cad bzung ba dang / sangs rgyas kyi zhing dpag tu med pa rnams su tshe yongs su bsrung ba'i phyir phung po gsum pa'i chos kyi rnam grangs kha </text></item>
<item><p>24a3</p><section>dkon brtsegs</section><text>ton du bya'o/ /khyim bdag/ gzhan yang byang chub sems dpa' khyim pa khyim na gnas pas yan lag brgyad dang ldan pa'i bsnyen par gnas pa blang bar bya'o/ /des dge sbyong dang bram </text></item>
<item><p>24a4</p><section>dkon brtsegs</section><text>ze tshul khrims dang ldan pa yon tan dang ldan pa'i dge ba'i chos dang ldan pa rnams la bsnyen par bya/ bsten par bya/ bsnyen bkur bya'o/ /de dag la bsnyen cing bsten te/ bsnyen bkur </text></item>
<item><p>24a5</p><section>dkon brtsegs</section><text>byed cing spyod pa la/ 'khrul pa med par rang gi nyes pa mthong bar bya'o/ /des dge sbyong gi spyod pa las nyams pa'i dge slong mthong na yang mi gus pa'i bag cung zad kyang mi bya ste/ 'di </text></item>
<item><p>24a6</p><section>dkon brtsegs</section><text>ltar bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnyog pa med pa/ nyon mongs pa'i rnyog pa thams cad dang bral ba de'i dur smrig ni </text></item>
<item><p>24a7</p><section>dkon brtsegs</section><text>tshul khrims kyis yongs su bsgos pa/ ting nge 'dzin dang / shes rab dang / rnam par grol ba dang / rnam par grol ba'i ye shes mthong bas yongs su bsgos pa 'di dag yin te/</text></item>
<item><p>24b1</p><section>dkon brtsegs</section><text>'di ni 'phags pa rnams kyi drang srong gi rgyal mtshan yin no snyam du sems bskyed par bya'o/ /des de dag la rab tu gus pa bskyed nas dge slong de la snying rje chen po bskyed par bya'o/ /sdig pa'i </text></item>
<item><p>24b2</p><section>dkon brtsegs</section><text>spyod pa 'di ni ma legs so/ /kun nas nyon mongs pa 'di ni ma legs so/ /'di ltar bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dul ba/ zhi </text></item>
<item><p>24b3</p><section>dkon brtsegs</section><text>ba| sbas pa/ cang shes pa de'i drang srong gi rgyal mtshan bgos kyang 'di ni ma byang / ma zhi/ ma sbas/ ma dul ba ste/ cang shes pa ma yin pa'i spyod pa spyod do/ /bcom ldan 'das/ des </text></item>
<item><p>24b4</p><section>dkon brtsegs</section><text>ma bslabs pa la ma brnyas shig ces gsungs pas na/ 'dis nyes pa ma yin gyi/ nyon mongs pas gang gis mi dge ba 'di dag ston pas nyon mongs pas nyes pa'o| |sangs rgyas </text></item>
<item><p>24b5</p><section>dkon brtsegs</section><text>bcom ldan 'das rnams kyis bstan pa ni 'byung ba dang bcas pa yin pas gang nyon mongs pa 'di dag khong du chud nas tshul bzhin so sor rtog na dang po'i 'bras bu thob par 'gyur te/</text></item>
<item><p>24b6</p><section>dkon brtsegs</section><text>de bla na med pa yang dag par rdzogs pa'i byang chub tu nges par 'gyur ba'i gnas yod do/ /de ci'i phyir zhe na/ 'di ltar nyon mongs pa rnams ni ye shes kyis bsal ba yin pas na/</text></item>
<item><p>24b7</p><section>dkon brtsegs</section><text>bcom ldan 'das kyis kyang gang zag gis gang zag la tshod gzung bar mi bya ste/ gang zag gis gang zag la tshod bzung na nyams par 'gyur ro zhes gsungs pas/ de bzhin </text></item>
<item><p>25a1</p><section>dkon brtsegs</section><text>gshegs pa ni rab tu mkhyen pa/ bdag ni rab tu shes pa ma yin no snyam nas des dge slong de la gnod sems med pa dang / zhe sdang med pa dang / khong khro med pa dang /</text></item>
<item><p>25a2</p><section>dkon brtsegs</section><text>khro ba med pa'ang bskyed par bya'o/ /khyim bdag /gzhan yang byang chub sems dpa' khyim pa de gtsug lag khang du 'jug par 'dod na cang shes kyi sems dang / las su rung ba'i sems dang /</text></item>
<item><p>25a3</p><section>dkon brtsegs</section><text>gus pa dang bcas pa dang / zhe sa dang bcas pa dang / dad pa dang bcas pa dang / ri mo dang bcas pa dang / gtsug lag khang la yan lag lngas phyag byas la/ de nas gdod gtsug lag khang gi nang du </text></item>
<item><p>25a4</p><section>dkon brtsegs</section><text>'gro bar bya'o/ /des yang 'di ltar brtag par bya ste/ 'di ni stong pa nyid la gnas pa'i gnas so/ /mtshan ma med pa la gnas pa dang / smon pa med pa la gnas pa dang / byams pa dang / snying </text></item>
<item><p>25a5</p><section>dkon brtsegs</section><text>rje dang / dga' ba dang / btang snyoms la gnas pa'i gnas so/ /'di ni bsam gtan pa rnams kyi gnas te/ gnas thams cad yang dag par chad pa rnams kyi gnas so/ /'di ni yang dag </text></item>
<item><p>25a6</p><section>dkon brtsegs</section><text>par song ba rnams dang / yang dag par zhugs pa rnams kyi gnas so/ /bdag kyang rdul gyi gnas khyim gyi gnas nas mngon par byung ste/ nam zhig na 'di lta bu spyod par 'gyur/ bdag </text></item>
<item><p>25a7</p><section>dkon brtsegs</section><text>kyang nam zhig na gang dge 'dun gyi las dang / gso sbyong gi las dang / dgag dbye'i las dang / 'dud pa'i las de la gnas par 'gyur snyam nas/ des 'di ltar rab tu 'byung ba'i </text></item>
<item><p>25b1</p><section>dkon brtsegs</section><text>sems la dga' bar bya'o/ /byang chub sems dpa' khyim na gnas te bla na med pa yang dag par rdzogs pa'i byang chub mngon par sangs rgyas pa ni gang yang med de/ de dag thams cad kyang khyim </text></item>
<item><p>25b2</p><section>dkon brtsegs</section><text>gyi gnas nas mngon par byung nas dgon pa la sems/ dgon pa la gzhol/ dgon par song nas bla na med pa yang dag par rdzogs pa'i byang chub mngon par rdzogs par sangs rgyas so/ /</text></item>
<item><p>25b3</p><section>dkon brtsegs</section><text>tshogs de yang dag par bsgrubs so/ /khyim na gnas pa ni kun du gnod pa ste rdul bab pa'o/ /rab tu byung ba ni sangs rgyas dang / de'i nyan thos rnams kyis bsngags pa'o/ /khyim na </text></item>
<item><p>25b4</p><section>dkon brtsegs</section><text>gnas pa ni nyes pa'i skyon chags pa mang ba'o/ /rab tu byung ba ni yon tan phun sum tshogs pa mang ba'o/ /khyim na gnas pa ni nyam nga ba'o/ /rab tu byung ba ni bag yangs pa'o/ /khyim na </text></item>
<item><p>25b5</p><section>dkon brtsegs</section><text>gnas pa ni yongs su 'dzin pa'i dri ma can no/ /rab tu byung ba ni yongs su 'dzin pa las rnam par grol ba'o/ /khyim na gnas pa ni nyes par spyod pa'i gzhi'o/ /rab tu byung ba ni legs </text></item>
<item><p>25b6</p><section>dkon brtsegs</section><text>par spyod pa'i gzhi'o/ /khyim na gnas pa ni rdul gyi nang na gnas pa'o/ /rab tu byung ba ni rdul gyi nang na mi gnas pa'o/ /khyim na gnas pa ni 'dod pa'i 'dam du bying ba'o/ /rab tu byung </text></item>
<item><p>25b7</p><section>dkon brtsegs</section><text>ba ni 'dod pa'i 'dam nas 'byin pa'o/ /khyim na gnas pa ni byis pa'i skye bo'i zhugs pa'o/ /rab tu byung ba ni skye bo mkhas pa'i zhugs pa'o/ /khyim na gnas pa ni 'tsho ba sbyang bar </text></item>
<item><p>26a1</p><section>dkon brtsegs</section><text>dka' ba'o/ /rab tu byung ba ni 'tsho ba sbyang bar sla ba'o/ /khyim na gnas pa ni 'gran zla mang ba'o/ /rab tu byung ba ni 'gran zla med pa'o/ /khyim na gnas pa ni </text></item>
<item><p>26a2</p><section>dkon brtsegs</section><text>phongs pa med pa'o/ /rab tu byung ba ni phongs pa med pa'o/ /khyim na gnas pa ni mya ngan gyi gnas so/ /rab tu byung ba ni dga' ba'o/ /khyim na gnas pa ni ngan song gi them skas so/ /rab </text></item>
<item><p>26a3</p><section>dkon brtsegs</section><text>tu byung ba ni mngon par mtho ba'i them skas so/ /khyim na gnas pa ni bcings pa'o/ /rab tu byung ba ni thar pa'o/ /khyim na gnas pa ni 'jigs pa dang bcas pa'o/ /rab tu byung ba ni </text></item>
<item><p>26a4</p><section>dkon brtsegs</section><text>'jigs pa med pa'o/ /khyim na gnas pa ni chad pa dang bcas par spyod pa'o/ /rab tu byung ba ni chad pa med par spyod pa'o/ /khyim na gnas pa ni mtshon cha'i spyod pa dang bcas pa'o/ /</text></item>
<item><p>26a5</p><section>dkon brtsegs</section><text>rab tu byung ba ni mtshon cha mi spyod pa'o/ /khyim na gnas pa ni yongs su gdung ba dang bcas pa'o/ /rab tu byung ba ni yongs su gdung ba med pa'o/ /khyim na gnas pa ni kun tu tshol bas </text></item>
<item><p>26a6</p><section>dkon brtsegs</section><text>sdug bsngal ba'o/ /rab tu byung ba ni kun tu tshol ba med pas bde ba'o/ /khyim na gnas pa ni rgod pa'o/ /rab tu byung ba ni nye bar zhi ba'o/ /khyim na gnas pa ni 'jungs pa'o/ /rab tu </text></item>
<item><p>26a7</p><section>dkon brtsegs</section><text>byung ba ni mi 'jungs pa'o/ /khyim na gnas pa ni zhen pa'o/ /rab tu byung ba ni mi zhen pa'o/ /khyim na gnas pa ni ma rabs so/ /rab tu byung ba ni ya rabs so/ /khyim na gnas pa ni </text></item>
<item><p>26b1</p><section>dkon brtsegs</section><text>kun tu 'bar ba'o/ /rab tu byung ba ni 'bar ba zhi ba'o/ /khyim na gnas pa ni gzhan gyi don to/ /rab tu byung ba ni gnyi ga'i don to/ /khyim na gnas pa ni don chung ba'o/ /rab tu byung ba ni don che </text></item>
<item><p>26b2</p><section>dkon brtsegs</section><text>ba'o| |khyim na gnas pa ni gzi chung ba'o/ /rab tu byung ba ni gzi che ba'o/ /khyim na gnas pa ni kun nas nyon mongs pas sdug bsngal ba'o/ /rab tu byung ba ni mngon par 'byung bas bde </text></item>
<item><p>26b3</p><section>dkon brtsegs</section><text>ba'o| |khyim na gnas pa ni tsher ma bskyed pa'o/ /rab tu byung ba ni tsher ma bsal ba'o/ /khyim na gnas pa ni chos chung ngu dang ldan pa'o/ /rab tu byung ba ni chos chen po dang ldan pa'o/ /</text></item>
<item><p>26b4</p><section>dkon brtsegs</section><text>khyim na gnas pa ni 'dul ba ma yin pa byed pa'o/ /rab tu byung ba ni 'dul ba byed pa'o/ /khyim na gnas pa ni 'gyod pa'o/ /rab tu byung ba ni mi 'gyod pa'o/ /khyim na gnas pa ni mchi ma </text></item>
<item><p>26b5</p><section>dkon brtsegs</section><text>dang nu zho dang khrag gi rgya mtsho 'phel ba'o/ /rab tu byung ba ni mchi ma dang nu zho dang khrag gi rgya mtsho skems pa'o/ /khyim na gnas pa ni sangs rgyas dang / rang sangs rgyas dang / nyan thos </text></item>
<item><p>26b6</p><section>dkon brtsegs</section><text>kyis smad pa'o/ /rab tu byung ba ni sangs rgyas dang / rang sangs rgyas dang / nyan thos kyis bsngags pa'o/ /khyim na gnas pa ni chog mi shes pa'o/ /rab tu byung ba ni chog shes pa'o/ /</text></item>
<item><p>26b7</p><section>dkon brtsegs</section><text>khyim na gnas pa ni bdud dga' ba'o/ /rab tu byung ba ni bdud mya ngan byed pa'o/ /khyim na gnas pa ni rnyog pa chen po'i mthar thug par 'gyur ba'o/ /rab tu byung ba ni rnyog pa thams cad </text></item>
<item><p>27a1</p><section>dkon brtsegs</section><text>nye bar zhi ba'i mthar thug pa'o/ /khyim na gnas pa ni kun tu ma thul ba'o/ /rab tu byung ba ni kun tu thul ba'o/ /khyim na gnas pa ni bran gyi las byed pa'o/ /rab </text></item>
<item><p>27a2</p><section>dkon brtsegs</section><text>tu byung ba ni rje bo byed pa'o/ /khyim na gnas pa ni 'khor ba'i mthar 'gyur ba'o/ /rab tu byung ba ni mya ngan las 'das pa'i mthar 'gyur ba'o/ /khyim na gnas pa ni g.yang sa'o/ /rab tu </text></item>
<item><p>27a3</p><section>dkon brtsegs</section><text>byung ba ni g.yang sa las 'das pa'o/ /khyim na gnas pa ni mun nag go /rab tu byung ba ni snang ba'o/ /khyim na gnas pa ni dbang po la dbang mi byed pa'o/ /rab tu byung ba ni dbang po la </text></item>
<item><p>27a4</p><section>dkon brtsegs</section><text>dbang byed pa'o/ /khyim na gnas pa ni dregs pa bskyed pa'o/ /rab tu byung ba ni dregs pa 'dul ba'o/ /khyim na gnas pa ni dam pa ma yin pa bskyed pa'o/ /rab tu byung ba ni dam pa </text></item>
<item><p>27a5</p><section>dkon brtsegs</section><text>bskyed pa'o/ /khyim na gnas pa ni ngan song bskyed pa'o/ /rab tu byung ba ni bde 'gro bskyed pa'o/ /khyim na gnas pa ni blta bar mi 'os pa'o/ /rab tu byung ba ni blta bar 'os pa'o/ /</text></item>
<item><p>27a6</p><section>dkon brtsegs</section><text>khyim na gnas pa ni rtsom pa che ba'o/ /rab tu byung ba ni rtsom pa chung ba'o/ /khyim na gnas pa ni 'bras bu chung ba'o/ /rab tu byung ba ni 'bras bu che ba'o/ /khyim na gnas pa ni gya gyu </text></item>
<item><p>27a7</p><section>dkon brtsegs</section><text>can no/ /rab tu byung ba ni drang ba'o/ /khyim na gnas pa ni yid mi bde ba'o/ /rab tu byung ba ni yid bde ba dang ldan pa'o/ /khyim na gnas pa ni zug rdu dang bcas pa'o/ /rab tu </text></item>
<item><p>27b1</p><section>dkon brtsegs</section><text>byung ba ni zug rngu phyung ba'o/ /khyim na gnas pa ni na ba'o/ /rab tu byung ba ni nang med par byed pa'o/ /khyim na gnas pa ni chos rgas par byed pa'o/ /rab tu byung ba ni chos dar bar byed pa'o/ /khyim na </text></item>
<item><p>27b2</p><section>dkon brtsegs</section><text>gnas pa ni bag med par byed pa'o/ /rab tu byung ba ni bag yod par byed pa'o/ /khyim na gnas pa ni 'chal ba'i shes rab kyi 'byung gnas so/ /rab tu byung ba ni shes rab 'phel ba'o/ /khyim </text></item>
<item><p>27b3</p><section>dkon brtsegs</section><text>na gnas pa ni shes rab kyi bar chad byed pa'o/ /rab tu byung ba ni shes rab kyi srog byed pa'o/ /khyim na gnas pa ni slu ba so sor nye bar gnas pa'o/ /rab tu byung ba ni mi slu bar so sor </text></item>
<item><p>27b4</p><section>dkon brtsegs</section><text>nye bar gnas pa'o/ /khyim na gnas pa ni byed pa mang ba'o/ /rab tu byung ba ni byed pa nyung ba'o/ /khyim na gnas pa ni dug dang bcas pa'i btung ba lta bu'o/ /rab tu byung ba ni bdud rtsi dang bcas </text></item>
<item><p>27b5</p><section>dkon brtsegs</section><text>ba'i btung ba lta bu'o/ /khyim na gnas pa ni gnod pa can no/ /rab tu byung ba ni gnod pa med pa'o/ /khyim na gnas pa ni 'dres pa'o/ /rab tu byung ba ni ma 'dres pa'o/ /khyim na gnas pa </text></item>
<item><p>27b6</p><section>dkon brtsegs</section><text>ni kim pa ka'i 'bras bu lta bu'o/ /rab tu byung ba ni bdud rtsi'i 'bras bu lta bu'o/ /khyim na gnas pa ni mi sdug pa dang phrad par byed pa'o/ /rab tu byung ba ni mi sdug pa dang 'bral bar byed </text></item>
<item><p>27b7</p><section>dkon brtsegs</section><text>pa'o| |khyim na gnas pa ni sdug pa dang 'bral bar byed pa'o/ /rab tu byung ba ni sdug pa dang phrad par byed pa'o/ /khyim na gnas pa ni gti mug gis lci ba'o/ /rab tu byung ba ni ye shes </text></item>
<item><p>28a1</p><section>dkon brtsegs</section><text>kyis yang ba'o/ /khyim na gnas pa ni sbyor ba rnam par 'jig pa'o/ /rab tu byung ba ni sbyor ba rnam par sbyong ba'o/ /khyim na gnas pa ni bsam pa rnam par 'jig </text></item>
<item><p>28a2</p><section>dkon brtsegs</section><text>pa'o| |rab tu byung ba ni bsam pa rnam par sbyong ba'o/ /khyim na gnas pa ni lhag pa'i bsam pa rnam par 'jig pa'o/ /rab tu byung ba ni lhag pa'i bsam pa rnam par sbyong ba'o/ /khyim na </text></item>
<item><p>28a3</p><section>dkon brtsegs</section><text>gnas pa ni dpung gnyen med par byed pa'o/ /rab tu byung ba ni dpung gnyen byed pa'o/ /khyim na gnas pa ni mgon med par byed pa'o/ /rab tu byung ba ni mgon byed pa'o/ /khyim na </text></item>
<item><p>28a4</p><section>dkon brtsegs</section><text>gnas pa ni gnas med par byed pa'o/ /rab tu byung ba ni gnas byed pa'o/ /khyim na gnas pa ni skyabs med pa'o/ /rab tu byung ba ni skyabs byed pa'o/ /khyim na gnas pa ni gnod </text></item>
<item><p>28a5</p><section>dkon brtsegs</section><text>sems mang ba'o/ /rab tu byung ba ni byams pa mang ba'o/ /khyim na gnas pa ni khur khyer ba'o/ /rab tu byung ba ni khur bor ba'o/ /khyim na gnas pa ni thug pa med par spyod pa'o/ /</text></item>
<item><p>28a6</p><section>dkon brtsegs</section><text>rab tu byung ba ni spyod pa thams cad mthar 'byin pa'o/ /khyim na gnas pa ni kha na ma tho ba dang bcas pa'o/ /rab tu byung ba ni kha na ma tho ba med pa'o/ /khyim na gnas pa ni gdung </text></item>
<item><p>28a7</p><section>dkon brtsegs</section><text>bar 'gyur ba'o/ /rab tu byung ba ni gdung ba med par 'gyur ba'o/ /khyim na gnas pa ni nyon mongs pa dang bcas pa'o/ /rab tu byung ba ni nyon mongs pa med pa'o/ /khyim na </text></item>
<item><p>28b1</p><section>dkon brtsegs</section><text>gnas pa ni zang zing dang bcas pa'o/ /rab tu byung ba ni zang zing med pa'o/ /khyim na gnas pa ni mngon pa'i nga rgyal dang bcas pa'o/ /rab tu byung ba ni mngon pa'i nga rgyal med pa'o/ /khyim na </text></item>
<item><p>28b2</p><section>dkon brtsegs</section><text>gnas pa ni nor snying por byed pa'o/ /rab tu byung ba ni yon tan snying por byed pa'o/ /khyim na gnas pa ni yams kyi nad do/ /rab tu byung ba ni yams kyi nad zhi bar byed pa'o/ /khyim na gnas </text></item>
<item><p>28b3</p><section>dkon brtsegs</section><text>pa ni 'bri ba'o/ /rab tu byung ba ni 'phel pa'o/ /khyim na gnas pa ni rnyed par sla ba'o/ /rab tu byung ba ni bskal pa brgya stong du yang rnyed par dka' ba'o/ /khyim na gnas pa ni bya sla ba'o/ /rab </text></item>
<item><p>28b4</p><section>dkon brtsegs</section><text>tu byung ba ni bya dka' ba'o/ /khyim na gnas pa ni rgyun phyogs su 'gro ba'o/ /rab tu byung ba ni rgyun las bzlog ste 'gro ba'o/ /khyim na gnas pa ni chu bo'o/ /rab tu byung ba ni gzings so/ /</text></item>
<item><p>28b5</p><section>dkon brtsegs</section><text>khyim na gnas pa ni nyon mongs pa'i chu bo'o/ /rab tu byung ba ni zam pa'o/ /khyim na gnas pa ni tshu rol gyi ngogs so/ /rab tu byung ba ni pha rol gyi ngogs so/ /khyim la gnas pa ni glags </text></item>
<item><p>28b6</p><section>dkon brtsegs</section><text>pa'o| |rab tu byung ba ni glags pa med pa'o/ /khyim na gnas pa ni shar gnyer ba'o/ /rab tu byung ba ni shar gnyer ba zhi ba'o/ /khyim na gnas pa ni rgyal po'i nan tur bzhin byed </text></item>
<item><p>28b7</p><section>dkon brtsegs</section><text>pa'o| |rab tu byung ba ni sangs rgyas kyis bstan pa bzhin du byed pa'o/ /khyim na gnas pa ni nyam thag pa'o/ /rab tu byung ba ni nyam thag pa med pa'o/ /khyim na gnas pa ni sdug bsngal </text></item>
<item><p>29a1</p><section>dkon brtsegs</section><text>'byung ba'o/ /rab tu byung ba ni bde ba 'byung ba'o/ /khyim na gnas pa ni sgang bu'o/ /rab tu byung ba ni zab mo'o/ /khyim na gnas pa ni grogs med pa'o/ /rab </text></item>
<item><p>29a2</p><section>dkon brtsegs</section><text>tu byung ba ni grogs dkon pa'o/ /khyim na gnas pa ni chung ma dang 'grogs pa'o/ /rab tu byung ba ni mos pa dang 'grogs pa'o/ /khyim na gnas pa ni rgya dang 'dra ba'o/ /rab tu byung ba ni </text></item>
<item><p>29a3</p><section>dkon brtsegs</section><text>rgya dang bral ba'o/ /khyim na gnas pa ni gzhan la gnod par byed pa gces su rtsi ba'o/ /rab tu byung ba ni gzhan la phan 'dogs pa gces su rtsi ba'o/ /khyim na gnas pa ni zang zing </text></item>
<item><p>29a4</p><section>dkon brtsegs</section><text>gi sbyin pa ched cher 'dzin pa'o/ /rab tu byung ba ni chos kyi sbyin pa ched cher 'dzin pa'o/ /khyim na gnas pa ni bdud kyi rgyal mtshan 'dzin pa'o/ /rab tu byung ba ni sangs rgyas kyi rgyal </text></item>
<item><p>29a5</p><section>dkon brtsegs</section><text>mtshan 'dzin pa'o/ /khyim na gnas pa ni sdug bsngal gyi gzhi 'dzin pa'o/ /rab tu byung ba ni sdug bsngal gyi gzhi yang dag par 'joms pa'o/ /khyim na gnas pa ni phung po rnam </text></item>
<item><p>29a6</p><section>dkon brtsegs</section><text>par 'phel ba'o/ /rab tu byung ba ni phung po thams cad nges par 'dor ba'o/ /khyim na gnas pa ni thibs po'o/ /rab tu byung ba ni thibs po las thar pa yin te/ khyim bdag /</text></item>
<item><p>29a7</p><section>dkon brtsegs</section><text>de ltar byang chub sems dpa' khyim pas rab tu byung ba la gzhol bar bya'o/ /des yang 'di ltar gal te bdag gis nyi ma du mar gang+gA'i klung gi bye ma snyed kyi mchod sbyin </text></item>
<item><p>29b1</p><section>dkon brtsegs</section><text>byas te/ bdog pa thams cad yongs su gtang ba byas pa de dag thams cad ni legs par bshad pa'i chos 'dul ba la rab tu byung ba'i sems kyis zil gyis non to snyam du sems bskyed </text></item>
<item><p>29b2</p><section>dkon brtsegs</section><text>par bya'o/ /de ci'i phyir zhe na/ khyim bdag ma dad pa dang / byas pa mi gzo ba dang / chom rkun dang / gdol pa dang / rgyal po'i bkrabs pa dang / blun po'i yang ba sbyin par byed de zang zing gi </text></item>
<item><p>29b3</p><section>dkon brtsegs</section><text>sbyin pa ni dman pa yin no/ /khyim bdag/ byang chub sems dpa' khyim pas 'di ltar bdag gis ni sbyin pa'i snying pos chog par mi bya'i/ bdag gis ni tshul khrims dang / thos pa </text></item>
<item><p>29b4</p><section>dkon brtsegs</section><text>dang / tshangs par spyod pa yang snying por bya'o snyam du sems bskyed par bya'o/ /de gtsug lag khang du 'ongs na de bzhin gshegs pa'i mtshan ma la phyag bya'o/ /de dag la phyag byas </text></item>
<item><p>29b5</p><section>dkon brtsegs</section><text>nas 'du shes gsum bskyed par bya ste/ gsum gang zhe na/ bdag kyang 'di 'dra bar mchod ba'i 'os su 'gyur bar bya ba dang / sems can la snying brtse ba'i phyir bdag gi lus </text></item>
<item><p>29b6</p><section>dkon brtsegs</section><text>kyang byin gyis brlabs pa dang / bdag kyang ji ltar myur du bla na med pa yang dag par rdzogs pa'i byang chub mngon par sangs rgyas nas sangs rgyas kyi bya ba byas te/ de bzhin gshegs </text></item>
<item><p>29b7</p><section>dkon brtsegs</section><text>pa yongs su mya ngan las 'das pas yongs su mya ngan las 'da' bar bya ba de ltar bslab cing de ltar nan tan bya'o snyam pa'o/ /de gtsug lag khang du bzhugs na des dge slong mang </text></item>
<item><p>30a1</p><section>dkon brtsegs</section><text>du thos pa ni gang / dge slong chos brjod pa ni gang / dge slong 'dul ba 'dzin pa ni gang / dge slong ma mo 'dzin pa ni gang / dge slong byang chub sems dpa'i </text></item>
<item><p>30a2</p><section>dkon brtsegs</section><text>sde snod 'dzin pa ni gang / dge slong dgon pa ni gang / bsod snyoms pa ni gang / phyag dar khrod pa dang / 'dod pa chung ba dang / chog shes pa dang rab tu dben pa ni gang / dge </text></item>
<item><p>30a3</p><section>dkon brtsegs</section><text>slong rnal 'byor spyod pa ni gang / dge slong bsam gtan pa ni gang / dge slong byang chub sems dpa'i theg pa pa ni gang / dge slong lag gi bla ni gang / dge slong zhal ta byed pa ni gang /</text></item>
<item><p>30a4</p><section>dkon brtsegs</section><text>dge slong dpon sna byed pa ni gang yin zhes dge slong gi dge 'dun gyi spyod pa thams cad la rnam par brtag par bya'o/ /de de dag gi spyod pa la rnam par brtags nas thams cad dang </text></item>
<item><p>30a5</p><section>dkon brtsegs</section><text>mthun par 'jug pa'i phyir ci rigs par mthun par gnas par bya'o/ /des gzhan gyi mdun du spyod pa gzhan bsten par bya'o/ /de ci'i phyir zhe na/ gtsug lag khang du ni grong gi </text></item>
<item><p>30a6</p><section>dkon brtsegs</section><text>gsang ngo / /grong du ni gtsug lag khang gi gsang ngo / /ngag gi las shin tu bsdams pa des/ grong du gtsug lag khang gi gsang ngo / /gtsug lag khang du grong gi gsang bsnyad par </text></item>
<item><p>30a7</p><section>dkon brtsegs</section><text>mi bya'o/ /dge slong gang chos gos ma tshang ngam/ lhung bzed ma tshang ngam/ na ba'i gsos sman dang / yo byad ma tshang ba des de la ji ltar gzhan dag gshe ba'am/ khro ba bskyed par </text></item>
<item><p>30b1</p><section>dkon brtsegs</section><text>mi 'gyur ba de ltar sbyin par bya'o/ /de ci'i phyir zhe na/ lha dang mi rnams kyi kun tu sbyor ba ni phrag dog dang / ser sna yin te/ de bas na so so'i skye bo rnams la ni rab tu bsrung bar bya'i/ dgra </text></item>
<item><p>30b2</p><section>dkon brtsegs</section><text>bcom pa la ni ma yin no/ /de ci'i phyir zhe na/ so so'i skye bo rnams las ni nyes pa skye'i/ dgra bcom pa rnams las ni ma yin no/ /de bas na mang du thos pa la brten te thos pa yongs su </text></item>
<item><p>30b3</p><section>dkon brtsegs</section><text>btsal ba la brtson par bya'o/ /chos brjod pa la brten te rnam par nges pa'i gtam la brtson par bya'o/ /'dul ba 'dzin pa la brten te nyes pa 'dul ba dang / nyon mongs pa 'dul ba la </text></item>
<item><p>30b4</p><section>dkon brtsegs</section><text>brtson par bya'o/ /ma mo 'dzin pa la brten te lus dang / ngag dang / yid sdom pa la brtson par bya'o/ /byang chub sems dpa'i sde snod 'dzin pa la brten te pha rol tu phyin pa drug dang /</text></item>
<item><p>30b5</p><section>dkon brtsegs</section><text>thabs mkhas pa la brtson par bya'o/ /dgon pa pa la brten te rab tu dben pa la brtson par bya'o/ /bsod snyoms pa la brten te rnyed pa dang / ma rnyed pa dang / grags pa dang /</text></item>
<item><p>30b6</p><section>dkon brtsegs</section><text>ma grags pa dang / bstod pa dang / smad pa dang / bde ba dang / sdug bsngal gyis mi bsgul ba la brtson par bya'o/ /phyag dar khrod pa la brten te chos gos kyi tshab dang / rgyan </text></item>
<item><p>30b7</p><section>dkon brtsegs</section><text>la mngon par mi dga' ba la brtson par bya'o/ /'dod pa chung ba la brten te 'dod pa chung ba la brtson par bya'o/ /chog shes pa la brten te chos shes pa la brtson par </text></item>
<item><p>31a1</p><section>dkon brtsegs</section><text>bya'o| |rab tu dben pa la brten te rab tu dben pa la brtson par bya'o/ /rnal 'byor spyod pa la brten te nang gi sems kyi zhi gnas dang / lhag mthong tshul bzhin </text></item>
<item><p>31a2</p><section>dkon brtsegs</section><text>yid la byed pa nang du yang dag 'jog pa la brtson par bya'o/ /bsam gtan la brten te nyon mongs pa bsal ba la brtson par bya'o/ /byang chub sems dpa'i theg pa la brten te sbyin </text></item>
<item><p>31a3</p><section>dkon brtsegs</section><text>pa dang / snyan par smra ba dang / don spyod pa dang / don mthun pa bsdu ba'i dngos po bzhi pa rnams la brtson par bya'o/ /lag gi bla byed pa la brten te 'di ltar dngos po yongs su </text></item>
<item><p>31a4</p><section>dkon brtsegs</section><text>btang bar spro ba la brtson par bya'o/ /zhal ta byed pa la brten te bya'o cog byed pa la brtson par bya'o/ /dpon sna byed pa la brten te yid yongs su mi skyo bar bya'o/ /khyim bdag/ de </text></item>
<item><p>31a5</p><section>dkon brtsegs</section><text>ltar byang chub sems dpa' khyim pa khyim na gnas pas spyod pa ji lta ba bzhin du rjes su 'jug pa la brtson par bya'o/ /dge slong gang yang dag par skyon med pa la ma zhugs pa </text></item>
<item><p>31a6</p><section>dkon brtsegs</section><text>chos gos kyis sdud pa'am lhung bzed kyis sdud par byed pa na des dge slong de bla na med pa yang dag par rdzogs pa'i byang chub yang dag par 'dzin du gzhug go/ de ci'i phyir </text></item>
<item><p>31a7</p><section>dkon brtsegs</section><text>zhe na/ gang zang zing gi sdud pas chos kyis bsdu ba bskyed pa'i gnas yod pa'i phyir ro/ /khyim bdag/ de ltar byang chub sems dpa' khyim pas dge sbyong gi spyod pa la mkhas </text></item>
<item><p>31b1</p><section>dkon brtsegs</section><text>par bya'o/ /des yang dge sbyong mi 'dum pa rnams kyi bsdums kyang bya'o/ /dam pa'i chos rab tu rnam par 'jig pa na des srog kyang yongs su btang zhing dam pa'i chos kun du gzung bar </text></item>
<item><p>31b2</p><section>dkon brtsegs</section><text>bya'o/ /khyim bdag/ gang byang chub sems dpa' khyim pas dge slong na ba zhig mthong na des rang gi sha dang khrag gis kyang dge slong de nad de las gso bar bya'o/ /khyim bdag/ gzhan </text></item>
<item><p>31b3</p><section>dkon brtsegs</section><text>yang byang chub sems dpa' sbyin pa gtong zhing sbyin pas gzhan dag mgron du gnyer bar bya ste/ byin nas kyang 'gyod pa'i sems mi bskyed do/ /de dag dge ba'i rtsa ba thams cad kyi sngon </text></item>
<item><p>31b4</p><section>dkon brtsegs</section><text>du yang byang chub kyi sems 'gro bar bya'o/ /khyim bdag/ de ltar na byang chub sems dpa' khyim pa khyim gyi sa la gnas pa de bzhin gshegs pa rnams kyi bka' bzhin byed pa yin te/</text></item>
<item><p>31b5</p><section>dkon brtsegs</section><text>byang chub kyi phyogs kyi chos rnams las mi nyams/ yongs su mi nyams so/ /tshe 'di la yang kha na ma tho ba'i las med cing gzhan du yang bye brag tu 'gro bar 'gyur ro/ /de nas khyim bdag drag </text></item>
<item><p>31b6</p><section>dkon brtsegs</section><text>shul can dang / khyam bdag gzhan de dag gis kyang mgrin gcig tu/ bcom ldan 'das kyis gsungs pa la mngon par bstod nas/ bcom ldan 'das la 'di skad ces gsol to/ /bcom </text></item>
<item><p>31b7</p><section>dkon brtsegs</section><text>ldan 'das/ ji tsam du bcom ldan 'das kyis khyim na gnas pa'i nyes pa dang / sdom pa yang dag par spyod pa dang / rab tu byung ba'i yon tan gyi phan yon 'di legs par gsungs pa ni </text></item>
<item><p>32a1</p><section>dkon brtsegs</section><text>ngo mtshar to/ /bcom ldan 'das bdag cag kyang 'dir khyim na gnas pa la nyes pa'i skyon chags pa ji snyed pa dang / rab tu byung ba'i yon tan gyi phan yon mtha' </text></item>
<item><p>32a2</p><section>dkon brtsegs</section><text>yas pa mngon sum du gyur na/ bcom ldan 'das/ bdag cag rnams rab tu phyung ste/ bde bar gshegs pas legs par bshad pa'i chos 'dul ba la bsnyen par rdzogs par mdzad du </text></item>
<item><p>32a3</p><section>dkon brtsegs</section><text>gsol/ de skad ces gsol pa dang / bcom ldan 'das kyis khyim bdag de dag la 'di skad ces bka' stsal to/ /khyim bdag rnams rab tu byung ba ni byung bar dka' ste/ spyod pa shin tu rnam </text></item>
<item><p>32a4</p><section>dkon brtsegs</section><text>par dag par bsgrub par dka'o/ /de skad ces bka' stsal pa dang / bcom ldan 'das la khyim bdag de dag gis 'di skad ces gsol to/ /bcom ldan 'das/ rab tu 'byung ba yang 'byung </text></item>
<item><p>32a5</p><section>dkon brtsegs</section><text>bar dka' ba lags kyi/ 'on kyang bcom ldan 'das kyis bdag cag rab tu byung ba'i slad du skabs dbye bar gsol/ bdag cag bcom ldan 'das kyis bstan pa la nan tan gyis </text></item>
<item><p>32a6</p><section>dkon brtsegs</section><text>bsgrub par 'tshal lo/ /bcom ldan 'das kyis khyim bdag de dag la rab tu 'byung ba'i skabs phye ste/ de nas bcom ldan 'das kyis byang chub sems dpa' byams pa dang / byang chub </text></item>
<item><p>32a7</p><section>dkon brtsegs</section><text>sems dpa' spyod pa thams cad rnam par dag pa la 'di skad ces bka' stsal to/ /skyes bu dam pa khyed gnyis kyis khyim bdag 'di rnams rab tu phyung la/ bsnyen par rdzogs par </text></item>
<item><p>32b1</p><section>dkon brtsegs</section><text>gyis shig ces bcom ldan 'das kyis gnang nas/ byang chub sems dpa' byams pas khyim bdag dgu stong rab tu phyung ngo / /byang chub sems dpa' spyod pa thams cad rnam par dag pas ni khyim </text></item>
<item><p>32b2</p><section>dkon brtsegs</section><text>bdag bdun stong rab tu phyung ngo / /byang chub sems dpa' khyim pa rnams kyi bslab pa'i rgyun bstan pa'i chos kyi rnam grangs 'di bshad pa na srog chags stong du tshang bdag bla na med pa yang dag </text></item>
<item><p>32b3</p><section>dkon brtsegs</section><text>par rdzogs pa'i byang chub tu sems bskyed do// //bam po gsum pa ste tha ma'o/ /de nas bcom ldan 'das la khyim bdag drag shul can gyis 'di skad ces gsol to/ /bcom </text></item>
<item><p>32b4</p><section>dkon brtsegs</section><text>ldan 'das kyis byang chub sems dpa' khyim pa rnams kyi khyim gyis dang / khyim na gnas pa'i nongs pa dag ni bshad lags na/ bcom ldan 'das kyis byang chub sems dpa' rab tu byung </text></item>
<item><p>32b5</p><section>dkon brtsegs</section><text>bar gtogs pa rnams kyis rab tu byung ba'i bsgrub pa dang / tshul khrims dang / thos pa dang / sbyangs pa'i yon tan dang / yo byad bsnyungs pa dang / spyod pa dang / cho ga phun sum tshogs pa de </text></item>
<item><p>32b6</p><section>dkon brtsegs</section><text>legs par bshad du gsol/ bcom ldan 'das/ ji ltar na legs par bshad pa'i chos 'dul ba la byang chub sems dpa' rab tu byung nas gus par smra ba dang / phyag 'tshal ba dang /</text></item>
<item><p>32b7</p><section>dkon brtsegs</section><text>ldang ba dang / thal mo sbyor ba dang / 'dud pa'i las don ma mchis par mi bgyid pa lags/ de skad ces gsol pa dang / bcom ldan 'das kyis khyim bdag drag shul can la 'di skad </text></item>
<item><p>33a1</p><section>dkon brtsegs</section><text>ces bka' stsal to/ /khyim bdag/ khyod gang de bzhin gshegs pa la rab tu byung ba'i bsgrub pa dang / tshul khrims dang / thos pa dang / sbyangs pa'i yon tan dang /</text></item>
<item><p>33a2</p><section>dkon brtsegs</section><text>yo byad bsnyungs pa dang / spyod pa dang / cho ga phun sum tshogs pa kun 'dri ba ni/ legs so/ /legs so/ /khyim bdag/ de'i phyir legs par rab tu nyon la yid la gzung zhig dang / byang </text></item>
<item><p>33a3</p><section>dkon brtsegs</section><text>chub sems dpa' rab tu byung bar gtogs pas ji ltar gnas par bya ba dang / ji ltar bsgrub par bya ba ngas khyod la bshad do/ /bcom ldan 'das/ legs so/ /zhes gsol nas/</text></item>
<item><p>33a4</p><section>dkon brtsegs</section><text>khyim bdag drag shul can bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /khyim bdag/ 'di la byang chub sems dpa' rab tu byung </text></item>
<item><p>33a5</p><section>dkon brtsegs</section><text>bas 'di ltar bdag su'i ched la khyim nas khyim ma yin par rab tu byung snyam du gzhal bar bya ste/ des mgo dang gos la me 'bar ba bzhin du ye shes yongs su btsal ba la brtson 'grus </text></item>
<item><p>33a6</p><section>dkon brtsegs</section><text>brtsam par bya'o/ /de de ltar yongs su 'jal bas thog ma nyid du 'phags pa'i rigs bzhi po dag la rab tu gnas shing / sbyangs pa'i yon tan dang / yo byad bsnyungs pa la mngon par </text></item>
<item><p>33a7</p><section>dkon brtsegs</section><text>dga' bar bya'o/ /khyim bdag/ ji ltar na byang chub sems dpa' rab tu byung ba 'phags pa'i rigs bzhi po dag la rab tu gnas pa yin zhe na/ khyim bdag/ 'di la byang chub sems </text></item>
<item><p>33b1</p><section>dkon brtsegs</section><text>dpa' rab tu byung ba ni chos gos ngan ngon gyis chog par 'dzin pa yin/ chos gos ngan ngon gyis chog par 'dzin pa'i bsngags pa yang brjod pa yin te/ de chos gos kyi phyir tshul dang mi 'dra bas </text></item>
<item><p>33b2</p><section>dkon brtsegs</section><text>tshol bar mi byed do/ /chos gos ma rnyed na yang yid mi 'chad cing yongs su gdung ba med do/ /chos gos rnyed na yang chags pa med/ rmongs pa med/ dga' ba med/ zhen pa med cing zhen par mi </text></item>
<item><p>33b3</p><section>dkon brtsegs</section><text>'gyur te/ nyes dmigs mthong la 'byung bar rab tu shes nas chags pa med pas spyod de/ chos gos ngan ngon gyis chog par 'dzin pa de bdag la mi bstod cing gzhan la mi smod do/ /khyim </text></item>
<item><p>33b4</p><section>dkon brtsegs</section><text>bdag/ gzhan yang byang chub sems dpa' rab tu byung ba ni bsod snyoms ngan ngon gyis chog par 'dzin pa yin/ bsod snyoms ngan ngon gyis chog par 'dzin pa'i bsngags pa yang brjod </text></item>
<item><p>33b5</p><section>dkon brtsegs</section><text>pa yin te/ de bsod snyoms kyi phyir tshul dang mi 'dra bas tshol bar mi byed do/ /bsod snyoms ma rnyed na yang yid mi 'chad cing yongs su gdung ba med do/ /bsod snyoms rnyed na yang chags </text></item>
<item><p>33b6</p><section>dkon brtsegs</section><text>pa med/ rmongs pa med/ dga' ba med/ zhen pa med cing zhen par mi 'gyur ro/ /nyes dmigs mthong la 'byung ba rab tu shes nas chags pa med par spyod de/ bsod snyoms ngan ngon </text></item>
<item><p>33b7</p><section>dkon brtsegs</section><text>gyis chog par 'dzin pa de bdag la mi bstod cing gzhan la mi smod do/ /khyim bdag/ gzhan yang byang chub sems dpa' rab tu byung ba ni mal cha ngan ngon gyis chog par 'dzin pa yin/</text></item>
<item><p>34a1</p><section>dkon brtsegs</section><text>mal cha ngan ngon gyis chog par 'dzin pa'i bsngags pa yang brjod pa yin te/ de mal cha'i phyir tshul dang mi 'dra bas tshol bar mi byed do/ /mal cha ma rnyed </text></item>
<item><p>34a2</p><section>dkon brtsegs</section><text>na yang yid mi 'chad cing yongs su gdung ba med do/ /mal cha rnyed na yang chags pa med/ rmongs pa med/ dga' ba med/ zhen pa med cing zhen par mi 'gyur te/ nyes dmigs mthong </text></item>
<item><p>34a3</p><section>dkon brtsegs</section><text>la 'byung ba rab tu shes nas chags pa med par spyod de/ mal cha ngan ngon gyis chog par 'dzin pa de bdag la mi bstod cing gzhan la mi smod do/ /khyim bdag/ gzhan yang byang chub </text></item>
<item><p>34a4</p><section>dkon brtsegs</section><text>sems dpa' rab tu byung ba ni na ba'i gsos sman dang / yo byad ngan ngon gyis chog par 'dzin pa yin/ na ba'i gsos sman dang / yo byad ngan ngon gyis chog par 'dzin pa'i bsngags </text></item>
<item><p>34a5</p><section>dkon brtsegs</section><text>pa yang brjod pa yin te/ de na ba'i gsos sman dang / yo byad kyi phyir tshul dang mi 'dra bas tshol bar mi byed do/ /na ba'i gsos sman dang / yo byad ma rnyed na yang yi mi 'chad cing yongs </text></item>
<item><p>34a6</p><section>dkon brtsegs</section><text>su gdung ba med do/ /na ba'i gsos sman dang / yo byad rnyed na yang chags pa med/ rmongs pa med/ dga' ba med/ zhen pa med cing zhen par mi 'gyur te/ nyes dmigs mthong la </text></item>
<item><p>34a7</p><section>dkon brtsegs</section><text>'byung ba rab tu shes nas chags pa med par spyod de/ na ba'i gsos sman dang / yo byad ngan ngon gyis chog par 'dzin pa de bdag la mi bstod cing gzhan la mi smod do/ /spong ba la </text></item>
<item><p>34b1</p><section>dkon brtsegs</section><text>dga' ba yang yin te/ spong ba la mos shing spong ba la dga' ba'i sbyor ba la brtson no/ /de sdig pa mi dge ba'i chos rnams spangs pas dga' bar 'gyur te/ ma spangs pas ni ma yin no/ /de bsgom </text></item>
<item><p>34b2</p><section>dkon brtsegs</section><text>pa la dga' ba yin te/ bsgom pa la dga' ba'i sbyor ba la brtson no/ /dge ba'i chos bsgoms pas dga' bar 'gyur te/ ma bsgoms pas ni ma yin no/ /spong ba la dga' ba/ spong ba la mos </text></item>
<item><p>34b3</p><section>dkon brtsegs</section><text>pa/ spong ba la dga' ba'i sbyor ba la brtson pa/ bsgom pa la dga' ba/ bsgom pa la mos pa/ bsgom pa la dga' ba'i sbyor ba la brtson pa de bdag la mi bstod cing gzhan la mi smod do/ /khyim </text></item>
<item><p>34b4</p><section>dkon brtsegs</section><text>bdag/ de ltar na byang chub sems dpa' rab tu byung ba 'phags pa'i rigs bzhi po dag la gnas pa yin no/ /ci'i phyir 'phags pa'i rigs zhes bya zhe na/ byang chub kyi phyogs kyi chos thams </text></item>
<item><p>34b5</p><section>dkon brtsegs</section><text>cad 'di la gnas pas de'i phyir 'phags pa'i rigs zhes bya'o/ /khyim bdag/ gzhan yang byang chub sems dpa' rab tu byung bas phan yon la dga' ba bcus chos gos lus la bcang bar </text></item>
<item><p>34b6</p><section>dkon brtsegs</section><text>bya ste| bcu gang zhe na/ 'di lta ste/ ngo tsha zhing 'dzem pas dkri ba dang / sha sbrang dang / sbrang bu dang / rlung dang / nyi ma dang / sdig sprul gyis reg par 'gyur ba g.yog pa dang / dge sbyong gi kha </text></item>
<item><p>34b7</p><section>dkon brtsegs</section><text>dog dang / rtags bstan pa dang / ngur smrig de dag lha dang / mi dang / lha ma yin du bcas pa'i 'jig rten gyi mchod rten yin no snyam nas mchod rten gyi phyir yang dag par gzung bar bya ba </text></item>
<item><p>35a1</p><section>dkon brtsegs</section><text>dang / de dag ni yid 'byung ba dang / 'dod chags dang bral bas kha dog bsgyur ba yin te/ 'di dag ni 'dod chags kyis kha dog bsgyur ba ma yin pa dang / 'di dag </text></item>
<item><p>35a2</p><section>dkon brtsegs</section><text>ni nye bar zhi ba dang mthun pa yin gyi/ 'di dag ni nyon mongs pa 'bar ba dang mthun pa ma yin pa dang / ngur smrig 'di dag gis dkris shing g.yogs nas sdig pa las ldog par bya ba </text></item>
<item><p>35a3</p><section>dkon brtsegs</section><text>dang | legs par bya ba'i las bya ba dang / chos gos kyis cha bar sbyor ba la brtson pa ma yin pa dang / ngur smrig 'di dag 'phags pa'i lam gyi tshogs dang mthun pa yin par shes </text></item>
<item><p>35a4</p><section>dkon brtsegs</section><text>nas ci nas skad cig gcig la yang rnyog pa dang 'grogs par mi bya ba dang / ngur smrig rnams bcang bar byas te/ khyim bdag/ byang chub sems dpa' rab tu byung bas phan yon la </text></item>
<item><p>35a5</p><section>dkon brtsegs</section><text>dga' ba bcu po de dag gis chos gos lus la bcang bar bya'o/ /khyim bdag/ gzhan yang byang chub sems dpa' rab tu byung bas phan yon bcu mthongs nas ji srid 'tsho ba'i bar du </text></item>
<item><p>35a6</p><section>dkon brtsegs</section><text>bsod snyoms spyod pa gtang bar mi bya ste/ bcu gang zhe na/ rang dbang du gyur pa'i tshul gyis 'tsho bar bya'i/ gzhan la rag lus pa ma yin pa dang / sems can gang dag bdag </text></item>
<item><p>35a7</p><section>dkon brtsegs</section><text>bsod snyoms 'dod pa la bsod snyoms byin pa de dag kyang dkon mchog gsum la bkod de de phyis bsod snyoms blang bar bya ba dang / sems can gang dag bdag bsod snyoms </text></item>
<item><p>35b1</p><section>dkon brtsegs</section><text>'dod pa la bsod snyoms mi ster ba de dag la snying rje chen po bskyed nas sems can de dag gtong ba la gzud pa'i phyir brtson 'grus brtsam par bya ba dang / bya ba byas te bsod snyoms bza' ba dang /</text></item>
<item><p>35b2</p><section>dkon brtsegs</section><text>bdag gis de bzhin gshegs pa'i bka' dang mthun par byas par 'gyur ba dang / dgang sla zhing gso sla ba'i phyir bdag gis rgyu bskyed par 'gyur ba dang / bdag gis nga rgyal bcag pa bsten </text></item>
<item><p>35b3</p><section>dkon brtsegs</section><text>par 'gyur ba dang / bdag gis spyi gtsug ltar mi mthong ba'i dge ba'i rtsa ba bsags par 'gyur ba dang / bdag mthong nas de bzhin du slob par 'gyur zhing bdag skyes pa dang / bud med dang /</text></item>
<item><p>35b4</p><section>dkon brtsegs</section><text>khye'u dang / bu mo la brten par mi 'gyur ba dang / bsod snyoms yang dag par blang ba'i spyod pa yang bdag sems can thams cad la sems snyoms pas thams cad mkhyen pa'i ye shes kyi </text></item>
<item><p>35b5</p><section>dkon brtsegs</section><text>tshogs su 'gyur ba ste/ khyim bdag/ byang chub sems dpa' rab tu byung bas phan yon bcu po de dag mthong nas ji srid 'tshe'i mtha'i bar du bsod snyoms pa mi gtang bar bya'o/ /gal te </text></item>
<item><p>35b6</p><section>dkon brtsegs</section><text>de la la zhig gis mgron du bos na des lhag pa'i bsam pa dang / dad pa dang / dang ba bskyed pa'i phyir 'gro bar bya ste/ tshul 'chos pa ni ma yin no/ /gang la la bsod snyoms blangs te </text></item>
<item><p>35b7</p><section>dkon brtsegs</section><text>bdag dang gzhan gyi don rdzogs par byed nus na ngas byang chub sems dpa' de mgron du 'gro bar gnang ngo / /khyim bdag/ gzhan yang byang chub sems dpa' rab tu byung bas phan yon </text></item>
<item><p>36a1</p><section>dkon brtsegs</section><text>bcu mthong nas ji srid 'tsho'i bar du sman bkus bas chog shes par bya ste/ bcu gang zhe na/ de bzhin gshegs pa'i bstan pa la zhugs par 'gyur ba dang /</text></item>
<item><p>36a2</p><section>dkon brtsegs</section><text>gzhan gyi ngor blta bar mi 'gyur ba dang / bdag gis mi sdug pa'i 'du shes bstan par 'gyur ba dang / bdag mi mthun pa'i 'du shes so sor nye bar gnas par 'gyur ba dang / ro bro ba </text></item>
<item><p>36a3</p><section>dkon brtsegs</section><text>la chags pa yang bdag gis tshegs chung dus spangs par 'gyur ba dang / byis pa so so'i skye bo thams cad bdag la yid rton par 'gyur ba dang / bdag kha zas bsnyungs pa mngon du </text></item>
<item><p>36a4</p><section>dkon brtsegs</section><text>gyur par 'gyur ba dang / bdag la sman yongs su tshol ba'i phongs pa med par 'gyur ba dang / bdag gis sems la nyon mongs pa'i nad kyis gnod pa med par byas par 'gyur ba </text></item>
<item><p>36a5</p><section>dkon brtsegs</section><text>dang | de ltar zhugs na myur du nyon mongs pa'i nad dang 'bral ba 'thob par 'gyur ba ste/ khyim bdag/ gzhan yang byang chub sems dpa' rab tu byung bas phan yon bcu po de </text></item>
<item><p>36a6</p><section>dkon brtsegs</section><text>dag mthong nas ji srid 'tsho ba'i bar du sman bkus pas chog shes par bya'o/ /khyim bdag/ gzhan yang byang chub sems dpa' rab tu byung bas phan yon bcu po mthong na ji </text></item>
<item><p>36a7</p><section>dkon brtsegs</section><text>srid 'tsho ba'i mtha'i bar du dgon pa la gnas pa la gnas pa yongs su mi gtang bar bya ste/ bcu gang zhe na/ bdag gi nyam rangs dang / bdag gi dbang du 'gro ba dang / nga yi nga </text></item>
<item><p>36b1</p><section>dkon brtsegs</section><text>med cing yongs su 'dzin pa med pa dang / mal cha lhug par gtong ba dang / dgon pa'i gnas la dga' ba dang ma bral ba dang / gnas rnams su don nyung zhing byed pa nyung ba dang / g.yog gi </text></item>
<item><p>36b2</p><section>dkon brtsegs</section><text>tshogs 'dor zhing lus dang srog la mi lta ba dang / dben par dga' zhing 'du 'dzi yongs su spang ba dang / las byas pa'i yon tan gyi phan yon yongs su gtang ba dang / ting nge 'dzin dang </text></item>
<item><p>36b3</p><section>dkon brtsegs</section><text>mthun pa'i sems rtse gcig pa dang / yid la byed pa bla gab med pa dang / yid la byed pa'i sgrib pa med pa ste/ khyim bdag/ gzhan yang byang chub sems dpa' rab tu byung bas phan yon bcu </text></item>
<item><p>36b4</p><section>dkon brtsegs</section><text>po de dag mthong nas ji srid 'tsho'i bar du dgon par gnas pa yongs su mi gtang bar bya'o/ /khyim bdag/ gal te byang chub sems dpa' dgon pa la gnas pa chos nyan par 'dod dam/</text></item>
<item><p>36b5</p><section>dkon brtsegs</section><text>slob dpon dang mkhan po blta bar 'dod dam/ na ba dri ba'i phyir grong gi gnas su 'ongs na/ des dgongs su slar ldog par bya ba'i phyir 'gro ba'i sems bskyed par bya'o/ /de gal te lung </text></item>
<item><p>36b6</p><section>dkon brtsegs</section><text>nod pa dang / kha ton bya ba gzhan la rag las te/ gtsug lag khang na gnas na yang des dgon pa la gzhol ba'i sems kyis gang dngos po thams cad la dgon par 'du shes pa dang /</text></item>
<item><p>36b7</p><section>dkon brtsegs</section><text>chos tshol bas mi ngoms pa de nyid dgon pa la gnas pa yin no snyam du bsam mo/ /khyim bdag/ gzhan yang byang chub sems dpa' rab tu byung ba dgon pa la gnas pas 'di ltar </text></item>
<item><p>37a1</p><section>dkon brtsegs</section><text>bdag ci'i phyir dgon pa la gnas/ dgon pa la gnas pa 'ba' zhig ni dge sbyong ma yin no/ /'di ni ma byang ba/ ma sbas pa/ ma zhi ba/ ma dul ba/ mi </text></item>
<item><p>37a2</p><section>dkon brtsegs</section><text>'grus pa/ rab tu mi brtson pa/ 'di lta ste/ ri dwags dang / spre'u dang / bya mang po dang / chom rkun dang / gdol pa dag kyang mang du gnas te/ de dag kyang dge sbyong gi yon tan dang /</text></item>
<item><p>37a3</p><section>dkon brtsegs</section><text>ldan pa ma yin pas gang gi phyir bdag dgon pa la gnas pa 'di lta ste/ dge sbyong gi don de yongs su rdzogs par bya'o snyam du brtag par bya'o/ /khyim bdag/ byang chub sems </text></item>
<item><p>37a4</p><section>dkon brtsegs</section><text>dpa' rab tu byung ba'i dge sbyong gi don gang zhe na/ 'di lta ste/ dran pa dang / shes pa dang / mi g.yeng ba dang / gzungs rab tu thob pa dang / byams pa bsten pa dang / snying rje bsten </text></item>
<item><p>37a5</p><section>dkon brtsegs</section><text>pa dang / mngon par shes pa rnams la dbang bsgyur ba dang / pha rol tu phyin pa drug bsgom pa yongs su rdzogs par bya ba dang / thams cad mkhyen pa nyid kyi sems yongs su mi gtong </text></item>
<item><p>37a6</p><section>dkon brtsegs</section><text>ba dang / thabs mkhas pa'i ye shes bsgom pa dang / sems can 'dul ba dang / sems can yongs su smin par bya ba dang / bsdu ba'i dngos po bzhi yongs su mi gtong ba dang / rjes </text></item>
<item><p>37a7</p><section>dkon brtsegs</section><text>su dran pa drug rjes su dran pa dang / thos pa dang brtson 'grus mi 'dor ba dang / tshul bzhin du chos rab tu rnam par 'byed pa dang / yang dag par rnam par grol ba'i phyir brtson pa dang /</text></item>
<item><p>37b1</p><section>dkon brtsegs</section><text>'bras bu thob pa rnams shes pa dang / skyon med par 'jug pa gnas pa dang / dam pa'i chos bsrung ba dang / las kyi rnam par smin pa la yid ches pas yang dag par lta ba dang / rtog pa dang rnam </text></item>
<item><p>37b2</p><section>dkon brtsegs</section><text>par rtog pa thams cad rab tu chad pas yang dag pa'i rtog pa dang / mos pa ji lta ba bzhin du chos ston pas yang dag pa'i ngag dang / las zad pa yongs su rdzogs pas yang dag pa'i las kyi </text></item>
<item><p>37b3</p><section>dkon brtsegs</section><text>mtha' dang / bag chags kyi mtshams sbyor ba yang dag par bcom pas yang dag pa'i 'tsho ba dang / rdzogs pa'i byang chub khong du chud pas yang dag pa'i rtsol ba dang / brjod pa med pa'i chos </text></item>
<item><p>37b4</p><section>dkon brtsegs</section><text>kyis yang dag pa'i dran pa dang / thams cad mkhyen pa'i ye shes yongs su thob pas yang dag pa'i ting nge 'dzin dang / stong pa nyid kyis mi skrag pa dang / mtshan ma med pa la mi zhum pa dang /</text></item>
<item><p>37b5</p><section>dkon brtsegs</section><text>smon pa med pa la mi 'gong pa dang / bsam bzhin du ye shes kyis srid pa yongs su 'dzin pa dang / don la rton gyi yi ge la mi rton pa dang / ye shes la rton gyi rnam par shes pa la mi rton </text></item>
<item><p>37b6</p><section>dkon brtsegs</section><text>pa dang / chos la rton gyi gang zag la mi rton pa dang / nges pa'i don gyi mdo sde la rton gyi drang ba'i don gyi mdo sde la mi rton pa dang / thog ma nas ma byung zhing mi 'jig pa'i tshul gyis chos </text></item>
<item><p>37b7</p><section>dkon brtsegs</section><text>kyi ngo bo nyid la mi rtog pa de ni/ khyim bdag/ byang chub sems dpa' rab tu byung ba'i dge sbyong gi don ces bya'o/ /khyim bdag/ gzhan yang byang chub sems dpa' rab tu byung bas </text></item>
<item><p>38a1</p><section>dkon brtsegs</section><text>'grogs pa med par mang du bya'o/ /des 'di ltar yang bdag ni sems can dang 'dres par mi bya ste/ bdag gis sems can gcig gi dge ba'i rtsa ba bskyed par </text></item>
<item><p>38a2</p><section>dkon brtsegs</section><text>mi bya'i/ bdag gis sems can thams cad kyi dge ba'i rtsa ba bskyed par bya'o snyam du brtag par bya'o/ /de ltar mod kyi khyim bdag byang chub sems dpa' rab tu byung ba'i 'grogs pa bzhi </text></item>
<item><p>38a3</p><section>dkon brtsegs</section><text>po 'di dag ni de bzhin gshegs pas gnang ste/ bzhi gang zhe na/ chos mnyan pa'i phyir 'grogs pa dang / sems can yongs su smin par bya ba'i phyir 'grogs pa dang / de bzhin </text></item>
<item><p>38a4</p><section>dkon brtsegs</section><text>gshegs pa la mchod pa dang rim gro bya ba'i phyir 'grogs pa dang / thams cad mkhyen pa'i sems 'dres pa med pa dang 'grogs pa ste/ khyim bdag/ byang chub sems dpa' rab tu byung </text></item>
<item><p>38a5</p><section>dkon brtsegs</section><text>ba'i 'grogs pa bzhi po de dag ni de bzhin gshegs pas gnang ba'o/ /khyim bdag/ de bas na byang chub sems dpa' rab tu byung bas 'grogs pa las rnam par grol bar bya'o/ /khyim </text></item>
<item><p>38a6</p><section>dkon brtsegs</section><text>bdag/ gzhan yang byang chub sems dpa' rab tu byung ba dgon pa la gnas pas bdag ci'i phyir dgon par 'ongs snyam du brtag par bya ste/ des yang 'di ltar bdag ni 'jigs </text></item>
<item><p>38a7</p><section>dkon brtsegs</section><text>shing skrag pa'i phyir dgon par 'ongs so/ /ci zhig gis 'jigs shing skrag ce na/ 'du 'dzis 'jigs shing skrag go /'dod chags dang / zhe sdang dang / gti mug gis 'jigs </text></item>
<item><p>38b1</p><section>dkon brtsegs</section><text>shing skrag go /nga rgyal dang / rgyags pa dang / 'chab pas 'jigs shing skrag go /chags pa dang / phrag dog dang / ser snas 'jigs shing skrag go /gzugs dang / sgra dang / dri dang / ro dang /</text></item>
<item><p>38b2</p><section>dkon brtsegs</section><text>reg byas 'jigs shing skrag go/ phung po'i bdud kyis 'jigs shing skrag go /nyon mongs pa'i bdud kyis 'jigs shing skrag go/ 'chi bdag gi bdud kyis 'jigs shing skrag go/ lha'i </text></item>
<item><p>38b3</p><section>dkon brtsegs</section><text>bu'i bdud kyis 'jigs shing skrag go/ mi rtag pa la rtag par phyin ci log pas 'jigs shing skrag go/ sdug bsngal ba la bde bar phyin ci log pas 'jigs shing skrag go/ bdag med pa la </text></item>
<item><p>38b4</p><section>dkon brtsegs</section><text>bdag tu phyin ci log pas 'jigs shing skrag go /mi gtsang ba la gtsang bar phyin ci log pas 'jigs shing skrag go/ sems dang / yid dang / rnam par shes pas 'jigs shing skrag go /</text></item>
<item><p>38b5</p><section>dkon brtsegs</section><text>sred pas 'jigs shing skrag go /'khor bas 'jigs shing skrag go /sgrib pa dang / chod pa dang / kun nas ldan pas 'jigs shing skrag go/ 'jig tshogs la lta bas 'jigs shing skrag go /</text></item>
<item><p>38b6</p><section>dkon brtsegs</section><text>bdag tu 'dzin pa dang bdag gir 'dzin pas 'jigs shing skrag go /rgod pas 'jigs shing skrag go /'gyod pa dang / the tshom gyis 'jigs shing skrag go /sdig pa'i grogs pos 'jigs </text></item>
<item><p>38b7</p><section>dkon brtsegs</section><text>shing skrag go/ rnyed pa dang / bkur bstis 'jigs shing skrag go /mi dge ba'i bshes gnyen gyis 'jigs shing skrag go /ma mthong bar mthong ngo snyam du 'dzin pas 'jigs shing skrag </text></item>
<item><p>39a1</p><section>dkon brtsegs</section><text>go| ma thos par thos so snyam du 'dzin pas 'jigs shing skrag go/ ma dran par dran no snyam pas 'jigs shing skrag go /bye brag ma phyed par bye brag phyed do snyam du </text></item>
<item><p>39a2</p><section>dkon brtsegs</section><text>'dzin pas 'jigs shing skrag go/ mi shes par shes so snyam du 'dzin pas 'jigs shing skrag go/ dge sbyong gi dri mas 'jigs shing skrag go/ gcig la gcig gnod par sems </text></item>
<item><p>39a3</p><section>dkon brtsegs</section><text>pas 'jigs shing skrag go /'dod pa'i khams dang / gzugs kyi khams dang / gzugs med pa'i khams kyis 'jigs shing skrag go/ sred pa'i 'gro ba thams cad du 'chi 'pho </text></item>
<item><p>39a4</p><section>dkon brtsegs</section><text>dang | skye bas 'jigs shing skrag go/ sems can dmyal ba dang dud 'gro'i skye gnas dang yi dwags kyi yul du 'gro bas 'jigs shing skrag go /mi khom pas 'jigs shing skrag go /mdor </text></item>
<item><p>39a5</p><section>dkon brtsegs</section><text>na mi dge ba'i chos thams cad yid la byed pas 'jigs shing skrag go/ bdag de lta bu'i 'jigs shing skrag pa de dag gis 'jigs nas dgon par 'ongs te/ khyim na gnas pa dang /</text></item>
<item><p>39a6</p><section>dkon brtsegs</section><text>'du 'dzi la gnas pa dang / mi 'grus shing rnal 'byor la mi brtson pa dang / tshul bzhin ma yin pa yid la byed pa la gnas pas ni/ 'di lta bu'i 'jigs shing skrag pa de dag las </text></item>
<item><p>39a7</p><section>dkon brtsegs</section><text>yongs su thar bar mi nus te/ gang dag 'das pa'i dus na byung ba'i byang chub sems dpa' sems dpa' chen po de dag thams cad kyang dgon pa la gnas nas 'jigs pa thams </text></item>
<item><p>39b1</p><section>dkon brtsegs</section><text>cad las rnam par grol te/ 'di lta ste/ bla na med pa yang dag par rdzogs pa'i byang chub 'jigs pa med pa thob bo/ /gang dag ma 'ongs pa'i dus na 'byung ba'i byang chub sems dpa' sems </text></item>
<item><p>39b2</p><section>dkon brtsegs</section><text>dpa' chen po de dag thams cad kyang dgon pa la gnas nas 'jigs pa thams cad las rnam par grol te/ 'di lta ste/ bla na med pa yang dag par rdzogs pa'i byang chub 'jigs pa med </text></item>
<item><p>39b3</p><section>dkon brtsegs</section><text>par thob par 'gyur ro/ /gang dag da ltar byung ba'i dus kyi byang chub sems dpa' sems dpa' chen po bla na med pa yang dag par rdzogs pa'i byang chub thob pa de dag thams cad kyang </text></item>
<item><p>39b4</p><section>dkon brtsegs</section><text>dgon pa la gnas nas 'jigs pa thams cad las rnam par grol te/ 'di lta ste/ bla na med pa yang dag par rdzogs pa'i byang chub 'jigs pa med pa thob bo/ /de bas na bdag kyang </text></item>
<item><p>39b5</p><section>dkon brtsegs</section><text>'di la 'jigs shing skrag go /'jigs pa thams cad las ni shin tu 'da' bar 'dod/ mi 'jigs pa ni rjes su thob par 'dod pas dgon pa la gnas par bya'o snyam du yongs su </text></item>
<item><p>39b6</p><section>dkon brtsegs</section><text>dpyad par bya'o/ /khyim bdag/ gzhan yang byang chub sems dpa' rab tu byung ba 'jigs shing skrag nas dgon pa'i gnas la gnas pas 'di la gang cung zad 'jigs pa skye ba </text></item>
<item><p>39b7</p><section>dkon brtsegs</section><text>de dag thams cad ni bdag tu 'dzin pa las skyes so/ /bdag tu mngon par chags pa dang / bdag tu yongs su 'dzin pa dang / bdag gi gzhi dang / bdag la sred pa dang / bdag </text></item>
<item><p>40a1</p><section>dkon brtsegs</section><text>tu 'du shes pa dang / bdag tu smra ba nye bar len pa dang / bdag tu lta ba dang / bdag gir gnas dang / bdag tu yongs su rtog pa dang / bdag bsrung ba </text></item>
<item><p>40a2</p><section>dkon brtsegs</section><text>las skyes te/ gal te dgon pa la gnas la bdag tu 'dzin pa yongs su ma spangs/ bdag tu mngon par chags pa dang / bdag tu 'dzin pa dang / bdag gi gzhi dang / bdag </text></item>
<item><p>40a3</p><section>dkon brtsegs</section><text>la sred pa dang / bdag tu shes pa dang / bdag tu smra ba nye bar len pa dang / bdag tu lta ba dang / bdag gi gnas dang / bdag tu yongs su rtog pa dang / bdag bsrung ba yongs </text></item>
<item><p>40a4</p><section>dkon brtsegs</section><text>su ma spangs na ni bdag dgon pa la gnas pa don med par 'gyur ro snyam du bslab par bya ste/ bdag tu 'du shes pa la ni dgon pa la gnas pa med do/ /gzhan du 'du shes pa la </text></item>
<item><p>40a5</p><section>dkon brtsegs</section><text>yang med do/ /ngar 'dzin pa dang / nga yir 'dzin pa la mngon par zhen pa la ni dgon pa la gnas pa med do/ /dmigs par lta ba la ni dgon pa la gnas pa med do/ /phyin ci </text></item>
<item><p>40a6</p><section>dkon brtsegs</section><text>log tu lta ba ni dgon pa la gnas pa med do/ /khyim bdag/ mya ngan las 'das par 'du shes pa la yang dgon pa la gnas pa med na nyon mongs pa thams cad kyi 'du shes can </text></item>
<item><p>40a7</p><section>dkon brtsegs</section><text>lta ci smos/ khyim bdag/ dgon pa la gnas pa zhes bya ba ni chos thams cad la mi brten par gnas pa'o/ /chos thams cad la mi 'dzin par gnas pa'o/ /mtshan ma thams </text></item>
<item><p>40b1</p><section>dkon brtsegs</section><text>cad la mi chags par gnas pa'o/ /gzugs thams cad la mi brten par gnas pa'o/ /sgra dang / dri dang / ro dang / reg bya thams cad la mi brten par gnas pa'o/ /chos thams cad mnyam </text></item>
<item><p>40b2</p><section>dkon brtsegs</section><text>pa nyid dang mi 'gal bar gnas pa'o/ /sems shin tu zhi bas shin tu sbyangs par gnas pa'o/ /'jigs pa thams cad spangs pas mi 'jigs par gnas pa'o/ /nyon mongs pa thams cad </text></item>
<item><p>40b3</p><section>dkon brtsegs</section><text>las rnam par grol bas chu bo las brgal bar gnas pa'o/ /brtan par gnas pa'o/ /ngan ngon gyis chog shes par 'dzin cing 'dod pa chung bas/ 'phags pa'i rigs rnams la rab tu </text></item>
<item><p>40b4</p><section>dkon brtsegs</section><text>dga' bar gnas pa'o/ /dgang sla zhing gso sla bas chog par 'dzin par gnas pa'o/ /shes rab kyi phyir tshul bzhin la sbyor bas thos pa la gnas pa'o/ /rnam par thar pa'i sgo stong pa nyid </text></item>
<item><p>40b5</p><section>dkon brtsegs</section><text>dang | mtshan ma med pa dang / smon pa med pa la so sor rtog pas thar par gnas pa'o/ /bcings pa bcad pas rnam par grol bar gnas pa'o/ /rten cing 'brel par 'byung ba dang mthun pas </text></item>
<item><p>40b6</p><section>dkon brtsegs</section><text>ma dul ba rnams nye bar zhi bar gnas pa'o/ /shin tu rnam par dag pas bya ba byas par gnas pa'o/ /khyim bdag/ 'di lta ste/ dper na/ dgon pa la rtswa dang / shing gel pa dang / nags </text></item>
<item><p>40b7</p><section>dkon brtsegs</section><text>tshal gnas kyang 'jigs pa med cing mi skrag skrag par mi 'gyur ro/ /khyim bdag/ de bzhin du byang chub sems dpa' rab tu byung ba dgon pa la gnas pas kyang lus la rtswa dang / shing </text></item>
<item><p>41a1</p><section>dkon brtsegs</section><text>gel pa dang / sman dang / rtsig pa dang / shing dang / mig yor lta bu dang / sgyu ma dang mtshungs pa'i 'du shes bskyed par bya ste/ 'di la su zhig 'jigs </text></item>
<item><p>41a2</p><section>dkon brtsegs</section><text>par 'gyur/ 'di la su zhig skrag par 'gyur snyam pa'i sems bskyed par bya'o/ /de 'jigs shing skrag pa lta na 'di ltar lus 'di la ni bdag gam/ sems can nam/ srog gam/</text></item>
<item><p>41a3</p><section>dkon brtsegs</section><text>skye ba po'am/ gso ba'am/ skyes bu'am/ gang zag gam/ shed las skyes sam/ shed bu med de/ 'di ltar 'jigs pa zhes bya ba 'di ni yang dag pa ma yin pa/ kun brtags pa </text></item>
<item><p>41a4</p><section>dkon brtsegs</section><text>yin gyi bdag gis ni yang dag pa ma yin pa kun brtags pa de la brtag par mi bya'o snyam du lus la tshul bzhin brtag par bya'o/ /des ji ltar dgon pa la rtswa dang / shing gel pa dang /</text></item>
<item><p>41a5</p><section>dkon brtsegs</section><text>sman dang / nags tshal gnas pa rnams nga yi ba med pa yongs su 'dzin pa med pa de bzhin du byang chub sems dpa' yang nga yi ba med pa yongs su 'dzin pa med pas chos thams cad </text></item>
<item><p>41a6</p><section>dkon brtsegs</section><text>dgon pa nyid do snyam du shes nas nye bar bsgrubs te gnas par bya'o/ /de ci'i phyir zhe na/ dgon pa la gnas pa ni nyon mongs pa gcod pa ste nga yi ba med pa yongs su 'dzin pa med </text></item>
<item><p>41a7</p><section>dkon brtsegs</section><text>pa'o| |khyim bdag/ gzhan yang byang chub sems dpa' rab tu byung ba dgon pa la gnas pa ni tshul khrims kyi phung po dang mthun pa'o/ /dgon pa la gnas pa ni ting nge 'dzin gyi phung po la </text></item>
<item><p>41b1</p><section>dkon brtsegs</section><text>gzhol ba'o/ /dgon pa la gnas pa ni shes rab kyi phung po tshogs pa'o/ /dgon pa la gnas pa ni rnam par grol ba'i phung po 'grub pa'o/ /dgon pa la gnas pa ni rnam par grol ba'i ye </text></item>
<item><p>41b2</p><section>dkon brtsegs</section><text>shes mthong ba'i phung po skye ba'o/ /dgon pa la gnas pa ni byang chub kyi phyogs kyi chos rnams rab tu bsten pa'o/ /dgon pa la gnas pa ni sbyangs pa'i yon tan bcu gnyis sdud pa'o/ /</text></item>
<item><p>41b3</p><section>dkon brtsegs</section><text>dgon pa la gnas pa ni bden pa rnams rtogs pa'o/ /dgon pa la gnas pa ni phung po rnams yongs su shes pa'o/ /dgon pa la gnas pa ni khams rnams kyi chos dbyings dang mnyam par </text></item>
<item><p>41b4</p><section>dkon brtsegs</section><text>'jal ba'o/ /dgon pa la gnas pa ni skye mched rnams sel ba'o/ /dgon pa la gnas pa ni byang chub kyi sems mi brjed pa'o/ /dgon pa la gnas pa ni stong pa nyid la so sor rtog pas </text></item>
<item><p>41b5</p><section>dkon brtsegs</section><text>skrag pa med pa'o/ /dgon pa la gnas pa ni chos kun tu 'dzin pa'o/ /dgon pa la gnas pa ni dge ba'i rtsa ba thams cad chud mi gzon pa'o/ /dgon pa la gnas pa ni sangs rgyas rnams </text></item>
<item><p>41b6</p><section>dkon brtsegs</section><text>kyis bsngags pa'o/ /dgon pa la gnas pa ni byang chub sems dpa' rnams kyis bstod pa'o/ /dgon pa la gnas pa ni 'phags pa rnams kyis bkur ba'o/ /dgon pa la gnas pa ni thar </text></item>
<item><p>41b7</p><section>dkon brtsegs</section><text>pa 'dod pa rnams kyis bstan pa'o/ /dgon pa la gnas pa ni thams cad mkhyen pa'i ye shes khong du chud par bya ba'i phyir bsnyen pa'i snyam du bslab par bya'o/ /khyim bdag /gzhan yang </text></item>
<item><p>42a1</p><section>dkon brtsegs</section><text>byang chub sems dpa' rab tu byung ba dgon pa la gnas pa ni tshegs chung dus pha rol tu phyin pa drug bsgom pa yongs su rdzogs par 'gyur ro/ /de ci'i phyir zhe </text></item>
<item><p>42a2</p><section>dkon brtsegs</section><text>na| gang dgon pa la gnas pa'i byang chub sems dpa' ni lus dang srog la mi lta ba yin te/ de ltar dgon pa la gnas pa de'i sbyin pa'i pha rol tu phyin pa bsgom pa yongs su rdzogs </text></item>
<item><p>42a3</p><section>dkon brtsegs</section><text>par 'gyur ro/ /khyim bdag/ ji ltar na byang chub sems dpa' rab tu byung ba dgon pa la gnas pa'i tshul khrims kyi pha rol tu phyin pa bsgom pa yongs su rdzogs par 'gyur zhe na/ khyim </text></item>
<item><p>42a4</p><section>dkon brtsegs</section><text>bdag/ gang byang chub sems dpa' rab tu byung ba dgon pa la gnas pa ni sbyangs pa'i yon tan dang / yo byad bsnyungs pa la rab tu gnas nas sdom pa gsum gyis yang dag par bsgrubs </text></item>
<item><p>42a5</p><section>dkon brtsegs</section><text>te| de ltar dgon pa la gnas pa de'i tshul khrims kyi pha rol tu phyin pa'i bsgom pa yongs su rdzogs par 'gyur ro/ /khyim bdag/ ji ltar na byang chub sems dpa' rab tu byung ba dgon </text></item>
<item><p>42a6</p><section>dkon brtsegs</section><text>pa la gnas pa'i bzod pa'i pha rol tu phyin pa bsgom pa yongs su rdzogs par 'gyur zhe na/ khyim bdag/ gang byang chub sems dpa' rab tu byung ba dgon pa la gnas pa ni sems </text></item>
<item><p>42a7</p><section>dkon brtsegs</section><text>can la gnod sems med cing sems can thams cad la byams par byed la/ de thams cad mkhyen pa nyid la yang bzod pa yin te/ de ltar dgon pa la gnas pa de bzod pa'i </text></item>
<item><p>42b1</p><section>dkon brtsegs</section><text>pha rol tu phyin pa bsgom pa yongs su rdzogs par 'gyur ro/ /khyim bdag /ji ltar na byang chub sems dpa' rab tu byung ba dgon pa la gnas par brtson 'grus kyi pha rol tu phyin pa bsgom </text></item>
<item><p>42b2</p><section>dkon brtsegs</section><text>pa yongs su rdzogs par 'gyur zhe na/ khyim bdag /'di la byang chub sems dpa' rab tu byung ba ni mi skye ba'i chos la bzod pa rab tu thob par bya ba'i phyir bdag dgon pa 'di las ldog </text></item>
<item><p>42b3</p><section>dkon brtsegs</section><text>par mi bya'o snyam du slob ste/ de ltar dgon pa la gnas pa de'i brtson 'grus kyi pha rol tu phyin pa bsgom pa yongs su rdzogs par 'gyur ro/ /khyim bdag/ ji ltar na byang chub sems </text></item>
<item><p>42b4</p><section>dkon brtsegs</section><text>dpa' rab tu byung ba dgon pa la gnas pa'i bsam gtan gyi pha rol tu phyin pa bsgom pa yongs su rdzogs par 'gyur zhe na/ khyim bdag/ gang byang chub sems dpa' rab tu byung ba dgon </text></item>
<item><p>42b5</p><section>dkon brtsegs</section><text>pa la gnas pa ni bsam gtan gyi pha rol tu phyin pa rab tu thob pa ste/ sems can yongs su smin par byed kyang yal bar mi 'dor la/ 'di ltar dge ba'i rtsa ba yang gsog bar 'dod pa </text></item>
<item><p>42b6</p><section>dkon brtsegs</section><text>yin te/ de ltar na dgon pa la gnas pa de'i bsam gtan gyi pha rol tu phyin pa bsgom pa yongs su rdzogs par 'gyur ro/ /khyim bdag/ ji ltar na byang chub sems dpa' rab tu byung ba </text></item>
<item><p>42b7</p><section>dkon brtsegs</section><text>dgon pa la gnas pa'i shes rab kyi pha rol tu phyin pa bsgom pa yongs su rdzogs par 'gyur zhe na/ khyim bdag/ gang byang chub sems dpa' rab tu byung ba ni 'di la lus ji lta ba </text></item>
<item><p>43a1</p><section>dkon brtsegs</section><text>dgon pa yang de bzhin no/ /lus ji lta ba byang chub kyang de bzhin no/ /snyam du slob cing de bzhin nyid kyis mi rtog/ rnam par mi rtog ste/ de ltar dgon pa la </text></item>
<item><p>43a2</p><section>dkon brtsegs</section><text>gnas pa de ni shes rab kyi pha rol tu phyin pa bsgom pa yongs su rdzogs par 'gyur ro/ /khyim bdag/ de ltar na byang chub sems dpa' rab tu byung ba dgon pa la gnas pa tshegs chung </text></item>
<item><p>43a3</p><section>dkon brtsegs</section><text>dus pha rol tu phyin pa drug bsgom pa yongs su rdzogs par 'gyur ro/ /khyim bdag/ byang chub sems dpa' rab tu byung ba chos bzhi dang ldan na dgon pa la gnas par gnang ba yin </text></item>
<item><p>43a4</p><section>dkon brtsegs</section><text>no| |bzhi gang zhe na/ khyim bdag/ 'di la byang chub sems dpa' rab tu byung ba mang du thos pa yin te/ thos pa 'dzin pa chos rnam par nges pa la mkhas pa/ tshul bzhin yid la byed </text></item>
<item><p>43a5</p><section>dkon brtsegs</section><text>pa la brtson zhing chos dang chos kyi rjes su mthun pa bsgrub pa des dgon pa la gnas par bya'o/ /khyim bdag/ gzhan yang byang chub sems dpa' rab tu byung ba ni nyon mongs </text></item>
<item><p>43a6</p><section>dkon brtsegs</section><text>pa shas chen des nyon mongs pa rnams zhi bar bya ba'i phyir 'grogs pa med par dgon pa la gnas par bya ste/ des nyon mongs pa tshar gcad par bya'o/ /khyim bdag/ gzhan </text></item>
<item><p>43a7</p><section>dkon brtsegs</section><text>yang byang chub sems dpa' rab tu byung ba ni mngon par shes pa lnga po dag theb pa yin te/ des lha dang klu dang gnod sbyin dang dri za rnams yongs su smin par bya ba'i phyir </text></item>
<item><p>43b1</p><section>dkon brtsegs</section><text>dgon pa la gnas par bya'o/ /khyim bdag/ gzhan yang byang chub sems dpa' rab tu byung bas sangs rgyas kyis dgon pa la gnas par gnang bar bka' stsal par shes nas dgon pa la gnas </text></item>
<item><p>43b2</p><section>dkon brtsegs</section><text>par bya ste/ der dge ba'i chos thams cad yongs su rdzogs par bya'o/ /dge ba'i rtsa ba nye bar brtan nas phyis grong dang / grong khyer dang / grong rdal dang / ljongs dang / yul 'khor dang / pho brang </text></item>
<item><p>43b3</p><section>dkon brtsegs</section><text>'khor dag tu zhugs te chos bstan par bya'o/ /khyim bdag/ byang chub sems dpa' rab tu byung ba chos bzhi po de dag dang ldan na/ dgon pa la gnas par gnang ngo / /khyim bdag/ gal te </text></item>
<item><p>43b4</p><section>dkon brtsegs</section><text>byang chub sems dpa' rab tu byung ba la lung dang kha ton gdon pa'i phyir tshogs kyi nang du 'jug na des der gus pa dang bcas par bya ste/ slob dpon dang / mkhan po rnams dang / gnas brtan </text></item>
<item><p>43b5</p><section>dkon brtsegs</section><text>dang | bar ma dang / dge slong gsar bu rnams la zhes dang bcas par bya/ tshul mkhas par bya'o/ /snyoms las med par rang gis bya ba dang / gzhan la gdung ba med par bya'o/ /des bsnyen </text></item>
<item><p>43b6</p><section>dkon brtsegs</section><text>bkur la gdu bar mi bya'o/ /des 'di ltar de bzhin gshegs pa dgra bcom pa yang dag par rdzogs pa'i sangs rgyas lha dang bcas pa'i 'jig rten dang / bdud dang bcas pa dang / tshangs </text></item>
<item><p>43b7</p><section>dkon brtsegs</section><text>pa dang bcas pa dang / dge slong dang bram ze'i skye dgu dang bcas pa dang / lha dang mi dang lha ma yin du bcas pas mchod pa/ sbyin gnas su gyur pa de yang sems can thams cad la gang las </text></item>
<item><p>44a1</p><section>dkon brtsegs</section><text>kyang rim gro bya bar bdag gir mi mdzad na/ bdag cag ma bslabs pa slob 'dod pa rnams lta ci smos te/ bdag gis ni sems can thams cad la bsnyen bkur </text></item>
<item><p>44a2</p><section>dkon brtsegs</section><text>bya'i/ gang las kyang bsnyen bkur bya ba bdag gir ni mi bya'o snyam du brtag par bya'o/ /de ci'i phyir zhe na/ khyim bdag/ dge slong bsnyen bkur la gdu ba ni yon tan gyi rjes su bzung ba </text></item>
<item><p>44a3</p><section>dkon brtsegs</section><text>chud gson pa yin te/ des gang dag sdud pa de dag kyang 'di snyam du sems te/ bdag cag ni bsnyen bkur gyi phyir sdud kyi chos kyi phyir ni ma yin no snyam ste/ de bdag nyid kyi dad pa chud </text></item>
<item><p>44a4</p><section>dkon brtsegs</section><text>gson to/ /gang dag de la bsnyen bkur byed pa 'jig rten gyi zang zing dang ldan pa de dag gi yang don chen por mi 'gyur ro/ /'bras bu chen por mi 'gyur ro/ /de slob dpon dang / mkhan </text></item>
<item><p>44a5</p><section>dkon brtsegs</section><text>po'i nang du 'gro na yang slob dpon dang / mkhan pos ma dad pa'i bag gang yang rung ba zhig nas brtags nas/ bdag la lung 'bog pa dang / kha ton bya ba dang / rjes su bstan pas phan </text></item>
<item><p>44a6</p><section>dkon brtsegs</section><text>'dogs par mi 'gyur du 'ong zhes lus dang sems las su rung ba dang / sems can shes pas 'gro bar bya'o/ /des lung nod pa dang / kha ton gyi phyir lus dang srog la yang mi lta </text></item>
<item><p>44a7</p><section>dkon brtsegs</section><text>bar bya'o/ /chos 'dod pas slob dpon dang / mkhan po rnams kyi bsam pa yongs su rdzogs par bya'o/ /yon tan don du gnyer bas rnyed pa dang / bkur sti dang / tshigs su bcad </text></item>
<item><p>44b1</p><section>dkon brtsegs</section><text>pa thams cad don du mi gnyer bar bya'o/ /khyim bdag/ gal te byang chub sems dpa' lung nod pa dang / kha ton bya ba don du gnyer bas gzhan dag la tshig bzhi pa'i tshigs su bcad pa </text></item>
<item><p>44b2</p><section>dkon brtsegs</section><text>tsam mam/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang ldan pa'am/ byang chub sems dpa'i lam gyi tshogs gsog pa dang ldan </text></item>
<item><p>44b3</p><section>dkon brtsegs</section><text>pa'i tshig bzhi pa'i tshigs su bcad pa su las mnyan tam/ lung mnos sam/ bzung na des slob dpon de la chos kyi phyir gus par bya'o/ /ming dang / tshig dang / yi ge ji snyed kyis tshigs su bcad pa </text></item>
<item><p>44b4</p><section>dkon brtsegs</section><text>bstan pa de snyed kyi bskal par gal te slob dpon de la g.yo med pas bsnyen bkur dang / g.yog byas shing / rnyed pa dang / bkur sti thams cad kyis mchod par byas su zin kyang / khyim </text></item>
<item><p>44b5</p><section>dkon brtsegs</section><text>bdag/ da dung du des slob dpon la slob dpon du ri mo bya ba rdzogs par mi 'gyur na/ chos la ri mo bya ba lta ci smos/ khyim bdag/ dad pas mnyan cing bsgom pa dang / kha ton la 'jug </text></item>
<item><p>44b6</p><section>dkon brtsegs</section><text>pa de'i sems dang sems las byung ba'i dge ba dang ldan pa'am/ sangs rgyas dang ldan pa'am/ chos dang ldan pa'am/ dge 'dun dang ldan pa'am/ skyo zhing 'dod chags dang bral ba </text></item>
<item><p>44b7</p><section>dkon brtsegs</section><text>dang ldan pa'am/ byang ba dang / dul ba dang / zhi ba dang ldan pa'i 'jug pa ji snyed pa gal te de snyed kyi bskal par slob dpon la bsnyen bkur byas su zin kyang / khyim bdag/ da dung </text></item>
<item><p>45a1</p><section>dkon brtsegs</section><text>slob dpon la slob dpon du ri mo bya ba rdzogs pa ma yin no/ /khyim bdag/ rnam grangs 'dis kyang ji ltar rnam par smin pa'i chos tshad med cing ye shes khong du </text></item>
<item><p>45a2</p><section>dkon brtsegs</section><text>chud pa tshad med pa de ltar rig par bya'o/ /khyim bdag/ de lta bas na rnam par smin pa'i chos tshad med pa dang / ye shes khong du chud pa tshad med pa dris pas bdag gi slob dpon yang </text></item>
<item><p>45a3</p><section>dkon brtsegs</section><text>tshad med do snyam nas byang chub sems dpas chos la ri mo tshad med pa bya'o/ /khyim bdag/ gzhan yang byang chub sems dpa' rab tu byung bas rab tu byung ba'i bsgrub pa la gnas </text></item>
<item><p>45a4</p><section>dkon brtsegs</section><text>par bya'o/ /khyim bdag/ ji ltar na byang chub sems dpa' rab tu byung bas rab tu byung ba'i bsgrub pa la gnas pa yin zhe na/ khyim bdag/ 'di la byang chub sems dpa' rab tu </text></item>
<item><p>45a5</p><section>dkon brtsegs</section><text>byung ba tshul khrims yongs su dag pa thos na de la slob ste/ bzhi po 'di dag ni tshul khrims yongs su dag pa'o/ /bzhi gang zhe na/ 'phags pa'i rigs rnams la gnas pa dang /</text></item>
<item><p>45a6</p><section>dkon brtsegs</section><text>sbyangs pa'i yon tan dang yo byad snyungs pa la mngon par dga' ba dang / khyim na gnas pa dang rab tu byung ba rnams dang mi 'dre ba dang / tshul 'chos pa med par dgon pa la </text></item>
<item><p>45a7</p><section>dkon brtsegs</section><text>gnas pa ste/ bzhi po de dag ni tshul khrims yongs su dag pa'o/ /khyim bdag/ gzhan yang tshul khrims yongs su dag pa bzhi ste/ bzhi gang zhe na/ lus bsdams pas </text></item>
<item><p>45b1</p><section>dkon brtsegs</section><text>lus mi dmigs pa dang / ngag bsdams pas ngag mi dmigs pa dang / yid bsdams pas yid mi dmigs pa dang / lta ba dang bral bas thams cad mkhyen par sems bskyed pa ste/ bzhi </text></item>
<item><p>45b2</p><section>dkon brtsegs</section><text>po de dag ni tshul khrims yongs su dag pa'o/ /khyim bdag/ gzhan yang tshul khrims yongs su dag pa bzhi ste/ bzhi gang zhe na/ ngar 'dzin pa spangs pa dang / nga yir 'dzin pa bor ba dang /</text></item>
<item><p>45b3</p><section>dkon brtsegs</section><text>chad pa dang rtag pa dang bral ba dang / rten pa'i chos la 'jug pa ste/ bzhi po de dag ni tshul khrims yongs su dag pa'o/ /khyim bdag/ gzhan yang tshul khrims yongs su dag pa bzhi ste/ bzhi </text></item>
<item><p>45b4</p><section>dkon brtsegs</section><text>gang zhe na/ phung po rnams la 'byung ba dang 'jig par rtog pa dang / khams rnams la chos kyi dbyings su yongs su 'jal ba dang / skye mched rnams la grong stong par 'du shes pa dang / tha </text></item>
<item><p>45b5</p><section>dkon brtsegs</section><text>snyad btags pa rnams la mngon par ma zhen pa ste/ bzhi po de dag ni tshul khrims yongs su dag pa'o/ /khyim bdag/ gzhan yang tshul khrims yongs su dag pa bzhi ste/ bzhi gang zhe </text></item>
<item><p>45b6</p><section>dkon brtsegs</section><text>na| bdag la bdag med par 'du shes pas bdag la mi bstod pa dang / gzhan la mi dmigs pas gzhan la mi smod pa dang / sems shin tu sbyangs pas rlom sems su med pa dang /</text></item>
<item><p>45b7</p><section>dkon brtsegs</section><text>chos thams cad mnyam pa nyid pas g.yo ba med pa ste/ bzhi po de dag ni tshul khrims yongs su dag pa'o/ /khyim bdag/ gzhan yang tshul khrims yongs su dag pa bzhi ste/ bzhi </text></item>
<item><p>46a1</p><section>dkon brtsegs</section><text>gang zhe na/ stong pa nyid la mos pa dang / mtshan ma med pas mi skrag pa dang / sems can thams cad la cher snying rje ba dang / bdag med pa la bzod pa ste/ bzhi po de </text></item>
<item><p>46a2</p><section>dkon brtsegs</section><text>dag ni tshul khrims yongs su dag pa'o/ /khyim bdag/ gzhan yang byang chub sems dpa' rab tu byung ba ting nge 'dzin yongs su dag pa thos na de la slob ste/ ting nge 'dzin yongs su dag pa </text></item>
<item><p>46a3</p><section>dkon brtsegs</section><text>de gang zhe na/ gang chos thams cad la rtsol ba med pa dang / chos thams cad mnyam pa nyid pas gnyis su dbyer med pa dang / sems las su rung ba dang / sems rtse gcig pa dang /</text></item>
<item><p>46a4</p><section>dkon brtsegs</section><text>sems nges par 'byung ba dang / sems mi 'phro ba dang / sems kun tu mi rgyug pa dang / sems mi gnas pa dang / sems nges par sems par byin gyis rlob pa dang / sems la dbang </text></item>
<item><p>46a5</p><section>dkon brtsegs</section><text>bsgyur ba dang / sems 'dod pa'i yon tan rnams la mi chags pa dang / sems chos la rgyu ba so sor rtog pa dang / ji ltar chos kyi dbyings mngon par 'du mi byed pa dang / ji ltar mi skye </text></item>
<item><p>46a6</p><section>dkon brtsegs</section><text>mi 'byung zhing mnyam pa nyid la de ltar/ khyim bdag/ byang chub sems dpa' rab tu byung ba ting nge 'dzin yongs su dag pa la so sor rtog go/ khyim bdag/ gzhan yang byang chub sems </text></item>
<item><p>46a7</p><section>dkon brtsegs</section><text>dpa' rab tu byung ba shes rab kyi pha rol tu phyin pa yongs su dag pa thos na de la slob ste/ shes rab yongs su dag pa de gang zhe na/ de 'di ltar so sor rtog ste/ chos thams cad </text></item>
<item><p>46b1</p><section>dkon brtsegs</section><text>mngon sum du shes pa dang / tshig rab tu dbye ba shes pa dang / so so yang dag par rig pa la 'jug pa shes pa dang / sems can gzhan dag la chos go bar byed pa shes pa ste/ khyim bdag </text></item>
<item><p>46b2</p><section>dkon brtsegs</section><text>de ltar byang chub sems dpa' rab tu byung ba shes rab yongs su dag pa la so sor rtog go/ khyim bdag/ gzhan yang byang chub sems dpa' rab tu byung ba 'di la shes rab 'di ni lus med </text></item>
<item><p>46b3</p><section>dkon brtsegs</section><text>pas thogs pa med pa'i mtshan nyid do/ /rgyu ba med pas gzung ba med pa'i mtshan nyid do/ /skye ba med pas gnas pa med pa'i mtshan nyid do/ /nam mkha' ltar ngo bo nyid pas mngon par 'du </text></item>
<item><p>46b4</p><section>dkon brtsegs</section><text>mi byed pa'i mtshan nyid do snyam du rab tu slob bo/ /khyim bdag/ de ltar na gang 'di ltar chos la so sor rtog pa 'di ni byang chub sems dpa' rab tu byung ba'i bsgrub pa'o/ /bcom ldan </text></item>
<item><p>46b5</p><section>dkon brtsegs</section><text>'das kyis chos kyi rnam grangs 'di bshad pa na srog chags brgya stong gis ni bla na med pa yang dag par rdzogs pa'i byang chub tu sems bskyed do/ /khyim bdag/ de dag thams cad las </text></item>
<item><p>46b6</p><section>dkon brtsegs</section><text>phal cher ni mi skye ba'i chos la bzod pa rab tu thob bo/ /srog chags sum khri nyis stong ni chos rnams la chos kyi mig rdul dang bral zhing dri ma med pa rnam par dag go/ de nas khyim bdag </text></item>
<item><p>46b7</p><section>dkon brtsegs</section><text>drag shul can dga' la yi rangs shing rab tu dga' nas mgu ba dang / yid bde ba skyes te/ brgya stong ri ba'i ras bcos bu zung bcom ldan 'das kyi sku la gsol nas/ 'di skad ces </text></item>
<item><p>47a1</p><section>dkon brtsegs</section><text>gsol to/ /bcom ldan 'das/ bdag gis dge ba'i rtsa ba 'di sems can thams cad la stsal to/ /bdag gi dge ba'i rtsa ba 'dis byang chub sems dpa' khyim </text></item>
<item><p>47a2</p><section>dkon brtsegs</section><text>pa rnams kyi bslab pa ji ltar bcas pa de ltar byang chub sems dpa' khyim pa gang lags pa de dag gi chos yongs su rdzogs par gyur cig/ bcom ldan 'das kyis ji ltar byang chub </text></item>
<item><p>47a3</p><section>dkon brtsegs</section><text>sems dpa' rab tu byung ba rnams kyi bslab pa bcas pa yang de ltar byang chub sems dpa' rab tu byung ba gang dag lags pa de dag gi chos yongs su rdzogs par gyur cig/ bcom </text></item>
<item><p>47a4</p><section>dkon brtsegs</section><text>ldan 'das la yang zhu bar 'tshal te/ bcom ldan 'das/ byang chub sems dpa' khyim pa khyim na gnas pa chos du zhig dang ldan na/ rab tu byung ba'i bslab pa la slob pa lags/</text></item>
<item><p>47a5</p><section>dkon brtsegs</section><text>de skad ces gsol pa dang / bcom ldan 'das kyis khyim bdag drag shul can la 'di skad ces bka' stsal to/ /khyim bdag/ 'di la byang chub sems dpa' khyim pa khyim na </text></item>
<item><p>47a6</p><section>dkon brtsegs</section><text>gnas pa chos lnga dang ldan na/ rab tu byung ba'i bslab pa la slob pa yin te/ lnga gang zhe na/ khyim bdag /'di la byang chub sems dpa' khyim pa khyim na gnas pa mi lta bar dngos </text></item>
<item><p>47a7</p><section>dkon brtsegs</section><text>po thams cad yongs su gtong ba yin te/ thams cad mkhyen pa nyid kyi sems dang ldan pas rnam par smin pa la re ba med pa dang / khyim bdag/ gzhan yang byang chub sems </text></item>
<item><p>47b1</p><section>dkon brtsegs</section><text>dpa' khyim pa khyim na gnas pa tshangs par spyod cing gtsang ba yin te/ yid kyi dgu la yang 'dod pa mi spyod na mtshan gnyis sprod pa'am/ yan lag ma yin par 'jug pa lta ci smos </text></item>
<item><p>47b2</p><section>dkon brtsegs</section><text>pa dang / khyim bdag/ gzhan yang byang chub sems dpa' khyim pa khyim na gnas pa yang dag pa skyon med pa la mi reg cing khyim stong par zhugs nas thabs kyis mngon par bsgrubs </text></item>
<item><p>47b3</p><section>dkon brtsegs</section><text>pa bsam gtan bzhi po dag la snyoms par 'jug pa dang / khyim bdag/ gzhan yang byang chub sems dpa' khyim pa khyim na gnas pa sems can thams cad bde bar byed pa la brtson </text></item>
<item><p>47b4</p><section>dkon brtsegs</section><text>pa| shes rab kyi pha rol tu phyin pas nges par 'byung bar brtson 'grus rtsom pa dang / khyim bdag/ gzhan yang byang chub sems dpa' khyim pa khyim na gnas pa bdag kyang dam pa'i </text></item>
<item><p>47b5</p><section>dkon brtsegs</section><text>chos yongs su 'dzin cing / gzhan yang dam pa'i chos la sbyor bar byed pa ste/ khyim bdag/ byang chub sems dpa' khyim pa khyim na gnas pa chos lnga po de dag dang ldan na/ rab </text></item>
<item><p>47b6</p><section>dkon brtsegs</section><text>tu byung ba'i bslab pa la slob pa yin no/ /de nas bcom ldan 'das la khyim bdag drag shul can gyis 'di skad ces gsol to/ /bcom ldan 'das/ bdag de bzhin gshegs pa </text></item>
<item><p>47b7</p><section>dkon brtsegs</section><text>rnams kyi bka' bzhin du bgyi bar 'tshal lo/ /rab tu byung ba'i bslab pa la slob bo/ /chos mnyam pa nyid 'di lta bu la yang 'jug par bgyi'o/ /de nas de'i tshe bcom ldan 'das </text></item>
<item><p>48a1</p><section>dkon brtsegs</section><text>'dzum pa mdzad do/ /'di ni sangs rgyas bcom ldan 'das rnams gang gi tshe 'dzum pa mdzad pa'i chos nyid de/ de'i tshe bcom ldan 'das kyi zhal gyi sgo nas 'od </text></item>
<item><p>48a2</p><section>dkon brtsegs</section><text>'phro ba kha dog sna tshogs 'byung ba 'di lta ste/ sngon po dang / ser po dang / dmar po dang / dkar po dang / le brgan dang / shel dang / dngul gyi kha dog lta bu ste/ de dag gis 'jig </text></item>
<item><p>48a3</p><section>dkon brtsegs</section><text>rten gyi khams mtha' yas mu med pa rnams su 'od kyi snang bas khyab par byas nas/ tshangs pa'i 'jig rten gyi bar du mngon par 'phags te slar log nas bcom ldan 'das la lan gsum </text></item>
<item><p>48a4</p><section>dkon brtsegs</section><text>bskor ba byas te/ bcom ldan 'das kyi dbu'i gtsug tu nub par gyur to/ /de nas tshe dang ldan pa kun dga' bo sangs rgyas kyi mthus stan las langs nas bla gos phrag pa gcig tu gzar </text></item>
<item><p>48a5</p><section>dkon brtsegs</section><text>te| pus mo g.yas pa'i lha nga sa la btsugs nas/ bcom ldan 'das ga la ba der logs su thal mo sbyor ba btud de/ bcom ldan 'das la 'di skad ces gsol to/ /bcom ldan </text></item>
<item><p>48a6</p><section>dkon brtsegs</section><text>'das/ rgyu ma mchis rkyen ma mchis par ni de bzhin gshegs pa 'dzum par mi mdzad na/ 'dzum pa mdzad pa'i rgyu gang lags/ rkyen gang lags/ de skad ces gsol pa dang /</text></item>
<item><p>48a7</p><section>dkon brtsegs</section><text>bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo khyod kyis khyim bdag drag shul can 'dis de bzhin gshegs pa la mchod </text></item>
<item><p>48b1</p><section>dkon brtsegs</section><text>pa byas te/ chos bsgrub pa'i phyir seng ge'i sgra bsgrags pa mthong ngam/ gsol pa/ bcom ldan 'das/ mthong lags so/ /bde bar gshegs pa/ mthong lags so/ /bcom ldan 'das kyis bka' stsal </text></item>
<item><p>48b2</p><section>dkon brtsegs</section><text>pa| kun dga' bo/ khyim bdag drag shul can 'di ni gang dag bskal pa bzang po 'di la 'byung ba'i de bzhin gshegs pa de dag thams cad la rim gro byed par 'gyur ro/ /bsti stang dang mchod pa </text></item>
<item><p>48b3</p><section>dkon brtsegs</section><text>thams cad kyis mchod par 'gyur ro/ /dam pa'i chos kyang 'dzin par 'gyur ro/ /rtag tu yang khyim bdag tu gyur nas rab tu byung ba'i bslab pa la gnas so/ /de bzhin gshegs pa'i byang chub </text></item>
<item><p>48b4</p><section>dkon brtsegs</section><text>de yang rgyas par byed par 'gyur ro/ /de nas tshe dang ldan pa kun dga' bos khyim bdag drag shul can la 'di skad ces smras so/ /khyim bdag/ rgyu gang dang rkyen gang gis gang khyim na gnas shing </text></item>
<item><p>48b5</p><section>dkon brtsegs</section><text>rdul la gnas pa la dga' bar byed/ drag shul can gyis smras pa/ btsun pa kun dga' bo/ rdul la ni rdul cung zad med de/ snying rje chen po dang ldan pas bdag bde ba la mi re ba yin no/ /</text></item>
<item><p>48b6</p><section>dkon brtsegs</section><text>btsun pa kun dga' bo/ byang chub sems dpa' ni sdug bsngal thams cad kyis gzir kyang bzod de/ sems can rnams yongs su mi gtong ngo / /de skad ces smras pa dang / bcom ldan 'das </text></item>
<item><p>48b7</p><section>dkon brtsegs</section><text>kyis tshe dang ldan pa kun dga' bo la 'di skad ces bka' stsal to/ /kun dga' bo/ khyim bdag drag shul can 'di khyim gyi sa la gnas nas bskal pa bzang po 'di la sems can rab tu </text></item>
<item><p>49a1</p><section>dkon brtsegs</section><text>mang po yongs su smin par byed par 'gyur te/ rab tu byung ba'i byang chub sems dpas ni bskal pa stong ngam/ bskal pa brgya stong du mar yang de ltar mi nus so/ /de ci'i </text></item>
<item><p>49a2</p><section>dkon brtsegs</section><text>phyir zhe na/ kun dga' bo/ 'di ltar khyim bdag 'di la yod pa'i yon tan rnams ni rab tu byung ba'i byang chub sems dpa' stong la yang med do/ /de nas bcom ldan 'das la tshe dang ldan pa </text></item>
<item><p>49a3</p><section>dkon brtsegs</section><text>kun dga' bos 'di skad ces gsol to/ /bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ kun dga' bo/</text></item>
<item><p>49a4</p><section>dkon brtsegs</section><text>de'i phyir chos kyi rnam grangs 'di drag shul can gyis zhus pa zhes bya bar gzung zhig/ khyim pa dang rab tu byung ba'i bslab pa la bsgrub pa zhes bya bar yang gzung zhig /lhag pa'i bsam </text></item>
<item><p>49a5</p><section>dkon brtsegs</section><text>pas bla ma la bsnyen bkur bya ba'i le'u zhes bya bar yang gzung zhig/ kun dga' bo/ chos kyi rnam grangs 'di thos ma thag tu byang chub sems dpas yon tan dang / brtson 'grus dang /</text></item>
<item><p>49a6</p><section>dkon brtsegs</section><text>chos mang po rab tu thob ste/ brtson 'grus zhen pas bskal pa brgyar tshangs par spyad pa la gnas pas ni de lta ma yin no/ /kun dga' bo/ de bas na bdag kyang 'di la brtson 'grus </text></item>
<item><p>49a7</p><section>dkon brtsegs</section><text>bskyed par 'dod pa dang / gzhan yang brtson 'grus la gzud par 'dod pa dang / bdag kyang yon tan gyi chos mnyam pa nyid thams cad la gnas par 'dod pa dang / gzhan </text></item>
<item><p>49b1</p><section>dkon brtsegs</section><text>yang yon tan gyi chos mnyam pa nyid thams cad la dgod par 'dod pas/ chos kyi rnam grangs 'di mnyam par bya/ kun chub par bya/ bklag par bya/ gzhan dag la yang rgya cher yang dag </text></item>
<item><p>49b2</p><section>dkon brtsegs</section><text>par rab tu bstan par bya'o/ /kun dga' bo/ ngas chos kyi rnam grangs 'di yang dang yang du rgya cher yang dag par rab tu bstan par bya ba'i phyir khyod la yongs su gtad do/ /de ci'i phyir zhe na/</text></item>
<item><p>49b3</p><section>dkon brtsegs</section><text>chos kyi rnam grangs 'di'i nang du yon tan thams cad 'dus par de bzhin gshegs pas bshad pa'i phyir ro/ /kun dga' bo/ byang chub sems dpa' gang chos kyi rnam grangs 'di dang </text></item>
<item><p>49b4</p><section>dkon brtsegs</section><text>mi 'bral bar gnas pa de sangs rgyas 'byung ba dang mi 'bral lo/ /kun dga' bo/ byang chub sems dpa' gang chos kyi rnam grangs 'di mnyan tam/ 'dzin tam/ klog pa dang mi 'bral ba de </text></item>
<item><p>49b5</p><section>dkon brtsegs</section><text>sangs rgyas 'byung ba dang / sangs rgyas thams cad mthong ba dang mi 'bral lo/ /de ci'i phyir zhe na/ kun dga' bo/ chos kyi rnam grangs 'di'i nang du yon tan thams cad 'dus shing chos kyi rnam </text></item>
<item><p>49b6</p><section>dkon brtsegs</section><text>grangs 'di'i nang du bslab pa bsgrub pa'i lam gyi yon tan thams cad 'dus par de bzhin gshegs pas yang dag par rab tu bshad pa'i phyir ro/ /kun dga' bo/ rigs kyi bu'am/ rigs </text></item>
<item><p>49b7</p><section>dkon brtsegs</section><text>kyi bu mo yang dag par rdzogs pa'i byang chub don du gnyer ba dag gis stong gsum gyi stong chen po'i 'jig rten gyi khams mes rab tu gang ba yang 'bogs te/ chos kyi rnam grangs 'di mnyan </text></item>
<item><p>50a1</p><section>dkon brtsegs</section><text>par bya/ kun chub par bya'o/ /kun dga' bo/ stong gsum gyi stong chen po'i 'jig rten gyi khams rin po che sna bdun gyi rab tu gang ba tsam yang ri mor byas te/ slob </text></item>
<item><p>50a2</p><section>dkon brtsegs</section><text>dpon la phul nas chos kyi rnam grangs 'di mnyan par bya'o/ /kun chub par bya'o/ /kun dga' bo/ byang chub sems dpa' gang gis 'das pa'i sangs rgyas bcom ldan 'das rnams kyi </text></item>
<item><p>50a3</p><section>dkon brtsegs</section><text>mchod rten rin po che las so sor byas te mchod pa thams cad kyis mchod la/ de bzhin du da ltar byung ba'i sangs rgyas bcom ldan 'das nyan thos kyi dge 'dun dang bcas pa rnams </text></item>
<item><p>50a4</p><section>dkon brtsegs</section><text>la ji srid 'tsho'i bar du bde ba'i yo byad thams cad kyis bsnyen bkur byed cing / gang ma 'ongs pa'i sangs rgyas bcom ldan 'das rnams dang / byang chub sems dpa' rnams kyi bran </text></item>
<item><p>50a5</p><section>dkon brtsegs</section><text>dang | slob mar khas blangs te bsnyen bkur byas su zin kyang / chos kyi rnam grangs 'di mi 'dzin/ mi 'chang / mi klog/ kun chub par mi byed/ 'jug par mi byed cing / bsgrub pa </text></item>
<item><p>50a6</p><section>dkon brtsegs</section><text>'di la yang mi gnas na/ kun dga' bo/ byang chub sems dpa' des 'das pa dang / ma 'ongs pa dang / da ltar byung ba'i de bzhin gshegs pa rnams la mchod pa byas par mi </text></item>
<item><p>50a7</p><section>dkon brtsegs</section><text>'gyur ro/ /kun dga' bo/ byang chub sems dpa' gang chos kyi rnam grangs 'di nyan cing kun chub par byed pa/ dam pa'i chos yun ring du gnas par bya ba dang / sangs rgyas kyi </text></item>
<item><p>50b1</p><section>dkon brtsegs</section><text>rigs rgyun mi 'chad par bya ba'i phyir gzhan dag la rgya cher yang dag par rab tu ston cing bsgrub pa 'di la yang gnas na/ kun dga' bo/ byang chub sems dpa' des 'das pa dang / ma 'ongs </text></item>
<item><p>50b2</p><section>dkon brtsegs</section><text>pa dang / da ltar byung ba'i sangs rgyas bcom ldan 'das rnams la mchod pa byas par 'gyur ro/ /gus pa dang bcas pas bsnyen bkur byas par 'gyur ro/ /bcom ldan 'das kyis de </text></item>
<item><p>50b3</p><section>dkon brtsegs</section><text>skad ces bka' stsal nas/ tshe dang ldan pa kun dga' bo dang / khyim bdag drag shul can dang / dge slong de dag dang / byang chub sems dpa' de dag dang / lha dang / mi dang / lha ma yin </text></item>
<item><p>50b4</p><section>dkon brtsegs</section><text>dang | dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa dkon mchog brtsegs pa chen po'i chos kyi </text></item>
<item><p>50b5</p><section>dkon brtsegs</section><text>rnam grangs le'u stong phrag brgya pa las/ drag shul can gyis zhus pa'i le'u zhes bya ste 'dus pa bcu dgu pa rdzogs so// //rgya gar gyi mkhan po su ren+d+ra bo d+hi dang / zhu chen gyi </text></item>
<item><p>50b6</p><section>dkon brtsegs</section><text>lots+tsha ba zhang ye shes sdes bsgyur cing zhus te/ skad gsar bcad kyis kyang bcos nas gtan la phab// //rgya gar skad du/ AR+Ya bid+yu ta prAp+ta pa ri pr-i ts+tshA nA ma ma hA yA </text></item>
<item><p>50b7</p><section>dkon brtsegs</section><text>na sU tra/ bod skad du/ 'phags pa glog thob kyis zhus pa zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo//</text></item>
<item><p>51a1</p><section>dkon brtsegs</section><text>'di skad bdag gis thos pa dus gcig na/ bcom ldan 'das rgyal po'i khab bya rgod phung po'i ri la/ dge slong gi dge 'dun chen po thams cad kyang yon </text></item>
<item><p>51a2</p><section>dkon brtsegs</section><text>tan khyad par du 'phags pa phun sum tshogs shing seng ge'i sgra sgrogs pa stong dang / byang chub sems dpa' sems dpa' chen po lnga brgya dang thabs gcig tu bzhugs te/ de dag </text></item>
<item><p>51a3</p><section>dkon brtsegs</section><text>thams cad kyang gzungs rab tu thob pa/ spobs pa thogs pa med par gyur pa/ mi skye ba'i chos la bzod pa mngon sum du byas pa/ phyir mi ldog pa la gnas pa/ ting nge 'dzin </text></item>
<item><p>51a4</p><section>dkon brtsegs</section><text>rnams dang ldan pa/ mngon par shes pas rnam par rtsen pa/ sems can gyi sems kyi spyod pa'i tshul rab tu rtogs pa sha stag 'di lta ste/ byang chub sems dpa' nyi ma'i rgyal </text></item>
<item><p>51a5</p><section>dkon brtsegs</section><text>mtshan dang / byang chub sems dpa' zla ba'i rgyal mtshan dang / byang chub sems dpa' kun tu 'od dang / byang chub sems dpa' zla ba'i rgyal po dang / byang chub sems dpa' </text></item>
<item><p>51a6</p><section>dkon brtsegs</section><text>shin tu mtho gsal dang / byang chub sems dpa' rnam par snang byed dang / byang chub sems dpa' seng ge'i blo gros dang / byang chub sems dpa' rin po che'i yon tan </text></item>
<item><p>51a7</p><section>dkon brtsegs</section><text>'od dang / byang chub sems dpa' don thams cad grub pa dang / byang chub sems dpa' sngon gyi rkyen dang ldan pa dang / byang chub sems dpa' smon lam dang / spyod pa phun </text></item>
<item><p>51b1</p><section>dkon brtsegs</section><text>sum tshogs pa dang / byang chub sems dpa' stong pa'i blo gros dang / byang chub sems dpa' mnyam pa'i sems dang / byang chub sems dpa' dga' sred dang / byang chub sems dpa' </text></item>
<item><p>51b2</p><section>dkon brtsegs</section><text>'khor lo mos pa dang / byang chub sems dpa' g.yul las rnam par rgyal ba dang / byang chub sems dpa' blo gros spyod pa dang / byang chub sems dpa' glog thob dang / byang chub sems </text></item>
<item><p>51b3</p><section>dkon brtsegs</section><text>dpa' rnam par rgyal ba'i spobs pa dang / byang chub sems dpa' seng ge'i nga ro dang / byang chub sems dpa' rab dbyangs dang / byang chub sems dpa' sad byed dang / byang chub sems </text></item>
<item><p>51b4</p><section>dkon brtsegs</section><text>dpa' spyod pa sgyur ba la mkhas pa dang / byang chub sems dpa' rab tu zhi ba'i spyod pa la sogs pa byang chub sems dpa' sems dpa' chen po 'di dag ni gtso bor gyur to/ /gzhan yang </text></item>
<item><p>51b5</p><section>dkon brtsegs</section><text>brgya byin lha'i dbang po dang / rgyal po chen po bzhi dang / 'jig rten gyi khams mi mjed kyi bdag po tshangs pa'i rgyal po dang / mthu chen po dang ldan pa'i lha dang / klu dang / gnod sbyin </text></item>
<item><p>51b6</p><section>dkon brtsegs</section><text>dang | dri za dang / lha ma yin dang / nam mkha' lding dang / mi'am ci dang / lto 'phye chen po la sogs pa'i 'khor tshad med pa rnams dang yang thabs gcig tu bzhugs so/ /de nas de'i </text></item>
<item><p>51b7</p><section>dkon brtsegs</section><text>tshe byang chub sems dpa' glog thob ces bya bas 'khor mang po rab tu zhi zhing yongs su dag pa dag 'dus par gyur pa mthong ba dang / stan las langs te bla gos phrag pa gcig tu gzar </text></item>
<item><p>52a1</p><section>dkon brtsegs</section><text>nas| pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar nas/ bcom ldan 'das la 'di skad ces gsol </text></item>
<item><p>52a2</p><section>dkon brtsegs</section><text>to| |bcom ldan 'das/ bdag la the tshom cung zad cig mchis te/ deng zhu bar 'tshal na/ de bzhin gshegs pas thugs rjes gsan cing gnang bar mdzad du gsol/ de nas </text></item>
<item><p>52a3</p><section>dkon brtsegs</section><text>bcom ldan 'das kyis byang chub sems dpa' glog thob la bka' stsal pa/ de bzhin gshegs pa dgra bcom pa yang dag par rdzogs pa'i sangs rgyas kyis khyod la skabs phye'i/</text></item>
<item><p>52a4</p><section>dkon brtsegs</section><text>khyod ci dang ci 'dod pa dris shig dang / khyod la yang dag par bstan par bya'o/ /de nas bcom ldan 'das la byang chub sems dpa' glog thob kyis 'di skad ces gsol to/ /bcom </text></item>
<item><p>52a5</p><section>dkon brtsegs</section><text>ldan 'das/ byang chub sems dpa' chos ji lta bu zhig dang ldan par gyur na/ sems can thams cad kyi bsam pa yongs su rdzogs par bgyid cing / skyon rnams kyis gos </text></item>
<item><p>52a6</p><section>dkon brtsegs</section><text>par mi 'gyur ba dang / dbang po dang / rang bzhin ji lta ba bzhin du thabs mkhas pas sems can de dag drangs te/ lus zhig pa'i 'og tu ngan 'gro rnams su ltung bar mi 'gyur </text></item>
<item><p>52a7</p><section>dkon brtsegs</section><text>zhing | gdon mi 'tshal bar mnyam pa nyid rtogs par 'gyur ba dang / 'jig rten na gnas kyang pad+ma bzhin skyon gyis gos par mi 'gyur ba dang / chos kyi dbyings las ma </text></item>
<item><p>52b1</p><section>dkon brtsegs</section><text>g.yos par yang sangs rgyas kyi zhing kun tu rgyu zhing / rtag par de bzhin gshegs pa'i gzugs kyi sku mthong ba dang / 'bral bar mi 'gyur ba dang / rnam par thar pa gsum la rab tu gnas kyang </text></item>
<item><p>52b2</p><section>dkon brtsegs</section><text>snyoms par mi 'jug par sems can gyi mos pa ji lta ba bzhin du/ sangs rgyas kyi zhing gi bkod pa yongs su sbyangs nas skad cig ma gcig la myur du bla na med pa yang dag par rdzogs pa'i byang </text></item>
<item><p>52b3</p><section>dkon brtsegs</section><text>chub mngon par 'tshang rgya bar 'gyur lags/ de nas byang chub sems dpa' sems dpa' chen po glog thob kyis/ bcom ldan 'das kyi spyan sngar tshigs su bcad de zhu ba zhus pa/ bla na ma mchis </text></item>
<item><p>52b4</p><section>dkon brtsegs</section><text>mi yi gtso/ /mkhyen dang gzigs pa tshad ma mchis/ /ma 'dres chos la bzhugs nas ni/ /'jig rten rnams la phan 'dogs mdzad/ /sems can kun la snyoms par gzigs/ /'jig rten </text></item>
<item><p>52b5</p><section>dkon brtsegs</section><text>kun gyi mgon skyabs mdzad/ /log dang yang dag lam bstan nas/ /mthar thug bde la dgod par mdzad/ /yon tan mchog ni rab bsags pas/ /rin chen sna tshogs phung po 'dra/ /'jig </text></item>
<item><p>52b6</p><section>dkon brtsegs</section><text>rten shes rab nyi ma khyod/ /khams gsum mchod 'os gtso bo lags/ /theg pa chen po bkas bshad nas/ /byang chub lam ni rdzogs par mdzod/ /zhal mtshan zla ba nya ba 'dra/ /zhi gnas </text></item>
<item><p>52b7</p><section>dkon brtsegs</section><text>dag ni phun sum tshogs/ /nyer zhi chos ni rab bstan nas/ /nyon mongs rnams ni zhi bar mdzad/ /byang chub spyod pa bkas bshad nas/ /sems can rnams la phan mdzad gsol/ /sangs </text></item>
<item><p>53a1</p><section>dkon brtsegs</section><text>rgyas zhing dang sku tshe dang / /gzugs sku dang ni 'khor rnams dang / /phrin las gsum dang chos rnams kyang / /thams cad kun ni rnam par dag/ bcom ldan byang </text></item>
<item><p>53a2</p><section>dkon brtsegs</section><text>chub sems dpa' yi/ /rnam dag spyod pa bkas bshad gsol/ /ji ltar bdud ni gdul bar bgyi/ /ji ltar chos rnams bstan par bgyi/ /ji ltar dran pa nyams mi 'gyur/ /khyod kyi bkas </text></item>
<item><p>53a3</p><section>dkon brtsegs</section><text>ni bshad du gsol/ /ji ltar dpa' bo dag gis ni/ /'khor ba kun du zhugs gyur kyang / /mtshan nyid gcig la gnas bgyid cing / /chos la rtag tu g.yo mi 'gyur/ /ji ltar sangs rgyas </text></item>
<item><p>53a4</p><section>dkon brtsegs</section><text>rnams la ni/ /rten cing mchod pa bgyis na ni/ /rtag par sangs rgyas sku bltas kyang / /mthar ni mtshan ma spong 'gyur lags/ /rnam thar gsum po mngon bgyis kyang / /mkha' la bya ni </text></item>
<item><p>53a5</p><section>dkon brtsegs</section><text>'phur ba bzhin/ /yon tan phun tshogs ma gyur bar/ /nam yang mya ngan mi 'da' lags/ /dbang po rang bzhin yongs rtogs nas/ /'jigs pa ma mchis rjes 'brang zhing / /mngon par </text></item>
<item><p>53a6</p><section>dkon brtsegs</section><text>zhen pa ma mchis par/ /sems can de dag smin bgyid lags/ /sngar ni 'jig rten bde btang nas/ /slad kyis dang ba'i sems bskyed de/ /ye shes gya nom phun tshogs pas/ /bla </text></item>
<item><p>53a7</p><section>dkon brtsegs</section><text>med byang chub 'thob 'gyur ba/ /'di 'dra'i zab mo gya nom don/ /de bzhin gshegs pas bkas bshad gsol/ /de nas bcom ldan 'das kyis byang chub sems dpa' sems </text></item>
<item><p>53b1</p><section>dkon brtsegs</section><text>dpa' chen po glog thob la bka' stsal pa/ rigs kyi bu khyod kyis sems can tshad med pa rnams la phan zhing bde bar bya ba dang / da ltar gyi lha dang bcas pa'i 'jig rten dang / ma 'ongs pa'i byang </text></item>
<item><p>53b2</p><section>dkon brtsegs</section><text>chub sems dpa' rnams yongs su gzung ba'i phyir/ de bzhin gshegs pa la don 'di lta bu zhus pa legs so/ /legs so/ /de'i phyir glog thob shin tu legs par nyon la yid la gzung zhig </text></item>
<item><p>53b3</p><section>dkon brtsegs</section><text>dang | khyod la yang dag par bstan par bya'o/ /byang chub sems dpa' glog thob kyis bcom ldan 'das de bzhin du thos par 'tshal lo zhes gsol pa dang / bcom ldan 'das kyis bka' stsal </text></item>
<item><p>53b4</p><section>dkon brtsegs</section><text>pa| glog thob/ byang chub sems dpa' sems dpa' chen po rnams ni gter chen po dang / zad mi shes pa'i gter dang / kun du zad mi shes pa'i gter dang / mtha' med pa'i gter rnam pa lnga </text></item>
<item><p>53b5</p><section>dkon brtsegs</section><text>dang ldan pa ste/ byang chub sems dpa' de lta bu'i gter phun sum tshogs par gyur pas/ rgud pa rnams gtan du spong zhing / gong du bstan pa lta bu'i yon tan khyad par du 'phags pa yang yongs </text></item>
<item><p>53b6</p><section>dkon brtsegs</section><text>su rdzogs par byed la/ tshegs chung dus myur du bla na med pa yang dag par rdzogs pa'i byang chub kyang 'thob par 'gyur ro/ /lnga gang zhe na/ 'di lta ste/ 'dod chags spyod pa'i gter dang / zhe </text></item>
<item><p>53b7</p><section>dkon brtsegs</section><text>sdang spyod pa'i gter dang / gti mug spyod pa'i gter dang / cha mnyam pa spyod pa'i gter dang / chos thams cad kyi gter gang yin pa'o/ /glog thob/ byang chub sems dpa' sems dpa' </text></item>
<item><p>54a1</p><section>dkon brtsegs</section><text>chen po rnams kyi 'dod chags spyod pa'i gter zhes bya ba ji lta bu yin zhe na/ 'di lta ste/ sems can rnams ni 'dod chags kyi spyod pa'i rjes su mthun zhing phyin </text></item>
<item><p>54a2</p><section>dkon brtsegs</section><text>ci log gis bcings pas/ mtshan ma rnams kyi rjes su gzugs dang / sgra dang / dri dang / ro dang / reg bya dang / chos la sogs pa'i yul dag la rnam pa sna tshogs su rnam par brtags </text></item>
<item><p>54a3</p><section>dkon brtsegs</section><text>na /brtan pa nyid du mngon par zhen pa dang / bde ba la chags shing myos par gyur pa yin la/ byang chub sems dpa' ni sems can de dag gi sems kyi spyod pa rnam pa sna tshogs gang </text></item>
<item><p>54a4</p><section>dkon brtsegs</section><text>yin pa yang dag pa ji lta ba bzhin du rab tu shes pas/ sems can de dag gang la mos shing 'dun pa dang / spyod yul gang la chags shing goms pas mthun pa can du gyur pa dang /</text></item>
<item><p>54a5</p><section>dkon brtsegs</section><text>dad pa ji lta bu dang ldan zhing phun sum tshogs par gyur pa dang / sngon dge ba'i rtsa ba ji lta bu bskyed pa dang / theg pa gang la gzhol bar byed pa dang / dge ba'i rtsa ba ji snyed yod pa dag </text></item>
<item><p>54a6</p><section>dkon brtsegs</section><text>nam zhig na yongs su smin par gyur pa yang rab tu shes te/ byang chub sems dpa' ni sems can de dag gi 'dod pa thams cad yongs su spang ba'i phyir dang / de dag gi dge ba'i rtsa </text></item>
<item><p>54a7</p><section>dkon brtsegs</section><text>ba'i sems rtag par rgyun mi 'chad par bya ba'i phyir shin tu legs par brtags nas yongs su gso bar byed do/ /glog thob/ sems can rnams kyi dbang po dang / spyod pa'i bye </text></item>
<item><p>54b1</p><section>dkon brtsegs</section><text>brag ni shin tu shes par dka' bar rig par bya ste/ nyan thos dang / rang sangs rgyas thams cad kyis kyang rig par mi nus na/ so so'i skye bo dang / mu stegs can rnams kyis lta smos kyang </text></item>
<item><p>54b2</p><section>dkon brtsegs</section><text>ci dgos/ glog thob/ sems can kha cig ni 'dod pa rnams la mngon par zhen par gyur kyang bla na med pa yang dag par rdzogs pa'i byang chub yongs su smin par byed pa yang yod do/ /sems </text></item>
<item><p>54b3</p><section>dkon brtsegs</section><text>can kha cig ni 'dod pa'i yul la reg pa tsam mam/ 'dod pa'i sems kyis tshig smras pa tsam gyis bla na med pa yang dag par rdzogs pa'i byang chub yongs su smin par byed pa yang yod do/ /</text></item>
<item><p>54b4</p><section>dkon brtsegs</section><text>sems can kha cig ni gzugs sdug gu dag mthong nas/ 'dod chags kyi sems skyes pa las gzugs de rnam par 'gyur zhing zhig par mthong ba nyid kyis gzugs mi rtag par khong du </text></item>
<item><p>54b5</p><section>dkon brtsegs</section><text>chud par gyur nas/ 'dod pa'i gdung ba nye bar zhi ste/ mi rtag pa nyid shin tu yid la byed pa nyid kyis bla na med pa yang dag par rdzogs pa'i byang chub yongs su smin par byed pa yang yod </text></item>
<item><p>54b6</p><section>dkon brtsegs</section><text>do| |sems can kha cig ni bud med mthong ba na/ mngon par zhen pa skyes pa med kyang / phyis yid la dran pa'i dbang gis 'dod chags kyi sems skyes nas/ de'i kha dog dang dbyibs </text></item>
<item><p>54b7</p><section>dkon brtsegs</section><text>yid la byas nas rjes su chags pa skye bar 'gyur ba yang yod do/ /sems can kha cig ni rmi lam na gzugs yid du 'ong ba dag mthong ba'i dbang gis 'dod chags kyi mngon par zhen pa </text></item>
<item><p>55a1</p><section>dkon brtsegs</section><text>skyes nas/ yid la byed cing yongs su gnyer bar byed pa yang yod do/ /sems can kha cig ni bud med kyi sgra thos pa tsam gyis 'dod chags kyi sred pa skyed </text></item>
<item><p>55a2</p><section>dkon brtsegs</section><text>par byed la/ res 'ga' ni mthong ba tsam gyis 'dod chags kyi sems dang bral nas bla na med pa yang dag par rdzogs pa'i byang chub yongs su smin par byed pa yang yod pas/ de'i </text></item>
<item><p>55a3</p><section>dkon brtsegs</section><text>phyir| glog thob/ byang chub sems dpa' ni 'dod chags kyi nad rnam pa sna tshogs gang yin pa dang / 'dod chags kyi sman rnam pa sna tshogs gang yin pa de dag thabs mkhas pas </text></item>
<item><p>55a4</p><section>dkon brtsegs</section><text>legs par khong du chud kyang / chos kyi dbyings la gnyis su 'dzin pa'i mtshan ma yang med la/ chos kyi dbyings la rmongs par gyur pa'i sems can dag la yang snying rje chen po </text></item>
<item><p>55a5</p><section>dkon brtsegs</section><text>skyed par byed do/ /glog thob/ 'dod chags dang / zhe sdang dang / gti mug ces bya ba dang / chos kyi dbyings kyi ye shes zhes bya ba'i chos cung zad tsam yang dmigs su med </text></item>
<item><p>55a6</p><section>dkon brtsegs</section><text>pas| byang chub sems dpa' 'di snyam du bdag gis mthong ba ltar na/ sems can rnams ni mtshan ma med pa/ rang bzhin gyis stong zhing dben pa/ btags pa tsam du rnam </text></item>
<item><p>55a7</p><section>dkon brtsegs</section><text>par bzhag pa/ tshogs shing 'dus pa'i chos 'di la 'dod chags dang / zhe sdang dang / gti mug skyed par byed pas/ bdag gis 'di dag yang dag pa ji lta ba bzhin du so sor </text></item>
<item><p>55b1</p><section>dkon brtsegs</section><text>brtags nas/ 'dod chags kyis rmongs par gyur pa'i sems can de dag gi ched du snying rje chen po la gnas nas/ sngon gyi smon lam yongs su rdzogs par bya'o/ /chos kyi dbyings las ma g.yos </text></item>
<item><p>55b2</p><section>dkon brtsegs</section><text>par rtsol ba med pa'i ye shes kyis yongs su smin par bya'o snyam du sems so/ /skyes pa gang zhig bud med dag la yang dag pa ma yin pas sdug pa'i 'du shes bskyed nas/ 'dod chags lci ba </text></item>
<item><p>55b3</p><section>dkon brtsegs</section><text>skyes par gyur na/ byang chub sems dpas bud med shin tu sdug cing mdzes pa gzugs kyi mtshan khyad par du 'phags pa rin po che'i rgyan phreng dang ldan pa/ rgyan rnam pa sna tshogs kyis rab tu </text></item>
<item><p>55b4</p><section>dkon brtsegs</section><text>brgyan pas lha'i bu mo dang 'dra bar gyur pa/ sngon ma mthong ba dag tu bsgyur nas sems can de dag gis ji ltar sred cing rjes su chags pa dang / shin tu mngon par zhen par gyur pa ston par </text></item>
<item><p>55b5</p><section>dkon brtsegs</section><text>byed de/ de dag gi nus pa dang sbyar nas thabs kyis 'dod chags kyi dug mda' dbyung ba'i ched du rang dbang du gyur pa'i mthus bud med kyi gzugs su bsgyur nas/ de'i mdun du snang bar byas </text></item>
<item><p>55b6</p><section>dkon brtsegs</section><text>nas chos bstan pa nyid kyis sems can de dag chos kyi dbyings rtogs par byas te mi snang bar 'gyur ro/ /bud med gang zhig skyes pa dag la 'dod chags kyi sems skyes par gyur na /</text></item>
<item><p>55b7</p><section>dkon brtsegs</section><text>byang chub sems dpas skyes pa'i lus bstan nas 'dod chags kyi dug mda' dbyung ba'i ched du chos bstan pa nyid kyis chos kyi dbyings la zhugs par byas nas mi snang bar byed do/ /glog </text></item>
<item><p>56a1</p><section>dkon brtsegs</section><text>thob| 'dod chags kyi spyod pa nyi khri chig stong dang / spyod pa gzhan de dag kyang gtogs par brgyad khri bzhi stong du gyur pa de dag byang chub sems dpas rtsol </text></item>
<item><p>56a2</p><section>dkon brtsegs</section><text>ba med pa'i ye shes kyis chos kyi sgo mo bye ba stong phrag tshad med pa bskyed de/ sems can rnams kyi sems khong du chud par byas nas thams cad rnam par grol bar gyur kyang bdag </text></item>
<item><p>56a3</p><section>dkon brtsegs</section><text>gis sems can la 'di lta bu'i chos bstan to snyam du sems pa yang med la/ sems can rnam par grol bar gyur pa yang mi dmigs so/ /glog thob/ 'di lta ste/ dper na/</text></item>
<item><p>56a4</p><section>dkon brtsegs</section><text>mtsho ma dros pa'i klu'i rgyal po ni las kyi mthu'i dbang gis de'i pho brang gi nang nas chu klung chen po bzhi byung nas sems can chu dang / skam la gnas pa dag dbyar tsha ba'i dus </text></item>
<item><p>56a5</p><section>dkon brtsegs</section><text>kyi tshe bsil ba dang / rlan gyis me tog dang 'bras bu dag rgyas shing 'bru rnams 'phel bar gyur nas sems can mang po shin tu bde bar byed kyang / klu'i rgyal po de bdag </text></item>
<item><p>56a6</p><section>dkon brtsegs</section><text>gis chu klung bzhi po 'di dag phyung ngo / /dbyung bar bya'o snyam du mi sems mod kyi/ 'on kyang chu klung bzhi po dag rtag tu 'bab cing sems can rnams nye bar spyod par byed </text></item>
<item><p>56a7</p><section>dkon brtsegs</section><text>do| |byang chub sems dpa' yang de bzhin du sngon gyi smon lam yongs su rdzogs par gyur pa'i dbang gis rtsol ba med pa'i ye shes kyis 'phags pa'i bden pa bzhi bstan </text></item>
<item><p>56b1</p><section>dkon brtsegs</section><text>nas 'khor ba'i yongs su gdung pa thams cad bsal te/ lha dang mi rnams la 'phags pa'i rnam par grol ba sbyin par byed kyang / byang chub sems dpa' de bdag gis chos bstan to/ /bstan </text></item>
<item><p>56b2</p><section>dkon brtsegs</section><text>par bya'o snyam du mi sems mod kyi/ 'on kyang rang gi ngang gis snying rje chen po'i bsam pa la gnas nas sems can rnams la so sor brtag ste ci rigs par chos ston par byed do/ /gzhan </text></item>
<item><p>56b3</p><section>dkon brtsegs</section><text>yang | glog thob/ 'di lta ste/ dper na/ brgya byin lha'i dbang po la lha'i bu mo khrag khrig phrag bcu gnyis yod pa de dag brgya byin lha'i dbang po'i rang dbang gi mthu'i dbang gis lus mang po </text></item>
<item><p>56b4</p><section>dkon brtsegs</section><text>bstan nas/ lha'i bu mo de dag de dang lhan cig 'dod pa'i bde ba yongs su rdzogs par myong bas de dag so so nas/ 'di snyam du bdag gcig pu ni deng lha'i dbang po dang lhan cig rtses so snyam </text></item>
<item><p>56b5</p><section>dkon brtsegs</section><text>du sems kyang yang dag par lha'i dbang po de la mngon par zhen par gyur pa ci yang med do/ /byang chub sems dpa' yang de bzhin du sems can gang yongs su bzla ba'i 'os su gyur pa de </text></item>
<item><p>56b6</p><section>dkon brtsegs</section><text>dag gi bsam pa ji lta ba bzhin du yongs su smin par byed kyang / byang chub sems dpa' la mngon par zhen par gyur pa med do/ /gzhan yang / glog thob/ 'di lta ste/ dper na/ nyi ma'i </text></item>
<item><p>56b7</p><section>dkon brtsegs</section><text>dkyil 'khor ri mthon po'i rtse mo la shar ba'i tshe 'od kyis 'dzam bu'i gling kun tu snang bar byed pas gang du snang bar byas pa'i gnas de dag tu kha dog sngon po dang / ser po dang / dmar </text></item>
<item><p>57a1</p><section>dkon brtsegs</section><text>po dang / dkar po rnam pa sna tshogs rab tu ston par byed kyang nyi ma'i dkyil 'khor de ni kha dog gcig pa/ 'od gcig pa nyid de tha dad pa'i mtshan ma med do/ /</text></item>
<item><p>57a2</p><section>dkon brtsegs</section><text>byang chub sems dpa' yang de bzhin du shes rab kyi nyi ma'i dkyil 'khor gyis chos kyi dbyings snang bar byas nas sems can gyi mngon par zhen pa'i ri'i rtse mo de dag tu shar ba na </text></item>
<item><p>57a3</p><section>dkon brtsegs</section><text>dmigs pa'i mtshan nyid gcig tu gyur cing de dag gi mos pa ji lta ba bzhin du chos ston par byed kyang chos kyi dbyings la gnyis su gyur pa'i mtshan nyid med de/ glog thob/ 'di ni </text></item>
<item><p>57a4</p><section>dkon brtsegs</section><text>byang chub sems dpa' sems dpa' chen po rnams kyi 'dod chags spyod pa'i gter zhes bya'o/ /byang chub sems dpa' gang gis gter 'di thob par gyur na/ bskal pa'am </text></item>
<item><p>57a5</p><section>dkon brtsegs</section><text>bskal pa las lhag pa sems can rnams kyi mos pa sna tshogs ji lta ba bzhin du lus tshad med pa bstan nas tshig rnam pa sna tshogs kyis chos ston par byed kyang chos kyi dbyings la </text></item>
<item><p>57a6</p><section>dkon brtsegs</section><text>gnyis su gyur pa'i mtshan nyid med do/ /gzhan yang / glog thob/ 'di lta ste/ dper na/ gser yang dag pa ni mgar ba'i thabs mkhas pa'i mthu'i dbang gis mos pa ji lta ba </text></item>
<item><p>57a7</p><section>dkon brtsegs</section><text>bzhin du rgyan rnam pa sna tshogs su byas te/ mtshan nyid tha dad par gyur kyang gser gyi rang bzhin la ni tha dad du gyur pa ci yang med do/ /byang chub sems dpa' yang de bzhin du </text></item>
<item><p>57b1</p><section>dkon brtsegs</section><text>chos kyi dbyings shin tu legs par brtags nas sems can mos pa rnam pa sna tshogs ji lta ba bzhin du lus tshad med pa dag bstan nas tshig rnam pa sna tshogs kyis chos ston par byed kyang chos kyi dbyings </text></item>
<item><p>57b2</p><section>dkon brtsegs</section><text>la ni gnyis su gyur pa'i mtshan nyid med de/ 'di ni rtag par chos kyi dbyings la zhugs pas mtshan nyid gcig tu gyur pa zhes bya'o/ /byang chub sems dpa' gang gis gter 'di lta bu thob par gyur na/</text></item>
<item><p>57b3</p><section>dkon brtsegs</section><text>sems can gyi ched du rnam pa sna tshogs kyi sgo nas chos ston par byed pa de dag gis chos thos pa'i dbang gis 'phags pa'i nor phun sum tshogs pa'i dbang phyug dang ldan par gyur pas 'khor ba'i </text></item>
<item><p>57b4</p><section>dkon brtsegs</section><text>rgud pa dag gtan du yongs su spong bar byed do/ /gzhan yang / glog thob/ byang chub sems dpa' sems dpa' chen po rnams kyi zhe sdang spyod pa'i gter zhes bya ba ji lta bu zhe na/ 'di lta ste/ sems </text></item>
<item><p>57b5</p><section>dkon brtsegs</section><text>can rnams ni nga rgyal dang mtshungs par ldan pa/ bdag dang bdag gir 'dzin pa dang bcas pa/ bdag dang bdag gi mtshan ma la gnas pas yun ring po nas byams pa dang bzod pa ma bsgoms pa/</text></item>
<item><p>57b6</p><section>dkon brtsegs</section><text>zhe sdang gi gdung bas rang gi sems bshig par gyur pa/ sangs rgyas dang chos dang dge 'dun rjes su dran par ma gyur pa/ zhe sdang gi gdug pas g.yogs pa/ chos nyid la rmongs par gyur pa </text></item>
<item><p>57b7</p><section>dkon brtsegs</section><text>yin yang byang chub sems dpa' ni zhe sdang mang ba'i sems can de dag la nam yang gnod sems dang / rnam par 'tshe ba skyed par mi byed kyi/ 'di snyam du/ kye ma sems can 'di dag ni gti mug </text></item>
<item><p>58a1</p><section>dkon brtsegs</section><text>gi rmongs pas chos rnams gzod ma nyid nas rab tu dben zhing zhi ba/ dri ma dang rnyog pa med pa/ 'dum pa med pa/ rtsod pa med pa/ rab tu dben pa'i chos nyid la </text></item>
<item><p>58a2</p><section>dkon brtsegs</section><text>phyin ci log dang mtshungs par ldan par gyur pa'i dbang gis yang dag pa ma yin pa'i zhe sdang dang khon du 'dzin pa rgyas par gyur to snyam du sems pa kho nar zad do/ /de snyam du bsams </text></item>
<item><p>58a3</p><section>dkon brtsegs</section><text>nas kyang snying rje chen po la gnas te rtag par bdag nyid 'gyod cing bshags par yang byed la/ gal te lus kyi yan lag dang / nying lag gcod pa zhig yod na yang / zhe sdang spyod </text></item>
<item><p>58a4</p><section>dkon brtsegs</section><text>pa'i sems can de dag 'dul bar 'dod pa'i phyir bzod pa la rab tu gnas par byed do/ /gal te zhe sdang spyod pa'i sems can tshad med pa de dag phan tshun gcig la gcig rgyab </text></item>
<item><p>58a5</p><section>dkon brtsegs</section><text>kyis phyogs shing zhe sdang dang / khon du 'dzin pa'i las yongs su rdzogs pa'i dbang gis sprul gdug pa ngan 'gro'i lus su ltung bar gyur pa dag la ni/ byang chub sems dpa' </text></item>
<item><p>58a6</p><section>dkon brtsegs</section><text>bzod pa la rab tu gnas pa des 'di ltar byams pa dang / dran pa'i stobs kyis sems can de dag btul nas ngan 'gro'i rnam par smin pa len par mi 'gyur zhing / gdon mi za </text></item>
<item><p>58a7</p><section>dkon brtsegs</section><text>bar mnyam pa nyid rtogs par byed pa gang yin pa 'di ni byang chub sems dpa' thabs mkhas pas sems can gyi zhe sdang gi spyod pa yongs su bsal ba zhes bya'o/ /gzhan </text></item>
<item><p>58b1</p><section>dkon brtsegs</section><text>yang | glog thob/ byang chub sems dpa' ni gal te sems can zhe sdang can dag mthong bar gyur na/ 'di snyam du chos thams cad ni rang bzhin gyis rnam par dag pa yin na/ kye ma sems </text></item>
<item><p>58b2</p><section>dkon brtsegs</section><text>can 'di dag ni zhe sdang gi rjes su 'brangs nas yang dag pag ma yin pas rnam par rtog pa bskyed nas mnyam zhing rtsod pa med pa'i chos nyid 'di la zhe sdang gi bsam pa bskyed pas sems can </text></item>
<item><p>58b3</p><section>dkon brtsegs</section><text>'di dag chos kyi dbyings nyid ma rtogs par gyur to/ /gal te sems can 'di dag chos nyid mthong bar gyur na ni gzhan dag la gnod sems bskyed par mi 'gyur ba zhig na chos kyi dbyings </text></item>
<item><p>58b4</p><section>dkon brtsegs</section><text>kyi ngo bo nyid ma rtogs pas/ de'i phyir zhe sdang skyes par gyur to zhes byang chub sems dpa' des zhe sdang mang ba'i sems can de dag la lhag par snying brtse ba bskyed nas snying rje chen po la </text></item>
<item><p>58b5</p><section>dkon brtsegs</section><text>gnas te/ sngon gyi smon lam yongs su rdzogs par byed la rtsol ba med pa'i ye shes kyis sems can gyi zhe sdang gi spyod pa rnam par gzhig pa'i phyir chos kyi sgo mo rnam pa sna tshogs yang dag </text></item>
<item><p>58b6</p><section>dkon brtsegs</section><text>par ston par byed kyang bdag gis sems can gyi zhe sdang bsal ba'i phyir chos bstan to snyam du mi sems so/ /de ci'i phyir zhe na/ byang chub sems dpas chos kyi dbyings kyi mtshan nyid </text></item>
<item><p>58b7</p><section>dkon brtsegs</section><text>shin tu legs par rtogs pa'i phyir ro/ /'di ni byang chub sems dpa' chos kyi dbyings dbyer med pa'i mtshan nyid la gnas nas nyon mongs pa'i spyod pa rab tu bsal ba zhes bya'o/ /</text></item>
<item><p>59a1</p><section>dkon brtsegs</section><text>glog thob/ 'di lta ste/ dper na/ mun pa bsal nas snang ba 'thob par 'gyur yang mun pa sel bar byed pa med de/ 'di ltar mun pa dang / snang ba'i ngo bo </text></item>
<item><p>59a2</p><section>dkon brtsegs</section><text>nyid nam mkha' dang mtshungs shing dbyer med pa yin no/ /de bzhin du byang chub sems dpa' yang chos kyi dbyings dbyer med pa'i ye shes de la brten nas thabs mkhas </text></item>
<item><p>59a3</p><section>dkon brtsegs</section><text>pas chos bstan te/ zhe sdang spyod pa'i sems can rnam pa sna tshogs 'dul zhing zhi bar byed kyang chos kyi dbyings la tha dad du gyur pa med do/ /glog thob/ 'di lta ste/ dper na/</text></item>
<item><p>59a4</p><section>dkon brtsegs</section><text>nyi ma'i dkyil 'khor shar nas 'od kyis gang dang gang du snang bar byas pa de dag thams cad ni nyi ma'i dkyil 'khor gyis bsdus pa yin no/ /de bzhin du byang chub sems </text></item>
<item><p>59a5</p><section>dkon brtsegs</section><text>dpa' yang zhe sdang gi spyod pa gdul zhing bsal ba'i phyir ji tsam du brjod pa thams cad chos kyi 'khor lo yin yang chos kyi dbyings la ni tha dad du gyur pa med do/ /'di ltar </text></item>
<item><p>59a6</p><section>dkon brtsegs</section><text>zhe sdang gi spyod pa nyid khri chig stong dang / spyod pa gzhan rtogs par brgyad khri bzhi stong du gyur pa de dag byang chub sems dpa' rtsol ba med pa'i ye shes yongs su grub </text></item>
<item><p>59a7</p><section>dkon brtsegs</section><text>pas sems can de dag gi zhe sdang gi spyod pa rnam pa sna tshogs kyi rjes su chos ston par byed kyang / bdag gis sems can la chos bstan to/ /ston to/ /ston par 'gyur </text></item>
<item><p>59b1</p><section>dkon brtsegs</section><text>ro snyam du sems pa med de/ 'di ni byang chub sems dpa' sems dpa' chen po rnams kyi zhe sdang spyod pa'i gter zhes bya'o/ /byang chub sems dpa' gang gis gter 'di thob par gyur na/</text></item>
<item><p>59b2</p><section>dkon brtsegs</section><text>bskal pa'am/ bskal pa las lhag par sems can gyi mos pa rnam pa sna tshogs kyi rjes su tshig 'bru dang / yi dge dang / brjod pa rnam pa sna tshogs kyi thabs mkhas pas chos ston </text></item>
<item><p>59b3</p><section>dkon brtsegs</section><text>par byed kyang / zhe sdang spyod pa'i mtha' rnyed par mi 'gyur la/ byang chub sems dpa' de'i shes rab dang / spobs pa yang gtugs par mi 'gyur te/ 'di ni byang chub sems dpa' </text></item>
<item><p>59b4</p><section>dkon brtsegs</section><text>chos kyi dbyings dbyer med pa'i mtshan nyid legs par bshad pas thob pa'i zhe sdang spyod pa'i gter zhes bya'o/ /gzhan yang / glog thob/ byang chub sems dpa' sems dpa' </text></item>
<item><p>59b5</p><section>dkon brtsegs</section><text>chen po rnams kyi gti mug spyod pa'i gter zhes bya ba ji ltar bu zhe na/ glog thob/ byang chub sems dpa' rnams kyi spyod pa 'di lta bu 'di ni shin tu dkar ba'i dngos po yin te/ 'di </text></item>
<item><p>59b6</p><section>dkon brtsegs</section><text>ltar sems can rnams ni nyon mongs pa'i rjes su 'brang ba gzhan la gnod par byed pa/ ma rig pa'i mngal gyi sgo ngas kun du dkris pa/ dar gyi srin bu bzhin du bdag nyid bcings </text></item>
<item><p>59b7</p><section>dkon brtsegs</section><text>pas chos kyi dbyings rtogs pa'i thabs med pa/ bya ba dag la legs par so sor mi rtog pa/ bdag tu lta ba la mngon par zhen pa/ lam log par zhugs pa/ byis pa'i spyod pa la </text></item>
<item><p>60a1</p><section>dkon brtsegs</section><text>gnas pa/ nges par 'byung bar dka' ba yin pas 'di lta bu la sogs pas rmongs par gyur pa'i sems can dag gi ched du dang po sems bskyed pa nas sbyor ba </text></item>
<item><p>60a2</p><section>dkon brtsegs</section><text>chen po bskyed de/ ngal zhing sdug bsngal ba yang med de/ le lo yang med par rkyen gang dang / mos pa gang dang / chos bstan pa ji lta bu zhig gis sems can 'di dag byang chub sems </text></item>
<item><p>60a3</p><section>dkon brtsegs</section><text>dpa'i spyod pa la btsud de/ rnam par grol ba thob par 'gyur snyam du sems te/ byang chub sems dpa' sngon chos kyi dbyings legs par so sor brtag par rtsol ba med pa'i ye shes </text></item>
<item><p>60a4</p><section>dkon brtsegs</section><text>kyis snying rje chen po la gnas te/ sems can de dag chos kyi dbyings la rmongs par gyur par rig nas ci nus ci lcogs kyis chos bstan nas rab tu dul bar byed kyang bdag gis chos </text></item>
<item><p>60a5</p><section>dkon brtsegs</section><text>bstan to/ /ston to/ /ston par 'gyur ro snyam du sems pa med de/ 'on kyang de sngon gyi smon lam gyi mthus rten cing 'brel bar 'byung ba legs par so sor brtags nas rang gi ngang </text></item>
<item><p>60a6</p><section>dkon brtsegs</section><text>gis chos kyi sgo mo brgya stong du ma bstan te/ sems can de dag gi ma rig pa'i las kyi 'du byed bsal nas rnam par grol ba 'thob par byed do/ /glog thob/ 'di lta ste/ dper na/ sman </text></item>
<item><p>60a7</p><section>dkon brtsegs</section><text>pa bzang po nad mang po gso ba la mkhas pa/ sngar sman dpyad rnams la shin tu goms par gyur pa ni/ nad kyi mtshan ma mthong ma thag tu sngags dang / sman btang ba thams cad </text></item>
<item><p>60b1</p><section>dkon brtsegs</section><text>rab tu rtogs par gyur pas/ des gsos pa gang yang mi sos pa med do/ /de bzhin du byang chub sems dpa' yang 'di ltar chos kyi dbyings shin tu legs par rtogs pas rtsol ba med pa'i </text></item>
<item><p>60b2</p><section>dkon brtsegs</section><text>ye shes kyis gti mug gi spyod pa bsags pa'i sems can de dag gi dbang po dang / rang bzhin ji ltar bzhin du chos kyi sgo mo brgya stong du ma bstan nas thams cad rab tu gsal bar rtogs par </text></item>
<item><p>60b3</p><section>dkon brtsegs</section><text>byed de/ glog thob/ 'di ni byang chub sems dpa' sems dpa' chen po rnams kyi gti mug spyod pa'i gter zhes bya'o/ /byang chub sems dpa' gang gi gter 'di thob par gyur na/ rten cing </text></item>
<item><p>60b4</p><section>dkon brtsegs</section><text>'brel par 'byung ba shin tu legs par so sor brtags nas/ gti mug spyod pa'i sems can de dag gi ched du bskal pa'am/ bskal pa las lhag par de dag gi rang bzhin dang / 'dun </text></item>
<item><p>60b5</p><section>dkon brtsegs</section><text>pa ji lta ba bzhin du tshig 'bru dang / yi ge dang / brjod pa rnam pa sna tshogs kyi thabs mkhas pas chos ston par byed kyang / gti mug spyod pa'i mtha' yang rnyed par mi 'gyur la/ byang </text></item>
<item><p>60b6</p><section>dkon brtsegs</section><text>chub sems dpa' de'i shes rab dang / spobs pa yang gtugs par mi 'gyur te/ 'di ni byang chub sems dpa' chos thams cad dbyer med pa'i mtshan nyid legs par bshad pas </text></item>
<item><p>60b7</p><section>dkon brtsegs</section><text>thob pa'i gti mug spyod pa'i gter zhes bya'o/ /'di ltar gti mug gi spyod pa nyi khri chig stong dang / spyod pa gzhan gtogs par brgyad khri bzhi stong du gyur pa de dag/ byang chub sems dpas </text></item>
<item><p>61a1</p><section>dkon brtsegs</section><text>yongs su spang ba'i phyir chos kyi sgo mo brgyad stong du ma rab tu phye nas yang dag par ston pa gang yin pa 'di ni/ byang chub sems dpa'i gti mug spyod pa'i gter zhes bya'o//</text></item>
<item><p>61a2</p><section>dkon brtsegs</section><text>gzhan yang / glog thob/ byang chub sems dpa' sems dpa' chen po rnams kyi cha mnyam pa'i spyod pa'i gter zhes bya ba ji lta bu yin zhe na/ 'di lta ste/ dper na/ me long gi dkyil 'khor </text></item>
<item><p>61a3</p><section>dkon brtsegs</section><text>shin tu dag cing yongs su gsal ba/ dri ma med pa lam gyi bzhi mdor bzhag na gzugs brnyan rnams der snang zhing / 'phel ba dang 'grib pa med kyang me long gi dkyil 'khor de bdag gis </text></item>
<item><p>61a4</p><section>dkon brtsegs</section><text>gzugs brnyan rnam pa sna tshogs 'di dag ston par byed do zhes mi sems mod kyi/ 'on kyang me long gi dkyil 'khor de shin tu byi dor legs par byas nas/ gzugs brnyan gyi rnam pa </text></item>
<item><p>61a5</p><section>dkon brtsegs</section><text>thams cad rang gi ngang gis rab tu snang bar 'gyur ro/ /de bzhin du byang chub sems dpa' yang chos kyi dbyings kyi me long gi dkyil 'khor shin tu legs par byi dor byas pa rtsol ba med </text></item>
<item><p>61a6</p><section>dkon brtsegs</section><text>pa'i ting nge 'dzin la gnas nas sems can rnams kyi sems kyi spyod pa'i bye brag ji lta ba bzhin du chos kyi sgo mo brgyad stong du ma rnam par phye ste bstan nas/ de dag thams cad rab tu rtogs </text></item>
<item><p>61a7</p><section>dkon brtsegs</section><text>shing rnam par grol ba thob par byas kyang / chos kyi mtshan ma dang / sems can gyi mtshan ma skyed par mi byed do/ /de ci'i phyir zhe na/ byang chub sems dpa' des chos kyi dbyings kyi </text></item>
<item><p>61b1</p><section>dkon brtsegs</section><text>mtshan nyid shin tu legs par rtogs pa'i phyir dang / spyod pa bzhi po 'di dag dang mtshungs par ldan pa'i sems can gang yin pa de dag yang dag pa ji lta ba bzhin du rab tu rtogs pas de dag gi </text></item>
<item><p>61b2</p><section>dkon brtsegs</section><text>dbang po dang / rang bzhin ji lta ba bzhin du chos ston par byed kyang / chos kyi dbyings dang / sems can gyi khams yang dag pa ji lta ba bzhin du so sor rtogs par byed pas/ gnyis su 'gyur ba'i </text></item>
<item><p>61b3</p><section>dkon brtsegs</section><text>mtshan nyid kyang med de/ chos kyi dbyings dang / sems can gyi khams ji snyed pa de dag gnyis su med cing tha dad pa med par gsal bar mthong ba'i phyir ro/ /glog thob/ 'di lta ste/ dper na /</text></item>
<item><p>61b4</p><section>dkon brtsegs</section><text>nam mkha' la ni tha dad pa rnam pa sna tshogs kyi mtshan ma yang med la/ rnam par gzhag pa yang med do/ /de bzhin du byang chub sems dpa' yang chos kyi dbyings shin tu legs par so sor </text></item>
<item><p>61b5</p><section>dkon brtsegs</section><text>brtags nas chos thams cad mtshan nyid gcig tu 'jug par rtogs pa dang / sngon gyi smon lam gyi mthus sems can gyi spyod pa ji lta ba bzhin du chos rnam pa sna tshogs ston par byed kyang /</text></item>
<item><p>61b6</p><section>dkon brtsegs</section><text>chos kyi dbyings la ni tha dad du gyur pa med do/ /glog thob/ cha mnyam pa'i spyod pa 'di la nyi khri chig stong yod pa dang / spyod pa gzhan gtogs par brgyad khri bzhi stong du gyur pa de dag kyang / /</text></item>
<item><p>61b7</p><section>dkon brtsegs</section><text>byang chub sems dpas so sor brtags nas thams cad gsal bar rtogs par 'gyur te/ 'di lta ste/ dper na/ sman pa mkhas pa nad dang / sman gtong ba rab tu shes pa bzhin du rtsol </text></item>
<item><p>62a1</p><section>dkon brtsegs</section><text>ba med pa'i ye shes kyis chos rnam pa sna tshogs ston par byed pa gang yin pa 'di ni/ byang chub sems dpa' sems dpa' chen po rnams kyi cha mnyam pa spyod pa'i </text></item>
<item><p>62a2</p><section>dkon brtsegs</section><text>gter zhes bya'o/ /byang chub sems dpa' gang gis gter 'di thob par gyur na/ sems can rnams kyi ched du bskal pa'am/ bskal pa las lhag par de dag mos pa ji lta ba bzhin </text></item>
<item><p>62a3</p><section>dkon brtsegs</section><text>du brjod pa rnam pa sna tshogs kyi thabs mkhas pas chos ston par byed kyang / spyod pa de dag gi mtha' yang rnyed par mi 'gyur la/ byang chub sems dpa' de'i shes rab dang / /spobs </text></item>
<item><p>62a4</p><section>dkon brtsegs</section><text>pa yang gtugs par mi 'gyur te/ 'di ni byang chub sems dpa'i chos kyi dbyings dbyer med pa'i mtshan nyid legs par bshad pas thob pa'i cha mnyam pa'i spyod pa'i gter </text></item>
<item><p>62a5</p><section>dkon brtsegs</section><text>zhes bya'o// //bam po gnyis pa ste tha ma/ gzhan yang / glog thob/ byang chub sems dpa' des de lta bu'i ye shes yongs su rdzogs par gyur pas/ sems </text></item>
<item><p>62a6</p><section>dkon brtsegs</section><text>can rnams kyi dbang po dang / spyod pa dang / bsam pa yang thabs mkhas pas rab tu rtogs pas/ gal te 'dod chags mang ba'i sems can mthong bar gyur na/ de dag rab tu </text></item>
<item><p>62a7</p><section>dkon brtsegs</section><text>gdul zhing / de dag gi nad gso ba'i phyir so so'i skye bo dang mthun par 'dod pa rnams la yongs su spyod pa dang / bu dang / chung ma dang / khyim gyi so tshigs phun sum tshogs pa ston </text></item>
<item><p>62b1</p><section>dkon brtsegs</section><text>par byed kyang / pad+ma bzhin du des gos shing mngon par zhen par gyur pa med do/ /sems can gang gti mug cing blo dang mi ldan pa de dag ni/ byang chub sems dpa' thabs mkhas pa mi shes </text></item>
<item><p>62b2</p><section>dkon brtsegs</section><text>pas| 'di snyam du blo dang ldan pa su zhig /so so'i skye bo dang tha mi dad par 'dod pa rnams nyams su len par byed ces byang chub sems dpa' de la 'di ni byang chub spangs pa yin no snyam du </text></item>
<item><p>62b3</p><section>dkon brtsegs</section><text>sems par byed de/ sems can de lta bu de dag ni sems yongs su mi gtsang ba'i phyir/ zhe sdang chen po skyes nas gus par mi 'gyur bas/ las de'i dbang gis lus zhig ste/ shi ba'i 'og tu </text></item>
<item><p>62b4</p><section>dkon brtsegs</section><text>sems can dmyal ba chen por lhung bar gyur na yang / 'di ltar byang chub sems dpa' shin tu gsang bas gdul ba'i rgyu dang rkyen gyis kha na ma tho ba'i rnam pa yongs su zad nas/ gdon mi za </text></item>
<item><p>62b5</p><section>dkon brtsegs</section><text>bar mnyam pa nyid 'thob pa la rab tu 'god par byed do/ /glog thob/ 'di lta ste/ dper na/ me rab tu 'bar ba ni rtswa dang shing dang phrad par gyur pa na/ thams cad rab tu 'bar zhing me'i </text></item>
<item><p>62b6</p><section>dkon brtsegs</section><text>phung po nyid du mngon par 'grub par 'gyur ro/ /de bzhin du byang chub sems dpa' yang ye shes kyi me 'bar bar gyur pa na/ sems can rnams kyi 'dod chags dang / zhe sdang dang / gti mug </text></item>
<item><p>62b7</p><section>dkon brtsegs</section><text>dang | dge ba dang / mi dge ba ji snyed pa de dag byang chub sems dpa' dang lhan cig 'grogs shing thams cad rab tu 'bar nas/ shes rab nyid du mngon par 'grub par 'gyur te/ 'di ni </text></item>
<item><p>63a1</p><section>dkon brtsegs</section><text>byang chub sems dpa'i ma 'dres pa'i chos zhes bya'o/ /gzhan yang / 'di lta ste/ dper na/ ri'i rgyal po ri rab kyi ma 'dres pa'i mtshan nyid ni/ 'di lta ste/ rin po </text></item>
<item><p>63a2</p><section>dkon brtsegs</section><text>che sna bzhi las mngon par grub pa yin pas/ sems can rnams kyang de'i rjes su kha dog sngon po dang / ser po dang / dmar po dang / dkar po rnam pa sna tshogs kyi mtshan nyid du </text></item>
<item><p>63a3</p><section>dkon brtsegs</section><text>'gyur bar byed de/ gal te bai DUR+Ya'i ngos su phyin na ni/ thams cad kyang bai DUR+Ya'i kha dog gcig pa nyid du 'gyur bar byed do/ /gser gyi kha dog gi ngos su phyin na ni/ thams </text></item>
<item><p>63a4</p><section>dkon brtsegs</section><text>cad gser gyi kha dog nyid du 'gyur bar byed do/ /dngul dang / chu shel gyi kha dog tu gyur pa yang de bzhin no/ /de bzhin du byang chub sems dpa' yang ma 'dres pa'i chos thob </text></item>
<item><p>63a5</p><section>dkon brtsegs</section><text>pas sems can rnams kyi 'dod chags dang / zhe sdang dang / gti mug dang / dge ba dang / mi dge ba ji snyed pa de dag byang chub sems dpa'i thad du phyin cing lhan cig 'grogs </text></item>
<item><p>63a6</p><section>dkon brtsegs</section><text>par gyur na/ thams cad byang chub sems dpa'i ye shes la 'jug pa nyid du 'gyur bar byed kyang de'i sems mi gtsang zhing / rang gi sdig pa'i las kyi dbang gis sems </text></item>
<item><p>63a7</p><section>dkon brtsegs</section><text>can dmyal ba dang / dud 'gro'i skye gnas dang / gshin rje'i 'jig rten du lhung bar gyur pas/ 'di ltar byang chub sems dpa'i ma 'dres pa'i yon tan dang / smon lam </text></item>
<item><p>63b1</p><section>dkon brtsegs</section><text>gyi stobs kyis kha na ma tho ba'i rnam par smin pa zad pa'i 'og tu gdon mi za bar bla na med pa yang dag par rdzogs pa'i byang chub thob par gyur pa la 'god par byed do/ /glog thob/ sngon byung ba </text></item>
<item><p>63b2</p><section>dkon brtsegs</section><text>'das pa'i bskal pa tshad med/ dpag tu med/ grangs med pa na snyigs ma lnga'i dus kyi tshe/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan </text></item>
<item><p>63b3</p><section>dkon brtsegs</section><text>pa| bde bar gshegs pa 'jig rten mkhyen pa/ skyes bu 'dul ba'i kha lo sgyur ba/ bla na med pa lha dang mi rnams kyi ston pa/ sangs rgyas bcom ldan 'das rin po che'i phung po yon tan gyi sgra </text></item>
<item><p>63b4</p><section>dkon brtsegs</section><text>zhes bya ba byung ste/ de'i tshe skye dgu rnams tshe lo brgya nyi shu thub par gyur te/ da ltar nga ji lta ba bzhin no/ /de'i tshe sems can rnams 'dod chags dang / zhe sdang dang / gti mug shin tu che </text></item>
<item><p>63b5</p><section>dkon brtsegs</section><text>ste| nyon mongs pa rnams kyis zil gyis non pas pha ma dang / phu nu dang / grogs po'i yid dang 'gal bar byed pa/ mkhan po dang / slob dpon gyi rjes su mi 'brang ba/ byas pa drin du mi gzo </text></item>
<item><p>63b6</p><section>dkon brtsegs</section><text>ba| rtag bar gnod sems dang bcas pa/ g.yo sgyu dang / rku ba'i sems dang ldan pa/ phan tshun gcig la gcig gnod par byed pa/ tshul bzhin ma yin par spyod pa/ sangs rgyas dang /</text></item>
<item><p>63b7</p><section>dkon brtsegs</section><text>chos dang / dge 'dun la gus pa med pa/ ser snas zil gyis non pas yi dwags kyi chos spyod pa'i sems can de lta bu sha stag sangs rgyas kyi zhing de na gnas par gyur pas na/ shin tu </text></item>
<item><p>64a1</p><section>dkon brtsegs</section><text>gdul dka' bar gyur to/ /de'i tshe bcom ldan 'das de yang sngon gyi smon lam gyi mthus dus ngan pa de'i tshe/ bla na med pa yang dag par rdzogs pa'i byang chub mngon </text></item>
<item><p>64a2</p><section>dkon brtsegs</section><text>par rdzogs par sangs rgyas par gyur te/ bcom ldan 'das de la nyan thos chen po'i tshogs ni nyi khri nyis stong mnga' bar gyur to/ /de'i tshe de'i dus na rgyal po rgya cher byin pa zhes bya ba 'dzam </text></item>
<item><p>64a3</p><section>dkon brtsegs</section><text>bu'i gling la dbang ba'i dbang phyug dang ldan pa/ sangs rgyas kyi bstan pa la sems shin tu dang bar gyur pa zhig yod pa des/ de bzhin gshegs pa de nyan thos kyi dge 'dun dang bcas </text></item>
<item><p>64a4</p><section>dkon brtsegs</section><text>par dbyar zla ba gsum spyan drangs te/ mchod pa rgya cher bshams nas/ mchod cing rim gro byas so/ /de'i tshe dge slong dri ma med pa zhes bya ba spobs pa phun sum tshogs pa/ chos ston </text></item>
<item><p>64a5</p><section>dkon brtsegs</section><text>pa'i thabs la mkhas pas 'khor mang po rnams nyan par spro ba/ sems can yongs su smin par byed pa la rtag par ngal ba med pa/ re ba med par chos ston pa/ mdog gsal zhing </text></item>
<item><p>64a6</p><section>dkon brtsegs</section><text>gsong por smra ba/ gzugs dang stobs phun sum tshogs pa/ byad bzhin sdug cing mdzes pa/ sems can rnams kyis mthong bar mos shing / rim gro dang / bkur sti dang / bla mar </text></item>
<item><p>64a7</p><section>dkon brtsegs</section><text>byed cing bsngags pa brjod pa zhig yod de/ dge slong gsar bu dag kyang rtag par dri ma med pa'i rjes su 'brang zhing / rgyal po'i pho brang 'khor du 'byung zhing 'jug pa dag la thogs pa med </text></item>
<item><p>64b1</p><section>dkon brtsegs</section><text>par gyur pas/ gos dang / bza' ba dang / btung ba dang / mal stan dang / na ba'i gsos sman rnam pa sna tshogs kyis kyang rim gro byas par gyur to/ /de'i tshe 'khor mang po de las dge slong phal </text></item>
<item><p>64b2</p><section>dkon brtsegs</section><text>cher lus kyi sdom pa dang / sems kyi shes rab bsgom pa mi shes pa/ sangs rgyas dang / chos dang / dge 'dun la gus pa med pa/ rtag par lta ba dang / chad par lta ba dang / bdag tu lta ba </text></item>
<item><p>64b3</p><section>dkon brtsegs</section><text>la sogs pa dang ldan pa/ sangs rgyas kyi chos la skur ba 'debs pa/ rnam par g.yeng zhing gdul dka' ba/ dbang po rnams mi sdom pa/ chos bzhin ma yin pa la gnas pa/ dge sbyong gi </text></item>
<item><p>64b4</p><section>dkon brtsegs</section><text>tshul med par bdag nyid dge sbyong du khas 'che ba/ lus dang / ngag dang / yid kyi las thams cad log par bzhugs pa sha stag gnas par gyur to/ /de'i tshe bcom ldan 'das de dbyar </text></item>
<item><p>64b5</p><section>dkon brtsegs</section><text>'das nas yongs su mya ngan las 'das pa dang / rgyal po rgya cher byin pas tsan dan dmar pos sku zhugs la bzhen nas mchod pa byas te/ ring bsrel gyi mchod rten ngos bzhi kun tu tsan dan </text></item>
<item><p>64b6</p><section>dkon brtsegs</section><text>dmar po'i mu khyud kyis bskor ba/ pad+ma gser gyi kha dog dang ldan pa/ bye ba phrag brgyad cu brtsigs so/ /de'i tshe dge slong dri ma med pa ni bcom ldan 'das des mang du thos pa'i mchog tu </text></item>
<item><p>64b7</p><section>dkon brtsegs</section><text>lung bstan pas/ de bzhin gshegs pa de yongs su mya ngan las 'das pa'i 'og tu dam pa'i chos rgya cher spel te/ grong dang / grong khyer dang / grong rdal gang dang gang du song ba der sems </text></item>
<item><p>65a1</p><section>dkon brtsegs</section><text>can brgya stong tshad med pa snyed yongs su btul nas/ bla na med pa yang dag par rdzogs pa'i byang chub la bkod par gyur to/ /de'i tshe dge slong sdig can mang po </text></item>
<item><p>65a2</p><section>dkon brtsegs</section><text>rnal 'byor khong du ma chud pa/ rtag par phrag dog dang bcas pa/ bdud kyis bslus pa rnams rgyal po de ga la ba der dong ste/ 'di skad du rgyal pos bkur ba'i dge slong dri ma med pa ni </text></item>
<item><p>65a3</p><section>dkon brtsegs</section><text>rgyal po'i pho brang du 'byung zhing 'jug pa la thags thogs ma mchis te/ dge slong ni 'dod chags dang bral ba yang ma lags la/ dus ma lags par yang zas 'tshal te/ spos dang phreng </text></item>
<item><p>65a4</p><section>dkon brtsegs</section><text>ba dag gis kyang lus brgyan par bgyis pas/ yang dag par tshangs par spyod pa ma lags pas mchod pa mdzad pa mi rigs so/ /bdag cag ni don 'di'i slad du 'dir mchis nas </text></item>
<item><p>65a5</p><section>dkon brtsegs</section><text>rgyal po la gsol ba lags kyi/ slad kyis 'gyod par yang ma mdzad cig/ sangs rgyas kyi yang dag pa'i bstan pa la thugs mi ches pa yang mi bskyed du gsol zhes smras so/ /de'i </text></item>
<item><p>65a6</p><section>dkon brtsegs</section><text>tshe bdud sdig can zhes bya ba zhig kyang bdag nyid dge slong gi gzugs su bsgyur nas/ rgyal po de ga la ba der song ste/ snga ma bzhin du smras so/ /de'i tshe rgyal po rgya cher byin pas </text></item>
<item><p>65a7</p><section>dkon brtsegs</section><text>yang dang yang du de skad smras pa thos kyang 'di snyam du dge slong dri ma med pa ni rab tu brtson zhing blo dang ldan pas bdag gis bla mar bkur ba yin te/ dngos po 'di lta bu byed pa ni </text></item>
<item><p>65b1</p><section>dkon brtsegs</section><text>ga nas med do snyam mo/ /de nas de'i tshe bdud kyi 'khor rnams par snang las lus phyed bstan nas/ rgyal po de la tshigs su bcad de smras pa/ rgyal po bzo yi sgyu rtsal slobs/ /dus tshod dag la </text></item>
<item><p>65b2</p><section>dkon brtsegs</section><text>mkhas par gyis/ /rgyal pos de ni ma shes na/ /mi rgyal rtags dang ldan ma yin/ /sangs rgyas nyan thos dgra bcom pa/ /ye shes chen po ldan pa yin/ /tshig dag la ni mi rten par/ /ci yi phyir </text></item>
<item><p>65b3</p><section>dkon brtsegs</section><text>na chad par lta/ /dge slong rnams ni phan gdags phyir/ /khyod la bden tshigs smras pa yin/ /chad smra ngan 'gror 'gro ba'i mi/ /yang dag tshangs spyod ma yin pas/ /de ni rgyal po'i pho brang du/ /btsun </text></item>
<item><p>65b4</p><section>dkon brtsegs</section><text>mo dag dang lhan cig rtse/ /rgyal po 'khor dang bcas pa yis/ /legs par rtogs la the tshom sol/ /rgyal pos dngos po 'di thos pas/ /sems la skrag cing mya ngan skyes/ /'khor rnams </text></item>
<item><p>65b5</p><section>dkon brtsegs</section><text>dang ni lhan cig tu/ /myur zhing rings par pho brang dong / /de tshe dri med pho brang nang / /chos rnams rang bzhin stong pa dang / /bdag dang sems can med pa yi/ /dam pa'i don ni ston par byed/ /</text></item>
<item><p>65b6</p><section>dkon brtsegs</section><text>rgyal po dmag 'khor bcas pa rnams/ /thams cad bdud kyis bslus pas na/ /pho brang nang gi btsun mo rnams/ /dge slong yongs bskor mthong ba dang / /zhe sdang glang chen myos 'dra bas/ /</text></item>
<item><p>65b7</p><section>dkon brtsegs</section><text>gshed ma dag la rab bsgo ba/ /dge slong nga yi btsun mo bslus/ /sdug bsngal chos kyi chad pas chod/ /blon po 'khor dang bcas pa rnams/ /thams cad bdud kyis zin pas na/ /dge slong </text></item>
<item><p>66a1</p><section>dkon brtsegs</section><text>nyes pa med pa la/ /sems kyis gnod ba bya bar bsams/ /gshed ma mtshon thogs 'ongs pa dang / /dri med snying brtse mchi ma byung / /rgyal pos khyod ni chos </text></item>
<item><p>66a2</p><section>dkon brtsegs</section><text>min na/ /ci yi phyir na mchi ma byung / /dri med rgyal po la smras pa/ /dngos po 'di ni yid ches dka'/ /re zhig skad cig sdod cig dang / /bdag ni bsad pa'i long yod do/ /rgyal pos </text></item>
<item><p>66a3</p><section>dkon brtsegs</section><text>dge slong tshig thos na/ /gshed ma dag la sdod cig bsgo/ /bden pa'i dngos po ci zhig yod/ /khyod kyis myur du smra ba'i rigs/ /lhag pa'i bsam pa ldan 'gyur zhing / /snying rjes 'jig </text></item>
<item><p>66a4</p><section>dkon brtsegs</section><text>rten phan 'dogs pas/ /sor mo bcu yi thal sbyar te/ /bden pa'i tshig ni 'di skad smras/ /rgyal po chen po mkhyen par mdzod/ /gal te yang dag nyes med na/ /sa 'di rnam pa drug tu g.yos/ /</text></item>
<item><p>66a5</p><section>dkon brtsegs</section><text>mkha' la me tog char phob cig/ de skad tshig 'di smras ma thag / sa chen rnam pa drug tu g.yos/ /mkha' la lha yi me tog babs/ /bdud 'khor mya ngan skyes par gyur/ /de tshe rgyal po dang ba </text></item>
<item><p>66a6</p><section>dkon brtsegs</section><text>skyes| |rkang la phyag byas bzod par gsol/ /bdag ni dmyal bar lhung 'gyur na/ /mgon med bdag la skyabs mdzod cig /kyi hud sdig pa'i grogs phrad pas/ /gdug pa'i sems ni </text></item>
<item><p>66a7</p><section>dkon brtsegs</section><text>skyes par gyur/ /sdig pa'i grogs po'i rjes 'brang nas/ /mgon dang skyabs byed su yang med/ /ston pa chen po ma gtogs par/ /phyogs bcur bdag gi mgon byed med/ /bdag gis </text></item>
<item><p>66b1</p><section>dkon brtsegs</section><text>rgyal srid spangs nas ni/ /nam 'tsho'i bar du skyabs su mchi/ /dge slong des ni rgyal po dang / /g.yog 'khor bsam pa rig gyur nas/ /dam pa'i don ni rab tu bshad/ /rgyal pos thos nas </text></item>
<item><p>66b2</p><section>dkon brtsegs</section><text>dad pa thob/ /'khor ni bye ba brgya stong dag /rgyal srid spangs nas rab tu byung / /sbyangs pa'i sdom pa blangs pas na/ /gzhan gyis mgron gnyer yong mi len/ /de tshe rgyal po'i pho brang nang / /</text></item>
<item><p>66b3</p><section>dkon brtsegs</section><text>btsun mo 'khor bcas brgyad khri rnams/ /dam pa'i don ni thos pas na/ /phyir mi ldog la gnas par gyur/ /rgyal pos sangs rgyas gsungs pa bzhin/ /lo ni nyi shu rtsa bzhi'i bar/ /nyin </text></item>
<item><p>66b4</p><section>dkon brtsegs</section><text>mtshan rtag par sdig bshags kyang / /'on kyang sdig pa'i las ma zad/ /lo ni bye mang sdug bsngal myong / /sdig zad de bzhin gshegs dang phrad/ /sngon ni skrag par byas pa'i rgyus/ /rnam smin </text></item>
<item><p>66b5</p><section>dkon brtsegs</section><text>lhag ma rtag par smin/ /mthar gyis rnal 'byor rab bsgoms te/ /sangs rgyas bye ba stong mchod nas/ /so sor zhing khams gzhan dag tu/ /thams cad mngon par rdzogs sangs rgyas/ /</text></item>
<item><p>66b6</p><section>dkon brtsegs</section><text>thams cad kun dang mtshan mthun par/ /yon tan grags pa zhes byar gyur/ /de tshe rgyal po rgya cher byin/ /dge slong byams bzod de la ni/ /gdug pa'i sems ni bskyod pas na/ /lo ni </text></item>
<item><p>66b7</p><section>dkon brtsegs</section><text>bye ba mang por yang / /sngon gyi sdig las mngon gyur pas/ /du 'od chen por ltung bar 'gyur/ /rnam smin de ni zad nas kyang / /slar yang mi lus thob gyur te/ /de bzhin gshegs pa </text></item>
<item><p>67a1</p><section>dkon brtsegs</section><text>kun spyan phrad/ /rtag tu bsnyen bkur rim gro byas/ /gzhan yang sangs rgyas bye ba phrag/ brgyad cu dag la rim gro byas/ /de yi 'og tu sangs rgyas pa/ /de ni nga bdag nyid </text></item>
<item><p>67a2</p><section>dkon brtsegs</section><text>yin no/ /chos smra nyes pa med pa la/ /gnod pa byas pa'i dge slong ni/ /ma 'ongs mngon par 'tshang rgyab/ /byang chub sems dpa' byams pa yin/ /de tshe rgyal po'i pho brang nang / /btsun mo'i </text></item>
<item><p>67a3</p><section>dkon brtsegs</section><text>'khor ni brgyad khri rnams/ /shin tu dang bas dge rtsa bskyed/ /sangs rgyas tshad med rim gro byas/ /de ltar spyod pa rab bskyed nas/ /sems can phan gdags smon lam gdab/ /sangs rgyas </text></item>
<item><p>67a4</p><section>dkon brtsegs</section><text>bye ba stong mchod nas/ /so sor mngon par 'tshang yang rgya/ /ngas deng khyod la bsgo ba ni/ /thams cad gnod sems ma bskyed cig /gang gis byams bsgoms sangs rgyas bsngags/ /myur </text></item>
<item><p>67a5</p><section>dkon brtsegs</section><text>du byang chub chen po thob/ /de lta bas na/ glog thob/ sems can rnams kyi dbang po dang / rang bzhin dang / bsam pa dag la mi mkhas pa dag gis dus thams cad du gnod sems </text></item>
<item><p>67a6</p><section>dkon brtsegs</section><text>bskyed par mi bya'o/ /glog thob/ 'di lta ste/ dper na/ ri rnams kyi nang na ri rab mchog tu gyur pa de bzhin du de bzhin gshegs pa'i ye shes kyang ye shes rnams kyi nang na mchog </text></item>
<item><p>67a7</p><section>dkon brtsegs</section><text>dang | gtso bo dang / bla na med par gyur pa yin no/ /'di lta ste/ dper na/ chu bo thams cad kyi nang na rgya mtsho mchog tu gyur pa de bzhin du de bzhin gshegs pa'i ye shes kyang ye </text></item>
<item><p>67b1</p><section>dkon brtsegs</section><text>shes rnams kyi nang na mchog tu zab cing rgya che bar gyur ba yin no/ /gzhan yang / 'di lta ste/ dper na/ rgyal po rnams kyi nang na 'khor los bsgyur ba'i rgyal po mchog dang / gtso bo dang / bla </text></item>
<item><p>67b2</p><section>dkon brtsegs</section><text>mar gyur pa de bzhin du de bzhin gshegs pa'i ye shes kyang ye shes rnams kyi nang na gong na med par gyur pa yin no/ /glog thob/ de bzhin gshegs pa ni de lta bu'i mkhyen pa dang ldan </text></item>
<item><p>67b3</p><section>dkon brtsegs</section><text>pa'i phyir sems can thams cad kyi 'dod chags dang / zhe sdang dang / gti mug spyod pa'i sems dang / sems las byung ba 'jug cing 'gyur ba ji snyed pa de dag thams cad de bzhin </text></item>
<item><p>67b4</p><section>dkon brtsegs</section><text>gshegs pas rab tu mkhyen cing / se gol gtogs pa gcig la thams cad yongs su sdud mdzad do/ /glog thob/ de bzhin gshegs pa ni rnam pa thams cad mkhyen pa nyid dang ldan </text></item>
<item><p>67b5</p><section>dkon brtsegs</section><text>pas| 'di lta ste/ dper na/ skyes bu mig dang ldan pas rtsol ba la mi ltos par rang gi lag mthil na skyu ru ra'i 'bras bu gsal bar mthong zhing the tshom med pa de bzhin du/ de bzhin </text></item>
<item><p>67b6</p><section>dkon brtsegs</section><text>gshegs pa yang sems can thams cad kyi sems kyi spyod pa ji snyed pa dag rab tu mkhyen pas 'khor mang po'i nang du chos rnam pa sna tshogs yang dag par ston par mdzad do/ /sangs rgyas </text></item>
<item><p>67b7</p><section>dkon brtsegs</section><text>kyi zhing 'jig rten gyi khams tshad med grangs med pa dag na 'dod chags kyi spyod pa dang mtshungs par ldan pa'i sems can rnams 'dod chags kyis yongs su gdungs nas/ nyin mtshan du </text></item>
<item><p>68a1</p><section>dkon brtsegs</section><text>yid la byed cing / don med par dus las 'da' bar byed pa yang ngas rab tu mkhyen cing gzigs so/ /'dod chags kyis gdungs pas lus dang ngag gi las rnam pa </text></item>
<item><p>68a2</p><section>dkon brtsegs</section><text>sna tshogs slong bar byed pa dag kyang ngas rab tu mkhyen cing gzigs so/ /zhe sdang spyod pa'i sems can de dag zhe sdang gi zil gyis non pas gcig la gcig zhe sdang gis phrag dog byed pa dang /</text></item>
<item><p>68a3</p><section>dkon brtsegs</section><text>gnod pa byas pa'i phyir mnar med pa'i gnas su ltung bar 'gyur ba dag kyang ngas rab tu mkhyen cing gzigs so/ /gti mug spyod pa dang mtshungs par ldan pa'i sems can rnams ma rig </text></item>
<item><p>68a4</p><section>dkon brtsegs</section><text>pa'i mun nag gis bsgribs shing rmongs pas mngon par zhen pa dang / log par lta ba'i rjes su 'brang ba la mos par gyur ba dag kyang ngas rab tu mkhyen to/ /'os su gyur pa dang / 'os </text></item>
<item><p>68a5</p><section>dkon brtsegs</section><text>su mi 'gyur ba dang / 'phel zhing rtsol ba dang bcas pa dang / ldog cing nyams par gyur pa dang / de bzhin gshegs pa'i theg par dge ba'i rtsa ba bskyed pa dang / rang sangs rgyas kyi </text></item>
<item><p>68a6</p><section>dkon brtsegs</section><text>theg par dge ba'i rtsa ba bskyed pa dang / nyan thos kyi theg par dge ba'i rtsa ba bskyed pa dag kyang ngas rab tu mkhyen to/ /de bzhin gshegs pa ni de lta bu'i mkhyen pa dang ldan pas 'khor </text></item>
<item><p>68a7</p><section>dkon brtsegs</section><text>mang po'i nang du zhugs nas sems can gyi sems kyi spyod pa'i bye brag kyang rab tu mkhyen pas gal te dus la ma bab par rig par gyur na ni cang mi gsung zhing gtang snyoms su bzhag </text></item>
<item><p>68b1</p><section>dkon brtsegs</section><text>nas| sems can 'di dag ni chos la rmongs par gyur pas khong du chud par mi 'gyur ro snyam du dgongs so/ /de bzhin gshegs pa ni dbang po dang stobs khyad par du 'phags pa phun sum </text></item>
<item><p>68b2</p><section>dkon brtsegs</section><text>tshogs shing dus rab tu mkhyen pa'i phyir 'dul ba'i 'os su gyur pa dang / bsam pa mchog tu gyur pa dang / bzod par nus pa'i 'os su gyur pa dang / tshig legs par nyan par gyur pa dag </text></item>
<item><p>68b3</p><section>dkon brtsegs</section><text>kyang rab tu mkhyen te/ de ltar mkhyen par gyur nas kyang sems can de dag yongs su sdud cing phan 'dogs par byed do/ /de lta bas na/ glog thob/ byang chub sems dpa' las dang po pa </text></item>
<item><p>68b4</p><section>dkon brtsegs</section><text>yang dag pa'i gnas skabs su ma zhugs pa/ sems can rnams kyi lhag pa'i bsam pa legs par khong du ma chud pa dag gis khyim na gnas pa'am rab tu byung ba yang rung ste/ thams cad </text></item>
<item><p>68b5</p><section>dkon brtsegs</section><text>kun la smod cing gnod sems bskyed nas yun ring por bdag nyid la gnod par 'gyur bar mi bya'o/ /de'i phyir byang chub sems dpa' sems dang po bskyed pa nas theg pa chen po la gnas </text></item>
<item><p>68b6</p><section>dkon brtsegs</section><text>pa thams cad la sangs rgyas kyi 'du shes bskyed par bya'o/ /sems can gzhan dag sdig pa mi dge ba'i las byed pa mthong na yang gnod sems bskyed par mi bya'o/ /de ci'i phyir zhe na/</text></item>
<item><p>68b7</p><section>dkon brtsegs</section><text>de bzhin gshegs pas rtag tu sems can gang rnam par dkar zhing yongs su dag pa'i chos las cung zad cig nyams par gyur na nam yang yongs su mya ngan las mi 'da' bar mi 'gyur </text></item>
<item><p>69a1</p><section>dkon brtsegs</section><text>ro zhes gsungs pas so/ /byang chub sems dpa' ni gal te 'dod chags spyod pa'i sems can mthong bar gyur na/ sems can 'di dag 'dod chags kyi gdung </text></item>
<item><p>69a2</p><section>dkon brtsegs</section><text>bas bsregs par gyur pa yang bdag gis nyes pa yin no snyam du sems so/ /zhe sdang dang gti mug gi gdung bas bsregs par gyur pa de dag mthong na yang 'di dag thams cad ni bdag gis </text></item>
<item><p>69a3</p><section>dkon brtsegs</section><text>nyes pa yin no snyam du sems so/ /de ci'i phyir zhe na/ bdag gis sems can thams cad na ba'i sdug bsngal dang ldan par gyur pa dag mthong bar gyur na sman yongs su btsal te thabs </text></item>
<item><p>69a4</p><section>dkon brtsegs</section><text>mkhas pas yongs su gso ba'i rigs pa las/ bdag sngon sems can gyi nad bsal bar yid dam bcas na deng yal bar bor ba 'di nyid bdag gi nyes pa yin no snyam du sems pas </text></item>
<item><p>69a5</p><section>dkon brtsegs</section><text>so| |byang chub sems dpa' ni de lta bu'i bsam pa dang ldan pas bdag nyid kyi nyes pa la lta zhing / sems can rnams la byams pa'i sems skyed par byed do/ /gal te gsod pa 'am </text></item>
<item><p>69a6</p><section>dkon brtsegs</section><text>lus kyi yan lag dang nying lag gcod cing btub pa zhig dang phrad par gyur na yang pha rol gnod pa byed pa de dag la lan bya'o snyam pa'i bsam pa med do/ /glog thob/ byang chub </text></item>
<item><p>69a7</p><section>dkon brtsegs</section><text>sems dpa' de ltar yang dag par bsgom pa na 'das pa'i mi dge ba'i las ji snyed pa dag kyang gtan du zad cing ma lus par 'byung bar 'gyur la/ ma 'ongs pa'i mi dge ba rnams </text></item>
<item><p>69b1</p><section>dkon brtsegs</section><text>ni yang ldang bar mi 'gyur ro/ /glog thob/ sngon byung ba 'das pa'i bskal pa tshad med grangs med pa de bzhin gshegs pa mar me mdzad kyi yang ches snga rol na/ de bzhin gshegs pa dgra </text></item>
<item><p>69b2</p><section>dkon brtsegs</section><text>bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba/ bla na med pa lha dang mi rnams </text></item>
<item><p>69b3</p><section>dkon brtsegs</section><text>kyi ston pa sangs rgyas bcom ldan 'das mchog tu skyes pa zhes bya ba 'jig rten du byung ngo / /'jig rten gyi khams de ni 'od zer can zhes bya ste/ rgyal po'i grong khyer rab tu bde ba zhes bya ba'i tshal </text></item>
<item><p>69b4</p><section>dkon brtsegs</section><text>na bzhugs so/ /de'i tshe bshan pa 'jigs su rung ba zhes bya ba khro gtum che ba gsod pa la dga' zhing / bzod pa dang byams pa'i sems med pa/ lag pa khrag gis bskus pa/ mthong ba thams </text></item>
<item><p>69b5</p><section>dkon brtsegs</section><text>cad skrag par 'gyur ba zhig yod de/ de'i tshe bshan pa des glang zhig khang pa'i nang du bcings te/ nang du zhugs nas gsod par byas pa las/ glang des de mthong nas shin tu skrag pas thag </text></item>
<item><p>69b6</p><section>dkon brtsegs</section><text>pa bcad de bros nas/ de bzhin gshegs pa mchog tu skyes pa bzhugs pa'i tshal ga la ba der song ngo / /de'i tshe bshan pa de yang mtshon thogs nas phyi bzhin bsnyegs pas glang de skrag nas </text></item>
<item><p>69b7</p><section>dkon brtsegs</section><text>g.yang sa zab mo zhig tu lhung nas srog chad la thug pa tsam du na zhing sdug bsngal bas sgra phyung ngo / /de'i tshe bshan pas glang de mthong nas zhe sdang cher skyes te/ g.yang sa zab mo de nyid du zhugs </text></item>
<item><p>70a1</p><section>dkon brtsegs</section><text>nas mtshon thogs te gsad par byas pa las mtshon ma btab pa'i bar skabs su/ de'i tshe de bzhin gshegs pa mchog tu skyes pa tshal der 'khor mang po brgya stong tshad </text></item>
<item><p>70a2</p><section>dkon brtsegs</section><text>med pas yongs su bskor ba dag la rten cing 'brel bar 'byung ba'i chos kyi rnam grangs 'di lta ste/ ma rig pa'i rkyen gyis 'du byed/ 'du byed kyi rkyen gyis rnam par shes pa/ rnam par shes </text></item>
<item><p>70a3</p><section>dkon brtsegs</section><text>pa'i rkyen gyis ming dang gzugs/ ming dang gzugs kyi rkyen gyis skye mched drug/ skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i </text></item>
<item><p>70a4</p><section>dkon brtsegs</section><text>rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang /</text></item>
<item><p>70a5</p><section>dkon brtsegs</section><text>'khrug pa rnams 'byung bar 'gyur te/ de ltar na rten cing 'brel bar 'byung ba 'di dag thams cad ni sdug bsngal gyi phung po chen po 'ba' zhig go zhes rgya cher rnam par phye ste ston par mdzad </text></item>
<item><p>70a6</p><section>dkon brtsegs</section><text>pas| glog thob/ rten cing 'brel bar 'byung ba 'di la ma rig pa yang 'du byed la mi sems mi rtog la/ 'du byed kyang ma rig pa la mi sems mi rtog go /de bzhin du skye ba yang rga shi la </text></item>
<item><p>70a7</p><section>dkon brtsegs</section><text>mi sems mi rtog pas/ de ltar chos thams cad ni rang bzhin gyis dmigs su med pas mngon par 'du bya ba med pa/ dran pa med pa/ bdag dang bdag gi med pa/ rang bzhin gyis rnam </text></item>
<item><p>70b1</p><section>dkon brtsegs</section><text>par dag pa/ phan tshun gcig gis gcig mi rig pa yin no/ /so so'i skye bo rnams 'di lta bu'i chos ma thob pa'i phyir gzugs ni bdag yin no/ /bdag ni gzugs rnams dang ldan no/ /gzugs ni </text></item>
<item><p>70b2</p><section>dkon brtsegs</section><text>bdag gi yin no zhes 'dzin par byed do/ /tshor ba dang / 'du shes dang / 'du byed dang / rnam par shes pa'i bar la yang de bzhin no/ /bdag dang bdag gir 'dzin pa la mngon par zhen pa'i dbang </text></item>
<item><p>70b3</p><section>dkon brtsegs</section><text>gis mi rtag pa la rtag par 'dzin par byed/ sdug bsngal ba la bde bar 'dzin par byed/ mi sdug pa la sdug par 'dzin par byed/ bdag med pa la bdag gir 'dzin cing phyin ci log bzhi bskyed par </text></item>
<item><p>70b4</p><section>dkon brtsegs</section><text>byed do/ /phyin ci log tu lta ba'i phyir ma rig pas rmongs nas yang dag par tshul bzhin du yid la mi byed cing / sems kyi rjes su mngon par zhen par gyur pas srid pa'i sred pa 'ching ba gcod </text></item>
<item><p>70b5</p><section>dkon brtsegs</section><text>par mi nus shing 'khor ba'i 'khor bar rgyun mi 'chad par 'khor bar gyur pa yin no/ /mkhas pa dag ni chos kyi dbyings kyi mtshan nyid la shin tu legs par rtogs par byed pa'i phyir/ bdag </text></item>
<item><p>70b6</p><section>dkon brtsegs</section><text>dang | gang zag dang / sems can zhes bya ba nas srog ces bya ba'i bar du cung zad tsam yang yod par yang dag par rjes su mi mthong la/ skye ba dang / rga ba dang / na ba dang / 'chi ba dang / gsod </text></item>
<item><p>70b7</p><section>dkon brtsegs</section><text>ba dang / gnod par byed pa dag kyang mi dmigs so zhes gsungs pa dang / glog thob/ de'i tshe bshan pa 'jigs su rung bas rgyang nas/ de bzhin gshegs pas chos bshad pa'i sgra thos nas </text></item>
<item><p>71a1</p><section>dkon brtsegs</section><text>go bar gyur pas de ma thag tu gsod pa'i sems nye bar zhi bar gyur nas/ mtshon cha spangs te g.yang sa nas byung nas/ bcom ldan 'das de ga la ba der song </text></item>
<item><p>71a2</p><section>dkon brtsegs</section><text>ste/ bcom ldan 'das kyi zhabs gnyis la mgo bos gtugs nas phyag byas te phyogs gcig tu 'dug nas/ bcom ldan 'das de la 'di skad ces gsol to/ /bcom ldan 'das/ bdag </text></item>
<item><p>71a3</p><section>dkon brtsegs</section><text>ni deng de bzhin gshegs pa'i bstan pa la rab tu byung nas lam bsgrub par 'tshal lo zhes gsol pa dang / bcom ldan 'das kyis bka' stsal pa/ de rigs so/ /dge slong legs </text></item>
<item><p>71a4</p><section>dkon brtsegs</section><text>par 'ongs sam zhes gsungs ma thag tu dge slong gi dngos por gyur nas bsnyen par rdzogs par gyur to/ /de nas de bzhin gshegs pa mchog tu skyes pas de'i lhag pa'i bsam pa </text></item>
<item><p>71a5</p><section>dkon brtsegs</section><text>thugs kyis mkhyen nas mthar gyis yongs su smin par mdzad nas/ byang chub sems dpa'i spyod pa rnams rgya cher yang dag par bstan par 'jigs su rung ba thos nas sangs rgyas kyi </text></item>
<item><p>71a6</p><section>dkon brtsegs</section><text>bstan pa la phyir mi ldog pa thob par gyur ro/ /glang de yang de bzhin gshegs pa des rten cing 'brel bar 'byung ba'i chos kyi tshig ston pa'i gsung sgra shin tu gya nom pa thos nas sems </text></item>
<item><p>71a7</p><section>dkon brtsegs</section><text>la rab tu dga' ba skyes pas/ shi 'phos pa'i 'og tu dga' ldan gyi lha'i gnas su skyes nas tha mar byams pa dang phrad de/ yang dag pa'i dad pa dang ldan par 'gyur ro/ /glog thob/</text></item>
<item><p>71b1</p><section>dkon brtsegs</section><text>de ltar na sems can rnams kyi spyod pa ni shin tu zab pa dang / rnam par rig par dka' zhing shes par dka' ba yin te/ de'i phyir/ glog thob/ byang chub sems dpa' gang gis bla na med pa </text></item>
<item><p>71b2</p><section>dkon brtsegs</section><text>yang dag par rdzogs pa'i byang chub yongs su gnyer bar 'dod pas/ sems can gyi dbang po dang spyod pa dag la shin tu mkhas par byas nas sems can thams cad la mnyam pa'i sems </text></item>
<item><p>71b3</p><section>dkon brtsegs</section><text>dang / thogs pa med pa'i sems la rab tu gnas te chos thams cad la rtag tu mngon par zhen pa med par bya'o/ /ci 'dod pa rnams yongs su spangs te tshul khrims rnam par dag pa bsgrub </text></item>
<item><p>71b4</p><section>dkon brtsegs</section><text>par bya'o/ /bzod pa la gnas par bya'o/ /brtson 'grus bskyed par bya'o/ /bsam gtan dang / ting nge 'dzin la mnyam par gzhag par bya'o/ /yang dag pa ji lta ba bzhin du chos thams cad </text></item>
<item><p>71b5</p><section>dkon brtsegs</section><text>kyi ngo bo nyid la so sor brtag par bya'o/ /glog thob/ byang chub sems dpa' gang chos drug po de dag yongs su rdzogs par gyur na myur du bla na med pa yang dag par rdzogs pa'i byang chub </text></item>
<item><p>71b6</p><section>dkon brtsegs</section><text>mngon par rdzogs par 'tshang rgya bar 'gyur ro/ /ji ltar yongs su rdzogs par byed ce na/ 'di lta ste/ thams cad mkhyen pa'i ye shes la brten nas mngon par sgrub par byed pa'i phyir ro/ /</text></item>
<item><p>71b7</p><section>dkon brtsegs</section><text>glog thob/ byang chub sems dpa' rnams kyi chos kyi gter gang zhe na/ 'di lta ste/ byang chub sems dpas gzugs thams cad yang dag pa ji lta ba bzhin du rab tu rtogs shing / gzod </text></item>
<item><p>72a1</p><section>dkon brtsegs</section><text>ma nyid nas skye ba med pa dang / rang bzhin gyis rnam par dag pa mthong ba gang yin pa'o/ /byang chub sems dpa' ni gzugs la mkhas pa thob pa'i phyir so so yang dag </text></item>
<item><p>72a2</p><section>dkon brtsegs</section><text>par rig pa bzhi dang ldan par 'gyur ro/ /bzhi gang zhe na/ 'di lta ste/ don so so yang dag par rig pa dang / chos so so yang dag par rig pa dang / nges pa'i tshig so so yang dag par rig pa </text></item>
<item><p>72a3</p><section>dkon brtsegs</section><text>dang | spobs pa so so yang dag par rig pa'o/ /de la don so so yang dag par rig pa ni gzugs kyi don rnams la thogs pa med par gyur pa'i phyir ro/ /gzugs kyi don gang zhe na/ 'di </text></item>
<item><p>72a4</p><section>dkon brtsegs</section><text>lta ste| don dam pa gang yin pa'o/ /don dam pa gang zhe na/ 'di lta ste/ gzugs dmigs su med pa gang yin pa ste/ don dam pa'i ye shes la 'di lta bu dang ldan pa gang yin pa de ni </text></item>
<item><p>72a5</p><section>dkon brtsegs</section><text>don so so yang dag par rig pa zhes bya'o/ /chos so so yang dag par rig pa ni gzugs kyi chos rnams yang dag pa ji lta ba bzhin du so sor brtags nas yang dag pa ji lta ba bzhin du </text></item>
<item><p>72a6</p><section>dkon brtsegs</section><text>rab tu shes pa gang yin pa de ni chos so so yang dag par rig pa zhes bya'o/ /nges pa'i tshig so so yang dag par rig pa ni 'di lta ste/ gzugs rnams la thogs pa med pa'i ye shes kyi </text></item>
<item><p>72a7</p><section>dkon brtsegs</section><text>thabs la mkhas pas nges pa'i tshig rnam pa sna tshogs kyis rnam par 'byed pa gang yin pa de ni nges pa'i tshig so so yang dag par rig pa zhes bya'o/ /spobs pa so so yang dag par </text></item>
<item><p>72b1</p><section>dkon brtsegs</section><text>rig pa ni 'di lta ste/ gzugs kyi chos rnams sems can gyi dbang po ji lta ba bzhin du rnam par phye ste ston par byed kyang kun nas nyon mongs pa med cing mngon par zhen pa med pa gang yin pa de ni spobs </text></item>
<item><p>72b2</p><section>dkon brtsegs</section><text>pa so so yang dag par rig pa zhes bya'o/ /byang chub sems dpa' ni 'di lta bu'i ye shes dang ldan pas gzugs kyi chos la rmongs shing mngon par zhen par gyur pa'i sems can thams cad kyi rang bzhin </text></item>
<item><p>72b3</p><section>dkon brtsegs</section><text>dang | 'dun pa ji lta ba bzhin du rtsol ba med pa'i ye shes kyis ci rigs par chos ston par byed kyang chos kyi dbyings la mtshan nyid gnyis su gyur pa med de/ sgra dang / dri dang / ro dang / reg bya dang /</text></item>
<item><p>72b4</p><section>dkon brtsegs</section><text>chos kyi bar du yang de bzhin du rgyas par sbyar te/ glog thob/ 'di ni byang chub sems dpa' sems dpa' chen po rnams kyi chos kyi gter zhes bya'o/ /byang chub sems dpa' gang gis gter </text></item>
<item><p>72b5</p><section>dkon brtsegs</section><text>'di thob par gyur na spyod yul rnams la rmongs par gyur pa'i sems can de lta bu dag yongs su gdul bar 'dod pa'i phyir/ de dag gi mos pa ji lta ba bzhin du de dag re re la yang bskal </text></item>
<item><p>72b6</p><section>dkon brtsegs</section><text>pa'am/ bskal pa las lhag par tshig rnam pa sna tshogs kyi thabs la mkhas pas chos ston par byed kyang de dag gi mtha' yang rnyed par mi 'gyur la/ byang chub sems dpa' de'i shes rab la </text></item>
<item><p>72b7</p><section>dkon brtsegs</section><text>yang 'grib pa med cing chos kyi dbyings dang mi 'gal bar gnyis su med cing dbyer med pa'i rjes su 'brang ba gang yin pa 'di ni/ byang chub sems dpa' thabs la mkhas pas chos thams </text></item>
<item><p>73a1</p><section>dkon brtsegs</section><text>cad dbyer med pa'i mtshan nyid bstan pas 'thob pa'i chos kyi gter zhes bya'o/ /chos kyi gter 'dis sems can dag la ci rigs par chos bstan nas zad mi </text></item>
<item><p>73a2</p><section>dkon brtsegs</section><text>shes pa'i chos kyi gter phun sum tshogs par gyur te/ 'khor ba'i rgyud pa gtan du spong ba gang yin pa 'di ni/ glog thob/ byang chub sems dpa' sems dpa' chen po rnams kyi gter </text></item>
<item><p>73a3</p><section>dkon brtsegs</section><text>chen po dang / zad mi shes pa'i gter dang / kun tu zad mi shes pa'i gter dang / mtha' med pa'i gter rnam pa lnga zhes bya'o/ /byang chub sems dpa' gang gter 'di lta bu dang ldan </text></item>
<item><p>73a4</p><section>dkon brtsegs</section><text>par gyur na yong tan khyad par du 'phags pa rnams yongs su rdzogs par 'gyur ba'i phyir tshegs chung dus myur du bla na med pa yang dag par rdzogs pa'i byang chub tu mngon par rdzogs </text></item>
<item><p>73a5</p><section>dkon brtsegs</section><text>par 'tshang rgya bar 'gyur ro/ /chos kyi gter bstan pa'i chos kyi rnam grangs 'di bstan pa'i tshe byang chub sems dpa' glog thob ni gzungs rab tu thob par gyur to/ /byang chub sems </text></item>
<item><p>73a6</p><section>dkon brtsegs</section><text>dpa' lnga brgya ni glog gi 'od zer zhes bya ba'i ting nge 'dzin thob par gyur to/ /lha'i bu sum khri drug stong ni bla na med pa yang dag par rdzogs pa'i byang chub tu sems bskyed par </text></item>
<item><p>73a7</p><section>dkon brtsegs</section><text>gyur to/ /de nas bcom ldan 'das la byang chub sems dpa' zla ba'i rgyal mtshan gyis 'di skad ces gsol to/ /bcom ldan 'das kyis 'di skad du rtsol ba ma mchis pa'i ye </text></item>
<item><p>73b1</p><section>dkon brtsegs</section><text>shes zhes gang gsungs pa de'i don ji lta bu lags/ bcom ldan 'das kyis bka' bstsal pa/ byang chub sems dpa' gang gis dge ba'i chos rnams la lus dang sems kyi rjes su mthun par </text></item>
<item><p>73b2</p><section>dkon brtsegs</section><text>dmigs shing mngon par 'du byed pa gang yin pa de ni rtsol ba dang bcas pa zhes bya'o/ /byang chub sems dpa' gang lus dang sems rab tu dul bar gyur nas dran pa med pa/ gnas pa med </text></item>
<item><p>73b3</p><section>dkon brtsegs</section><text>pa| rnal 'byor bsgom pa'i mtshan ma dang bral bar gyur pa dang / de sngon gyi smon lam dang ye shes yongs su rdzogs par gyur pas sangs rgyas kyi zhing bye ba stong phrag mang po rnams su rnam </text></item>
<item><p>73b4</p><section>dkon brtsegs</section><text>pa sna tshogs su ston par byed kyang chos kyi dbyings las g.yo ba med pa dang / rtag tu chos ston par byed kyang chos kyi mtshan ma cung zad tsam yang med pa dang / bsdu ba'i dngos po bzhis </text></item>
<item><p>73b5</p><section>dkon brtsegs</section><text>sems can yongs su smin par byed kyang sems can gang yang yongs su bzlas pa med pa dang / sangs rgyas kyi zhing thams cad yongs su sbyangs kyang sangs rgyas kyi zhing yongs su dag pa </text></item>
<item><p>73b6</p><section>dkon brtsegs</section><text>yang dag par rjes su mi mthong ba dang / rtag par sangs rgyas rnams rjes su dran par byed kyang gzugs kyi mtshan nyid du mi lta ba dang / sangs rgyas kyi zhing kun tu rgyu bar byed kyang chos </text></item>
<item><p>73b7</p><section>dkon brtsegs</section><text>kyi dbyings dang mi 'bral gang yin pa 'di ni byang chub sems dpa'i rtsol ba med pa'i ye shes zhes bya'o/ /byang chub sems dpa' rnams ni 'di lta bu'i ye shes dang ldan pa'i phyir </text></item>
<item><p>74a1</p><section>dkon brtsegs</section><text>sems can thams cad kyi re ba yongs su rdzogs par byed kyang gang byas pa de dag la yang mngon par zhen pa yang med do/ /de'i tshe bcom ldan 'das kyis rtsol </text></item>
<item><p>74a2</p><section>dkon brtsegs</section><text>ba med pa'i ye shes 'di bstan pa na stong gsum gyi stong chen po'i 'jig rten gyi khams 'di rnam pa drug tu g.yos par gyur to/ /brgya byin lha'i dbang po yang sum cu rtsa gsum gyi lha </text></item>
<item><p>74a3</p><section>dkon brtsegs</section><text>rnams dang bcas te steng gi bar snang las me tog man da rab ba dang / ut+pa la dang / ku mu ta dang / pad+ma dang / pun da ri ka dang / tsan dan gyi phye ma'i char mngon par phab ste /</text></item>
<item><p>74a4</p><section>dkon brtsegs</section><text>bcom ldan 'das la mngon par bstod do/ /lha'i rnga rnams kyang rang sgra byung bar gyur to/ /ngo mtshar rmad du byung ba'i snang ba chen pos kyang kun tu snang bar byas te/ sems </text></item>
<item><p>74a5</p><section>dkon brtsegs</section><text>can gang la reg par gyur pa de'i lus kyang shin tu bsil bar gyur to/ /de nas bcom ldan 'das kyis byang chub sems dpa' glog thob la bka' stsal pa/ glog </text></item>
<item><p>74a6</p><section>dkon brtsegs</section><text>thob/ 'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang gnas 'dir chos kyi rnam grangs 'di lta bu gsungs </text></item>
<item><p>74a7</p><section>dkon brtsegs</section><text>so/ /ma byon pa'i de bzhin gshegs pa rnams 'jig rten du byung ba'i tshe yang gnas 'dir chos kyi rnam grangs 'di lta bu gsungs bar 'gyur ro/ /'jig rten gyi khams </text></item>
<item><p>74b1</p><section>dkon brtsegs</section><text>tshad med grangs med pa dag na da ltar bzhugs pa'i de bzhin gshegs pa rnams kyang chos kyi rnam grangs 'di rgyun mi 'chad par mdzad pa'i phyir 'od zer chen po 'gyed par </text></item>
<item><p>74b2</p><section>dkon brtsegs</section><text>mdzad do/ /de nas tshe dang ldan pa kun dga' bo stan las langs te bla gos phrag ba gcig tu gzar nas pus mo g.yas pa'i lha nga sa la btsugs te/ bcom ldan 'das ga la bde </text></item>
<item><p>74b3</p><section>dkon brtsegs</section><text>logs su thal mo sbyar nas bcom ldan 'das la 'di skad ces gsol to/ /bcom ldan 'das/ chos kyi rnam grangs 'di'i ming ci lags/ bdag gis ji ltar yongs su gzung </text></item>
<item><p>74b4</p><section>dkon brtsegs</section><text>bar bgyi/ bcom ldan 'das kyis bka' stsal pa/ kun dga' bo/ chos kyi rnam grangs 'di ni mi zad pa'i gter bstan pa zhes bya'o/ /chos thams cad dbyer med pa'i mtshan nyid bstan </text></item>
<item><p>74b5</p><section>dkon brtsegs</section><text>pa zhes bya ste/ khyod kyis de ltar yang ming yongs su gzung bar bya'o/ /bcom ldan 'das kyis de skad ces bka' stsal nas/ byang chub sems dpa' glog thob dang / tshe dang ldan pa </text></item>
<item><p>74b6</p><section>dkon brtsegs</section><text>kun dga' bo dang / 'khor bzhi po rnams dang / lha dang mi dang lha ma yin dang dri zar bcas pa'i 'jig rten thams cad bcom ldan 'das kyis gsungs pa la yi rangs te mngon </text></item>
<item><p>74b7</p><section>dkon brtsegs</section><text>par bstod do// //'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ mi zad pa'i gter bstan pa'i le'u zhes </text></item>
<item><p>75a1</p><section>dkon brtsegs</section><text>bya ba ste 'dus pa nyi shu ba rdzogs so// //rgya gar skad du/ b+ha dra mA ya kA ra bya kA ra Na nA ma mahA ya nA sU tra/ bod skad du/ sgyu ma mkhan bzang po </text></item>
<item><p>75a2</p><section>dkon brtsegs</section><text>lung bstan pa zhes bya ba theg pa chen po'i mdo/ bam po thog ma gcig/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig </text></item>
<item><p>75a3</p><section>dkon brtsegs</section><text>na| bcom ldan 'das rgyal po'i khab na bya rgod phung po'i ri la dge slong stong nyis brgya lnga bcu'i dge slong gi dge 'dun chen po dang / byang chub sems dpa' sems dpa' chen po mngon </text></item>
<item><p>75a4</p><section>dkon brtsegs</section><text>par grags pa/ mngon par shes pa thob pa/ gzungs thob pa/ rdzu 'phrul gyi cho 'phrul thob pa/ mi skye ba'i chos la bzod pa thob pa lnga stong la 'di lta ste/ byang chub sems dpa' sems </text></item>
<item><p>75a5</p><section>dkon brtsegs</section><text>dpa' chen po seng ge dang / byang chub sems dpa' sems dpa' chen po seng ge blo gros dang / byang chub sems dpa' sems dpa' chen po tsan dan bzang po dang / byang chub sems </text></item>
<item><p>75a6</p><section>dkon brtsegs</section><text>dpa' sems dpa' chen po kha lo sgyur ba dang / byang chub sems dpa' sems dpa' chen po kha lo sgyur ba chen po dang / byang chub sems dpa' sems dpa' chen po 'od dpal </text></item>
<item><p>75a7</p><section>dkon brtsegs</section><text>dang | byang chub sems dpa' sems dpa' chen po 'od byed dang / byang chub sems dpa' sems dpa' chen po 'od gzi brjid dang ldan zhing nga ro snyan pa dang / byang chub sems </text></item>
<item><p>75b1</p><section>dkon brtsegs</section><text>dpa' sems dpa' chen po 'od bkod pa dang / byang chub sems dpa' sems dpa' chen po blo gsal ba dang / byang chub sems dpa' sems dpa' chen po sems can gyi snying po dang /</text></item>
<item><p>75b2</p><section>dkon brtsegs</section><text>byang chub sems dpa' sems dpa' chen po sems can kha lo sgyur ba dul ba dang ldan pa dang / byams pa la sogs pa bskal pa bzang po'i byang chub sems dpa' sems dpa' chen </text></item>
<item><p>75b3</p><section>dkon brtsegs</section><text>po thams cad dang / 'jam dpal gzhon nur gyur pa dang / de dag la sogs pa byang chub sems dpa' sems dpa' chen po lnga stong dang thabs gcig tu bzhugs te/ lha rnams </text></item>
<item><p>75b4</p><section>dkon brtsegs</section><text>kyi dbang po brgya byin dang yang thabs gcig go/ mi mjed kyi bdag po tshangs pa dang yang thabs gcig go /rgyal po chen po bzhi dang yang thabs gcig go/ lha dang / klu dang / gnod </text></item>
<item><p>75b5</p><section>dkon brtsegs</section><text>sbyin dang / lha ma yin dang / nam mkha' lding dang / /dri za dang / mi'am ci dang / lto 'phye chen po du mas kyang yongs su bskor te/ /de nas bcom ldan 'das ni/ rgyal po'i khab kyi </text></item>
<item><p>75b6</p><section>dkon brtsegs</section><text>grong khyer chen po la brten cing bzhugs te/ rgyal po dang / blon po chen po rnams dang / bram ze dang / khyim bdag dang / grong rdal dang / ljongs kyi mi rnams kyis ni gus par </text></item>
<item><p>75b7</p><section>dkon brtsegs</section><text>byas| bla mar byas/ bsnyen bkur byas/ mchod par byas so/ /bcom ldan 'das kyis chos gos dang / zhal zas dang / gzim sa cha dang / gdan dang / snyun gsos dang / /</text></item>
<item><p>76a1</p><section>dkon brtsegs</section><text>sman zong ni brnyes/ bcom ldan 'das kyi grags pa dang snyan pa dang tshigs su bcad pa rgya chen po ni mngon par 'phags te/ 'di ltar de bzhin gshegs pa dgra </text></item>
<item><p>76a2</p><section>dkon brtsegs</section><text>bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba/ bla na med pa lha dang </text></item>
<item><p>76a3</p><section>dkon brtsegs</section><text>mi rnams kyi ston pa sangs rgyas bcom ldan 'das de ni thams cad mkhyen pa/ thams cad gzigs pa dang ldan pa ste/ thams cad ni mkhyen/ thams cad ni gzigs/ de bzhin </text></item>
<item><p>76a4</p><section>dkon brtsegs</section><text>gshegs pa'i stobs bcu dang ni ldan/ de bzhin gshegs pa'i mi 'jigs pa bzhi dang ni ldan/ so so yang dag par rig pa bzhi dang ni ldan/ sangs rgyas kyi chos ma 'dres pa </text></item>
<item><p>76a5</p><section>dkon brtsegs</section><text>bco brgyad dang ni ldan/ byams pa chen po dang snying rje chen po dang ni ldan/ sangs rgyas kyi spyan nyams pa mi mnga' ba dang ni ldan/ spyan lnga dang mi ldan/ cho 'phrul yang brnyes te/ kun </text></item>
<item><p>76a6</p><section>dkon brtsegs</section><text>brjod pa'i cho 'phrul ni brnyes/ rjes su bstan pa'i cho 'phrul ni brnyes/ rdzu 'phrul gyi cho 'phrul ni brnyes so/ /bzhed na stong gsum gyi stong chen po'i 'jig rten gyi khams grong khyer </text></item>
<item><p>76a7</p><section>dkon brtsegs</section><text>dang bcas pa/ grong rdal dang bcas pa/ sa dang bcas pa/ 'gro ba dang bcas pa/ ri rab dang bcas pa/ rgya mtsho'i mthas gtugs pa/ lha'i gnas dang bcas pa/ khor yug </text></item>
<item><p>76b1</p><section>dkon brtsegs</section><text>dang 'obs su bcas pa/ rtswa dang shing dang rir bcas pa 'di nam mkha' la bskal pa'am/ bskal pa bas kyang lhag par skra'i rtse mo'i cha shas kyis 'dzin par mdzad do/ /yang de'i tshe rgyal </text></item>
<item><p>76b2</p><section>dkon brtsegs</section><text>po'i khab kyi grong khyer chen po na sgyu ma mkhan bzang po zhes bya ba bstan bcos la shin tu mkhas pa/ gsang sngags la shin tu mkhas pa/ bzod dang rig pa la mkhas pa/ las kyi mtha' byas </text></item>
<item><p>76b3</p><section>dkon brtsegs</section><text>zin pa/ rab tu byed pa byas pa/ sgra grags pa/ yul ma ga d+ha na sgyu ma mkhan nam/ sgyu ma mkhan gyi slob ma ji snyed pa de dag gi mchog tu grags pa/ phul du grags pa zhig gnas te /</text></item>
<item><p>76b4</p><section>dkon brtsegs</section><text>des yul ma ga d+ha ril gyi skye bo'i tshogs thams cad 'dun par byas/ rmongs par byas/ mgo 'khor bar byas nas ya mtshan gyi chos la bkod de/ bden pa mthong ba rnams dang / dad </text></item>
<item><p>76b5</p><section>dkon brtsegs</section><text>pa dang chos kyi rjes su 'brang ba rnams dang / dge bsnyen dang / dge bsnyen rnams ni ma gtogs so/ /des sgyu mas rmongs par byed pa'i rig pa'i stobs bskyed pas rnyed pa dang bkur </text></item>
<item><p>76b6</p><section>dkon brtsegs</section><text>ste dang tshigs su bcad pa yang lhag par rnyed do/ /sgyu ma mkhan bzang pos bcom ldan 'das kyi grags pa dang / snyan pa dang / tshigs su bcad pa lhag par mngon par 'phags te/</text></item>
<item><p>76b7</p><section>dkon brtsegs</section><text>'di ltar de bzhin gshegs pa dgra bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha </text></item>
<item><p>77a1</p><section>dkon brtsegs</section><text>lo sgyur ba/ bla na med pa lha dang mi rnams kyi ston pa sangs rgyas bcom ldan 'das de ni thams cad mkhyen pa/ thams cad gzigs pa ste/ thams cad ni </text></item>
<item><p>77a2</p><section>dkon brtsegs</section><text>mkhyen/ thams cad ni gzigs/ de bzhin gshegs pa'i stobs bcu dang ni ldan/ de bzhin gshegs pa'i mi 'jigs pa bzhi dang ni ldan/ so so yang dag par rig pa bzhi dang </text></item>
<item><p>77a3</p><section>dkon brtsegs</section><text>ni ldan/ sangs rgyas kyi chos ma 'dres pa bco brgyad dang ni ldan/ byams pa chen po dang / snying rje chen po dang ni ldan/ sangs rgyas kyi spyan nyams pa mi mnga' ba dang ni ldan/ spyan </text></item>
<item><p>77a4</p><section>dkon brtsegs</section><text>lnga dang ni ldan/ cho 'phrul yang brnyes te/ kun brjod pa'i cho 'phrul ni brnyes/ rjes su bstan pa'i cho 'phrul ni brnyes/ rdzu 'phrul gyi cho 'phrul ni brnyes so/ /bzhed na stong gsum gyi </text></item>
<item><p>77a5</p><section>dkon brtsegs</section><text>stong chen po'i 'jig rten gyi khams grong khyer dang bcas pa/ grong rdal dang bcas pa/ sa dang bcas pa/ 'gro ba dang bcas pa/ ri rab dang bcas pa/ rgya mtsho'i mthas gtugs pa/</text></item>
<item><p>77a6</p><section>dkon brtsegs</section><text>lha'i gnas dang bcas pa/ khor yug dang 'obs su bcas pa/ rtswa dang shing dang rir bcas pa 'di nam mkha' la bskal pa'am/ bskal pa bas lhag par skra'i rtse mo'i cha shas </text></item>
<item><p>77a7</p><section>dkon brtsegs</section><text>tsam la 'dzin par mdzad do zhes thos so/ /thos nas kyang de 'di snyam du sems te/ yul ma ga d+ha ril gyi skye bo'i tshogs thams cad bdag gis 'dun par byas/ rmongs par </text></item>
<item><p>77b1</p><section>dkon brtsegs</section><text>byas| mgo 'khor bar byas nas ya mtshan gyi chos la bkod de/ bram ze dang / khyim bdag chen po gang dag yin pa de dag kyang bdag gi ming gis rab tu mgu bar gyur na/ de bzhin </text></item>
<item><p>77b2</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas de gcig pu da dung ma bgams/ rmongs par ma byas/ mgo 'khor bar ma byas kyi/ ma la/ bdag de bzhin </text></item>
<item><p>77b3</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas ga la ba der 'gro bar bya'o/ /song nas kyang bag ma par bya ste/ gal te rmongs pa'am/ mgo 'khor bar bya nus pa lta </text></item>
<item><p>77b4</p><section>dkon brtsegs</section><text>na| de lta na yul ma ga d+ha thams cad bdag la gcig tu 'dus/ bdag gi rnyed ba dang bkur sti yang ches stobs dang ldan par 'gyur ro snyam mo/ /de nas yang sgyu ma mkhan bzang po </text></item>
<item><p>77b5</p><section>dkon brtsegs</section><text>sngon gyi dge ba'i rtsa bas bskul ba dang / sangs rgyas kyi mthus rgyal po'i khab kyi grong khyer chen po nas byung ste bya rgod kyi phung po'i ri ga la ba dang / bcom ldan 'das ga la ba der song </text></item>
<item><p>77b6</p><section>dkon brtsegs</section><text>ngo| |song nas kyang sgyu ma mkhan bzang pos de bzhin gshegs pa nyi ma bye ba phrag 'bum pas lhag pa'i 'od zer 'bar ba/ zhal zla ba bye ba phrag 'bum pas lhag par dri ma med pa/ sku </text></item>
<item><p>77b7</p><section>dkon brtsegs</section><text>shing n+ya gro d+ha'i rgyal po ltar chu zheng gab pa/ mdzod spu nor bu dri ma med pa'i 'od dag pa ltar gsal ba/ spyan pad+ma dang / ut+pal sngon po kha bye ba lta bu'i bkrag yod pa/ spyi gtsug </text></item>
<item><p>78a1</p><section>dkon brtsegs</section><text>tshangs pas kyang bltar mi mthong pa/ 'khor gyi nang na gsung dbyangs yan lag drug cu dang ldan pas chos ston pa mthong ngo / /mthong nas kyang des sku de lta bu </text></item>
<item><p>78a2</p><section>dkon brtsegs</section><text>mthong / gsung gi phrin las de lta bu thos nas sems dang bar gyur cing / de 'di snyam du sems te/ ma la/ bdag gis 'di ci thams cad mkhyen la/ thams cad gzigs pa dang </text></item>
<item><p>78a3</p><section>dkon brtsegs</section><text>ldan pa zhig yin nam/ 'on te ma yin bgam par bya gor ma chag snyam mo/ /de nas sgyu ma mkhan bzang pos bcom ldan 'das kyi zhabs la mgo bos phyag 'tshal nas bgam </text></item>
<item><p>78a4</p><section>dkon brtsegs</section><text>pa'i bsam pas sang gi gdugs tshod la spyan 'dren to zhes gsol to/ /'di snyam du yang sems te/ ci 'dis bdag gi sems shes sam/ 'on te mi shes zhig gu /gal te </text></item>
<item><p>78a5</p><section>dkon brtsegs</section><text>shes na ni der 'ong bar mi 'gyur ro/ /ci ste mi shes na ni de na 'ong bar 'gyur ro snyam mo/ /de nas bcom ldan 'das kyis sgyu ma mkhan bzang po gdul ba'i dbang du yang mdzad /</text></item>
<item><p>78a6</p><section>dkon brtsegs</section><text>rgyal po'i khab kyi grong khyer chen po'i skye bo phal po che gdul ba'i dbang du yang mdzad nas/ mkhyen bzhin du sgyu ma mkhan bzang po la dge slong gi dge 'dun dang bcas te cang mi </text></item>
<item><p>78a7</p><section>dkon brtsegs</section><text>gsung bas gnad bar mdzad do/ /de nas yang sgyu ma mkhan bzang po 'di snyam du sems te/ 'di bdag rnam par mtho 'tsham pa'i bsam pa dang ldan pa la 'dir khas len pa dang </text></item>
<item><p>78b1</p><section>dkon brtsegs</section><text>sbyar na 'di ni thams cad mkhyen pa yang ma yin la/ thams cad gzigs pa dang ldan pa yang ma yin no snyam mo/ /de nas sgyu ma mkhan bzang pos bcom ldan 'das kyi zhabs la mgo bos </text></item>
<item><p>78b2</p><section>dkon brtsegs</section><text>phyag 'tshal nas bcom ldan 'das kyi thad nas song ngo / /de nas bcom ldan 'das la tshe dang ldan pa mo'u dgal gyi bu chen pos 'di skad ces gsol to/ /sgyu ma mkhan bzang pos ni/ sgyu </text></item>
<item><p>78b3</p><section>dkon brtsegs</section><text>ma'i za ma tog gis dge slong gi dge 'dun 'di mtho 'tsham par 'gyur lags so/ /bcom ldan 'das kyis bka' stsal pa/ mo'u dgal gyi bu khyod snying las chung bar gyis shig dang /</text></item>
<item><p>78b4</p><section>dkon brtsegs</section><text>ngas yun ring po nas spyad pa bsgrubs pas na de bzhin gshegs pa ni 'dir dus mkhyen pa yin te/ de bzhin gshegs pa la ni lha dang bcas pa'i 'jig rten gyis kyang mtho 'tsham par mi </text></item>
<item><p>78b5</p><section>dkon brtsegs</section><text>nus so/ /mo'u dgal gyi bu/ gzhan yang 'dod chags ni mtho 'tsham par byed pa yin/ zhe sdang ni mtho 'tsham par byed pa yin/ gti mug ni mtho 'tsham par byed na/ de dag ni </text></item>
<item><p>78b6</p><section>dkon brtsegs</section><text>de bzhin gshegs pa la bag la nyal pa dang bcas te zad/ bral/ yongs su gyur/ gzod pa ma nas ma skyes pa'i chos can yin te/ des na de bzhin gshegs pa la lha dang bcas pa'i </text></item>
<item><p>78b7</p><section>dkon brtsegs</section><text>'jig rten gyis kyang mtho 'tsham par mi nus so/ /mo'u dgal gyi bu/ gzhan yang sgyu ma mkhan bzang po'i sgyu ma ni phyogs gcig pa yin pas sgyu ma yang dag pa ma yin gyi/ de bzhin </text></item>
<item><p>79a1</p><section>dkon brtsegs</section><text>gshegs pa'i sgyu ma ni yang dag pa yin te/ des na chos thams cad sgyu ma lta bur mngon par rdzogs par sangs rgyas so/ /mo'u dgal gyi bu/ sems can gyi </text></item>
<item><p>79a2</p><section>dkon brtsegs</section><text>khams su gdags par 'dogs pa ji snyed pa de dag thams cad 'di lta ste/ sgyu ma mkhan bzang po'i sgyu ma 'di lta bu dang ldan par gyur kyang de dag thams cad kyis de bzhin gshegs </text></item>
<item><p>79a3</p><section>dkon brtsegs</section><text>pa'i sgyu ma la brgya'i char yang nye bar mi 'gro/ stong gi char yang nye bar mi 'gro/ /bye ba 'bum gyi char yang / grangs su yang / char yang / bgrang bar yang / dper yang nye bar mi </text></item>
<item><p>79a4</p><section>dkon brtsegs</section><text>'gro'o/ /mo'u dgal gyi bu/ 'di ji snyam du sems/ sgyu ma mkhan bzang pos stong gsum gyi stong chen po'i 'jig rten gyi khams 'di rgyan thams cad kyis brgyan par kun tu </text></item>
<item><p>79a5</p><section>dkon brtsegs</section><text>ston nus sam/ gsol pa/ ma lags so/ /bcom ldan 'das kyis bka' stsal pa/ de bzhin gshegs pa ni bzhad na 'jig rten gyi khams gang+gA'i klung gi bye ma snyed brgyan </text></item>
<item><p>79a6</p><section>dkon brtsegs</section><text>cing de thams cad kyang skra'i rtse mo'i cha shas tsam la kun tu ston par mdzad kyang de bzhin gshegs pa'i sgyu ma ril gyis bstan par ni mi 'gyur ro/ /mo'u dgal gyi bu/ phyogs </text></item>
<item><p>79a7</p><section>dkon brtsegs</section><text>bcu na rlung gi dkyil 'khor gang dag yod pa 'di lta ste/ rlung gi dkyil 'khor rnam par 'thor byed ces bya ba dang / rlung gi dkyil 'khor yongs su gcod byed ces bya ba gang </text></item>
<item><p>79b1</p><section>dkon brtsegs</section><text>dag gis stong gsum gyi stong chen po'i 'jig rten gyi khams 'di yongs su gcod par byed cing yongs su bcad nas kyang 'jig par byed pa dang / rlung gi dkyil 'khor kun tu 'thor byed dang / rnam </text></item>
<item><p>79b2</p><section>dkon brtsegs</section><text>par 'thor byed ces bya ba 'jig rten gyi bar na rgyu ba gang dag yin pa dang / rlung gi dkyil 'khor kun nas yongs su 'jog pa zhes bya ba srid pa'i rtse mo na rgyu ba gang dag yin pa dang / rlung gi dkyil </text></item>
<item><p>79b3</p><section>dkon brtsegs</section><text>'khor rnam par 'jig pa zhes bya ba ri'i rgyal po ri rab kyang rnam par 'jig par byed na ri phal pa lta smos kyang ci dgos pa gang dag yin pa dang / rlung gi dkyil 'khor 'bar byed ces bya ba sreg pa'i </text></item>
<item><p>79b4</p><section>dkon brtsegs</section><text>bskal pa'i tshe ldang zhing gang gis ni me lce de dag tshangs pa'i 'jig rten gyi bar du 'phen par byed pa dang / rlung gi dkyil 'khor rnam par sgrub byed ces bya ba gang gis sreg pa'i bskal pa'i me de zhi </text></item>
<item><p>79b5</p><section>dkon brtsegs</section><text>bar byed pa dang / rlung gi dkyil 'khor rab tu tshim byed ces bya ba gang gis stong gsum gyi stong chen po'i 'jig rten gyi khams 'di sprin gyi dra ba gcig gis kun tu khebs par byed pa dang / rlung </text></item>
<item><p>79b6</p><section>dkon brtsegs</section><text>gi dkyil 'khor chus 'debs zhes bya ba gang gis na sreg pa'i bskal pa'i tshe char 'bebs par byed pa dang / rlung gi dkyil 'khor lhag par skems zhes bya ba gang gis na chus 'jig pa de lhag </text></item>
<item><p>79b7</p><section>dkon brtsegs</section><text>par skems par byed pa yod do/ /mo'u dgal gyi bu/ ngas rlung gi dkyil 'khor las brtsams te bskal pa'am bskal pa las lhag par chos bstan kyang de bzhin gshegs pas rlung gi </text></item>
<item><p>80a1</p><section>dkon brtsegs</section><text>dkyil 'khor las brtsams te chos bstan pa la mthar thug pa med do/ /mo'u dgal gyi bu/ 'di ji snyam du sems/ sgyu ma mkhan bzang pos rlung gi dkyil 'khor </text></item>
<item><p>80a2</p><section>dkon brtsegs</section><text>de dag gi nang du 'dug par nus sam/ gsol pa/ ma lags so/ /bcom ldan 'das kyis bka' stsal pa/ mo'u dgal gyi bu/ nga ni rlung gi dkyil 'khor de dag thams cad kyi nang du spyod lam </text></item>
<item><p>80a3</p><section>dkon brtsegs</section><text>bzhis gnas par byed do/ /de bzhin gshegs pa ni bzhed na/ rlung gi dkyil 'khor thams cad yungs 'bru gcig gi nang du 'jog par mdzad/ 'jug par mdzad la/ yungs 'bru </text></item>
<item><p>80a4</p><section>dkon brtsegs</section><text>de yang rnam par 'jig par mi 'gyur zhing / yungs 'bru de'i nang du rlung gi dkyil 'khor de dag thams cad kyi bya ba thams cad kyang nye bar ston par mdzad la/ rlung de dag phan tshun thug </text></item>
<item><p>80a5</p><section>dkon brtsegs</section><text>par yang mi 'gyur/ ltung bar yang mi 'gyur ro/ /mo'u dgal gyi bu nga ni sgyu ma'i chos nyid de lta bu dang / de ma yin pa gzhan yang tshad med pa dang ldan no/ /de nas tshe dang ldan pa mo'u dgal </text></item>
<item><p>80a6</p><section>dkon brtsegs</section><text>gyi bu chen po dang / thams cad dang ldan pa'i 'khor de ngo mtshar du gyur nas/ bcom ldan 'das kyi zhabs la mgo bos phyag 'tshal te ngag mthun par tshig tu smras pa/ bcom ldan </text></item>
<item><p>80a7</p><section>dkon brtsegs</section><text>'das/ bdag cag gis rnyed pa legs par rnyed de/ ston pa 'di ltar rdzu 'phrul che ba/ 'di ltar dbang che bar grags pa/ 'di ltar mthu che ba ni bdag cag gis rnyed pa legs par </text></item>
<item><p>80b1</p><section>dkon brtsegs</section><text>rnyed pa lags so/ /bcom ldan 'das/ gang dag de bzhin gshegs pa'i cho 'phrul 'di thos nas mos par bgyid cing / mos par bgyis nas kyang bla na med pa yang dag par rdzogs pa'i byang </text></item>
<item><p>80b2</p><section>dkon brtsegs</section><text>chub tu sems bskyed par bgyid pa de dag kyang rnyed pa legs par rnyed pa lags so/ /de nas sgyu ma mkhan bzang po rgyal po'i khab kyi grong khyer chen po ga la ba der song ste/ de nyid kyi nub mo </text></item>
<item><p>80b3</p><section>dkon brtsegs</section><text>rgyal po'i khab kyi grong khyer chen po'i phyogs gang na grong khyer thams cad kyi btsog dgu dang / mi mthun pa thams cad 'bab pa dang 'byung ba'i sa phyogs der 'khor gyi khyams chen po dar gyi lda </text></item>
<item><p>80b4</p><section>dkon brtsegs</section><text>ldi dang / gdugs dang / rgyal mtshan dang / ba dan bsgreng bas brgyan pa/ gzhi lag mthil ltar mnyam pa/ me tog bkram pa/ spos bzang po mchog gis ba dugs pa/ steng du bla re bres pa </text></item>
<item><p>80b5</p><section>dkon brtsegs</section><text>zhig mngon par sprul to/ /'khor gyi khyams de'i nang du yang rin po che'i shing ljon pa me tog dang 'bras bur bcas pa brgyad stong mngon par sprul to/ /rin po che'i shing ljon pa thams cad kyi </text></item>
<item><p>80b6</p><section>dkon brtsegs</section><text>drung du yang seng ge'i khri ras bcos bu du mas g.yogs pa rin po che'i ba dan thams cad kyis brgyan pa mngon par sprul to/ /seng ge'i khri'i g.yas g.yon du yang rin po che'i shing ljon pa </text></item>
<item><p>80b7</p><section>dkon brtsegs</section><text>me tog dang 'bras bur bcas pa bzhi bzhi mngon par sprul to/ /bcom ldan 'das dang / dge slong gi dge 'dun gyis yongs su longs spyod par bya ba'i zhal zas ro brgya dang ldan pa yang </text></item>
<item><p>81a1</p><section>dkon brtsegs</section><text>mngon par sprul to/ /rim gro byed pa gos dkar po bgos pa/ rgyan thams cad kyis brgyan pa lnga brgya yang mngon par sprul to/ /sgyu ma mkhan bzang pos bkod pa </text></item>
<item><p>81a2</p><section>dkon brtsegs</section><text>de lta bu sprul ma thag tu de nas de'i mod la rgyal po chen po bzhi lus chen por sprul nas sgyu ma mkhan bzang po'i 'khor gyi khyams kyi bkod pa ga la ba de ra song nas sgyu ma mkhan bzang </text></item>
<item><p>81a3</p><section>dkon brtsegs</section><text>po la 'di skad ces smras so/ /bzang po khyod kyis de bzhin gshegs pa sang gdugs tshod la spyan drangs pa dang / khyod kyis de bzhin gshegs pas yongs su longs spyad par bya </text></item>
<item><p>81a4</p><section>dkon brtsegs</section><text>ba'i 'khor gyi khyams kyi bkod pa 'di lta bu 'di mngon par sprul pa ni rnyed pa legs par rnyed do/ /bzang po/ gzhan yang kho bo cag kyang de bzhin gshegs pa la mchod pa'i las </text></item>
<item><p>81a5</p><section>dkon brtsegs</section><text>bya ba la bcom ldan 'das kyis yongs su longs spyad pa dang / khyod la blta ba'i phyir 'khor gyi khyams kyi bkod pa 'di lta bu gnyis pa cung zhig ston par byed na kho bo cag la </text></item>
<item><p>81a6</p><section>dkon brtsegs</section><text>gnang bar gyis shig /de nas sgyu ma mkhan bzang po shin tu ngo mtshar du gyur nas rgyal po chen po bzhi la gnang ba dang / de nas rgyal po chen po bzhis bcom ldan 'das kyis </text></item>
<item><p>81a7</p><section>dkon brtsegs</section><text>yongs su longs spyad par bya ba'i 'khor gyi khyams de lta bu zhig mngon par sprul to/ /de nas yang lha rnams kyi dbang po brgya byin lha'i bu sum khri dang lhan cig bzang po'i 'khor </text></item>
<item><p>81b1</p><section>dkon brtsegs</section><text>gyi khyams kyi bkod pa ga la ba der song nas sgyu ma mkhan bzang po la 'di skad ces smras so/ /bzang po khyod kyis de bzhin gshegs pa sang gdugs tshod la spyan drangs pa dang / de bzhin </text></item>
<item><p>81b2</p><section>dkon brtsegs</section><text>gshegs pas yongs su longs spyad par bya ba'i 'khor gyi khyams kyi bkod pa 'di lta bu 'di mngon par sprul pa ni rnyed pa legs par rnyed do/ /bzang po/ kho bo cag kyang de bzhin gshegs </text></item>
<item><p>81b3</p><section>dkon brtsegs</section><text>pa la mchod pa'i las bya zhing bcom ldan 'das kyis yongs su longs spyad pa dang / khyod la blta ba'i phyir 'khor gyi khyams kyi bkod pa 'di lta bu gnyis pa cung zhig ston par byed na kho bo </text></item>
<item><p>81b4</p><section>dkon brtsegs</section><text>cag la gnang bar gyis shig /de nas sgyu ma mkhan bzang po shin tu ngo mtshar du gyur nas lha rnams kyi dbang po brgya byin la gnang ba dang / de nas lha rnams kyi dbang po brgya byin gyis bcom </text></item>
<item><p>81b5</p><section>dkon brtsegs</section><text>ldan 'das kyis yongs su longs spyad par bya ba'i sum cu rtsa gsum pa'i lha rnams kyi khang bzang rnam par rgyal byed dang / yongs 'dus brtol bas ches khyad par du 'phags pa'i 'khor </text></item>
<item><p>81b6</p><section>dkon brtsegs</section><text>gyi khyams zhig mngon par sprul te/ 'khor gyi khyams des sgyu ma mkhan bzang po'i bkod pa dang / rgyal po chen po bzhi'i bkod pa yang mog mog por byas par gyur to/ /de nas sgyu </text></item>
<item><p>81b7</p><section>dkon brtsegs</section><text>ma mkhan bzang po 'di snyam du sems te/ lha'i bu 'di lta bu 'di dag kyang bcom ldan 'das la rim gro bya ba dang / mchod pa'i las bya ba'i phyir mngon par brtson te lhags pa dang sbyar </text></item>
<item><p>82a1</p><section>dkon brtsegs</section><text>na sems can 'di ni tha mal pa ma yin pas/ bdag gis sems can mchog de lta bu la mtho brtsams par gyur na mi rung gi/ bya ba 'di lta bu 'di dag dor </text></item>
<item><p>82a2</p><section>dkon brtsegs</section><text>gor ma chag snyam mo/ /de nas sgyu ma mkhan bzang po sbrul pa'i bya ba de dag 'dor bar byed/ de dag med par byed de/ gsang sngags dang rig sngags kyi stobs bskyed pa thams cad </text></item>
<item><p>82a3</p><section>dkon brtsegs</section><text>kyis med par byed cing mi snang bar bya bar brgal kyang / zhal zas dang / rim gro dang / 'khor gyi khyams kyi bkod pa dang / seng ge'i khri yang de kho na bzhin du snang ste/ gsang sngags </text></item>
<item><p>82a4</p><section>dkon brtsegs</section><text>dang rig spags kyi stobs bskyed pa thams cad kyis med par bya ma nus pa dang / de shin tu ngo mtshar du gyur nas 'di snyam du sems te/ bdag sngon chad ni 'dod na sgyu ma ston par </text></item>
<item><p>82a5</p><section>dkon brtsegs</section><text>yang byed/ 'dod na sgyu ma med par yang byed na da ni de bzhin gshegs pa'i ched du gnas kyi bkod pa byas pa med par byed ma nus so snyam mo/ /de nas lha rnams kyi dbang po brgya </text></item>
<item><p>82a6</p><section>dkon brtsegs</section><text>byin gyis sgyu ma mkhan bzang po'i sems kyi rnam par rtog pa de sems kyis yongs su shes nas sgyu ma mkhan bzang po la 'di skad ces smras so/ /bzang po/ ji ltar khyod kyis de </text></item>
<item><p>82a7</p><section>dkon brtsegs</section><text>bzhin gshegs pa'i phyir gnas kyi bkod pa byas pa 'di med par bya ma nus pa de bzhin du/ bzang po/ gang dag de bzhin gshegs pa la sems bskyed pa 'ga' tsam thob pa de </text></item>
<item><p>82b1</p><section>dkon brtsegs</section><text>dag gi sems bskyed pa de yang med par mi 'gyur te/ de dag gi de ni yongs su mya ngan las 'das pa'i bar gyi rgyur 'gyur ro/ /de nas sgyu ma mkhan bzang po dga' mgu yi rangs te/</text></item>
<item><p>82b2</p><section>dkon brtsegs</section><text>rab tu dga' zhing yid bde bar gyur nas de nyid kyi mtshan mo 'das pa dang / bcom ldan 'das la gdugs tshod la bab pa bskul bar byed de/ bcom ldan 'das gdugs tshod lags </text></item>
<item><p>82b3</p><section>dkon brtsegs</section><text>pa'i dus dang tshod la bab na/ da gdugs tshod la bab par dgongs su gsol zhes gsol to/ /de nas bcom ldan 'das snga dro'i dus kyi tshe sham thabs dang / chos gos gsol/ lhung </text></item>
<item><p>82b4</p><section>dkon brtsegs</section><text>bzed thogs te/ dge slong gi dge 'dun gyis yongs su bskor cing dge slong gi dge 'dun gyi dang la gshegs te/ rgyal po'i khab kyi grong khyer chen por gshegs nas sgyu ma mkhan </text></item>
<item><p>82b5</p><section>dkon brtsegs</section><text>bzang po'i 'khor gyi khyams ga la ba der gshegs te/ gang gis na sgyu ma mkhan bzang po yang de bzhin gshegs pa ni bdag gis sprul pa'i bkod pa na bzhugs so snyam du shes /</text></item>
<item><p>82b6</p><section>dkon brtsegs</section><text>rgyal po chen po bzhi yang de bzhin gshegs pa ni bdag cag gis sprul pa'i bkod pa na bzhugs so snyam du shes/ lha rnams kyi dbang po brgya byin yang de bzhin gshegs pa ni </text></item>
<item><p>82b7</p><section>dkon brtsegs</section><text>bdag gis sprul pa'i bkod pa na bzhugs so snyam du shes par 'gyur ba de lta bu'i rdzu 'phrul mngon par 'du mdzad pa mngon par 'du mdzad do/ /rgyal po'i khab kyi grong khyer chen po de </text></item>
<item><p>83a1</p><section>dkon brtsegs</section><text>na gzhan mu stegs can dang / spyod pa ba dang / kun tu rgyu dang / bram ze dang / khyim bdag gang dag gis thos pa de dag ni ngo mtshar du gyur nas 'khor gyi </text></item>
<item><p>83a2</p><section>dkon brtsegs</section><text>khyams der dong ste/ de ring dge sbyong go'u ta ma la mtho 'tsham par lta bar bya'o snyam mo/ /rgyal po'i khab kyi grong khyer chen po de na dad pa'i dge slong dang / dge slong ma dang / dge </text></item>
<item><p>83a3</p><section>dkon brtsegs</section><text>bsnyen dang / dge bsnyen ma gang dag 'khod pa de dag ni 'khor gyi dkyil 'khor der dong nas/ de ring de bzhin gshegs pa la bgam pa yang mnyan par bya/ cho 'phrul chen po yang </text></item>
<item><p>83a4</p><section>dkon brtsegs</section><text>blta bar bya'o snyam mo/ /de nas sgyu ma mkhan bzang pos nga rgyal dang / rgyags pa dang / khengs pa nges par bcom nas bcom ldan 'das kyi zhabs la mgo bos phyag 'tshal te/</text></item>
<item><p>83a5</p><section>dkon brtsegs</section><text>bcom ldan 'das la 'di skad ces gsol to/ /bcom ldan 'das/ rnam par mtho btsam pa'i bsam pa chen pos de bzhin gshegs pa 'dir gshegs su gsol ba gang lags </text></item>
<item><p>83a6</p><section>dkon brtsegs</section><text>ba'i nongs pa 'chags so/ /bcom ldan 'das/ gzhan yang zhal zas sprul pa dang / rim gro bgyid pa sprul pa dang / seng ge'i khri sprul pa dang / 'khor gyi khyams sprul pa de la </text></item>
<item><p>83a7</p><section>dkon brtsegs</section><text>bdag 'di snyam du sems can mchog de lta bu de la bslus par gyur na mi rung gi/ bya ba 'di ma mchis par bgyi snyam ste shin tu spangs kyang ma mchis par ma btub/ gsang sngags </text></item>
<item><p>83b1</p><section>dkon brtsegs</section><text>dang rig sngags kyi stobs bskyed pa thams cad kyis kyang ma mchis par bgyi rngo ma thogs nas/ zhal zas dang / rim gro bgyid pa dang / seng ge'i khri dang / 'khor gyi khyams kyi bkod pa yang </text></item>
<item><p>83b2</p><section>dkon brtsegs</section><text>de kho na bzhin du gda'o/ /de skad ces gsol ba dang / bcom ldan 'das kyis sgyu ma mkhan bzang po la 'di skad ces bka' stsal to/ /bzang po/ sems can thams cad kyi nye bar spyad </text></item>
<item><p>83b3</p><section>dkon brtsegs</section><text>pa dang / yongs su spyad pa yang 'di lta ste/ las kyi sgyu mas sprul pa yin no/ /bzang po/ dge slong gi dge 'dun 'di yang 'di lta ste/ chos kyi sgyu mas sprul pa yin no/ /bzang po/ nga </text></item>
<item><p>83b4</p><section>dkon brtsegs</section><text>yang 'di lta ste/ ye shes kyi sgyu mas sprul pa yin no/ /bzang po/ stong gsum gyi stong chen po'i 'jig rten gyi khams 'di yang 'di lta ste/ sna tshogs mngon par 'grub par byed pa'i </text></item>
<item><p>83b5</p><section>dkon brtsegs</section><text>sgyu mas sprul pa yin no/ /bzang po/ chos thams cad kyang 'di lta ste/ rkyen tshogs pa'i sgyu mas sprul pa yin no/ /bzang po/ 'on kyang de'i dus la bab par shes na ji ltar sprul pa'i </text></item>
<item><p>83b6</p><section>dkon brtsegs</section><text>bza' ba dang / bca' ba dang / myang ba dang / bldag pa dag khyod kyis phul cig /de nas sgyu ma mkhan bzang pos sprul pa'i rim gro ba de dag dang / rgyal po chen po bzhi dag dang / lha'i </text></item>
<item><p>83b7</p><section>dkon brtsegs</section><text>dbang po brgya byin 'khor dang bcas pa dang ldan cig sprul pa'i bza' ba dang / bca' ba dang / myang ba dang / bldag pa des bcom ldan 'das dang / dge slong gi dge 'dun yang dag par </text></item>
<item><p>84a1</p><section>dkon brtsegs</section><text>tshim par byed do/ /de nas de'i tshe gnas brtan 'od srung chen pos tshigs su bcad pa 'di smras so/ /sbyin pa 'di ni ci 'dra dang / /len par byed pa ci 'dra ba/ /de 'dra'i chos </text></item>
<item><p>84a2</p><section>dkon brtsegs</section><text>nyid thob 'gyur pa/ /yon ni rnam par sbyor gyur cig/ mo'u dgal gyi bu chen pos smras pa/ gdan ni ji ltar bshams pa dang / /de la gang dag bzhugs pa rnams/ /mi mnyam ma mchis </text></item>
<item><p>84a3</p><section>dkon brtsegs</section><text>mtshungs pa ste/ /mchod sbyin dge ba bla na med/ /shA ri'i bus smras pa/ rim gro byed pa'i sems gang dang / /len par byed pa'i sems gang dang / /sbyin par byed pa'i ji lta bar/ /yon ni </text></item>
<item><p>84a4</p><section>dkon brtsegs</section><text>myur du spyong bar shog /rab 'byor gyis smras pa/ gtong med sbyin pa 'di btang bas/ /len pa med pa rnams kyis blangs/ /gang dag 'dir ni gshegs pa rnams/ /de dag yon sbyong byed </text></item>
<item><p>84a5</p><section>dkon brtsegs</section><text>ba yin/ /kun dga' bos smras pa/ 'di ni nam mkha'i sbyin pa ste/ /bsam gyis mi khyab rnams kyis spyod/ /gang dag sems lus grol ba de/ /'jig rten dag na yon sbyong mchog /byang </text></item>
<item><p>84a6</p><section>dkon brtsegs</section><text>chub sems dpa' 'od tog gis smras pa/ ji lta bur na sgyu ma mkhan/ /bzang pos bkod pa sprul byas pa/ /dngos kun de dang 'dra ba ste/ /byis pas de ni mi rtogs so/ /byang chub </text></item>
<item><p>84a7</p><section>dkon brtsegs</section><text>sems dpa' 'od bkod pas smras pa/ ji ltar gdan dang ljon shing dag/ du ma mngon par sprul byas pa/ /yid kyi sgyu ma lta bur stong / /'di la khyad par 'gag yang med/ /byang </text></item>
<item><p>84b1</p><section>dkon brtsegs</section><text>chub sems dpa' seng ges smras pa/ seng ge'i sgra ni ma thos na/ /wa ni nags stsal nang na sgrogs/ /de yis seng+ge'i sgra thos nas/ /phyogs bcu dag tu 'bros par 'gyur/ /de bzhin sgyu mkhan </text></item>
<item><p>84b2</p><section>dkon brtsegs</section><text>bzang po yang / /de bzhin gshegs pa ma mthong na/ /mu stegs nang na rgyal ba bas/ /bdag nyid mchog ces sgrogs par byed/ /bzang po de bzhin gshegs pa yi/ /sgyu mas sgyu mar </text></item>
<item><p>84b3</p><section>dkon brtsegs</section><text>rtogs byed pa/ /tshad mar gyur pa gsungs na ni/ /de la bdud kyi gting mi dpogs/ /byang chub sems dpa' seng ge'i blo gros kyis smras pa/ zhal zas 'di ni sprul pa ste/ /bsnyen bkur </text></item>
<item><p>84b4</p><section>dkon brtsegs</section><text>byed pa'ang sprul pa yin/ /spyod par byed pa'ang sprul pa ste/ /sbyin pa dge ba bla na med/ /byang chub sems dpa' byams pas smras pa/ me ni mar dang til mar gyis/ /phyi phyir zhing ni rab tu </text></item>
<item><p>84b5</p><section>dkon brtsegs</section><text>mched/ /de bzhin bzang po'i sgyu ma yis/ /sangs rgyas sgyu ma nges par bstan/ /'jam dpal gzhon nur gyur pas smras pa/ ji ltar 'di na sngon gnas pa/ /thams cad byed pa med pa </text></item>
<item><p>84b6</p><section>dkon brtsegs</section><text>ltar| |de bzhin chos rnams thams cad ni/ /sngon gyi mtha' nas rtag tu mnyam/ /de nas bcom ldan 'das kyis sgyu ma mkhan bzang po shin tu gdul ba'i dbang du mdzad nas khyim bdag </text></item>
<item><p>84b7</p><section>dkon brtsegs</section><text>gcig sprul te/ 'khor gyi khyams de'i nang du zhugs nas sgyu ma mkhan bzang po la 'di skad ces smras so/ /bzang po/ ci byed/ smras pa/ dge sbyong go'u ta ma 'di gdugs tshod gsol </text></item>
<item><p>85a1</p><section>dkon brtsegs</section><text>bar byed do/ /des smras pa/ bzang po thong / de skad ma zer/ de bzhin gshegs pa de ni dge slong gi dge 'dun dang thabs gcig tu rgyal po ma skyes </text></item>
<item><p>85a2</p><section>dkon brtsegs</section><text>dgra'i khab na gdugs tshod gsol zhing bzhugs so/ /sgyu ma mkhan bzang pos kyang sangs rgyas kyi mthus de bzhin gshegs pa dge slong gi dge 'dun dang thabs gcig tu rgyal po </text></item>
<item><p>85a3</p><section>dkon brtsegs</section><text>ma skyes dgra'i khab na gdugs tshod gsol bar mthong ngo / /de nas yang bcom ldan 'das kyis khyim bdag gnyis pa zhig mngon par sprul nas/ de nang du zhugs te sgyu ma mkhan </text></item>
<item><p>85a4</p><section>dkon brtsegs</section><text>bzang po la 'di skad ces smras so/ /bzang po/ ci byed/ smras pa/ dge sbyong go'u ta ma 'di gdugs tshod gsol bar byed do/ /des smras pa/ bzang po thong / de skad ma zer/ de </text></item>
<item><p>85a5</p><section>dkon brtsegs</section><text>bzhin gshegs pa de ni dge slong gi dge 'dun dang thabs gcig tu kun tu rgyu'i srang na bsod snyoms kyi phyir rgyu zhing zhugs so/ /sgyu ma mkhan bzang pos kyang sangs rgyas kyi mthus </text></item>
<item><p>85a6</p><section>dkon brtsegs</section><text>de bzhin gshegs pa dge slong gi dge 'dun dang thabs gcig tu kun tu rgyu'i srang na bsod snyoms kyi phyir rgyu ba mthong ngo / /de nas yang bcom ldan 'das kyis khyim bdag gzhan </text></item>
<item><p>85a7</p><section>dkon brtsegs</section><text>zhig sprul te/ de nang du zhugs nas sgyu ma mkhan bzang po la 'di skad ces smras so/ /bzang po/ ci byed/ smras pa/ de bzhin gshegs pa 'di gdugs tshod gsol bar byed do/ /</text></item>
<item><p>85b1</p><section>dkon brtsegs</section><text>des smras pa/ bzang po thong / de skad ma zer/ de bzhin gshegs pa de ni 'tsho byed kyi skyed mos tshal na 'khor bzhi la chos ston cing bzhugs so/ /sgyu ma mkhan bzang pos kyang sangs rgyas kyi </text></item>
<item><p>85b2</p><section>dkon brtsegs</section><text>mthus de bzhin gshegs pa 'tsho byed kyi skyed mos tshal na 'khor bzhi la chos ston par mthong ngo / /de nas lha rnams kyi dbang po brgya byin sgyu ma mkhan bzang po ga la ba der song ste phyin nas </text></item>
<item><p>85b3</p><section>dkon brtsegs</section><text>sgyu ma mkhan bzang po la 'di skad ces smras so/ /bzang po/ ci byed/ smras pa/ dge sbyong go'u ta ma 'di gdugs tshod gsol bar byed do/ /des smras pa/ bzang po thong / de skad ma zer/ de </text></item>
<item><p>85b4</p><section>dkon brtsegs</section><text>bzhin gshegs pa de ni sum cu rtsa gsum pa'i gnas na shing yongs 'du'i drung na sum cu rtsa gsum pa'i lha rnams la chos ston cing bzhugs so/ /bzang pos kyang de bzhin gshegs pa sum </text></item>
<item><p>85b5</p><section>dkon brtsegs</section><text>cu rtsa gsum pa'i gnas na shing yongs 'du'i drung na chos ston par mthong ngo / /de nas yang sgyu ma mkhan bzang pos shing ljon pa sprul pa ji snyed pa de thams cad kyi lo ma thams cad dang / me </text></item>
<item><p>85b6</p><section>dkon brtsegs</section><text>tog thams cad la de bzhin gshegs pa'i sku mtshan gyis brgyan pa dge slong gi dge 'dun gyis yongs su bskor ba mthong ngo / /sgyu ma mkhan bzang pos seng ge'i khri sprul pa gang dag yin </text></item>
<item><p>85b7</p><section>dkon brtsegs</section><text>pa dang / rgyal po chen po bzhis seng ge'i khri sprul pa gang dag yin pa de dag thams cad la yang de bzhin gshegs pa'i sku mtshan gyis brgyan pa dge slong gi dge 'dun gyis yongs su </text></item>
<item><p>86a1</p><section>dkon brtsegs</section><text>bskor ba mthong ngo / /rgyal po'i khab kyi grong khyer chen po ni rtsig pa'am/ khyim mam/ khang bzang ngam/ srang ngam/ lam po che ji snyed yod pa de dag thams cad na </text></item>
<item><p>86a2</p><section>dkon brtsegs</section><text>yang de bzhin gshegs pa'i sku mtshan gyis brgyan pa mthong ngo / /de bzhin gshegs pa dgra bcom pa yang dag par rdzogs pa'i sangs rgyas de dag thams cad kyi spyan snga na yang sgyu ma </text></item>
<item><p>86a3</p><section>dkon brtsegs</section><text>mkhan bzang po bdag nyid phyag 'tshal nas nyes pa 'chags par mthong zhing / de nas sgyu ma mkhan bzang po mig lam na gang cung zad ci snang ba thams cad de bzhin gshegs pa ma gtogs </text></item>
<item><p>86a4</p><section>dkon brtsegs</section><text>pa gzhan cung zad kyang ma mthong nas/ de tshim zhing mgu la yi rangs te rab tu dga' zhing dga' ba dang yid bde bar gyur to/ /de dga' ba dang yid bde ba de nyid kyis dad pa rjes su </text></item>
<item><p>86a5</p><section>dkon brtsegs</section><text>dran pa'i ting nge 'dzin thob bo/ /ting nge 'dzin de las langs ma thag tu thal mo sbyar te/ bcom ldan 'das kyi spyan sngar 'dug nas tshigs su bcad pa 'di dag gsol to/ /bzhed na </text></item>
<item><p>86a6</p><section>dkon brtsegs</section><text>brgya phrag stong las lhag gyur cing / /dper na gang+gA'i klung gi bye snyed kyi/ /sangs rgyas mang po sprul par mdzad pa yi/ /de bzhin gshegs kyi rdzu 'phrul de la mos/ /bdag gis sngon </text></item>
<item><p>86a7</p><section>dkon brtsegs</section><text>bslabs sgyu ma'i sa ma lags/ /'dzam bu'i gling na bdag 'dra med snyam na/ /de ring rgyal ba'i rdzu 'phrul 'di mthong nas/ /'di yi grangs dang char yang mi phod do/ /bdag gi sha yi </text></item>
<item><p>86b1</p><section>dkon brtsegs</section><text>mig gis gang mthong ba/ /thams cad rgyal ba'i mtshan gyis brgyan pa'i sku/ /chos kyi rgyal po la ni 'di dag zhus/ /rgyal ba yang dag gang lags bka' stsal cig /gang zhig mchod </text></item>
<item><p>86b2</p><section>dkon brtsegs</section><text>na legs par mchod pa lags/ /gang la 'bras bu chen por 'gyur ba lags/ /gang gi byang chub mthun par gzung ba 'di/ /kun tu spyan gyis bdag la bka' stsal cig /de ring </text></item>
<item><p>86b3</p><section>dkon brtsegs</section><text>'jig rten mgon bgam gyis pa yi/ /nongs pa gang lags deng 'dir kun tu 'chags/ /gang dag sems can mchog la gus mi gnas/ /sems can de dag rgyal ba'i bde </text></item>
<item><p>86b4</p><section>dkon brtsegs</section><text>las nyams/ /bdag la lha dang brgya byin tshangs pa dang / /'khor 'dus gyur pa 'di dag kun gson cig/ sems can thams cad rab tu dgrol slad du/ /byang chub sems ni bdag </text></item>
<item><p>86b5</p><section>dkon brtsegs</section><text>gis bskyed par bgyi/ /bdag gis sems can thams cad mgron du gnyer/ /bdud rtsi bde bas yang dag tshim par bgyi/ /gnyid kyis rab log sems can shes rab kyi/ /mthu </text></item>
<item><p>86b6</p><section>dkon brtsegs</section><text>dang sgrub pas rnam par sad par bgyi/ /rnam par 'phrul pa 'di 'dra mthong gyur cing / bde bar gshegs bka' yid 'ong ye shes dang / /chags pa med pa'i spyod mchog thos </text></item>
<item><p>86b7</p><section>dkon brtsegs</section><text>nas ni/ /su zhig dag pa'i rgyu sems bskyed mi bgyi/ /byang chub sems mkhas ji ltar spyod pa yi/ /byang chub lam ni bdag la bshad du gsol/ /gang la nyan thos rnams </text></item>
<item><p>87a1</p><section>dkon brtsegs</section><text>kyis mi dpogs pa'i/ /de dag rnams kyi spyod pa ji lta bu/ /cho ga spyod pa'i yon tan ji lta bu/ /mnyan par 'dod la gus pa ji lta bu/ /nges pa rnams kyi spyod lam ci </text></item>
<item><p>87a2</p><section>dkon brtsegs</section><text>'dra ba/ /bdag la the tshom ma mchis de bzhin gsungs/ /ji ltar thos pa tshol ba la goms pa lags/ /thos pa snying por bgyid pa'i dang po gang / /gzhan la gsal bar ston pa ji lta bu/ /</text></item>
<item><p>87a3</p><section>dkon brtsegs</section><text>srog chags thams cad ji ltar chos la dad/ /ji ltar 'di dag shes kyi khe mi tshol/ /zang zing med pa'i sems la ji ltar gnas/ /byas pa shes shing rab tu phyin 'dogs dang / /sems </text></item>
<item><p>87a4</p><section>dkon brtsegs</section><text>can mi phyed gnas par ci ltar 'gyur/ /grogs po gang dag bsten bgyi ci lta bu/ /sdig pa'i grogs rnams ji ltar rnam par spong / /ji ltar sangs rgyas rnams dang phrang bar 'gyur/ /de dag </text></item>
<item><p>87a5</p><section>dkon brtsegs</section><text>mthong nas ji ltar mchod par bgyi/ /ci ltar bslab pa dag la gus pa lags/ /de yi bslab pa'i bca' ba gang zhig lags/ /tshul khrims ji ltar rnam par dag par 'gyur/ /ting 'dzin </text></item>
<item><p>87a6</p><section>dkon brtsegs</section><text>rnam par dag pa ji ltar 'thob/ /ji ltar tshul bzhin rab tu sbyor ba lags/ /tshul bzhin ma lags ji ltar spong ba lags/ /ji ltar shin tu nges par bsams yid dang / /nyon mongs </text></item>
<item><p>87a7</p><section>dkon brtsegs</section><text>bdud kyi bcing bas mi thub lags/ /ji ltar dang ldan don ni sems bgyid cing / /sems kyis sems can rnams ni mi gtong lags/ /ji ltar sems can yongs su smin bgyid cing / /</text></item>
<item><p>87b1</p><section>dkon brtsegs</section><text>nor mchog 'dzin pa med la dpa' ba lags/ /ji ltar sems can spyod la 'jug pa dang / /thabs dang byams pa'i snying rjes gnas pa lags/ /mngon par shes pa ji ltar yongs rdzogs </text></item>
<item><p>87b2</p><section>dkon brtsegs</section><text>'gyur/ /dran dang blo gros gang gis rnam dag cing / so so yang dag rig gzungs bzod par 'gyur/ /smon lam rnam dag spyod las mi ldog cing / /zab mo shes ldan don dam mkhas pa </text></item>
<item><p>87b3</p><section>dkon brtsegs</section><text>lags/ /smon lam thams cad ji ltar 'grub par 'gyur/ /ji ltar de dag pha rol phyin 'phags shing / /de bzhin byang chub rjes su mthun par 'gyur/ /byang chub sems dpa'i spyod pa kun </text></item>
<item><p>87b4</p><section>dkon brtsegs</section><text>shes shing / /byang chub phyir ni spyod pa mi ldog pa/ /kun mkhyen legs par don bsams shes rab mtsho/ /ye shes 'byung gnas 'di ni bdag la gsungs/ /bcom ldan phan yon bdag </text></item>
<item><p>87b5</p><section>dkon brtsegs</section><text>la bstan du gsol/ /bdag gis nan tan snying por bgyi bar 'tshal/ /de nas bcom ldan 'das kyis sgyu ma mkhan bzang po la slar tshigs su bcad de bka' stsal pa/ chos kun sprul </text></item>
<item><p>87b6</p><section>dkon brtsegs</section><text>par gang gis shes pa de/ /sangs rgyas bye ba phrag stong sprul par byed/ /sprul pa de dag zhing rnams bye bar 'gro/ de dag song nas sems can bye ba 'brel/ /ji ltar bzang po khyod kyis </text></item>
<item><p>87b7</p><section>dkon brtsegs</section><text>gzugs med las/ /sna tshogs mtha' yas gzugs ni ston byed cing / /de dag skye ba med cing 'gag med la/ /'gro med 'ong med gnas pa med pa ltar/ /bzang po skyes bu khyu mchog </text></item>
<item><p>88a1</p><section>dkon brtsegs</section><text>rgyal pa yis/ /phung po dge 'dun tshogs bcas sprul de 'dra/ /de dang ye shes med par mi 'gyur te/ /sangs rgyas bsam yas rnams kyi rdzu 'phrul yin/ /ji </text></item>
<item><p>88a2</p><section>dkon brtsegs</section><text>ltar sgyu mas rmongs byas skye bo ni/ /sems pa yod min de la nga rgyal med/ /'di la grub pa med cing rdzas yod min/ /phyin ci log gi sems kyis mthong ba ltar/ /de bzhin sangs rgyas </text></item>
<item><p>88a3</p><section>dkon brtsegs</section><text>gzugs med kha dog dang / /dbyibs min spyod pa ston yang spyod lam med/ /'jig tshogs lta ba kun nas bslang ma yin/ /sangs rgyas sangs rgyas snyam du 'du shes shing / /sangs </text></item>
<item><p>88a4</p><section>dkon brtsegs</section><text>rgyas gzugs su mi lta mtshan dang ni/ /na tshod rigs su ma yin sgra dang ni/ /'chad par 'gyur ba ma yin sems dang ni/ /rnam shes yid kyis rab tu phye ma yin/ /chos nyid gang yin </text></item>
<item><p>88a5</p><section>dkon brtsegs</section><text>sangs rgyas bcom ldan 'das/ dus gsum stong zhing mtshan yang ma skyes pa/ /rtag tu sgyu ma'i rang bzhin rnam par grol/ /de la bgrang pas rab tu phye ba med/ /sangs rgyas 'byung gang </text></item>
<item><p>88a6</p><section>dkon brtsegs</section><text>chos nyid 'byung ba med/ /de la phung po yod min khams mi 'byung / /chos de gnas pa mi g.yo rten pa med/ /de ni mig lnga'i gnas kyang ma yin no/ /gang zhig bdag gis sangs rgyas </text></item>
<item><p>88a7</p><section>dkon brtsegs</section><text>blta snyam sems/ /des na gzhan yang sangs rgyas mthong mi 'gyur/ /'dren pa mthong ba med pa mthong ba ste/ /dper na nam mkha' la ni bya rjes bzhin/ /bzang po gang khyod cung </text></item>
<item><p>88b1</p><section>dkon brtsegs</section><text>zad sangs rgyas blta/ /de kun don gcig yin par shes par gyis/ /nga dang gzhan gang yin pa de kun mtshungs/ /bar snang mthong dang 'dra bar mnyam pa yin/ /de dag ting 'dzin mnyam </text></item>
<item><p>88b2</p><section>dkon brtsegs</section><text>zhing shes rab mnyam/ /de dag rnam par grol par mnyam pa yin/ /rnam grol ye shes mthong dang stobs dang ni/ /rgyal ba'i yon tan kun gyis mnyam pa yin/ /de dag stong don go 'phang </text></item>
<item><p>88b3</p><section>dkon brtsegs</section><text>gnas par mnyam/ /thams cad chags pa med pa'i chos nyid gnas/ /kun kyang sgyu ma'i rang bzhin rnam par grol/ /de dag 'byung ba med par 'byung ba yin/ /bzang po rgyal ba gcig </text></item>
<item><p>88b4</p><section>dkon brtsegs</section><text>gi mchod byed na/ /phyogs bcu'i sangs rgyas la ni mchod 'gyur te/ /'di ltar de dag nga yi chos dbyings dang / /tha dad bya ba nam yang yod ma yin/ /de dag thams cad yon bzhes spyod </text></item>
<item><p>88b5</p><section>dkon brtsegs</section><text>par mdzad/ /kun la phul ba'ang 'bras bu che bar 'gyur/ /de kun chos nyid dag pa mnyam pa brnyes/ /sangs rgyas rnams la tha dad bya ba'ang med/ /rgyal ba yang dag gang yin bshad bya </text></item>
<item><p>88b6</p><section>dkon brtsegs</section><text>yin| |rtse gcig sems dang dran pa nyer bzhag cing / /chos tshul rtogs la rnam par lta bas de/ /legs par nges bsams sems kyis nga la nyon/ /bzang po de kun ma skyes yang </text></item>
<item><p>88b7</p><section>dkon brtsegs</section><text>dag min/ /phyin ci log gis de kun mthong bar zad/ /gal te dngos po'i ngo bo yang dag na/ /dngos po thams cad du ni zad mi 'gyur/ /de phyir shin tu ma skyes yang dag min/ /de dag </text></item>
<item><p>89a1</p><section>dkon brtsegs</section><text>skye med zad la gnas pa med/ /des na ba ltar med ngo bo de dag snang / /rnam par bltas na gnas pa yod ma yin/ /ji ltar bzang bas rgyal ba mthong ba dang / /ji </text></item>
<item><p>89a2</p><section>dkon brtsegs</section><text>ltar phyogs su mngon par sprul mthong ba/ /gang gzhan phung po rgyal chen rten stobs dang / /phung po lnga po'ang de dang 'dra bar ltos/ /chos rnams thams cad rang bzhin med pa </text></item>
<item><p>89a3</p><section>dkon brtsegs</section><text>ste| |sems can dang ni sangs rgyas mtshan nyid med/ /mtshan nyid med la mtshan du 'dod pa de/ /sangs rgyas las ni shin tu ring bar 'gyur/ /chos yod ma yin kun tu rtog </text></item>
<item><p>89a4</p><section>dkon brtsegs</section><text>pas bslad/ /dngos po med par yang ni brtan nas shes/ /byed pa med cing byed pa po las 'das/ /ming du 'dzin pas stong ba rab tu ston/ /gang gis rgyu dang byed po rkyen min </text></item>
<item><p>89a5</p><section>dkon brtsegs</section><text>shes| |des ni chags bral gyur pa'i chos kyang shes/ /'dod chags bral ba'i chos ni shes gyur na/ /des ni rnam dag mig gis sangs rgyas mthong / /yang de'i tshe tshigs su </text></item>
<item><p>89a6</p><section>dkon brtsegs</section><text>bcad pa dag brjod de bstan pa na/ sgyu ma mkhan bzang po chos la nges par rtog pa dang mthun pa'i bzod pa chung du skyes so/ /srog chags lnga stong ni bla na med pa yang dag par </text></item>
<item><p>89a7</p><section>dkon brtsegs</section><text>rdzogs pa'i byang chub kyi sems sngon ma bskyed pa skyes so/ /byang chub sems dpa' nyis brgya ni mi skye ba'i chos la bzod pa thob par gyur to/ /de nas yang bcom ldan 'das kyis </text></item>
<item><p>89b1</p><section>dkon brtsegs</section><text>zhal zas sprul pa de dag gsol nas/ sgyu ma mkhan bzang po'i yon yongs su sbyang ba'i phyir de'i tshe tshigs su bcad pa 'di dag bka' stsal to/ /gang gis sbyin dang gang la sbyin/ /spyin pa ji </text></item>
<item><p>89b2</p><section>dkon brtsegs</section><text>ltar mi rtog pa/ /sbyin pa mnyam pa de nyid ni/ /bzang po la ni yongs rdzogs shog /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/</text></item>
<item><p>89b3</p><section>dkon brtsegs</section><text>'khor gyi khyams 'di rgyan gyis brgyan bzhin du dgung bdun du gnas shing mi gda' bar mi 'gyur bar byin gyis brlab tu gsol/ /de skad ces gsol pa dang / bcom ldan 'das kyis 'khor </text></item>
<item><p>89b4</p><section>dkon brtsegs</section><text>gyi khyams de ltar rgyan gyis brgyan bzhin du zhag bdun du gnas shing mi snang par mi 'gyur bar byin gyis brlab pa mdzad do/ /de nas bcom ldan 'das dge slong gi dge 'dun dang </text></item>
<item><p>89b5</p><section>dkon brtsegs</section><text>bcas te stan las bzhengs nas gshegs so/ /de nas yang bcom ldan 'das nang du yang dag 'jog las bzhengs nas chos bstan pa'i phyir bzhugs so/ /dge slong de dag dang / byang </text></item>
<item><p>89b6</p><section>dkon brtsegs</section><text>chub sems dpa' de dag dang / lha dang / klu dang / gnod sbyin dang / dri za de dag kyang chos mnyan pa'i phyir bcom ldan 'das kyi thad du dong ngo / /de nas sgyu ma mkhan bzang po yang </text></item>
<item><p>89b7</p><section>dkon brtsegs</section><text>bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas gus pa dang bcas/</text></item>
<item><p>90a1</p><section>dkon brtsegs</section><text>zhe sa dang bcas par thal mo sbyar te phyogs gcig tu 'dug go /phyogs gcig tu 'du gnas kyang bcom ldan 'das la sgyu ma mkhan bzang pos 'di skad ces gsol </text></item>
<item><p>90a2</p><section>dkon brtsegs</section><text>to| |bcom ldan 'das/ byang chub sems dpa' lam gang la zhugs na byang chub kyi snying por mchi bar 'gyur ba'i byang chub sems dpa' rnams kyi lam bshad du gsol/ de skad ces </text></item>
<item><p>90a3</p><section>dkon brtsegs</section><text>gsol pa dang / bcom ldan 'das kyis sgyu ma mkhan bzang po la 'di skad ces bka' stsal to/ /bzang po/ de'i phyir legs par rab tu nyon la yid la gzung zhig dang ngas bshad do/ /</text></item>
<item><p>90a4</p><section>dkon brtsegs</section><text>sgyu ma mkhan bzang pos bcom ldan 'das la legs so/ /zhes gsol te/ bcom ldan 'das la nyan pa dang / bcom ldan 'das kyis de la 'di skad ces bka' stsal to/ /bzang po/</text></item>
<item><p>90a5</p><section>dkon brtsegs</section><text>bzhi po 'di dag ni byang chub sems dpa' lam gang la zhugs na byang chub kyi snying por 'gro bar 'gyur ba'i byang chub sems dpa' rnams kyi lam yin te/ bzhi gang zhe na/ thams cad </text></item>
<item><p>90a6</p><section>dkon brtsegs</section><text>mkhyen pa nyid kyi sems mi 'dor ba dang / sems can yongs su mi gtong ba dang / dge ba'i rtsa ba thams cad tshol ba la ngoms mi shes pa nyid dang / dam pa'i chos yongs su bsrung </text></item>
<item><p>90a7</p><section>dkon brtsegs</section><text>ba'i phyir brtson 'grus rtsom pa ste/ bzang po/ bzhi po de dag ni byang chub sems dpa' lam gang la zhugs na byang chub kyi snying por 'gro bar 'gyur ba'i byang chub sems dpa' rnams </text></item>
<item><p>90b1</p><section>dkon brtsegs</section><text>kyi lam yin no/ /bzang po/ bzhi po 'di dag ni byang chub sems dpa' rnams kyi spyod pa yongs su dag pa yin te/ bzhi gang zhe na/ sdom pa gsum yongs su dag pa dang / gnas yongs </text></item>
<item><p>90b2</p><section>dkon brtsegs</section><text>su dag pa dang / shes pa yongs su dag pa dang / skye ba yongs su dag pa ste/ bzhi po de dag yin no/ /bzang po/ bzhi po 'di dag ni gang la nyan thos dang / rang sangs rgyas thams cad </text></item>
<item><p>90b3</p><section>dkon brtsegs</section><text>kyis gting mi dpogs pa'i byang chub sems dpa' rnams kyi chos yin te/ bzhi gang zhe na/ bsam gtan bzlog pa dang / sems kyis rnam par 'byed pa dang / sems can rnams la snying </text></item>
<item><p>90b4</p><section>dkon brtsegs</section><text>rje che ba dang / spobs pa dang skad sna tshogs pa nyid de/ bzhi po de dag yin no/ /bzang po/ bzhi po 'di dag ni byang chub sems dpa' rnams kyi 'phags pa'i spyod pa yin te/ bzhi gang zhe na/</text></item>
<item><p>90b5</p><section>dkon brtsegs</section><text>dgon pa na gnas pa dang / 'du 'dzi la mi dga' ba dang / de na gnas na sems can rnams la byams pa dang / 'du byed rnams gang nas kyang mi 'ong / gang du yang mi 'gro bar shes pa </text></item>
<item><p>90b6</p><section>dkon brtsegs</section><text>ste| bzhi po de dag yin no/ /bzang po/ byang chub sems dpa' chos bzhi dang ldan na sri zhu che zhing gus pa la gnas pa zhes brjod par bya ste/ bzhi gang zhe na/ byang chub sems dpa' </text></item>
<item><p>90b7</p><section>dkon brtsegs</section><text>lus dang srog la mi lta ba dang / /sems rtag tu dga' ba dang / nga rgyal dang drags pa spong ba dang / ji skad smras pa de bzhin du sgrub pa ste/ bzhi po de dag yin no/ /bzang po/ byang chub </text></item>
<item><p>91a1</p><section>dkon brtsegs</section><text>sems dpa' chos bzhi dang ldan na spyod lam phun sum tshogs pa yin te/ bzhi gang zhe na/ dus shes pa dang / tshod shes pa dang / rab tu dben pa dang / yang </text></item>
<item><p>91a2</p><section>dkon brtsegs</section><text>dag pa nyid de/ bzhi po de dag yin no/ /bzang po/ byang chub sems dpa' chos bzhi dang ldan na the tshom med pa yin te/ bzhi gang zhe na/ 'gyod pa kun nas ldang ba rnam par gnon pa </text></item>
<item><p>91a3</p><section>dkon brtsegs</section><text>dang | mkhas pa dang shes rab chen po la bsnyen bkur byed pa dang / thos pa'i don sems pa dang / gzhan gyi nyes pa mi gleng zhing gleng ba gang yin pa yang byams pas gleng gi/ skyon </text></item>
<item><p>91a4</p><section>dkon brtsegs</section><text>gtsor byed pas ma yin pa ste/ bzhi pa de dag yin no/ /bzang po/ byang chub sems dpa' phan yon bzhi po 'di dag mthong na thos pa tshol bar byed de/ bzhi gang zhe na/ bdag dang </text></item>
<item><p>91a5</p><section>dkon brtsegs</section><text>gzhan gyi shes rab sbyong ba dang / phyogs bzhi nas lhags pa rnams kyi the tshom gcod pa dang / dam pa'i chos 'dzin pa dang / sangs rgyas kyi bsngags ba zad mi shes pa ste/ bzhi po de </text></item>
<item><p>91a6</p><section>dkon brtsegs</section><text>dag yin no/ /bzang po/ bzhi po 'di dag ni byang chub sems dpa' rnams kyi mang du thos pa'i snying po yin no/ /bzhi gang zhe na/ thos nas chos bye brag tu shes pa 'di ni 'di'i snying </text></item>
<item><p>91a7</p><section>dkon brtsegs</section><text>po yin no/ /thos nas bya ba ma yin pa mi byed pa 'di ni 'di'i snying po yin no/ /thos nas gzhan la ston par byed pa 'di ni 'di'i snying po yin no/ /thos nas don de nyid rnam par grol </text></item>
<item><p>91b1</p><section>dkon brtsegs</section><text>pa 'di lta ste/ sangs rgyas bcom ldan 'das rnams kyi byang chub la gtod par byed pa 'di ni 'di'i snying po yin te/ bzhi po de dag yin no/ /bzang po/ bzhi po 'di dag ni byang chub sems dpa' </text></item>
<item><p>91b2</p><section>dkon brtsegs</section><text>chos ston par byed pa'i phan yon yin te/ bzhi gang zhe na/ las byas nas kyang zas la yongs su spyod pa dang / chos gos dang / bsod snyoms dang / mal cha dang / stan dang / nad gsos dang /</text></item>
<item><p>91b3</p><section>dkon brtsegs</section><text>sman zong rnams rnyed pa dang / gzhan gyi phyogs mthu chung bar byed pa dang / chos 'dod pa'i lha rnams phyi bzhin 'brang zhing de dag gis bsrungs pas bdud kyis glags mi rnyed pa ste/ bzang po/</text></item>
<item><p>91b4</p><section>dkon brtsegs</section><text>bzhi po de dag ni byang chub sems dpa' chos ston par byed pa'i phan yon yin no/ /byang chub sems dpa' chos bzhi dang ldan na gzhan dag la chos ston par byed cing 'di'i tshig lam gzung </text></item>
<item><p>91b5</p><section>dkon brtsegs</section><text>bar 'os par yang 'gyur te/ bzhi gang zhe na/ 'dod pa chung ba dang / chog shes pa dang / ngang tshul bzang zhing mnyen pa dang / bdag nyid kyis chos grub pa ste/ bzhi po de dag yin no/ /</text></item>
<item><p>91b6</p><section>dkon brtsegs</section><text>bzang po/ byang chub sems dpa' chos bzhi dang ldan na shes kyi khe las 'byol zhing / zang zing med par yang chos ston pa yin te/ bzhi gang zhe na/ 'khor ba la 'jigs pa bskyed pa </text></item>
<item><p>91b7</p><section>dkon brtsegs</section><text>dang / 'jig rten gyi zang zing dang 'du 'dzi don du mi gnyer ba dang / pha rol rjes su srung ba dang / 'phags pa'i ris la gnas pa ste/ bzhi po de dag yin no/ /bzang po/ byang chub sems </text></item>
<item><p>92a1</p><section>dkon brtsegs</section><text>dpa' chos bzhi dang ldan na byas pa gzo ba dang / byas pa tshor ba dang / byas pa la lan du phan 'dogs pa yin te/ bzhi gang zhe na/ gzhan byang chub yang dag par </text></item>
<item><p>92a2</p><section>dkon brtsegs</section><text>len du 'jug pa dang / las byas pa chud mi gson pa dang / bdag nyid la byams pa ltar gzhan la yang byams pa dang / skyes bu dam pa'i rtsal don du gnyer ba ste/ bzhi po de dag yin </text></item>
<item><p>92a3</p><section>dkon brtsegs</section><text>no| |bzang po/ byang chub sems dpa' chos bzhi dang ldan na sems can rnams la mdza' bshes mi phyed par 'gyur te/ bzhi gang zhe na/ bzod pa'i stobs kyis go bgos pa dang / lan </text></item>
<item><p>92a4</p><section>dkon brtsegs</section><text>du phan 'dogs par cung zad kyang re ba med pa dang / snying rje chen po mi 'dor ba dang / log par zhugs pa rnams mi spong ba ste/ byang chub sems dpa' chos bzhi po de dag dang ldan na </text></item>
<item><p>92a5</p><section>dkon brtsegs</section><text>sems can rnams la mdza' bshes mi phyed par 'gyur ro/ /bzang po/ bzhi po 'di dag ni byang chub sems dpas bsten par bya ba'i grogs po yin te/ bzhi gang zhe na/ sbyor ba phun </text></item>
<item><p>92a6</p><section>dkon brtsegs</section><text>sum tshogs pa dang / bsam pa phun sum tshogs pa dang / spyod pa phun sum tshogs pa dang / gang dag 'di'i byang chub nye bar ston par byed pa ste/ bzhi po de dag yin no/ /bzang po/</text></item>
<item><p>92a7</p><section>dkon brtsegs</section><text>bzhi po 'di dag ni byang chub sems dpa' rnams kyi mi dge ba'i grogs po yin par rig par bya ste/ bzhi gang zhe na/ theg pa dman pa ston pa dang / byang chub kyi sems la 'dun pa </text></item>
<item><p>92b1</p><section>dkon brtsegs</section><text>zlog par byed pa dang / gang dag bstan na mi dge ba'i chos 'phel bar 'gyur ba dang / dge ba'i chos rnams las yongs su nyams par 'gyur ba ste/ bzhi po de dag yin no/ /bzang po/</text></item>
<item><p>92b2</p><section>dkon brtsegs</section><text>byang chub sems dpa' chos bzhi dang ldan na sangs rgyas bcom ldan 'das rnams dang phrad par 'gyur te/ bzhi gang zhe na/ dran pa rtse gcig pa dang / sangs rgyas bcom ldan 'das rnams </text></item>
<item><p>92b3</p><section>dkon brtsegs</section><text>kyi bsngags pa yang dang yang du sgrogs pa dang / tshul khrims yongs su dag pa dang / lhag pa'i bsam pas smon lam 'debs pa ste/ bzhi po de dag yin no/ /bzang po/ byang chub sems </text></item>
<item><p>92b4</p><section>dkon brtsegs</section><text>dpa' phan yon bzhi po 'di dag mthong na de bzhin gshegs pa la mchod pa bya bar spro bar 'gyur te/ bzhi gang zhe na/ yon gnas mchog la mchod par 'gyur ba dang / bdag mthong </text></item>
<item><p>92b5</p><section>dkon brtsegs</section><text>nas sems can gzhan dag kyang de bzhin du mchod pa byed par 'gyur ba dang / de bzhin gshegs pa legs par mchod na byang chub kyi sems brtan par 'gyur ba dang / skyes bu chen </text></item>
<item><p>92b6</p><section>dkon brtsegs</section><text>po'i mtshan sum cu rtsa gnyis dang ldan pa mngon sum du mthong na dge ba'i rtsa ba gsog par 'gyur ba ste/ bzang po/ byang chub sems dpas phan yon bzhi po de dag mthong na de bzhin </text></item>
<item><p>92b7</p><section>dkon brtsegs</section><text>gshegs pa la mchod pa bya bar spro bar 'gyur ro/ /bzang po/ de bzhin du byang chub sems dpas don gyi dbang bzhi mthong na bslab pa lhur len par 'gyur te/ bzhi gang zhe na/ ngan </text></item>
<item><p>93a1</p><section>dkon brtsegs</section><text>'gro las yang dag par 'da' ba dang / bde 'gro thob par 'gyur ba dang / de bzhin gshegs pa la bus pa dang / smon lam yongs su rdzogs par 'gyur ba ste/ bzhi </text></item>
<item><p>93a2</p><section>dkon brtsegs</section><text>po de dag yin no/ /bzang po/ bzhi po 'di dag ni byang chub sems dpa' rnams kyi bslab pa yin te/ bzhi gang zhe na/ byang chub kyi sems mi 'dor ba dang / sems can thams cad la mnyam par </text></item>
<item><p>93a3</p><section>dkon brtsegs</section><text>sbyor ba dang / pha rol tu phyin pa yongs su tshol ba dang / sangs rgyas kyi chos tshad med pa mnyam pa la mi skrag pa ste/ bzang po/ bzhi po de dag ni byang chub sems dpa' rnams kyi bslab pa yin no/ /</text></item>
<item><p>93a4</p><section>dkon brtsegs</section><text>bzang po/ bzhi po 'di dag ni byang chub sems dpa' rnams kyi bslab pa yongs su dag pa yin te/ bzhi gang zhe na/ /bya ba ma yin pa mi spyod pa dang / stong pa nyid la mos pa dang / sangs rgyas </text></item>
<item><p>93a5</p><section>dkon brtsegs</section><text>kyi byang chub mi spong ba dang / lta ba bag la nyal dang bcas par yang dag par 'joms pa ste/ bzang po/ bzhi po de dag ni byang chub sems dpa' rnams kyi bslab pa yongs su dag pa yin no/ /</text></item>
<item><p>93a6</p><section>dkon brtsegs</section><text>bzang po/ bzhi po 'di dag ni byang chub sems dpa' rnams kyi ting nge 'dzin gyi rigs yin te/ bzhi gang zhe na/ 'di 'dzi med pa dang / rab tu dben pa dang / sems kyi rnyog pa med pa dang / dge </text></item>
<item><p>93a7</p><section>dkon brtsegs</section><text>ba'i rtsa ba nye bar ston pa ste/ bzang po/ bzhi po 'di dag ni byang chub sems dpa' rnams kyi ting nge 'dzin gyi rigs yin no/ /bzang po/ bzhi po 'di dag ni byang chub sems dpa' rnams </text></item>
<item><p>93b1</p><section>dkon brtsegs</section><text>kyi tshul bzhin rab tu sbyor ba yin te/ bzhi gang zhe na/ dge ba'i rtsa ba bskyed nas byang chub kyi sems mngon du byed pa dang / nang du yang dag 'jog la sgrib pa med pa dang / rnam par dag pa'i sgo </text></item>
<item><p>93b2</p><section>dkon brtsegs</section><text>dag la 'dris par byed pa dang / nges pa la mi 'jug pa ste/ bzang po/ bzhi po 'di dag ni byang chub sems dpa' rnams kyi tshul bzhin rab tu sbyor ba yin no/ /bzang po/ bzhi po 'di dag ni byang </text></item>
<item><p>93b3</p><section>dkon brtsegs</section><text>chub sems dpa' rnams kyi tshul bzhin ma yin pa'i sems skye ba bzlog par bya ba yin te/ bzhi gang zhe na/ 'khor ba'i 'jigs pas skrag pa dang / rnal 'byor spyod pa dag la ma mos pa dang /</text></item>
<item><p>93b4</p><section>dkon brtsegs</section><text>dgongs pa dag la mi dga' ba dang / dge ba'i rtsa ba rnams mngon par 'du mi byed pa ste/ bzang po/ bzhi po de dag ni tshul bzhin ma yin pa'i sems skye ba bzlog par bya ba yin no/ /bzang </text></item>
<item><p>93b5</p><section>dkon brtsegs</section><text>po/ bzhi po 'di dag ni byang chub sems dpa' rnams kyi sems kyis nges par bsam pa yin te/ bzhi gang zhe na/ sems can 'ga'i don gyi phyir yang bskal pa phyi ma'i mthar thug par </text></item>
<item><p>93b6</p><section>dkon brtsegs</section><text>'khor ba na 'khor bar bya'o snyam pa 'di ni sems kyis nges par bsam pa dang po yin no/ /bdag gis sems can thams cad kyi sems kyi spyod pa rnams shes par bya zhing de dag gi </text></item>
<item><p>93b7</p><section>dkon brtsegs</section><text>nyon mongs pa rab tu zhi bar bya ba dang / dbang po mchog dang mchog ma yin par shes par bya ba'i phyir chos ston par bya'o snyam pa 'di ni sems kyis nges par bsam pa gnyis pa </text></item>
<item><p>94a1</p><section>dkon brtsegs</section><text>yin no/ /bdag gis mi dge ba'i chos thams cad spangs shing dge ba'i chos thams cad dang ldan par byas nas byang chub kyi snying po la 'jug go/ bdud kyi dbung </text></item>
<item><p>94a2</p><section>dkon brtsegs</section><text>pham par byas nas bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam pa 'di ni sems kyis nges par bsam pa gsum pa yin no/ /stong </text></item>
<item><p>94a3</p><section>dkon brtsegs</section><text>gsum gyi stong chen po'i 'jig rten gyi khams skad cig gis go bar byas te chos bstan par bya'o snyam pa 'di ni sems kyis nges par bsam pa bzhi pa yin te/ bzang po/ bzhi po de </text></item>
<item><p>94a4</p><section>dkon brtsegs</section><text>dag ni byang chub sems dpa' rnams kyi sems kyis nges par bsam pa yin no/ /bzang po/ chos bzhi po 'di dag ni byang chub sems dpa' rnams kyi bdud 'dul ba yin te/ bzhi </text></item>
<item><p>94a5</p><section>dkon brtsegs</section><text>gang zhe na/ chos la sgyu ma lta bur so sor rtog pa dang / tshul bzhin du sbyor ba dang / chos thams cad la rnam par mi rtog pa dang / mtshan ma thams cad la mi gnas pa ste/ bzang po/ chos </text></item>
<item><p>94a6</p><section>dkon brtsegs</section><text>bzhi po de dag ni bdud 'dul ba yin no/ /bzang po/ bzhi po 'di dag ni byang chub sems dpa' rnams kyi don sems pa yin te/ bzhi gang zhe na/ gang zag med pa'i phyir chos rnams </text></item>
<item><p>94a7</p><section>dkon brtsegs</section><text>brten nas skye ba yin gyi/ chos 'ga' yang rgyu med par ni mi skyes pa dang / brten nas skyes pa'i chos gang yin pa de ma skyes pa dang / dngos po med pa dang / byang chub kyi phyir chud mi za </text></item>
<item><p>94b1</p><section>dkon brtsegs</section><text>ba ste/ bzang po/ bzhi po de dag ni byang chub sems dpa' rnams kyi don sems pa yin no/ /bzang po/ byang chub sems dpa' chos bzhi dang ldan na sems can rnams mi gtong ba yin te/</text></item>
<item><p>94b2</p><section>dkon brtsegs</section><text>bzhi gang zhe na/ sngon gyi smon lam mi 'dor ba dang / yongs su skyo ba bzod pa dang / lus dang srog la mi lta ba dang / bsdu ba'i dngos pos sdud pa ste/ bzhi po de dag yin no/ /bzang po/</text></item>
<item><p>94b3</p><section>dkon brtsegs</section><text>bzhi po 'di dag ni byang chub sems dpa' rnams kyi yongs su smin par byed pa yin te/ bzhi gang zhe na/ 'jig rten gyi zang zing sbyin pa yongs su gtong ba dang / yongs su smin pa la chos </text></item>
<item><p>94b4</p><section>dkon brtsegs</section><text>ston pa yongs su gtong ba dang / dus dus su bskul bas dran par byed pa yongs su gtong ba dang / bdag nyid kyi bde ba spangs nas gzhan gyi bde ba'i rtsa ba ston pa dang / yongs su smin par </text></item>
<item><p>94b5</p><section>dkon brtsegs</section><text>byed pa ste/ bzang po/ bzhi po de dag ni byang chub sems dpa' rnams kyi yongs su smin par byed pa yin no/ /bzang po/ byang chub sems dpa' chos bzhi dang ldan na ma bsdus pa sdud par </text></item>
<item><p>94b6</p><section>dkon brtsegs</section><text>byed pa la mi 'jigs pa yin te/ bzhi gang zhe na/ dge ba'i rtsa ba chung ngu la yang mos pa dang / rtag tu rgyun mi 'chad par gzhan gyi don byed par spro ba dang / sbyin pa dang / dul ba dang / des </text></item>
<item><p>94b7</p><section>dkon brtsegs</section><text>pa phun sum tshogs pa dang / rnyed pa dang / bkur sti dang / tshigs su bcad pa thams cad la don du gnyer ba med pa ste/ bzhi po de dag yin no/ /bzang po/ byang chub sems dpa' chos </text></item>
<item><p>95a1</p><section>dkon brtsegs</section><text>bzhi dang ldan na sems can gyi spyod pa la 'jug pa yin te/ bzhi gang zhe na/ mngon par shes pa thob pa dang / ye shes thob pa dang / ting nge 'dzin chen por </text></item>
<item><p>95a2</p><section>dkon brtsegs</section><text>gyur pa tshad med pa la 'jug pa dang / rnam pa thams cad kyi mchog dang ldan pa'i stong pa nyid bsgom zhing rnam par grol ba dang ma 'dres pa ste/ bzhi po de dag yin no/ /bzang po/ byang </text></item>
<item><p>95a3</p><section>dkon brtsegs</section><text>chub sems dpa' chos bzhi dang ldan na thabs la mkhas pa yin par rig par bya ste/ bzhi gang zhe na/ sems bskyed pa thams cad la byang chub kyi sems sngon du 'gro ba ste/ tha na </text></item>
<item><p>95a4</p><section>dkon brtsegs</section><text>nyon mongs pa'i sems la yang rung na dge ba'i sems la lta smos kyang ci dgos pa dang / sems can thams cad chos kyi snod nyid yin par lta ba dang / ngo bo nyid med par khong du </text></item>
<item><p>95a5</p><section>dkon brtsegs</section><text>chud pas chos thams cad log pa nyid du nges pa yin par lta ba dang / rnam par grol ba 'dod pas snyoms par 'jug pa thams cad la mngon par zhen pa med pa'i 'du shes sgom par </text></item>
<item><p>95a6</p><section>dkon brtsegs</section><text>byed pa ste/ byang chub sems dpa' chos bzhi po de dag dang ldan na thabs la mkhas pa yin par rig par bya'o/ /bzang po/ bzhi po 'di dag ni byang chub sems dpa' rnams kyi </text></item>
<item><p>95a7</p><section>dkon brtsegs</section><text>byams pa bsgom pa yin te/ bzhi gang zhe na/ bdag gis sems can thams cad bskyab par bya'o snyam du byams pa bsgom pa dang / bdag gis sems can thams cad bsgral </text></item>
<item><p>95b1</p><section>dkon brtsegs</section><text>bar bya'o snyam du byams pa bsgom pa dang / bdag gis sems can thams cad bskul bar bya'o snyam du byams pa bsgom pa dang / bdag gis sems can thams cad yongs su mya ngan las </text></item>
<item><p>95b2</p><section>dkon brtsegs</section><text>'da' bar bya'o snyam du byams pa bsgom pa ste/ bzang po/ de dag ni byang chub sems dpa' rnams kyi byams pa bsgom pa yin no/ /bzang po/ bzhi po 'di dag ni byang chub sems dpa' </text></item>
<item><p>95b3</p><section>dkon brtsegs</section><text>rnams kyi snying rje yin te/ bzhi gang zhe na/ ngan song du skyes pa rnams bde 'gro'i lam la 'god pa'i snying rje dang / sdig pa'i las dang ldan pa rnams dge ba'i chos la sbyor ba'i snying rje </text></item>
<item><p>95b4</p><section>dkon brtsegs</section><text>dang | theg pa dman pa la mos pa rnams theg pa chen po la yang dag par len du 'jug pa'i snying rje dang / sems can thams cad yongs su mya ngan las bzla'o snyam pa'i snying rje ni bzhi </text></item>
<item><p>95b5</p><section>dkon brtsegs</section><text>pa yin te/ bzhi po de dag yin no/ /bzang po/ byang chub sems dpa' chos bzhi dang ldan na mngon par shes pa 'thob par 'gyur te/ bzhi gang zhe na/ lus dang sems yang ba dang /</text></item>
<item><p>95b6</p><section>dkon brtsegs</section><text>sgyu ma'i rang bzhin du rnam par 'byed pa dang / sems can thams cad la gus pa dang / rim gro'i sems bskyed pa dang / zhi gnas la rtse gcig tu gyur pas rnam par g.yeng ba med </text></item>
<item><p>95b7</p><section>dkon brtsegs</section><text>pa yin no/ /bzang po/ byang chub sems dpa' chos bzhi dang ldan na so so yang dag par rig pa thob par 'gyur te/ bzhi gang zhe na/ don la rton pa yin gyi tshig 'bru la mi rton pa dang </text></item>
<item><p>96a1</p><section>dkon brtsegs</section><text>chos la rton pa yin gyi gang zag la mi rton pa dang / chos thams cad bdag med pa'i nges pa'i tshig dang / yi ge mi zad par shes nas chags pa med cing thogs </text></item>
<item><p>96a2</p><section>dkon brtsegs</section><text>pa med par ston pas ston par byed pa ste/ bzhi po de dag yin no/ /bzang po/ byang chub sems dpa' chos bzhi dang ldan na gzungs thob par 'gyur te/ bzhi gang zhe na/ mang du </text></item>
<item><p>96a3</p><section>dkon brtsegs</section><text>thos pas ngoms mi shes pa dang / mang du thos pa rnams la chos bzhin gus par bsnyen bkur byed pa dang / rtag tu gzhan dag la chos ston par brtson pa dang / tshig dang yi ge </text></item>
<item><p>96a4</p><section>dkon brtsegs</section><text>thams cad gtan la dbab pa'i phyir de bzhin gshegs pa'i dgongs te gsungs pa la 'jug pa yin no/ /bzang po/ byang chub sems dpa' chos bzhi dang ldan na bzod pa thob par </text></item>
<item><p>96a5</p><section>dkon brtsegs</section><text>'gyur te/ bzhi gang zhe na/ mos pa dang / phyir mi ldog pa dang / tshogs dang / yongs su mi skyo ba ste/ bzhi po de dag yin no/ /bzang po/ byang chub sems dpa' chos bzhi dang </text></item>
<item><p>96a6</p><section>dkon brtsegs</section><text>ldan na spobs pa dag 'thob par 'gyur te/ bzhi gang zhe na/ chos smra ba gzhan de dag gis bshad pa dang 'gal bar mi byed pa dang / chos smra ba la gus pa dang bcas shing / zhes </text></item>
<item><p>96a7</p><section>dkon brtsegs</section><text>dang bcas par chos nyan pa dang / thos pas khengs pa med pa dang / thos pa nyung du rnams la brnyas par mi byed pa ste/ bzhi po de dag yin no/ /bzang po/ bzhi po 'di dag ni byang </text></item>
<item><p>96b1</p><section>dkon brtsegs</section><text>chub sems dpa' rnams kyi bsgyur ba ste/ bzhi gang zhe na/ 'dod chags dang / zhe sdang dang / gti mug bsgyur ba dang / nyan thos las bsgyur ba dang / rang sangs rgyas las bsgyur ba dang / dge </text></item>
<item><p>96b2</p><section>dkon brtsegs</section><text>ba'i rtsa ba'i chos la 'du shes bsgyur ba ste/ bzhi po de dag yin no/ /bzang po/ chos bzhi po 'di dag ni byang chub sems dpa' rnams kyi don zab mo la sbyor ba yin te/ bzhi gang zhe na/</text></item>
<item><p>96b3</p><section>dkon brtsegs</section><text>rten cing 'brel bar 'byung bar rtogs par byed pa dang / dgongs ba rtogs par byed pa dang / bdag gi ngo bo nyid rtogs par byed pa dang / 'di ltar stong pa'i don du chos de dag thams cad </text></item>
<item><p>96b4</p><section>dkon brtsegs</section><text>don gcig par rtogs par byed pa ste/ bzhi po de dag ni byang chub sems dpa' rnams kyi don zab mo la sbyor ba yin no/ /bzang po/ byang chub sems dpa' chos bzhi dang ldan na smon lam </text></item>
<item><p>96b5</p><section>dkon brtsegs</section><text>'grub par 'gyur te/ bzhi gang zhe na/ tshul khrims dang bslab pa yongs su dag pa dang / las kyi sgrib pa yongs su sbyong ba dang / g.yo sgyu med pa dang / dge ba'i rtsa ba bskyed pa la sems dbang </text></item>
<item><p>96b6</p><section>dkon brtsegs</section><text>byed pa ste/ bzhi po de dag ni byang chub sems dpa' rnams kyi smon lam 'grub par 'gyur ba'o/ /bzang po/ byang chub sems dpa' chos bzhi dang ldan na pha rol tu phyin pa thams cad </text></item>
<item><p>96b7</p><section>dkon brtsegs</section><text>kyis 'phags shing phyir mi ldog pa'i chos can du 'gyur te/ bzhi gang zhe na/ thabs mkhas pa dang ldan pa pha rol tu phyin pa gcig gi nang du pha rol tu phyin pa gzhan thams cad sdud </text></item>
<item><p>97a1</p><section>dkon brtsegs</section><text>par byed pa dang / thabs mkhas pa dang ldan pas sems can gcig gi rang bzhin rtogs pas de las gzhan pa'i sems can thams cad kyang shes pa dang /</text></item>
<item><p>97a2</p><section>dkon brtsegs</section><text>thabs mkhas pa dang ldan pas chos rnam par dag pa gcig gi tshul rtogs pas chos gzhan dag gi rnam par dag pa yang shes pa dang / chos nyid yin pas sangs rgyas thams </text></item>
<item><p>97a3</p><section>dkon brtsegs</section><text>cad sangs rgyas gcig tu mos pa ste/ bzang po/ byang chub sems dpa' chos bzhi po de dag dang ldan na/ pha rol tu phyin pa thams cad kyis 'phags shing phyir mi ldog pa'i chos </text></item>
<item><p>97a4</p><section>dkon brtsegs</section><text>can du 'gyur ro/ /bcom ldan 'das kyis bzhi pa bsgrub pa 'di bshad pa na sgyu ma mkhan bzang po mi skye ba'i chos la bzod pa thob nas tshim zhing mgu la yi rangs te/ rab tu dga' </text></item>
<item><p>97a5</p><section>dkon brtsegs</section><text>zhing dga' ba dang yid bde bar gyur nas/ dga' ba dang mchog tu dga' ba de nyid kyis shing ta la bdun srid tsam gyi steng gi nam mkha' la 'phags so/ /de nas bcom ldan 'das </text></item>
<item><p>97a6</p><section>dkon brtsegs</section><text>kyis de'i tshe 'dzum pa mdzad do/ /'dzum pa mdzad pa'i zhal gyi sgo nas 'od zer grangs med dpag tu med pa bkye nas/ sangs rgyas kyi zhing thams cad 'od zer des khyab par byas </text></item>
<item><p>97a7</p><section>dkon brtsegs</section><text>nas slar yang bcom ldan 'das kyi dbu'i gtsug tu nub bo/ /de nas tshe dang ldan pa kun dga' bo stan las langs te/ chos gos phrag pa gcig tu bgos nas pus mo g.yas pa'i </text></item>
<item><p>97b1</p><section>dkon brtsegs</section><text>lha nga sa la btsugs te/ bcom ldan 'das ga la ba der logs su thal mo sbyar ba btud nas/ bcom ldan 'das la 'di skad ces gsol to/ /btsun pa/ bcom ldan 'das/ de bzhin </text></item>
<item><p>97b2</p><section>dkon brtsegs</section><text>gshegs pa ni rgyu ma mchis pa dang / rkyen ma mchis par 'dzum pa mi mdzad na/ 'dzum pa mdzad pa'i rgyu gang lags/ rkyen gang lags/ de'i tshe tshigs su bcad pa 'di dag kyang gsol </text></item>
<item><p>97b3</p><section>dkon brtsegs</section><text>te| |ye shes 'byung gnas gzi brjid gzhal yas shes rab grags/ /'jig rten gsum du yon tan pha rol phyin brnyes grags/ /rgyal ba rang 'byung gang gi slad du 'dzum bstan pa/ /</text></item>
<item><p>97b4</p><section>dkon brtsegs</section><text>mi yi dbang pos de ni bdag la bka' stsal gsol/ /phyogs rnams na ni 'gro bar sems can ji snyed gnas/ /de dag kun gyi sems kyi spyod pa rnams dang ni/ /dman dang mchog dang tha ma </text></item>
<item><p>97b5</p><section>dkon brtsegs</section><text>bar ma rgyu ldan mkhyen/ /ci slad 'dzum pa mdzad pa bdag la bstan du gsol/ /lha dang de bzhin zhugs 'bar sgra ni gang lags dang / /mi'am ci dang mi dang brgya byin lha min dang / /mkha' </text></item>
<item><p>97b6</p><section>dkon brtsegs</section><text>lding lto 'phye tshangs pa'i sgra dang sgra gzhan rnams/ /sangs rgyas rdul bral gsung sgra'i char yang ga la spyod/ /'od bzang nyi ma'i 'od dang nor bu'i 'od rnams dang / /brgya byin 'od dang tshangs </text></item>
<item><p>97b7</p><section>dkon brtsegs</section><text>pa'i 'od rnams ji snyed pa/ /ji ltar sangs rgyas 'od kyis khyab par gda' ba ltar/ /'od rnams de dag thams cad rnam par gsal ma lags/ /sangs rgyas zhing der zab mo'i chos ni rjes </text></item>
<item><p>98a1</p><section>dkon brtsegs</section><text>su 'thob/ /stong pa bdag med sems can gang zag med mkhyen nas/ /yod dang med pa'i mtha' gnyis rnam par spangs nas su/ /dus gsum chu zla 'dra bar </text></item>
<item><p>98a2</p><section>dkon brtsegs</section><text>rab tu mkhyen pa po/ /deng 'dir su zhig theg pa'i mchog la sems btud de/ /su zhig sangs rgyas rigs dang chos kyi rigs la gnas/ /su zhig dkon mchog gsum po rgya chen </text></item>
<item><p>98a3</p><section>dkon brtsegs</section><text>bskyed par bgyid/ /gang gi ched du 'dzum pa mdzad pa legs par gsungs/ /gal te rgyal ba nyan thos rnams la don ldan gsung / /de tshe bde gshegs 'dzum pa zhabs kyi pus mor </text></item>
<item><p>98a4</p><section>dkon brtsegs</section><text>nub| |gal te rkyen gyi theg pa gsung na phrag par nub/ /gang tshe sangs rgyas theg gsung de tshe spyi bor nub/ /ji ltar khyod kyis 'od zer 'bum snyed rab btang ba/ /bde bar gshegs </text></item>
<item><p>98a5</p><section>dkon brtsegs</section><text>pa'i gtsug tu nub par gyur lags na/ /phan mdzad lha yi lha ste phan pa mdzad pa po/ /'dir ni sangs rgyas theg pa lung bstan dogs ma mchis/ /de nas bcom ldan 'das kyis tshe </text></item>
<item><p>98a6</p><section>dkon brtsegs</section><text>dang ldan pa kun dga' bo la bka' stsal pa/ kun dga' bo khyod kyis rigs kyi bu bzang po mthong ngam/ gsol pa/ bcom ldan 'das/ mthong lags so/ /bka' stsal pa/</text></item>
<item><p>98a7</p><section>dkon brtsegs</section><text>kun dga' bo/ rigs kyi bu bzang po 'di ni bskal pa dgu khri nyis stong na bskal pa legs par sprul pa la 'jig rten gyi khams bkod pa chen por de bzhin gshegs pa dgra bcom </text></item>
<item><p>98b1</p><section>dkon brtsegs</section><text>pa yang dag par rdzogs pa'i sangs rgyas rnam par 'phrul pa'i rgyal po zhes bya ba 'jig rten du 'byung bar 'gyur ro/ /de bzhin gshegs pa dgra bcom pa yang dag par rdzogs pa'i sangs </text></item>
<item><p>98b2</p><section>dkon brtsegs</section><text>rgyas rnam par 'phrul pa'i rgyal po de'i 'jig rten gyi khams bkod pa chen po zhes bya ba de ni 'byor bar 'gyur/ rgyas pa dang / bde ba dang / lo legs pa dang / nyams dga' ba dang / mi </text></item>
<item><p>98b3</p><section>dkon brtsegs</section><text>dang | skye bo mang pos gang bar 'gyur zhing / lag mthil ltar mnyam pa dang / ka tsa lin di ltar reg na 'jam pa dang / me tog gi shing ljon pas brgyan pa dang / rol mo sna tshogs sgrogs </text></item>
<item><p>98b4</p><section>dkon brtsegs</section><text>pa dang / spos sna tshogs kyis bdugs pa dang / rtag tu rgyun mi 'chad par gdugs dang / rgyal mtshan dang / ba dan bsgreng bar 'gyur ro/ /kun dga' bo/ bza' ba dang / btung ba ni/</text></item>
<item><p>98b5</p><section>dkon brtsegs</section><text>dper na/ sum cu rtsa gsum pa'i lha rnams kyi longs spyod ltar bsams pa tsam gyis 'grub ste/ mi de dag gi nye bar spyad pa dang / yongs su spyad pa ni de lta bur 'gyur ro/ /kun dga' </text></item>
<item><p>98b6</p><section>dkon brtsegs</section><text>po| de'i tshe 'jig rten gyi khams bkod pa chen po de rtag tu thams cad nye bar ston par byed de/ des na 'jig rten gyi khams de bkod pa chen po zhes bya'o/ /kun dga' bo/ sangs rgyas </text></item>
<item><p>98b7</p><section>dkon brtsegs</section><text>kyi zhing der sems can gang dag skyes pa de dag thams cad kyang rgya chen po la mos pa/ theg pa chen po la yang dag par zhugs pa sha stag tu 'gyur ro/ /kun dga' bo/ de bzhin </text></item>
<item><p>99a1</p><section>dkon brtsegs</section><text>gshegs pa rnam par 'phrul ba'i rgyal po de'i tshe'i tshad ni lo khrir 'gyur ro/ /yongs su mya ngan las 'das nas kyang dam pa'i chos lo bye bar gnas par 'gyur ro//</text></item>
<item><p>99a2</p><section>dkon brtsegs</section><text>kun dga' bo/ gang gi tshe de bzhin gshegs pa rnam par 'phrul ba'i rgyal po de yongs su mya ngan las 'da' ba de'i tshe yang / byang chub sems dpa' sgra rnam par grags pa 'di nga'i 'og tu </text></item>
<item><p>99a3</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas kun gyi khyab bdag ces bya bar 'jig rten du 'byung bar 'gyur ro/ /zhes byang chub sems dpa' sgra rnam par </text></item>
<item><p>99a4</p><section>dkon brtsegs</section><text>grags pa lung bstan nas yongs su mya ngan las 'da'o/ /de nas rigs kyi bu bzang po bar snang de las babs nas bcom ldan 'das kyi zhabs la mgo bos phyag 'tshal te/ bcom ldan </text></item>
<item><p>99a5</p><section>dkon brtsegs</section><text>'das la 'di skad ces gsol to/ /bcom ldan 'das/ bdag gis deng slan chad de bzhin gshegs pa dgra bcom pa yang dag par rdzogs pa'i sangs rgyas bye ba 'bum phrag du ma </text></item>
<item><p>99a6</p><section>dkon brtsegs</section><text>dang | chos dang / dge slong gi dge 'dun la skyabs su mchi'o/ /de bzhin gshegs pa de bzhin nyid gang gis de bzhin nyid las slar ma log pa de bzhin gshegs pa'i de bzhin </text></item>
<item><p>99a7</p><section>dkon brtsegs</section><text>nyid dang / dbyer ma mchis pa'i de bzhin nyid dang / ma tshang ba ma mchis pa'i de bzhin nyid dang / rnam par mi rtog pa'i de bzhin nyid dang / skye ba ma mchis pa'i de bzhin nyid </text></item>
<item><p>99b1</p><section>dkon brtsegs</section><text>dang | mngon par 'du bgyid pa ma mchis pa'i de bzhin nyid kyis de bzhin gshegs pas de bzhin nyid gsung ba bzhin du bdag kyang de skad mchi'o/ /de nas tshe dang ldan pa kun dga' </text></item>
<item><p>99b2</p><section>dkon brtsegs</section><text>bos rigs kyi bu bzang po la 'di skad ces smras so/ /bzang po khyod de bzhin gshegs pa'i chos nyid rjes su thob bam ci na/ khyod ji ltar na de bzhin gshegs pa de bzhin nyid gsung ba </text></item>
<item><p>99b3</p><section>dkon brtsegs</section><text>ltar khyod de skad smra/ bzang pos smras pa/ kun dga' bo/ chos thams cad kyang de bzhin gshegs pa'i chos nyid thob pa yin no/ /de ci'i phyir zhe na/ kun dga' bo/ 'di ltar de bzhin </text></item>
<item><p>99b4</p><section>dkon brtsegs</section><text>gshegs pas de bzhin nyid dbyer med pa nyid du thugs su chud de/ de bzhin nyid dbyer med pa gang yin pa der kho bo yang chud cing / ji ltar kho bo chud pa bzhin du sems can thams cad </text></item>
<item><p>99b5</p><section>dkon brtsegs</section><text>kyang chud la/ ji ltar sems can thams cad chud pa de bzhin du chos thams cad kyang chud pa'i phyir te/ btsun pa kun dga' bo/ de bzhin gshegs pa'i chos nyid ni gnyis kyis rab tu </text></item>
<item><p>99b6</p><section>dkon brtsegs</section><text>phye ba ma yin no/ /btsun pa kun dga' bo/ gnyis su med pa ni gang na kun tu shes pa med pa nyid dang / yongs su shes pa med pa nyid do/ /de ci'i phyir zhe na/ 'du shes yongs su shes pa'i </text></item>
<item><p>99b7</p><section>dkon brtsegs</section><text>shes pa ni sangs rgyas kyi ye shes yin pa'i phyir ro/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ rigs kyi bu bzang po ni </text></item>
<item><p>100a1</p><section>dkon brtsegs</section><text>lha dang bcas pa'i 'jig rten mgo rmongs par bgyid pa ste/ sngon yang sgyu ma'i chos nyid kyis mgo rmongs par bgyis so/ /da yang shes rab dang / ye </text></item>
<item><p>100a2</p><section>dkon brtsegs</section><text>shes kyis mgo rmongs par bgyid do/ /de ci'i slad du zhe na/ 'di'i shes rab dang / ye shes kyi spobs pa ni de ltar bu lags pa'i slad du'o/ /de nas bcom ldan 'das kyis sgyu ma </text></item>
<item><p>100a3</p><section>dkon brtsegs</section><text>mkhan bzang po la 'di skad ces bka' stsal to/ /bzang po khyod lha dang bcas pa'i 'jig rten mgo rmongs par byed pa bden nam/ gsol pa/ bcom ldan 'das kyis ji ltar </text></item>
<item><p>100a4</p><section>dkon brtsegs</section><text>mgo rmongs par mdzad pa de bzhin du bdag kyang mgo rmongs par bgyid lags so/ /de ci'i slad du zhe na/ bcom ldan 'das/ 'di lta ste/ bdag med pa nyid kyis sems can du tha </text></item>
<item><p>100a5</p><section>dkon brtsegs</section><text>snyad btags te chos ston pa dang / srog med pa dang / gang zag med pa nyid kyis gang zag tu chos ston pa 'di ni mgo rmongs par bgyid pa chen po lags pa'i slad du'o/ /de bzhin </text></item>
<item><p>100a6</p><section>dkon brtsegs</section><text>gshegs pas ni byang chub kyi snying po la zhugs nas chos 'ga' yang 'chi 'pho ba'am/ 'gro ba'am/ skye ba mi gzigs mod kyi/ 'chi 'pho dang / 'gro ba dang / skye ba'i chos ston par </text></item>
<item><p>100a7</p><section>dkon brtsegs</section><text>yang mdzad de/ bcom ldan 'das/ de lta lags pas de bzhin gshegs pa yang dag par gsung ba bka' stsol ba ltar/ lha dang bcas pa'i 'jig rten gyi yul ga la lags/</text></item>
<item><p>100b1</p><section>dkon brtsegs</section><text>de nas bcom ldan 'das kyis sgyu ma mkhan bzang po la legs so/ /zhes bya ba byin te/ rigs kyi bu legs so/ /legs so/ /khyod ji skad smra ba de kho na bzhin te/ 'di lta ste/ bdag med pa </text></item>
<item><p>100b2</p><section>dkon brtsegs</section><text>nyid kyis sems can du tha snyad btags te chos ston pa dang / srog med pa dang / gang zag med pa nyid kyis gang zag tu chos ston pa 'di ni mgo rmongs pa chen po yin no/ /de bzhin gshegs </text></item>
<item><p>100b3</p><section>dkon brtsegs</section><text>pas ni byang chub kyi snying po la zhugs nas chos 'ga' yang 'chi 'pho ba'am/ 'gro ba'am/ skye ba ma gzigs mod kyi/ 'chi 'pho ba dang / 'gro ba dang / skye ba'i chos ston par yang mdzad </text></item>
<item><p>100b4</p><section>dkon brtsegs</section><text>de| 'di la yongs su mya ngan las 'da' ba'am/ yongs su mya ngan las bzla ba'i phyir chos bstan pa'i chos ni 'ga' yang med do/ /de nas rigs kyi bu bzang pos bcom ldan 'das la </text></item>
<item><p>100b5</p><section>dkon brtsegs</section><text>rab tu 'byung bar gsol pa dang / bcom ldan 'das kyis byang chub sems dpa' byams pa la bka' stsal pa/ byams pa khyod kyis rigs kyi bu bzang po rab tu phyung zhig/ de nas byams </text></item>
<item><p>100b6</p><section>dkon brtsegs</section><text>pas rigs kyi bu bzang po rab tu phyung / bsnyen par rdzogs par byas so/ /rab tu phyung / rdzogs par bsnyen nas kyang bcom ldan 'das la 'di skad ces gsol to/ /bcom ldan 'das </text></item>
<item><p>100b7</p><section>dkon brtsegs</section><text>byang chub sems dpa' rnams ni kha dog dang / rtags dang / tshul gyis rab tu 'byung ba ma lags so/ /bcom ldan 'das/ de ci'i slad du zhe na/ byang chub sems dpa' gang zhig </text></item>
<item><p>101a1</p><section>dkon brtsegs</section><text>mtshan ma thams cad la yang chags pa ma mchis la/ sems can yongs su smin par bgyi ba'i slad du khams gsum na yang gnas na/ de ni byang chub sems </text></item>
<item><p>101a2</p><section>dkon brtsegs</section><text>dpa' rnams kyi rab tu byung ba lags so/ /yang de'i tshe bstan pa 'di bshad pa na srog chags lnga stong gis ni bla na med pa yang dag par rdzogs pa'i byang chub tu sems bskyed do/ /dge </text></item>
<item><p>101a3</p><section>dkon brtsegs</section><text>slong nyis brgya ni len pa med par zag pa rnams las sems rnam par grol lo/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan </text></item>
<item><p>101a4</p><section>dkon brtsegs</section><text>'das/ chos kyi rnam grangs 'di'i ming ci lags/ 'di'i ming ji skad gzung bar bgyi/ bcom ldan 'das kyis bka' stsal pa/ sgyu ma mkhan bzang po lung bstan pa zhes bya bar </text></item>
<item><p>101a5</p><section>dkon brtsegs</section><text>yang gzung zhig/ rim gyis byang chub yang dag par 'byung ba zhes bya bar yang gzung zhig/ kun dga' bo/ byang chub sems dpa' gang de bzhin gshegs pa blta bar 'dod pa </text></item>
<item><p>101a6</p><section>dkon brtsegs</section><text>dang | sems can rnams la sangs rgyas kyi mdzad pa bya bar 'dod pa des chos kyi rnam grangs 'di gzung bar bya/ bcang bar bya/ bklag par bya/ gzhan dag la yang bstan par </text></item>
<item><p>101a7</p><section>dkon brtsegs</section><text>bya'o| |de ci'i phyir zhe na/ kun dga' bo/ gang gis 'di bzung ba dang / bcangs pa dang / bklags pa dang / gzhan dag la yang rab tu bstan pa des ni de bzhin gshegs pa mthong </text></item>
<item><p>101b1</p><section>dkon brtsegs</section><text>ba yin/ des ni sems can rnams la sangs rgyas kyi mdzad pa yang byas pa yin no/ /kun dga' bo/ de lta bas na khyod kyis skye bo mang po la bde ba dang / 'jig rten la snying brtse ba dang </text></item>
<item><p>101b2</p><section>dkon brtsegs</section><text>'di lta ste/ lha dang mi rnams kyi don dang / phan pa dang bde ba'i phyir chos kyi rnam grangs 'di gzung zhig/ chongs shig/ lhogs shig/ kun chub par gyis shig/ kun dga' bo/ chos </text></item>
<item><p>101b3</p><section>dkon brtsegs</section><text>gang dag gis byang chub yang dag par 'byung bar 'gyur ba dang / theg pa chen po 'di las yang dag par 'byung ba de dag ni theg pa chen po 'di las yang dag par rab tu ston to/ /des </text></item>
<item><p>101b4</p><section>dkon brtsegs</section><text>na chos ni rnam grangs 'di byang chub la yang dag par 'byung ba zhes kun dga' bo khyod mos par bya'o/ /khong du chud par bya'o/ /gang zhig chos kyi rnam grangs 'di glegs bam du byed pa </text></item>
<item><p>101b5</p><section>dkon brtsegs</section><text>'am| lus la bsrel ba de'i lus la de bzhin gshegs pa yod pa yin na gang dag gis thos nas de bzhin nyid du bsgrub pa lta smos kyang ci dgos/ de nas bcom ldan 'das la </text></item>
<item><p>101b6</p><section>dkon brtsegs</section><text>rigs kyi bu bzang pos 'di skad ces gsol to/ /bcom ldan 'das/ chos kyi rnam grangs 'di ni sngon gyi dge ba'i rtsa ba bskul ba zhes bgyi lags so/ /de ci'i slad du zhe na/ bcom </text></item>
<item><p>101b7</p><section>dkon brtsegs</section><text>ldan 'das/ 'di ltar bdag gi chos kyi rnam grangs 'di thos nas dge ba'i rtsa ba sngon bsags pa thams cad mngon sum du gyur pa'i slad du lags so/ /bcom ldan 'das kyis </text></item>
<item><p>102a1</p><section>dkon brtsegs</section><text>de skad ces bka' stsal nas/ rigs kyi bu bzang po dang / tshe dang ldan pa kun dga' bo dang / thams cad dang ldan pa'i 'khor de dag dang / lha dang / mi dang /</text></item>
<item><p>102a2</p><section>dkon brtsegs</section><text>lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen por chos kyi rnam </text></item>
<item><p>102a3</p><section>dkon brtsegs</section><text>grangs le'u stong phrag brgya pa las/ sgyu ma mkhan bzang po lung bstan pa zhes bya ba ste 'dus pa nyi shu rtsa gcig pa rdzogs so// //rgya gar gyi mkhan po dzi na mi tra dang /</text></item>
<item><p>102a4</p><section>dkon brtsegs</section><text>pradz+nyA war ma dang / zhu chen gyi lots+tsha ba ban de ye shes sde la sogs pas bsgyur cing zhus te gtan la phab pa// //rgya gar skad du/ AR+Ya ma hA pra ti hAR+ya nir de sha nA ma </text></item>
<item><p>102a5</p><section>dkon brtsegs</section><text>ma hA ya na sU tra/ bod skad du/ 'phags pa cho 'phrul chen po bstan pa zhes bya ba theg pa chen po'i mdo/ bam po dang po/ sangs rgyas dang / byang chub sems dpa' thams cad la </text></item>
<item><p>102a6</p><section>dkon brtsegs</section><text>phyag 'tshal lo/ /'di skad bdag gis thos pa'i dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge </text></item>
<item><p>102a7</p><section>dkon brtsegs</section><text>slong stong nyis brgya lnga bcu'i dge slong gi dge 'dun chen po dang / byang chub sems dpa' brgyad stong dang thabs gcig tu bzhugs so/ /de nas lha'i bu ded dpon zhes bya </text></item>
<item><p>102b1</p><section>dkon brtsegs</section><text>ba 'khor de nyid du 'dus par gyur te 'dug go /'jam dpal gzhon nur gyur pa yang 'khor de nyid du 'dus par gyur te 'dug go/ de nas bcom ldan 'das la lha'i bu ded dpon gyis </text></item>
<item><p>102b2</p><section>dkon brtsegs</section><text>'di skad ces gsol to/ /bcom ldan 'das/ de bzhin gshegs pa cho 'phrul du zhig gis sems can rnams 'dul bar mdzad lags/ bcom ldan 'das kyis bka' stsal </text></item>
<item><p>102b3</p><section>dkon brtsegs</section><text>pa| lha'i bu/ nga ni cho 'phrul rnam pa gsum gyis sems can rnams 'dul bar byed do/ /gsum gang zhe na/ 'di lta ste/ kun brjod pa'i cho 'phrul dang / rjes su bstan pa'i cho 'phrul </text></item>
<item><p>102b4</p><section>dkon brtsegs</section><text>dang | rdzu 'phrul gyi cho 'phrul lo/ /de la de bzhin gshegs pa'i kun brjod pa'i cho 'phrul de gang zhe na/ thogs pa med pa'i ye shes kyis ma 'ongs pa'i dus gzigs pa gang yin pa dang / sems </text></item>
<item><p>102b5</p><section>dkon brtsegs</section><text>can thams cad kyi sems kyi spyod pa mkhyen cing gzigs pa dang / dkon mchog gsum po dag la ma dad pa rnams dad par mdzad pa dang / las kyi rnam par smin pa la 'jug pa mkhyen pa </text></item>
<item><p>102b6</p><section>dkon brtsegs</section><text>dang | de bzhin gshegs pas gang zag gang la da ltar byung ba na nyes par spyad pa'i gzhi ngan song dang / ngan 'gro gang yang rung ba dag tu skye bar 'gyur ba de dag ni de kho na bzhin du 'gyur </text></item>
<item><p>102b7</p><section>dkon brtsegs</section><text>gyi| gzhan du ma yin no zhes kun brjod par mdzad pa dang / gang zag de sngon dge ba'i rtsa ba yang dag par blangs pa'i rgyus ngan song rnams las thar nas lha dang mi dag tu skye bar 'gyur </text></item>
<item><p>103a1</p><section>dkon brtsegs</section><text>zhing theg pa gang gis nges par 'byung bar 'gyur ba dang / yang na nyan thos kyi theg pa'am/ yang na rang sangs rgyas kyi theg pa'am/ yang na theg pa chen pos nges </text></item>
<item><p>103a2</p><section>dkon brtsegs</section><text>par 'byung bar 'gyur ba dang / de bzhin du bde ba dang sdug bsngal myong bar 'gyur ba dang / bskal pa ji snyed gcig gis nges par 'byung bar 'gyur ba dang / spyod pa ji lta bus sangs rgyas </text></item>
<item><p>103a3</p><section>dkon brtsegs</section><text>bcom ldan 'das ji snyed cig mthong bar 'gyur zhing / mnyes par byed par 'gyur ba de dag thams cad de bzhin gshegs pas rab tu mkhyen to/ /mkhyen nas kyang de ni de kho na </text></item>
<item><p>103a4</p><section>dkon brtsegs</section><text>bzhin du 'gyur gyi/ gzhan du ma yin no zhes de kho na bzhin du kun brjod par mdzad pa dang / gang zag gang dge ba'i rtsa ba yang dag par blangs pa'i rgyus 'dod pa'i khams rnams su skye </text></item>
<item><p>103a5</p><section>dkon brtsegs</section><text>bar 'gyur ba dang / gzugs kyi khams dang / gzugs med pa'i khams kyi skye mched gang yang rung ba dag tu skye bar 'gyur ba de yang de bzhin gshegs pas rab tu mkhyen to/ /theg </text></item>
<item><p>103a6</p><section>dkon brtsegs</section><text>pa gang gis nges par 'byung bar 'gyur ba dang / bskal pa ji snyed cig gis nges par 'byung bar 'gyur ba dang / spyod pa ji lta bus sangs rgyas bcom ldan 'das ji snyed cig mthong </text></item>
<item><p>103a7</p><section>dkon brtsegs</section><text>bar 'gyur zhing / mnyes par byed par 'gyur ba de dag thams cad kyang de bzhin gshegs pas rab tu mkhyen to/ /mkhyen nas kyang de kho na bzhin du kun brjod cing lung ston par </text></item>
<item><p>103b1</p><section>dkon brtsegs</section><text>mdzad pa dang / dge ba'am/ mi dge ba'am/ dman pa'am/ bar ma'am/ mchog gam/ tha na sems bskyed pa gcig kyang mi 'da' ste/ de ni de bzhin gshegs pa'i kun brjod pa'i cho </text></item>
<item><p>103b2</p><section>dkon brtsegs</section><text>'phrul yin no/ /de la de bzhin gshegs pa'i rjes su bstan pa'i cho 'phrul gang zhe na/ bslab pa bsrung ba'i don gyi phyir rjes su ston par mdzad pa gang yin pa ste/ 'di ni bya ba'o/ /'di </text></item>
<item><p>103b3</p><section>dkon brtsegs</section><text>ni bya ba ma yin pa'o/ /'di ni bsten par bya ba ma yin pa'o/ /'di ni bsgrub pa'o/ /'di ni log par bsgrub pa'o/ /chos 'di dag ni kun nas nyon mongs pa'i cha dang mthun pa'o/ /chos 'di dag </text></item>
<item><p>103b4</p><section>dkon brtsegs</section><text>ni rnam par byang ba'i cha dang mthun pa'o zhes de ltar yon tan thams cad yang dag par blang ba rjes su ston pa dang / mi dge ba thams cad spang ba rjes su ston pa dang / dge ba'i lam gyi tshogs </text></item>
<item><p>103b5</p><section>dkon brtsegs</section><text>thams cad rjes su ston pa dang / lam 'di ni nyan thos kyi theg pa yongs su rdzogs par 'gyur ba'o/ /lam 'di ni rang sangs rgyas kyi theg pa yongs su rdzogs par 'gyur ba'o/ /lam </text></item>
<item><p>103b6</p><section>dkon brtsegs</section><text>'di ni theg pa chen po yongs su rdzogs par 'gyur ba'o zhes rjes su ston pa gang yin pa ste/ de dag ji skad bstan pa bzhin du bsgrubs na gnas gang yin pa de rjes su 'thob par mi </text></item>
<item><p>103b7</p><section>dkon brtsegs</section><text>'gyur ba ni gnas ma yin/ skabs ma yin te/ de ni gnas med do/ /las 'di yang dag par blangs na ni sems can dmyal ba rnams su khrid par byed do/ /las 'di yang dag par </text></item>
<item><p>104a1</p><section>dkon brtsegs</section><text>blangs na ni dud 'gro'i skye gnas rnams su khrid par byed do/ /las 'di yang dag par blangs na ni gshin rje'i 'jig rten rnams su khrid par byed do/ /las 'di </text></item>
<item><p>104a2</p><section>dkon brtsegs</section><text>yang dag par blangs na ni lha rnams su khrid par byed do/ /las 'di gang dag par blangs na ni mi rnams su khrid par byed do/ /de la gang dag mi dge ba spangs na dge ba yang dag par </text></item>
<item><p>104a3</p><section>dkon brtsegs</section><text>blang ba'i phyir 'jug pa dang / 'phags pa'i lam du 'jug pa de dag ni lha dang mi rnams su skyes nas rim gyis yongs su mya ngan las 'das pa'i chos can du 'gyur ba dang / tshul de </text></item>
<item><p>104a4</p><section>dkon brtsegs</section><text>lta bus kha na ma tho ba med pa dang / rmongs pa med pa'i rjes su ston par mdzad pa gang yin pa ste/ de ni de bzhin gshegs pa'i rjes su bstan pa'i cho 'phrul yin no/ /de la de bzhin </text></item>
<item><p>104a5</p><section>dkon brtsegs</section><text>gshegs pa'i rdzu 'phrul gyi cho 'phrul gang zhe na/ gang dag rdzu 'phrul gyis 'dul ba'i sems can nga rgyal dang / rgyags pa dang / dregs pas bcom pa rnams la rdzu 'phrul gyi cho </text></item>
<item><p>104a6</p><section>dkon brtsegs</section><text>'phrul kun tu ston par mdzad de/ 'di lta ste/ gcig tu gyur nas du mar 'gyur ro/ /du mar gyur nas gcig tu 'gyur ro/ /snang bar 'gyur zhing mi snang bar 'gyur ro/ /rtsig pa </text></item>
<item><p>104a7</p><section>dkon brtsegs</section><text>la yang thad kar 'gro'o/ /ra ba la yang mi thogs par thad kar 'gro'o/ /ri la yang mi thogs par thad kar 'gro'o/ /sa la steng du 'byung ba dang bye'u zul byed de/ dper na/ chu la </text></item>
<item><p>104b1</p><section>dkon brtsegs</section><text>bya ba bzhin no/ /chu la yang mi nub par 'gro ste/ dper na/ sa la bya ba bzhin no/ /nam mkha' la yang 'gro ste/ dper na/ 'dab chags bya bzhin no/ /lus kyi stod nas me 'bar bar byed </text></item>
<item><p>104b2</p><section>dkon brtsegs</section><text>cing lus kyi smad nas chu'i rgyun 'bab par byed do/ /lus kyi smad nas me 'bar bar byed cing lus kyi stod nas chu'i rgyun 'bab par byed do/ /nyi ma dang / zla ba 'di gnyis 'di ltar rdzu 'phrul </text></item>
<item><p>104b3</p><section>dkon brtsegs</section><text>che ba| 'di ltar mthu che ba/ 'di ltar gzi brjid che ba la yang lag pas 'dzin cing kun tu nyug par byed do/ /tshangs pa'i 'jig rten gyi bar du yang lus kyis dbang bsgyur ro/ /stong gsum </text></item>
<item><p>104b4</p><section>dkon brtsegs</section><text>gyi stong chen po'i 'jig rten gyi khams 'di yang kun tu 'bar bar ston te/ sems can yongs su smin par bya ba'i phyir rdzu 'phrul gyi rnam par 'phrul ba'i khyad par ci dang ci lta bus sems </text></item>
<item><p>104b5</p><section>dkon brtsegs</section><text>can rnams 'dul bar 'gyur ba de dang de lta bu'i rdzu 'phrul gyi rnam pa dag mngon par sgrub par byed de/ de ni de bzhin gshegs pa'i rdzu 'phrul gyi cho 'phrul yin no/ /lha'i bu/ nga ni cho </text></item>
<item><p>104b6</p><section>dkon brtsegs</section><text>'phrul gsum po de dag gis sems can rnams 'dul bar byed do/ /de nas bcom ldan 'das la lha'i bu ded dpon gyis 'di skad ces gsol to/ /bcom ldan 'das/ cho 'phrul de </text></item>
<item><p>104b7</p><section>dkon brtsegs</section><text>dag ma lags pa'i cho 'phrul dam pa gzhan ci zhig mnga' lags sam/ bcom ldan 'das kyis bka' stsal pa/ lha'i bu/ yod do/ /de nas bcom ldan 'das kyis 'jam dpal </text></item>
<item><p>105a1</p><section>dkon brtsegs</section><text>gzhon nur gyur pa la bka' stsal pa/ 'jam dpal/ cho 'phrul bstan pa'i chos kyi rnam grangs gang thos na zab mo la spyod pa'i byang chub sems dpa' </text></item>
<item><p>105a2</p><section>dkon brtsegs</section><text>sems dpa' chen po rnams bzod pa thob par 'gyur ba dang / bdud kyi phyogs kyang shin tu tshar gcad par 'gyur ba dang / de bzhin gshegs pa rnams kyi byang chub 'di yang </text></item>
<item><p>105a3</p><section>dkon brtsegs</section><text>yun ring du gnas par 'gyur ba'i cho 'phrul bstan pa zhes bya ba'i chos kyi rnam grangs la khyod spobs par gyis shig/ de skad ces bka' stsal pa dang / bcom ldan 'das la </text></item>
<item><p>105a4</p><section>dkon brtsegs</section><text>'jam dpal gzhon nur gyur pas 'di skad ces gsol to/ /bcom ldan 'das/ de bzhin gshegs pa ni bzhed na stong gsum gyi stong chen po'i 'jig rten gyi khams kyi rgya </text></item>
<item><p>105a5</p><section>dkon brtsegs</section><text>mtsho chen po'i chab kyi phung po gang lags pa de thams cad phyag gi khyor ba ya gcig tu stsal kyang chab kyi sems can rnams la yang gnod par mi 'gyur te/ bcom ldan 'das </text></item>
<item><p>105a6</p><section>dkon brtsegs</section><text>de bzhin gshegs pa la ni cho 'phrul 'di mnga' lags so/ /yang 'di ni cho 'phrul dam pa lags te/ gang de bzhin gshegs pas brjod du ma mchis pa dang / yi ge ma mchis </text></item>
<item><p>105a7</p><section>dkon brtsegs</section><text>pa dang / bsnyad du ma mchis pa dang / skye ba ma mchis pa dang / 'byung ba ma mchis pa dang / ming ma mchis pa dang / mtshan ma ma mchis pa dang / sgra ma mchis pa dang / dbyangs </text></item>
<item><p>105b1</p><section>dkon brtsegs</section><text>ma mchis pa dang / tshig gi lam ma mchis pa dang / rgyu mtshan ma mchis pa dang / mtshan nyid ma mchis pa dang / spyod pa ma mchis pa dang / rgyu ba ma mchis pa dang / kun tu 'byung ba ma </text></item>
<item><p>105b2</p><section>dkon brtsegs</section><text>mchis pa dang / rnam par rig pa ma mchis pa dang / 'dus ma bgyis pa dang / sems dang yid dang rnam par shes pa dang bral ba dang / tha snyad thams cad yang dag par chad pa dang /</text></item>
<item><p>105b3</p><section>dkon brtsegs</section><text>zhi ba dang / byang ba dang / phra ba dang / mthong bar dka' ba dang / rtag tu ma mchis pa dang / rtog ge'i spyod yul ma lags pa'i chos mngon par rdzogs par sangs rgyas nas/ yi ge </text></item>
<item><p>105b4</p><section>dkon brtsegs</section><text>dang | nges pa'i tshig dang / brda dang / tha snyad kyi lam de dang de dag gis chos de dag gzhan dag la rnam par rig par mdzad pa de ni de bzhin gshegs pa'i cho 'phrul chen po lags </text></item>
<item><p>105b5</p><section>dkon brtsegs</section><text>so| |lha dang bcas pa'i 'jig rten gyis de'i gting mi rtogs shing / dmigs pa dang / mtshan ma dang / yongs su rtog pa dang bcas pa'i dge sbyong dang / bram ze thams cad dngang </text></item>
<item><p>105b6</p><section>dkon brtsegs</section><text>zhing 'jug par mi 'gyur ba de yang de bzhin gshegs pa'i cho 'phrul chen po lags so/ /bcom ldan 'das/ gzhan yang de bzhin gshegs pa ni bzhed na stong gsum gyi stong chen </text></item>
<item><p>105b7</p><section>dkon brtsegs</section><text>po 'jig rten gyi khams 'di zhal gyi sgor stsal kyang gling chen po bzhi pa'i sems can rnams dang / dgung zla dang / gdugs dag dang / khor yug rnams dang / ri dang / shing gel </text></item>
<item><p>106a1</p><section>dkon brtsegs</section><text>pa dang / sman dang / nags tshal rnams la yang sgrib par mi 'gyur ba dang / slar phyung ste gnas ji lta ba bzhin du bkod kyang sems can rnams kyang 'di ltar </text></item>
<item><p>106a2</p><section>dkon brtsegs</section><text>bdag cag yul gang du bkod pa dang / bdag cag yul gang nas bton pa yang mi 'tshal te/ bcom ldan 'das/ de yang de bzhin gshegs pa'i cho 'phrul chen po lags so/ /</text></item>
<item><p>106a3</p><section>dkon brtsegs</section><text>'di ni cho 'phrul chen po dam pa lags te/ gang de bzhin gshegs pas brjod du ma mchis pa dang / yi ge ma mchis pa dang / bsnyad du ma mchis pa dang / ming ma mchis pa dang /</text></item>
<item><p>106a4</p><section>dkon brtsegs</section><text>mtshan ma ma mchis pa dang / de bzhin du sbyar te/ sems dang yid dang rnam par shes pa dang bral ba dang / tha snyad thams cad yang dag par chad pa dang / zhi ba dang / byang ba </text></item>
<item><p>106a5</p><section>dkon brtsegs</section><text>dang | phra ba dang / mthong bar dka' ba dang / brtag tu ma mchis pa dang / rtog ge'i spyod yul ma lags pa'i bar gyi chos thams cad mngon par rdzogs par sangs rgyas nas/ yi </text></item>
<item><p>106a6</p><section>dkon brtsegs</section><text>ge dang / nges pa'i tshig dang / brda dang / tha snyad kyi lam de dang de dag gis chos de bstan pa de yang de bzhin gshegs pa'i cho 'phrul chen po lags so/ /bcom ldan 'das/</text></item>
<item><p>106a7</p><section>dkon brtsegs</section><text>gzhan yang gang dag de bzhin gshegs pa'i sku dang ldan pa'i cho 'phrul de dag thams cad ni mtshan ma'i dngos po dang bcas pa'i sems can rnams kun nas 'dren par mdzad </text></item>
<item><p>106b1</p><section>dkon brtsegs</section><text>pa lags so/ /'di yang de bzhin gshegs pa'i cho 'phrul chen po lags te/ 'di lta ste/ bdag ma mchis pa la bdag tu tha snyad 'dogs pa dang / sems can ma mchis pa la sems can du tha </text></item>
<item><p>106b2</p><section>dkon brtsegs</section><text>snyad 'dogs pa dang / srog ma mchis pa la srog tu tha snyad 'dogs pa dang / gso ba ma mchis pa la gso bar tha snyad 'dogs pa dang / gang zag ma mchis pa la gang zag tu tha snyad 'dogs pa </text></item>
<item><p>106b3</p><section>dkon brtsegs</section><text>dang | shed las skyes pa ma mchis pa la shed las skyes su tha snyad 'dogs pa dang / shed bu ma mchis pa la shed bur tha snyad 'dogs pa dang / ming ma mchis pa la ming du tha snyad 'dogs </text></item>
<item><p>106b4</p><section>dkon brtsegs</section><text>pa dang / gzugs ma mchis pa la gzugs su tha snyad 'dogs pa dang / tshor ba ma mchis pa la tshor bar tha snyad 'dogs pa dang / 'du shes ma mchis pa la 'du shes su tha snyad 'dogs </text></item>
<item><p>106b5</p><section>dkon brtsegs</section><text>pa dang / 'du byed rnams ma mchis pa la 'du byed rnams su tha snyad 'dogs pa dang / rnam par shes pa ma mchis pa la rnam par shes par tha snyad 'dogs pa dang / phung po ma mchis pa </text></item>
<item><p>106b6</p><section>dkon brtsegs</section><text>la phung por tha snyad 'dogs pa dang / khams ma mchis pa la khams su tha snyad 'dogs pa dang / skye mched ma mchis pa la skye mched du tha snyad 'dogs pa dang / mig stong zhes bgyi ba tha </text></item>
<item><p>106b7</p><section>dkon brtsegs</section><text>snyad 'dogs kyang mig ni 'di snyam du bdag stong ngo snyam du mi sems pa dang / gzugs stong ngo zhes bgyi bar tha snyad 'dogs kyang gzugs ni 'di snyam du bdag stong ngo snyam du mi sems </text></item>
<item><p>107a1</p><section>dkon brtsegs</section><text>pa dang / mig gi rnam par shes pa stong zhes bgyi bar tha snyad 'dogs kyang mig gi rnam par shes pa ni 'di snyam du bdag stong ngo snyam du mi sems pa dang /</text></item>
<item><p>107a2</p><section>dkon brtsegs</section><text>de bzhin du rna ba dang / sgra dang / rna ba'i rnam par shes pa dang / sna dang / dri dang / sna'i rnam par shes pa dang / lce dang / ro dang / lce'i rnam par shes pa dang / lus dang / reg </text></item>
<item><p>107a3</p><section>dkon brtsegs</section><text>bya dang / lus kyi rnam par shes pa dang / yid stong zhes bgyi bar tha snyad 'dogs kyang yid ni 'di snyam du bdag stong ngo snyam du mi sems pa dang / chos rnams stong zhes bgyi bar tha </text></item>
<item><p>107a4</p><section>dkon brtsegs</section><text>snyad 'dogs kyang chos rnams ni 'di snyam du bdag stong ngo snyam du mi sems pa dang / yid kyi rnam par shes pa stong ngo zhes bgyi bar tha snyad 'dogs kyang yid kyi rnam par shes pa </text></item>
<item><p>107a5</p><section>dkon brtsegs</section><text>ni 'di snyam du bdag stong ngo snyam du mi sems te/ 'di ltar bem po dang / sems pa ma mchis pa dang / dngos po ma mchis pa dang / ming ma mchis pa dang / mtshan ma ma mchis </text></item>
<item><p>107a6</p><section>dkon brtsegs</section><text>pa'i chos 'di lta bu 'di dag sems can gzhan dang gang zag gzhan dag la yang dag par go bar mdzad pa gang lags pa 'di ni de bzhin gshegs pa'i cho 'phrul chen po lags </text></item>
<item><p>107a7</p><section>dkon brtsegs</section><text>te| cho 'phrul de ni mig dang ldan pa yang ma lags/ gzugs dang ldan pa yang ma lags/ mig gi rnam par shes pa dang ldan pa yang ma lags/ rna ba dang ldan pa yang ma </text></item>
<item><p>107b1</p><section>dkon brtsegs</section><text>lags/ sgra dang ldan pa yang ma lags/ rna ba'i rnam par shes pa dang ldan pa yang ma lags/ sna dang ldan pa yang ma lags/ dri dang ldan pa yang ma lags/ sna'i rnam par shes pa </text></item>
<item><p>107b2</p><section>dkon brtsegs</section><text>dang ldan pa yang ma lags/ lce dang ldan pa yang ma lags/ ro dang ldan pa yang ma lags/ lce'i rnam par shes pa dang ldan pa yang ma lags/ lus dang ldan pa yang ma lags/</text></item>
<item><p>107b3</p><section>dkon brtsegs</section><text>reg bya dang ldan pa yang ma lags/ lus kyi rnam par shes pa dang ldan pa yang ma lags/ yid dang ldan pa yang ma lags/ chos rnams dang ldan pa yang ma lags/ yid kyi rnam </text></item>
<item><p>107b4</p><section>dkon brtsegs</section><text>par shes pa dang ldan pa yang ma lags te/ de lta bu'i cho 'phrul de ni yul ma mchis pa'i cho 'phrul lags so/ /de ni yul dang bral ba'i cho 'phrul lags te/ cho 'phrul </text></item>
<item><p>107b5</p><section>dkon brtsegs</section><text>de ni lus dang ldan par lta ba ma lags/ sems dang / yid dang / rnam par shes pa dang ldan par lta ba ma lags te/ de'i slad du cho 'phrul de ni 'jig rten thams cad </text></item>
<item><p>107b6</p><section>dkon brtsegs</section><text>glo ba mi ches par 'gyur ba lags so/ /de ci'i slad du zhe na/ 'jig rten zhes bgyi ba ni phung po lnga po dag lags te/ phung po lnga po mi rtag pa de la byis pa rnams mngon par zhen </text></item>
<item><p>107b7</p><section>dkon brtsegs</section><text>cing | de dag gi phung po lnga po dag rtag par bzung ba'i slad du ste/ de'i slad du cho 'phrul de ni 'jig rten thams cad glo ba mi ches par 'gyur ba lags so/ /'jig rten gyi phung po lnga </text></item>
<item><p>108a1</p><section>dkon brtsegs</section><text>po dag rtag ces bgyi bar glo ba ches pas na/ de dag mi rtag go zhes bshad na 'jig rten thams cad glo ba mi ches pa lags so/ /'jig rten ni phung po lnga po </text></item>
<item><p>108a2</p><section>dkon brtsegs</section><text>dag bde zhes bgyi bar glo ba ches pas na/ de dag sdug bsngal lo zhes bshad na 'jig rten thams cad glo ba mi ches pa lags so/ /'jig rten ni phung po lnga po dag bdag ces bgyi </text></item>
<item><p>108a3</p><section>dkon brtsegs</section><text>bar glo ba ches pas na de dag bdag ma mchis so zhes bshad na 'jig rten thams cad glo ba mi ches lags so/ /'jig rten ni phung po lnga po dag sdug ces bgyi bar glo ba ches pas </text></item>
<item><p>108a4</p><section>dkon brtsegs</section><text>na| de dag mi sdug go zhes bshad na 'jig rten thams cad glo ba mi ches lags so/ /'jig rten ni phung po lnga po dag bdag gi zhes bgyi bar glo ba ches pas na/ de dag bdag po ma </text></item>
<item><p>108a5</p><section>dkon brtsegs</section><text>mchis so zhes bshad na 'jig rten thams cad glo ba mi ches lags so/ /'jig rten ni phung po lnga po dag yang dag par zhes bgyi bar glo ba ches pas na/ de dag yang dag pa ma lags </text></item>
<item><p>108a6</p><section>dkon brtsegs</section><text>so zhes bshad na 'jig rten thams cad glo ba mi ches pa lags te/ de'i slad du de bzhin gshegs pa'i cho 'phrul de ni/ 'jig rten thams cad glo ba mi ches par 'gyur ba lags </text></item>
<item><p>108a7</p><section>dkon brtsegs</section><text>so| |cho 'phrul de la ni sems rangs par mi 'gyur lags te/ cho 'phrul de ni bsam gyis mi khyab pa lags so/ /cho 'phrul de ni mig tu bgrang ba ma lags/ gzugs su bgrang ba </text></item>
<item><p>108b1</p><section>dkon brtsegs</section><text>ma lags te/ cho 'phrul de ni mig dang gzugs kyi yul las yang dag par 'das pa lags so/ /cho 'phrul de ni rna bar bgrang ba ma lags/ sgrar bgrang ba ma lags te/ cho 'phrul de ni rna </text></item>
<item><p>108b2</p><section>dkon brtsegs</section><text>ba dang sgra'i yul las yang dag par 'das pa lags so/ /de bzhin du sbyar te/ cho 'phrul de ni yid du bgrang ba ma lags/ chos su bgrang ba ma lags te/ cho 'phrul de ni yid dang /</text></item>
<item><p>108b3</p><section>dkon brtsegs</section><text>chos kyi yul las yang dag par 'das pa lags so/ /cho 'phrul de ni shes pa'i spyod yul ma lags/ rangs par bgyid pa ma lags te/ cho 'phrul de ni rnam par rig par bgyi ba ma </text></item>
<item><p>108b4</p><section>dkon brtsegs</section><text>lags so/ /stong pa nyid ni brjod du ma mchis pa lags na/ stong pa nyid brjod pa de ni cho 'phrul lags so/ /mtshan ma ma mchis pa ni brjod du ma mchis pa lags na/ mtshan ma ma </text></item>
<item><p>108b5</p><section>dkon brtsegs</section><text>mchis pa brjod pa de ni cho 'phrul lags so/ /smon pa ma mchis pa ni brjod du ma mchis pa lags na/ smon pa ma mchis pa brjod pa de ni cho 'phrul lags so/ /mngon par 'du bgyi ba </text></item>
<item><p>108b6</p><section>dkon brtsegs</section><text>ma mchis pa ni brjod du ma mchis pa lags na/ mngon par 'du bgyi ba ma mchis pa brjod pa de ni cho 'phrul lags so/ /skye ba ma mchis pa ni brjod du ma mchis pa lags na/ skye </text></item>
<item><p>108b7</p><section>dkon brtsegs</section><text>ba ma mchis pa brjod pa de ni tshe 'phrul lags so/ /'byung ba ma mchis pa ni brjod du ma mchis pa lags na/ 'byung ba ma mchis pa brjod pa de ni cho 'phrul lags so/ /dngos po </text></item>
<item><p>109a1</p><section>dkon brtsegs</section><text>ma mchis pa ni brjod du ma mchis pa lags na/ dngos po ma mchis pa brjod pa de ni cho 'phrul lags so/ /mtshan nyid ma mchis pa ni brjod du ma mchis </text></item>
<item><p>109a2</p><section>dkon brtsegs</section><text>pa lags na/ mtshan nyid ma mchis pa brjod pa de ni cho 'phrul lags so/ /'gag pa ma mchis pa ni brjod du ma mchis pa lags na/ 'gag pa ma mchis pa brjod pa de ni cho </text></item>
<item><p>109a3</p><section>dkon brtsegs</section><text>'phrul lags so/ /mya ngan las 'das pa ni brjod du ma mchis pa lags na/ mya ngan las 'das pa brjod pa de ni cho 'phrul lags so/ /'di lta ste/ bdag tu dmigs pa ma mchis </text></item>
<item><p>109a4</p><section>dkon brtsegs</section><text>pa dang / sems can du kun 'byung ba ma mchis pa dang / byang chub la rloms sems ma mchis pa'i 'khor gsum yongs su dag pa'i sbyin pa de ni cho 'phrul lags so/ /'di lta ste/</text></item>
<item><p>109a5</p><section>dkon brtsegs</section><text>lus g.yo ba ma mchis pa dang / ngag brjod pa ma mchis pa dang / sems rgyu ba ma mchis pa'i 'khor gsum yongs su dag pa'i tshul khrims de ni cho 'phrul lags so/ /'di lta </text></item>
<item><p>109a6</p><section>dkon brtsegs</section><text>ste| sred par sgro 'dogs pa ma mchis pa dang / sems skad cig tu 'jig pa dang / lus dang sems rnam par mi rtog pa'i 'khor gsum yongs su dag pa'i bzod pa de ni cho </text></item>
<item><p>109a7</p><section>dkon brtsegs</section><text>'phrul lags so/ /'di lta ste/ blang ba ma mchis pa dang / dor ba ma mchis pa dang / gnas pa ma mchis pa'i 'khor gsum yongs su dag pa'i brtson 'grus de ni cho 'phrul </text></item>
<item><p>109b1</p><section>dkon brtsegs</section><text>lags so/ /'di lta ste/ nang nye bar zhi ba dang / phyi rol du rgyu ba ma mchis pa dang / sems bsam pa ma mchis pa'i 'khor gsum yongs su dag pa'i bsam gtan de ni cho 'phrul </text></item>
<item><p>109b2</p><section>dkon brtsegs</section><text>lags so/ /'di lta ste/ ngar 'dzin pa rnam par spangs pa dang / nga yi ba rnam par spangs pa dang / nga yi ra 'dzin pa bor ba dang / lta ba'i rnam pa thams cad dang bral ba'i 'khor gsum </text></item>
<item><p>109b3</p><section>dkon brtsegs</section><text>yongs su dag pa'i shes rab de ni cho 'phrul lags so/ /chos thams cad ni rnam par bral ba ma mchis pa lags na/ de dag rnam par bral bar bshad pa ni cho 'phrul lags so/ /chos </text></item>
<item><p>109b4</p><section>dkon brtsegs</section><text>thams cad ni dngos po ma mchis pa lags na/ rang gi ngo bo dang bral bar bshad pa de ni cho 'phrul lags so/ /chos thams cad ni dbyer ma mchis pa lags na/ yi ges kun tu phye ste </text></item>
<item><p>109b5</p><section>dkon brtsegs</section><text>bshad pa ni cho 'phrul lags so/ /chos thams cad ni 'ong ba ma mchis pa dang / 'gro ba ma mchis pa lags na/ 'ong ba dang 'gro bar bshad pa ni cho 'phrul lags so/ /chos thams </text></item>
<item><p>109b6</p><section>dkon brtsegs</section><text>cad ni 'byung ba ma mchis pa lags na/ 'byung bar bshad pa ni cho 'phrul lags so/ /chos thams cad ni mngon par rtogs pa gcig pa lags na/ 'bras bu rnam par dgod </text></item>
<item><p>109b7</p><section>dkon brtsegs</section><text>pa bshad pa ni cho 'phrul lags so/ /chos thams cad ni ro gcig pa lags na/ theg pa gsum du rnam par dgod pa bshad pa ni cho 'phrul lags so/ /chos kyi dbyings ni dbyer ma </text></item>
<item><p>110a1</p><section>dkon brtsegs</section><text>mchis pa lags na/ chos thams cad rnam par dgod pa bshad pa ni cho 'phrul lags so/ /sangs rgyas thams cad ni sangs rgyas gcig pa lags na/</text></item>
<item><p>110a2</p><section>dkon brtsegs</section><text>sangs rgyas dpag tu ma mchis par bshad pa ni cho 'phrul lags so/ /zhing thams cad zhing gcig pa lags na/ zhing sna tshogs bshad pa ni cho 'phrul lags so/ /sems can </text></item>
<item><p>110a3</p><section>dkon brtsegs</section><text>thams cad ni sems can gcig pa lags na/ sems can gyi rim pa bshad pa ni cho 'phrul lags so/ /chos thams cad ni chos gcig pa lags na/ tha ma dang mchog dang bar </text></item>
<item><p>110a4</p><section>dkon brtsegs</section><text>mar bshad pa'i cho 'phrul lags so/ /chos thams cad ni rnam par bsgrubs pa ma mchis pa lags na/ rnam par bsgrubs pa'i mtshan nyid bshad pa ni cho 'phrul lags so/ /</text></item>
<item><p>110a5</p><section>dkon brtsegs</section><text>chos thams cad ni rnam par rig pa ma mchis pa lags na/ gzhan la rnam par rig pa bshad pa ni cho 'phrul lags so/ /de nas lha'i bu ded dpon gyis 'jam dpal gzhon nur </text></item>
<item><p>110a6</p><section>dkon brtsegs</section><text>gyur pa la 'di skad ces smras so/ /'jam dpal khyod kyis ji skad smras pa'i don kho bos shes pa ltar na ji tsam du brjod pa'i chos de dag thams cad ni cho 'phrul yin no/ /'jam </text></item>
<item><p>110a7</p><section>dkon brtsegs</section><text>dpal gyis smras pa/ lha'i bu/ de de bzhin no/ /ji skad smras pa de bzhin te/ chos thams cad ni brjod du ma mchis pa yin pas de dag brjod pa gang yin pa de ni cho 'phrul chen po </text></item>
<item><p>110b1</p><section>dkon brtsegs</section><text>yin no/ /bstan pa 'di bshad pa na lha'i bu khri nyis stong bla na med pa yang dag par rdzogs pa'i byang chub tu sems skyes so/ /byang chub sems dpa' lnga brgya ni mi skye ba'i chos la bzod pa </text></item>
<item><p>110b2</p><section>dkon brtsegs</section><text>thob par gyur to/ /de nas tshe dang ldan pa shA ra dwa ti'i bus lha'i bu ded dpon la 'di skad ces smras so/ /lha'i bu/ ci khyod cho 'phrul bstan pa 'di thos nas skrag par mi 'gyur ram/ lha'i bus </text></item>
<item><p>110b3</p><section>dkon brtsegs</section><text>smras pa/ btsun pa shA ra dwa ti'i bu/ kho bo nyid kyang cho 'phrul yin na de la/ kho bo skrag par 'gyur du ci yod/ shA ra dwa ti'i bus smras pa/ lha'i bu/ khyod ci las bsams te de skad smra/</text></item>
<item><p>110b4</p><section>dkon brtsegs</section><text>lha'i bus smras pa/ btsun pa shA ra dwa ti'i bu/ chos thams cad ni 'pho ba med pa yin na/ de la dge ba dang mi dge ba'i chos 'pho ba gang yin pa de ni cho 'phrul chen po yin no/ /btsun pa </text></item>
<item><p>110b5</p><section>dkon brtsegs</section><text>shA ra dwa ti'i bu/ dge ba'i las mngon par 'du bya ba gang gis kho bo lha rnams kyi nang du skyes te/ bdag nyid chen po 'di yang thob pa'i dge ba'i las mngon par 'du bya ba gang yin pa de ni </text></item>
<item><p>110b6</p><section>dkon brtsegs</section><text>sems par mi byed cing rnam par shes par mi byed do/ /de lta bas na sems can thams cad kyi 'chi 'pho dang skye ba yang sems par mi byed cing / rnam par shes par mi byed de/ rnam </text></item>
<item><p>110b7</p><section>dkon brtsegs</section><text>par shes par mi byed pa gang yin pa de ni cho 'phrul chen po yin te/ bcom ldan 'das kyis ji skad du las rnams kyi las kyi rnam par smin pa ni bsam gyis mi khyab bo/ /klu rnams </text></item>
<item><p>111a1</p><section>dkon brtsegs</section><text>kyi klu'i yul yang bsam gyis mi khyab bo/ /bsam gtan pa rnams kyi bsam gtan gyi yul yang bsam gyis mi khyab bo/ /sangs rgyas bcom ldan 'das </text></item>
<item><p>111a2</p><section>dkon brtsegs</section><text>rnams kyi sangs rgyas kyi yul yang bsam gyis mi khyab bo/ /zhes gsungs pa lta bu ste/ de lta bas na chos thams cad ni bsam gyis mi khyab ste/ bsam gyis mi khyab pa gang yin pa de ni </text></item>
<item><p>111a3</p><section>dkon brtsegs</section><text>cho 'phrul chen po yin no/ /yang gnas brtan shA ra dwa ti'i bus 'di skad du/ lha'i bu/ ci khyod bcom ldan 'das kyi cho 'phrul bstan pa gang yin pa de thos na skrag par mi 'gyur ram </text></item>
<item><p>111a4</p><section>dkon brtsegs</section><text>zhes zer ba ni/ btsun pa shA ra dwa ti'i bu/ ci de bzhin gshegs pas cho 'phrul bstan pa gang yin pa des nam mkha'i khams skrag par 'gyur ram/ smras pa/ lha'i bu/ de ni ma </text></item>
<item><p>111a5</p><section>dkon brtsegs</section><text>yin no/ /smras pa/ btsun pa shA ra dwa ti'i bu/ gal te de bzhin gshegs pas cho 'phrul bstan pa des nam mkha'i khams skrag par mi 'gyur na kho bo yang skrag par mi 'gyur </text></item>
<item><p>111a6</p><section>dkon brtsegs</section><text>ro| |smras pa/ lha'i bu/ ci khyod nam mkha' yin nam/ smras pa/ btsun pa shA ra dwa ti'i bu/ kho bo ni nam mkha' yin no/ /smras pa/ lha'i bu/ khyod ci las bsams te de skad smra/</text></item>
<item><p>111a7</p><section>dkon brtsegs</section><text>sgras pa/ btsun pa shA ra dwa ti'i bu/ ci bcom ldan 'das kyis nang gi nam mkha'i khams su gsungs pa gang yin pa dang / phyi rol gyi nam mkha'i khams su gsungs pa gang </text></item>
<item><p>111b1</p><section>dkon brtsegs</section><text>yin pa de nyid nam mkha'i khams ma yin nam/ smras pa/ lha'i bu/ de ni yin no/ /smras pa/ btsun pa shA ra dwa ti'i bu/ de lta bas na sems can thams cad kyang nam mkha'i khams kyi rang </text></item>
<item><p>111b2</p><section>dkon brtsegs</section><text>bzhin can yin no/ /smras pa/ lha'i bu/ ji ltar khyod kyis bstan pa bzhin du khyod nyid kyang ring po ma thogs par cho 'phrul de dag nyid nye bar ston par 'gyur ro/ /smras pa/ btsun pa shA ra dwa </text></item>
<item><p>111b3</p><section>dkon brtsegs</section><text>ti'i bu/ cho 'phrul de dag ni nye bar bstan par mi nus so/ /de ci'i slad du zhe na/ cho 'phrul de dag ni yul thams cad las yang dag par 'das pa yin pa'i phyir ro/ /de nas bcom ldan 'das </text></item>
<item><p>111b4</p><section>dkon brtsegs</section><text>la tshe dang ldan pa shA ra dwa ti'i bus 'di skad ces gsol to/ /bcom ldan 'das/ lha'i bu ded dpon 'di de lta bur ston pa las na 'di ni sngon gyi rgyal ba la lhag par bgyi ba bgyis shing /</text></item>
<item><p>111b5</p><section>dkon brtsegs</section><text>'jam dpal gzhon nur gyur pa la yang bsnyen bkur bgyis pa lags so/ /bcom ldan 'das kyis bka' stsal pa/ shA ra dwa ti'i bu/ de de bzhin no/ /ji skad smras pa de bzhin te/ shA </text></item>
<item><p>111b6</p><section>dkon brtsegs</section><text>ra dwa ti'i bu/ lha'i bu ded dpon 'di ni 'jam dpal gzhon nur gyur pas yongs su smin par byas pa yin no/ /shA ra dwa ti'i bu/ sngon byung ba 'das pa'i dus na bskal pa grangs med pa'i </text></item>
<item><p>111b7</p><section>dkon brtsegs</section><text>yang ches grangs med pa 'das par gyur pa de'i tshe de'i dus na/ bskal pa mngon par dga' ba zhes bya ba la 'jig rten gyi khams bde ba zhes bya bar de bzhin gshegs pa dgra bcom pa </text></item>
<item><p>112a1</p><section>dkon brtsegs</section><text>yang dag par rdzogs pa'i sangs rgyas/ rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/</text></item>
<item><p>112a2</p><section>dkon brtsegs</section><text>bla na med pa lha dang mi rnams kyi ston pa/ sangs rgyas bcom ldan 'das ri rab lta bu zhes bya ba 'jig rten du byung bar gyur to/ /shA ra dwa ti'i bu/ 'jig rten gyi khams bde ba zhes bya ba </text></item>
<item><p>112a3</p><section>dkon brtsegs</section><text>de yang 'jig rten gyi khams de na sems can rnams bde ba thams cad dang ldan par gnas shing / sdug bsngal ba dang / yid mi bde ba'i sgra 'ga' tsam yang med la/ 'jig rten </text></item>
<item><p>112a4</p><section>dkon brtsegs</section><text>gyi khams de yang rin po che sna bzhi gser dang / dngul dang / bai DUR+Ya dang / shel las grub cing / lag mthil ltar mnyam la/ ka tsa lin da'i gos ltar reg na 'jam zhing / mi </text></item>
<item><p>112a5</p><section>dkon brtsegs</section><text>khom pa dang / ngan song rnams dang bral la/ lha dang mi rnams kyis kun tu gang zhing / yid la bsams pa tsam gyis bza' ba dang btung ba dag 'byor la/ bde ba tshad med pa dang </text></item>
<item><p>112a6</p><section>dkon brtsegs</section><text>ldan pas na de'i phyir 'jig rten gyi khams de bde ba zhes bya'o/ /de bzhin gshegs pa de'i dge 'dun ni byang chub sems dpa' 'ba' zhig ste/ brtson 'grus 'bar ba/ shes rab </text></item>
<item><p>112a7</p><section>dkon brtsegs</section><text>kyi snang ba thob pa/ gzungs dang mdo sde'i rgyal po thob pa/ spobs pa mi chod pa/ tshig thams cad rab tu 'byed cing ston pa'i shes pa la mkhas pa/ mngon par shes pas rnam par </text></item>
<item><p>112b1</p><section>dkon brtsegs</section><text>shes pa khong du chud pa/ bdud dang phyir rgol ba nges par bcom pa/ sgrib pa med pa'i rnam par thar pa'i ye shes kyi bzod pa dang ldan pa/ sems can thams cad kyi sems kyi spyod pa la </text></item>
<item><p>112b2</p><section>dkon brtsegs</section><text>ji ltar rigs pa bzhin du chos kyi sman sbyor ba la mkhas pa/ bsod nams dang ye shes kyi tshogs chen po bsags pa/ gsol ba ma btab par sems can thams cad kyi dge ba'i bshes </text></item>
<item><p>112b3</p><section>dkon brtsegs</section><text>gnyen byed pa/ rdzu 'phrul gyis sangs rgyas kyi zhing thams cad du 'gro ba'i shes pa la mkhas pa/ dran pa dang / blo gros dang / rtogs pa dang / ngo tsha shes pa dang / brtan pa dang / blo </text></item>
<item><p>112b4</p><section>dkon brtsegs</section><text>rgya mtsho'i rjes su zhugs pa/ sbyin pa dang / dul ba dang / legs par sdom pa dang / tshul khrims dang / thos pa dang / shes rab la shin tu gnas pa/ thabs mtha' yas pas dge ba'i </text></item>
<item><p>112b5</p><section>dkon brtsegs</section><text>rtsa ba yongs su bsngo ba la mkhas pa/ stobs dang / mi 'jigs pa dang / sangs rgyas kyi chos thams cad la lhag pa'i bsam pas shin tu zhugs pa/ bsam gtan dang / rnam </text></item>
<item><p>112b6</p><section>dkon brtsegs</section><text>par thar pa dang / ting nge 'dzin dang / snyoms par 'jug pas rnam par rtse ba'i byang chub sems dpa' sha stag go/ shA ra dwa ti'i bu/ de'i tshe de'i dus na bcom ldan 'das de bzhin </text></item>
<item><p>112b7</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas ri rab lta bu de'i gsung rab la 'khor los bsgyur ba'i rgyal po dge ba'i bkod pa zhes bya ba chos dang ldan pa/ chos </text></item>
<item><p>113a1</p><section>dkon brtsegs</section><text>kyi rgyal po gling bzhi'i dbang phyug/ rin po che sna bdun dang ldan pa/ mi'i dbang por gyur pa lta bu zhig byung bar gyur to/ /de'i bu stong du tshang bar gyur te/</text></item>
<item><p>113a2</p><section>dkon brtsegs</section><text>de dag thams cad kyang bla na med pa yang dag par rdzogs pa'i byang chub la yang dag par zhugs pa sha stag go/ shA ra dwa ti'i bu/ rgyal po dge ba'i bkod pa de yang btsun mo'i </text></item>
<item><p>113a3</p><section>dkon brtsegs</section><text>tshogs rnams dang lhan cig tu bla na med pa yang dag par rdzogs pa'i byang chub la yang dag par zhugs par gyur to/ /bcom ldan 'das de bzhin gshegs pa dgra bcom pa yang </text></item>
<item><p>113a4</p><section>dkon brtsegs</section><text>dag par rdzogs pa'i sangs rgyas ri rab lta bu de'i sku tshe'i tshad dang / mi dag gi tshe tshad ni lo dung phyur phrag bdun du gyur to/ /de nas rgyal po dge ba'i bkod pa bu stong dang lhan cig/</text></item>
<item><p>113a5</p><section>dkon brtsegs</section><text>btsun mo'i 'khor dang lhan cig tu chos la dga' ba dang / mchog tu dga' ba dang / dad pa thob nas/ bcom ldan 'das de bzhin gshegs pa dgra bcom pa yang dag par </text></item>
<item><p>113a6</p><section>dkon brtsegs</section><text>rdzogs pa'i sangs rgyas ri rab lta bu byang chub sems dpa'i dge 'dun dang bcas pa de la lo 'bum tshang bar thugs la dgongs pa bzhin du na bza' dang / zhal zas dang / gzims </text></item>
<item><p>113a7</p><section>dkon brtsegs</section><text>cha dang | gdan dang / snyun gyi gsos sman dang / yo byad rnams dang / bde bar sbyar ba thams cad kyis bsnyen bkur byas so/ /rgyal po dge ba'i bkod pa 'khor dang bcas pas </text></item>
<item><p>113b1</p><section>dkon brtsegs</section><text>rtag par rgyun du de bzhin gshegs pa de la mngon sum du nyin gcig mi 'chad par rang gi lag nas gus par phul zhing / rtag tu rgyun mi 'chad par chos nyan pa la yang 'jug par gyur to/ /</text></item>
<item><p>113b2</p><section>dkon brtsegs</section><text>de bu dang bcas/ btsun mo'i 'khor dang bcas pas lo 'bum 'das nas kyang yang dang yang du sangs rgyas mthong zhing / yang dang yang du de la chos nyan pas rjes su dran pa bzhi thob par </text></item>
<item><p>113b3</p><section>dkon brtsegs</section><text>gyur to/ /bzhi gang zhe na/ sangs rgyas rjes su dran pa dang / chos rjes su dran pa dang / dge 'dun rjes su dran pa dang / sbyin pa dang ldan zhing byang chub kyi sems mi brjed pa'i tshul khrims </text></item>
<item><p>113b4</p><section>dkon brtsegs</section><text>rjes su dran pa ste/ rjes su dran pa bzhi po de dag thob par gyur to/ /de rjes su dran pa bzhi po de dag dang ldan pas nyin mtshan du sangs rgyas mthong ba dang / chos yang dag par bgro ba dang /</text></item>
<item><p>113b5</p><section>dkon brtsegs</section><text>byang chub sems dpa'i dge 'dun mthong ba dang bral bar ma gyur to/ /de nas dus gzhan zhig na rgyal po dge ba'i bkod pa bu dang bcas/ btsun mo'i 'khor dang bcas pa de chos mnyan </text></item>
<item><p>113b6</p><section>dkon brtsegs</section><text>pa'i phyir bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ri rab lta bu de ga la ba der song ngo / /de'i tshe de'i dus na de bzhin gshegs pa dgra </text></item>
<item><p>113b7</p><section>dkon brtsegs</section><text>bcom pa yang dag par rdzogs pa'i sangs rgyas ri rab lta bu des byang chub sems dpa' de dag la cho 'phrul rnam pa du mas rjes su gdams pa mdzad par gyur to/ /de nas bcom ldan </text></item>
<item><p>114a1</p><section>dkon brtsegs</section><text>'das de bzhin gshegs pa dgra bcom pa yang dag par rdzogs pa'i sangs rgyas ri rab lta bu de la rgyal po dge ba'i bkod pa des 'di skad ces gsol to/ /bcom </text></item>
<item><p>114a2</p><section>dkon brtsegs</section><text>ldan 'das/ cho 'phrul de dag ma lags pa'i cho 'phrul dam pa gzhan ma mchis lags sam/ de skad ces gsol pa dang / bcom ldan 'das de bzhin gshegs pa dgra bcom pa </text></item>
<item><p>114a3</p><section>dkon brtsegs</section><text>yang dag par rdzogs pa'i sangs rgyas ri rab lta bu des rgyal po dge ba'i bkod pa de la 'di skad ces bka' stsal to/ /rgyal po chen po/ cho 'phrul de dag ma yin pa'i cho 'phrul dam </text></item>
<item><p>114a4</p><section>dkon brtsegs</section><text>pa gzhan yang yod do/ /de yang gang zhe na/ 'di lta ste/ sems dang sems las byung ba gzugs can ma yin pa rnams bshad pa dang / sems dang sems las byung ba 'gags pa </text></item>
<item><p>114a5</p><section>dkon brtsegs</section><text>rnams bshad pa dang / da ltar byung ba'i sems dang sems las byung ba mi gnas pa rnams smos pa dang / ma skyes ma byung ba'i lam bshad pa dang / rnam par thar pa'i sgo ro gcig </text></item>
<item><p>114a6</p><section>dkon brtsegs</section><text>pa rnams la yan lag gsum du smos pa dang / mngon par rtogs pa gcig tu 'dus pa la bden pa bzhir yongs su brjod pa dang / mtshan ma med pa dang / rnam pa med pa </text></item>
<item><p>114a7</p><section>dkon brtsegs</section><text>dang | 'dus ma byas pa'i byang chub la yongs su sgrub par byed pa dang / stong pa nyid dang / mtshan ma med pa dang / smon pa med pa'i chos rnams bshad pa dang / phyin ci </text></item>
<item><p>114b1</p><section>dkon brtsegs</section><text>log dang nyon mongs pas grub pa'i sems can rnams yongs su smin par byed pa dang / blang ba med pa dang / dor ba med pa'i chos rnams la sbyin pa'i pha rol tu phyin pa yod pa dang /</text></item>
<item><p>114b2</p><section>dkon brtsegs</section><text>mngon par 'du byed pa med pa dang / byas pa med pa'i chos rnams la tshul khrims kyi pha rol tu phyin pa yod pa dang / 'byung ba med cing skad cig ma'i chos rnams la bzod pa'i pha </text></item>
<item><p>114b3</p><section>dkon brtsegs</section><text>rol tu phyin pa yod pa dang / lus dang sems dben pa'i chos rnams la brtson 'grus kyi pha rol tu phyin pa yod pa dang / bsdus pa dang / rnam par g.yengs pa med pa'i chos rnams </text></item>
<item><p>114b4</p><section>dkon brtsegs</section><text>la bsam gtan gyi pha rol tu phyin pa yod pa dang / pha rol dang / tshu rol med pa'i chos rnams la shes rab kyi pha rol tu phyin pa yod pa dang / brtag pa dang / bsal ba med </text></item>
<item><p>114b5</p><section>dkon brtsegs</section><text>pa'i chos rnams la thabs mkhas pa yod pa dang / skyob pa med pa dang / rton pa med pa'i chos rnams la byams pa bsgom pa dang / bya ba med pa dang / gzhig pa med pa'i chos rnams </text></item>
<item><p>114b6</p><section>dkon brtsegs</section><text>la snying rjes sbyor ba dang / dga' ba med pa'i chos rnams la dga' ba mngon par sgrub pa dang / gnas pa med pa'i chos rnams la btang snyoms bsgom pa dang / shes pa med pa dang /</text></item>
<item><p>114b7</p><section>dkon brtsegs</section><text>mthong ba med pa'i chos rnams la lha'i mig mngon par sgrub pa dang / thos pa med pa dang / rnam par rig pa med pa'i chos rnams la lha'i rna ba mngon par sgrub pa dang / dmigs </text></item>
<item><p>115a1</p><section>dkon brtsegs</section><text>pa dang / sems pa dang / rnam par bral ba'i chos rnams la pha rol gyi sems shes pa yod pa dang / sngon gyi mtha' dang bral ba'i chos rnams la sngon </text></item>
<item><p>115a2</p><section>dkon brtsegs</section><text>gyi gnas rjes su dran pa shes pa yod pa dang / sems dang / lus dang / sgra dang / brtson 'grus dang bral ba'i chos rnams la rdzu 'phrul gyi rkang pa 'thob pa dang / gnas pa </text></item>
<item><p>115a3</p><section>dkon brtsegs</section><text>med pa'i chos rnams la dran pa nye bar gzhag pa bsgom pa dang / skye ba med pa dang / 'gag pa med pa'i chos rnams la yang dag pa'i spong ba bsgom pa dang / dbang po med pa'i </text></item>
<item><p>115a4</p><section>dkon brtsegs</section><text>chos rnams la dbang po bstan pa dang / stobs med pa dang / nyam chung ba'i chos rnams la stobs yongs su brjod pa dang / nye bar zhi ba'i chos rnams la byang chub kyi yan lag </text></item>
<item><p>115a5</p><section>dkon brtsegs</section><text>bshad pa dang / khyad par med pa'i chos rnams la lam smos pa dang / zhi ba'i mthar song ba'i chos rnams la zhi gnas bskyed pa dang / rnam par grol ba'i mtshan nyid kyi </text></item>
<item><p>115a6</p><section>dkon brtsegs</section><text>chos rnams la lhag mthong la mkhas pa dang / rang bzhin gyis yongs su mya ngan las 'das pa'i chos rnams la mya ngan las 'das par smon pa'o/ /zhes bcom ldan </text></item>
<item><p>115a7</p><section>dkon brtsegs</section><text>'das de bzhin gshegs pa dgra bcom pa yang dag par rdzogs pa'i sangs rgyas ri rab lta bu des rgyal po dge ba'i bkod pa de dang / bu stong po de dag dang / btsun mo'i tshogs </text></item>
<item><p>115b1</p><section>dkon brtsegs</section><text>de dag la cho 'phrul bstan pa'i chos kyi rnam grangs de nyid las brtsams te/ de lta de ltar chos bstan pa dang srog chags brgyad khri bzhi stong bla na med pa yang dag par rdzogs pa'i byang </text></item>
<item><p>115b2</p><section>dkon brtsegs</section><text>chub tu sems skyes so/ /rgyal po dge ba'i bkod pa dang / de'i bu stong gis ni chos rnams la rjes su mthun pa'i bzod pa thob par gyur to/ /de dag gis bzod pa thob nas sangs </text></item>
<item><p>115b3</p><section>dkon brtsegs</section><text>rgyas kyi mthu dang / rang gi spobs pas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ri rab lta bu de la tshigs su bcad pa 'di </text></item>
<item><p>115b4</p><section>dkon brtsegs</section><text>dag gis mngon par bstod do/ /ji ltar rgya mtsho'i dbus na ni/ /lhun po'i rgyal po mdzes pa ltar/ /de bzhin dge 'dun dbus na ni/ /chos kyi rgyal po rnam par mdzes/ /ji ltar </text></item>
<item><p>115b5</p><section>dkon brtsegs</section><text>nyi ma 'char ba yis/ /mun pa thams cad sel ba ltar/ /de bzhin sangs rgyas mdzod spu yang / /sangs rgyas zhing rnams snang bar bgyid/ /ji ltar zla ba nya ba yis/ /zla ba yongs </text></item>
<item><p>115b6</p><section>dkon brtsegs</section><text>rdzogs lhang nge ltar/ /sangs rgyas chos rnams rdzogs pa yi/ /'jig rten mgon yang lhang nge lags/ /ji ltar me tog pad+ma ni/ /chab kyi nang du mi gos ltar/ /de bzhin 'jig </text></item>
<item><p>115b7</p><section>dkon brtsegs</section><text>rten mgon po yang / /'jig rten chos kyis mi gos lags/ /ji ltar seng ge ri dwags rgyal/ /nags na sgra skad sgrogs pa ltar/ /de bzhin skyes bu seng ge yang / /stong pa nyid kyi </text></item>
<item><p>116a1</p><section>dkon brtsegs</section><text>sgra skad sgrogs/ /mchis sam yang na ma mchis dang / /mchis dang ma mchis thams cad dang / /mthar lta ba la rnam 'das pas/ /nges par seng ge sgra zhes </text></item>
<item><p>116a2</p><section>dkon brtsegs</section><text>bgyi| |skye ba'am yang na 'jig pa'ang rung / /de dag mtshan mar bstan 'dzin cing / /mi skye 'gag pa ma mchis pa/ /nges par seng ge'i sgra zhes bgyi/ /pha rol dang ni tshu rol </text></item>
<item><p>116a3</p><section>dkon brtsegs</section><text>dag| de dag rnam par rtog par bstan/ /chos rnams kun la mi gnas pa/ /nges par seng ge'i sgra zhes bgyi/ /kun nas nyon mongs rnams byang ba/ /de gnyis mtshan nyid ma </text></item>
<item><p>116a4</p><section>dkon brtsegs</section><text>mchis te/ /shin tu dri ma ma mchis chos/ /nges par seng ge'i sgra zhes bgyi/ /'dod chags zhe sdang gti mug ni/ /yongs su rtog las byung ba ste/ /rtog bral rnam rtog ma mchis </text></item>
<item><p>116a5</p><section>dkon brtsegs</section><text>pa| |nges par seng ge'i sgra zhes bgyi/ /'khor ba dag ni mya ngan 'das/ /de dag lam du gzhug pa ste/ /chos rnams shin tu gsog lags pa/ /nges pa seng ge'i sgra zhes </text></item>
<item><p>116a6</p><section>dkon brtsegs</section><text>bgyi| |skye dang 'chi dang 'khor ba ni/ /phyin ci log las byung ba ste/ /mi rtag sdug bsngal bdag med don/ /nges par seng ge'i sgra zhes bgyi/ /lta dang dmigs pa gnas lags </text></item>
<item><p>116a7</p><section>dkon brtsegs</section><text>te| |de dag gis ni 'jig rten 'jug/ chos rnams stong par rab bshad pa/ /nges par seng ge'i sgra zhes bgyi/ /'jig rten mgon pos cho 'phrul ni/ /gang dag ji snyed </text></item>
<item><p>116b1</p><section>dkon brtsegs</section><text>bstan mdzad pa/ /de dag thams cad bshad pa ni/ /nges par seng ge'i sgra zhes bgyi/ /sems ni mnyam pa nyid slad du/ /rjes su mthun dang mi mthun pa'i/ /gang la'ang sems ni mi </text></item>
<item><p>116b2</p><section>dkon brtsegs</section><text>'jug pa/ /de ni rjes mthun bzod pa lags/ /sangs rgyas rnams kyis bshad pa yi/ /zab cing zhi la mthun bgyid cing / /de la rtsod par mi bgyid pa/ /de ni rjes mthun bzod pa </text></item>
<item><p>116b3</p><section>dkon brtsegs</section><text>lags/ /mi dge thams cad ma gtogs par/ /dge chos rnams la 'jug 'gyur zhing / /de la'ang gnas par mi bgyid pa/ /de ni rjes mthun bzod pa lags/ /stong pa'i sgra dang </text></item>
<item><p>116b4</p><section>dkon brtsegs</section><text>sems can sgra/ /de bzhin lta ba'i sgra dang ni/ /sgra rnams kun la ma chags pa/ /de ni rjes mthun bzod pa lags/ /sangs rgyas sgra dang nyon mongs sgra/ /rnam mang chos kyi sgra </text></item>
<item><p>116b5</p><section>dkon brtsegs</section><text>rnams dang / /gang gi sgra'ang mi rtog pa/ /de ni rjes mthun bzod pa lags/ /sbyin dang tshul khrims thos pa dang / /brtson 'grus bsam gtan shes rab dang / /de bzhin </text></item>
<item><p>116b6</p><section>dkon brtsegs</section><text>kun la brtson bgyid pa/ /de ni rjes mthun bzod pa lags/ /thams cad bdag la sems mnyam zhing / /byang chub sems ni mi spong la/ /byang chub lam ni ston bgyid pa/ /</text></item>
<item><p>116b7</p><section>dkon brtsegs</section><text>de ni rjes mthun bzod pa lags/ /rdzogs sangs rgyas kyis bdag cag la/ /de 'dra'i chos ni ston mdzad de/ /de la som nyi ma mchis pa/ /de ni rjes mthun bzod pa lags /</text></item>
<item><p>117a1</p><section>dkon brtsegs</section><text>bdag kyang byang chub sangs rgyas shing / /seng ge'i sgra skad bsgrags nas ni/ /ji ltar 'dren pas bstan mdzad pa'i/ /cho 'phrul nges par bstan par </text></item>
<item><p>117a2</p><section>dkon brtsegs</section><text>bgyi/ |zhing 'di bsam gyis mi khyab ste/ /bla med bsod nams zhing de la/ /bdag gis sa bon btab pas na/ /bdag ni slar mdog ma mchis lags/ /dog sa thams </text></item>
<item><p>117a3</p><section>dkon brtsegs</section><text>cad rdol 'gyur zhing / /rgya mtsho'ang bas par 'gyur ba bzhin/ /rdzogs sangs rgyas la bskrun pa yi/ /sa bon nam yang chab mi 'tshal/ /sems can rnams kyi sems 'tshal </text></item>
<item><p>117a4</p><section>dkon brtsegs</section><text>cing | |nam mkha' gzhal bar rngo thogs kyi/ byang chub tu ni bskrun pa'i sems/ /de ni bsod nams tshad ma mchis/ /bdag gi bsam ba ci 'dra ba'i/ /dbang dag lha dang dri </text></item>
<item><p>117a5</p><section>dkon brtsegs</section><text>za dang / /mi rnams gzhan dag ma mchis te/ /bcom ldan 'das nyid bdag gi dbang / /'dren pa bdag ni longs spyod dang / /gzugs dang mtho ris mi 'tshal gyi/ /</text></item>
<item><p>117a6</p><section>dkon brtsegs</section><text>mi mchog khyod kyi mkhyen pa ni/ /ci 'dra de ltar bdag gyur cig /byang chub lam ni dmigs bgyis nas/ /bdag gis dgung lo 'bum du ni/ /ma chags sdang ba ma </text></item>
<item><p>117a7</p><section>dkon brtsegs</section><text>mchis par/ /bdag gis bde gshegs bsnyen bkur bgyis/ /bdag gis byis pa stong rnams dang / /mchis 'brang yongs su smin bgyis pa/ /gang lags 'di </text></item>
<item><p>117b1</p><section>dkon brtsegs</section><text>dag sangs rgyas kyi/ /byang chub slad du spro bar mdzad/ /bdag gis bde gshegs lam mthong zhing / /chos 'di legs par thos pa dang / /byang chub la ni rtag dga' ba/ /</text></item>
<item><p>117b2</p><section>dkon brtsegs</section><text>bdag gis rnyed pa legs par rnyed/ /gang zhig byang chub dga' bgyid pa/ /de ni chos la'ang rtag tu dga'/ /chos rnams spong bar mi bgyid pa/ /sems can kun la </text></item>
<item><p>117b3</p><section>dkon brtsegs</section><text>rtag dga' lags/ /de nas 'khor de nyid du chos smra ba'i dge slong chos kyi rgyal mtshan zhes bya ba zhig 'dus te 'dug par gyur pa des/ /rgyal po dge ba'i bkod pa la 'di </text></item>
<item><p>117b4</p><section>dkon brtsegs</section><text>skad ces smras so/ /rgyal po chen po khyod kyis ni de bzhin gshegs pa'i cho 'phrul de dag dang mthun par ma byas kyi/ mi mthun par byas pas na/ khyod ni gnas ma yin pa </text></item>
<item><p>117b5</p><section>dkon brtsegs</section><text>la gnas pa yin no/ /de ci'i phyir zhe na/ rgyal po chen po/ byang chub ni chos kyi dbyings kyi gnas la gnas pas 'jug pa med pa'o/ /rgyal po chen po/ byang chub ni tshor ba </text></item>
<item><p>117b6</p><section>dkon brtsegs</section><text>thams cad med pas shes pa med pa'i mtshan nyid yin no/ /rgyal po chen po/ byang chub ni blang pa med cing dor ba med pas/ blang ba med la dor ba med pa yin no/ /rgyal po </text></item>
<item><p>117b7</p><section>dkon brtsegs</section><text>chen po/ byang chub ni nam mkha' la bris pa dang 'dra bas gzugs med pa/ kha dog med pa/ rtags med pa/ dbyibs med pa yin no/ /rgyal po chen po/ byang chub ni rang </text></item>
<item><p>118a1</p><section>dkon brtsegs</section><text>bzhin gyis yongs su dag cing gnyen po med pa yin no/ /rgyal po chen po/ byang chub ni chos thams cad dang mnyam pas thams cad kyi rjes su </text></item>
<item><p>118a2</p><section>dkon brtsegs</section><text>song ba yin no/ /rgyal po chen po/ byang chub ni mtshan ma thams cad dang bral bas g.yo ba med pa yin no/ /rgyal po chen po/ byang chub ni rab tu zhi ba'i mtshan nyid yin </text></item>
<item><p>118a3</p><section>dkon brtsegs</section><text>pas zhi ba'o/ /rgyal po chen po/ byang chub ni brtag pa dang / bsal ba dang bral bas nye bar zhi ba'o/ /rgyal po chen po/ byang chub ni mi mthun pa med pas lhag par g.yo </text></item>
<item><p>118a4</p><section>dkon brtsegs</section><text>ba med pa'o/ /rgyal po chen po/ byang chub ni yongs su grub pa med pas sems mnyam pa'o/ /rgyal po chen po/ byang chub ni gzod ma nas ma skyes pas sems can dang </text></item>
<item><p>118a5</p><section>dkon brtsegs</section><text>mtshungs pa'o/ /rgyal po chen po/ byang chub ni rnam par rig pa'i mtshan nyid ma yin pas skye ba med pas rab tu phye ba'o/ /rgyal po chen po/ byang chub ni sems dang / yid </text></item>
<item><p>118a6</p><section>dkon brtsegs</section><text>dang | rnam par shes pa dang bral bas rnam par rig pa med pa'o/ /rgyal po chen po/ byang chub ni yul thams cad las yang dag par 'das pas rgyu ba med pa'o/ /rgyal </text></item>
<item><p>118a7</p><section>dkon brtsegs</section><text>po chen po/ byang chub ni rnam par rtog pa thams cad dang bral bas spros pa med pa'o/ /rgyal po chen po/ byang chub ni stong pa nyid kyi mtshan nyid yin pas stong pa'o/ /rgyal </text></item>
<item><p>118b1</p><section>dkon brtsegs</section><text>po chen po/ byang chub ni mtshan ma thams cad dang bral bas mtshan ma med pa'o/ /rgyal po chen po/ byang chub ni smon pa dang bral bas smon pa med pa'o/ /rgyal po chen po/ byang chub </text></item>
<item><p>118b2</p><section>dkon brtsegs</section><text>ni las kyi rnam par smin pa med pas mngon par 'du byed pa med pa'o/ /rgyal po chen po/ byang chub ni mtshan nyid gsum dang bral bas 'dus ma byas pa ste/ rgyal po chen po/ gang </text></item>
<item><p>118b3</p><section>dkon brtsegs</section><text>dag byang chub kyi mtshan nyid de lta bu dang / ngo bo nyid de lta bu la sgrub par byed pa dang / gang dag smon lam 'debs par byed pa dang / gang dag mngon par dga' bar byed pa </text></item>
<item><p>118b4</p><section>dkon brtsegs</section><text>dang | gang dag 'dod par byed pa de dag thams cad ni log par rtsol ba yin no/ /de ci'i phyir zhe na/ rgyal po chen po/ byang chub ci 'dra bar byang chub sems dpa'i spyod pa yang de </text></item>
<item><p>118b5</p><section>dkon brtsegs</section><text>'dra ba yin pas na/ gang dag de ltar spyod pa de dag ni yang dag par spyod pa yin pa'i phyir ro// //bam po gnyis pa/ de nas rgyal po dge ba'i bkod pas chos </text></item>
<item><p>118b6</p><section>dkon brtsegs</section><text>smra ba'i dge slong chos kyi rgyal mtshan la 'di skad ces smras so/ /rigs kyi bu khyod byang chub sems dpa' rnams kyi yang dag pa nyid kyi spyod pa la spobs par gyis shig /de skad </text></item>
<item><p>118b7</p><section>dkon brtsegs</section><text>ces smras pa dang / chos smra ba'i dge slong chos kyi rgyal mtshan gyis rgyal po dge ba'i bkod pa la 'di skad ces smras so/ /rgyal po chen po/ sems can thams cad la rlom sems </text></item>
<item><p>119a1</p><section>dkon brtsegs</section><text>med pa mnyam pa nyid kyis bdog pa thams cad yongs su gtong ba'i spyod pa ni byang chub sems dpa' rnams kyi spyod pa yin no/ /tshul khrims kyis </text></item>
<item><p>119a2</p><section>dkon brtsegs</section><text>rlom sems su mi byed pa mnyam pa nyid kyis tshul khrims dang / bslab pa dang / sbyangs pa'i yon tan thams cad yang dag par len pa'i spyod pa ni byang chub sems dpa' rnams </text></item>
<item><p>119a3</p><section>dkon brtsegs</section><text>kyi spyod pa yin no/ /bzod pas rlom sems su mi byed pa mnyam pa nyid kyis tha ba dang / khro ba dang / gnod sems dang / 'chab pa'i yongs su gdung ba dang / zhe sdang gi </text></item>
<item><p>119a4</p><section>dkon brtsegs</section><text>yongs su gdung ba thams cad 'byin par byed pa ni byang chub sems dpa' rnams kyi spyod pa yin no| |brtson 'grus kyis rlom sems su mi byed pa mnyam pa nyid kyis brtson </text></item>
<item><p>119a5</p><section>dkon brtsegs</section><text>'grus brtan zhing 'bar ba dang / zhum pa med pa ni byang chub sems dpa' rnams kyi spyod pa yin no/ /bsam gtan gyis rlom sems su mi byed pa mnyam pa nyid kyis bsam </text></item>
<item><p>119a6</p><section>dkon brtsegs</section><text>gtan dang / rnam par thar pa dang / ting nge 'dzin dang / snyoms par 'jug pa sgrub pa ni byang chub sems dpa' rnams kyi spyod pa yin no/ /shes rab kyis rlom sems su mi </text></item>
<item><p>119a7</p><section>dkon brtsegs</section><text>byed pa mnyam pa nyid kyis mnyam pa'i shes rab tshogs yongs su tshol ba ni byang chub sems dpa' rnams kyi spyod pa yin no/ /gnyis dang bral ba'i btang snyoms mnyam pa </text></item>
<item><p>119b1</p><section>dkon brtsegs</section><text>nyid kyis tshangs pa'i gnas pa bskyed pa ni/ byang chub sems dpa' rnams kyi spyod pa yin no/ mngon par shes pas rlom sems su mi byed pa mnyam pa nyid kyis mngon par shes pa </text></item>
<item><p>119b2</p><section>dkon brtsegs</section><text>bskyed pa ni/ byang chub sems dpa' rnams kyi spyod pa yin no/ /don dang chos la nges par sems pa mnyam pa nyid kyis so so yang dag par rig pa la 'jug pa ni/ byang chub sems </text></item>
<item><p>119b3</p><section>dkon brtsegs</section><text>dpa' rnams kyi spyod pa yin no/ /chos kyi dbyings g.yo ba med pa mnyam pa nyid kyis rton pa la mos pa ni/ byang chub sems dpa' rnams kyi spyod pa yin no/ /yang dag par </text></item>
<item><p>119b4</p><section>dkon brtsegs</section><text>skye ba med pa'i sems kyis nges par sems mnyam pa nyid kyis byang chub kyi phyogs kyi chos rnams yang dag par sdud pa ni/ byang chub sems dpa' rnams kyi spyod pa yin no/ /</text></item>
<item><p>119b5</p><section>dkon brtsegs</section><text>don mthun pa mnyam pa nyid kyis bsdu ba'i dngos po bzhis yang dag par 'dzin pa ni/ byang chub sems dpa' rnams kyi spyod pa yin no/ /sems kyis rlom sems su mi byed pa </text></item>
<item><p>119b6</p><section>dkon brtsegs</section><text>mnyam pa nyid kyis sems can thams cad la sems mnyam pa ni/ byang chub sems dpa' rnams kyi spyod pa yin no/ /nam mkha' yongs su dag pa dang / sems yongs </text></item>
<item><p>119b7</p><section>dkon brtsegs</section><text>su dag pa dang / zhing yongs su dag pa mnyam pa nyid kyis sangs rgyas kyi zhing yongs su dag par byed pa ni/ byang chub sems dpa' rnams kyi spyod pa yin no/ /mtshan nyid </text></item>
<item><p>120a1</p><section>dkon brtsegs</section><text>med pa'i chos la so sor rtog pa mnyam pa nyid kyis mtshan sum cu rtsa gnyis kyi tshogs yang dag par sdud pa ni/ byang chub sems dpa' rnams kyi </text></item>
<item><p>120a2</p><section>dkon brtsegs</section><text>spyod pa yin no/ /lus dang / ngag dang / sems mnyam pa nyid kyis lus dang / ngag dang / sems brgyan pa ni/ byang chub sems dpa' rnams kyi spyod pa yin no/ /sems can </text></item>
<item><p>120a3</p><section>dkon brtsegs</section><text>thams cad la bdag med par mnyam pa nyid kyis sems can thams cad la ci zhig bya snyam du spro ba ni/ byang chub sems dpa' rnams kyi spyod pa yin no/ /rmi lam gyi rang </text></item>
<item><p>120a4</p><section>dkon brtsegs</section><text>bzhin lta bur mos pa mnyam pa nyid kyis 'khor bas yongs su mi skyo ba ni/ byang chub sems dpa' rnams kyi spyod pa yin no/ /las dang las kyi rnam par smin pa la mos pa med </text></item>
<item><p>120a5</p><section>dkon brtsegs</section><text>pa mnyam pa nyid kyis legs par spyod pa'i las byed pa ni/ byang chub sems dpa' rnams kyi spyod pa yin no/ /chos sgyu ma lta bur so sor rtog pa mnyam pa nyid kyis brtul </text></item>
<item><p>120a6</p><section>dkon brtsegs</section><text>zhugs dang dka' thub kyi go cha bgos pa ni/ byang chub sems dpa' rnams kyi spyod pa yin no/ /sdug bsngal skye ba med par shes pa mnyam pa nyid kyis sdug bsngal thams </text></item>
<item><p>120a7</p><section>dkon brtsegs</section><text>cad bzod pa ni/ byang chub sems dpa' rnams kyi spyod pa yin no/ /mdza' bshes dang / mdza' bshes ma yin pa la sems snyoms pa mnyam pa nyid kyis mdza' ba </text></item>
<item><p>120b1</p><section>dkon brtsegs</section><text>brtan pa ni/ byang chub sems dpa' rnams kyi spyod pa yin no/ /lan la re ba med pa mnyam pa nyid kyis lhag pa'i bsam pa la sbyor ba ni/ byang chub sems dpa' rnams kyi </text></item>
<item><p>120b2</p><section>dkon brtsegs</section><text>spyod pa yin no/ /thos pa dang sgrub pa mnyam pa nyid kyis thos pa tshol bas mi ngoms pa ni/ byang chub sems dpa' rnams kyi spyod pa yin no/ /zang zing med pa'i chos ston pa </text></item>
<item><p>120b3</p><section>dkon brtsegs</section><text>mnyam pa nyid kyis chos la slob dpon gyi dpe mkhyud med pa ni/ byang chub sems dpa' rnams kyi spyod pa yin no/ /chos dben pa mnyam pa nyid kyis dam pa'i chos yongs </text></item>
<item><p>120b4</p><section>dkon brtsegs</section><text>su 'dzin pa ni/ byang chub sems dpa' rnams kyi spyod pa yin no/ /don dam pa'i bden pa mnyam pa nyid kyis bden pa'i shes pa yongs su tshol ba ni/ byang chub sems dpa' </text></item>
<item><p>120b5</p><section>dkon brtsegs</section><text>rnams kyi spyod pa yin no/ /sems can la shin tu 'dud pa mnyam pa nyid kyis nga rgyal nges par bcom pa ni/ byang chub sems dpa' rnams kyi spyod pa yin no/ /yon tan thams </text></item>
<item><p>120b6</p><section>dkon brtsegs</section><text>cad yang dag par blangs pas rlom sems su med pa mnyam pa nyid kyis yon tan thams cad yang dag par bsdu ba yongs su tshol pa ni/ byang chub sems dpa' rnams kyi </text></item>
<item><p>120b7</p><section>dkon brtsegs</section><text>spyod pa yin no/ /de nas rgyal po dge ba'i bkod pas/ byang chub sems dpa' rnams kyi yang dag pa nyid kyi spyod pa de dag thos nas/ dga' ba dang / mgu ba dang / yi </text></item>
<item><p>121a1</p><section>dkon brtsegs</section><text>rangs pa dang / rab tu dga' ba dang / dga' zhing yid bde ba skyes nas/ gos dang rgyan ci gyon pa rnams kyis chos smra ba'i dge slong chos kyi rgyal </text></item>
<item><p>121a2</p><section>dkon brtsegs</section><text>mtshan la mngon par bkab bo/ /bu stong po de dag gis kyang rang rang gi rgyan dag gis chos smra ba'i dge slong chos kyi rgyal mtshan la bkab nas/ tshig 'di skad du/ gang bdag </text></item>
<item><p>121a3</p><section>dkon brtsegs</section><text>cag gis skyes bu dam pa 'di lta bu la blta ba dang / phyag bya ba dang / bsnyen bkur bya ba dag rnyed pa ni/ bdag cag gis rnyed pa legs par rnyed do/ /sems can thams </text></item>
<item><p>121a4</p><section>dkon brtsegs</section><text>cad kyis kyang byang chub sems dpa'i spyod pa de lta bu dang / spobs pa de lta bu dag thob par gyur cig /ces smras so/ /de nas chos smra ba'i dge slong chos kyi rgyal mtshan </text></item>
<item><p>121a5</p><section>dkon brtsegs</section><text>gyis rgyal po dge ba'i bkod pa la 'di skad ces smras so/ /rgyal po chen po/ 'di lta ste/ gos dang rgyan tsam gyis mchod pa de ni/ mchod pa chen po ma yin gyi/ de las </text></item>
<item><p>121a6</p><section>dkon brtsegs</section><text>gzhan pa'i mchod pa khyad par du 'phags pa dag kyang yod kyi/ de dag khyod kyis sgrubs shig /de yang gang zhe na/ de nas de'i tshe chos smra ba'i dge slong chos kyi </text></item>
<item><p>121a7</p><section>dkon brtsegs</section><text>rgyal mtshan gyis tshigs su bcad pa 'di dag smras so/ /gang dag stong chen sems can de dag kun/ /byang chub phyir ni rab tu zhugs gyur cing / /ma zhum sems </text></item>
<item><p>121b1</p><section>dkon brtsegs</section><text>kyis bskal pa rdzogs par ni/ /bu dang chung ma'i sbyin pa byas pa bas/ /gang gis byang chub phyir ni sems bskyed nas/ /de bzhin du ni rjes su bslabs pa dang / /rab byung </text></item>
<item><p>121b2</p><section>dkon brtsegs</section><text>sems kyi gom pa gcig bor ba/ /de ni de bas bsod nams khyad par 'phags/ /gang dag sngon chad byung ba'i sangs rgyas dang / /gang dag ma byon byung dang bzhugs pa rnams/ /</text></item>
<item><p>121b3</p><section>dkon brtsegs</section><text>de dag skyon mang khab ni ma spangs par/ /bla med byang chub zhi ba thob pa med/ /rab byung de bzhin gshegs pa thams cad kyis/ /rab tu bstod cing bsngags la bkur ba ste/ /</text></item>
<item><p>121b4</p><section>dkon brtsegs</section><text>gang zhig sangs rgyas kun la mchod 'dod pa/ /rgyal ba'i bstan la rab byung gzung bar gyis/ /gang zhig khyim gnas rin chen khyim brgyan pa'i/ /gang+gA'i bye snyed sangs rgyas </text></item>
<item><p>121b5</p><section>dkon brtsegs</section><text>zhing byin dang / /gang zhig rab byung nyid dang mtshan gcig tu/ /mi rtag sdug bsngal bdag med sems byed na/ /gang zhig rab byung bag yod gyur pa yi/ /byang chub sems </text></item>
<item><p>121b6</p><section>dkon brtsegs</section><text>dpa' byang chub nye ba dang / /bdud kyi dkyil 'khor shin tu bcom byas shing / /dge ba'i phyogs kyang mi 'grib 'phel ba yin/ /rab byung de ni lam ngan spangs pa dang / /las </text></item>
<item><p>121b7</p><section>dkon brtsegs</section><text>kyi rjes mthun 'phags pa'i skye bos bstod/ /de na dge ba chud za ma yin zhing / /de ni yongs su 'dzin pa spangs pa yin/ /khyim las grol ba nyon mongs mi 'phel zhing / /</text></item>
<item><p>122a1</p><section>dkon brtsegs</section><text>nyon mongs rnam grol bdud kyi 'ching ba med/ /rnam grol sems ni byang chub spyad pa spyod/ /spyod pa dag pas byang chub rnyed mi dka'/ /de nas </text></item>
<item><p>122a2</p><section>dkon brtsegs</section><text>rgyal po dge ba'i bkod pas tshigs su bcad pa de dag thos pa dang / 'dod pa'i dga' ba dang / longs spyod dang / rgyal srid kyi dbang phyug dag la mi lta bar gyur cing /</text></item>
<item><p>122a3</p><section>dkon brtsegs</section><text>skyo la 'dod chags dang bral ba skyes par gyur te/ rab tu 'byung ba la sems gzhol bar gnas nas/ bcom ldan 'das de bzhin gshegs pa ri rab lta bu de la 'di skad </text></item>
<item><p>122a4</p><section>dkon brtsegs</section><text>ces gsol to/ /bcom ldan 'das/ bdag legs par gsungs pa'i chos 'dul ba la rab tu byung zhing bsnyen par rdzogs pa dge slong gi dngos po 'thob lags sam/ bcom </text></item>
<item><p>122a5</p><section>dkon brtsegs</section><text>ldan 'das de bzhin gshegs pa ri rab lta bu des bka' stsal pa/ rgyal po chen po/ rab tu byung ba ni dgag pa med pa ste/ sems can thams cad la yang bar du mi gcod </text></item>
<item><p>122a6</p><section>dkon brtsegs</section><text>cing skabs yod do/ /khyim na gnas pa ni nyon mongs pa'i nang na gnas pa yin gyi/ gal te 'dod na ngas khyod la gdams shing rjes su bstan gyi/ khyod kyis kyang gdams </text></item>
<item><p>122a7</p><section>dkon brtsegs</section><text>shing rjes su bstan pa bzhin du bsgrub par bya'o/ /de nas bcom ldan 'das des rab tu 'byung ba'i skabs phye ba dang / rgyal po dge ba'i bkod pas bu stong po de </text></item>
<item><p>122b1</p><section>dkon brtsegs</section><text>dag la smras pa/ khyed cag las rgyal srid grub pa dang / sems can rnams chos yang dag par 'dzin du 'jug par spro ba su yod/ de dag thams cad kyis smras pa/ yab/ bdag </text></item>
<item><p>122b2</p><section>dkon brtsegs</section><text>cag kyang dad pas khyim nas khyim ma mchis par rab tu 'byung lags kyi/ bdag cag mi dor bar gsol/ rgyal pos smras pa/ gal te khyed thams cad rab tu byung na gling </text></item>
<item><p>122b3</p><section>dkon brtsegs</section><text>bzhi pa'i 'jig rten gyi khams thams cad kyi skye bo'i tshogs thams cad rab tu chud zos par 'gyur gyi/ khyed cag las gang sems can rnams la brtan pa'i snying rje chen po </text></item>
<item><p>122b4</p><section>dkon brtsegs</section><text>'jug par 'gyur ba des/ rgyal srid bsgrubs la/ sems can rnams la chos yang dag par 'dzin du chug cig /de nas rgyal bu gzhon nu de dag gi nang nas/ rgyal bu </text></item>
<item><p>122b5</p><section>dkon brtsegs</section><text>gzhon nu snying rje cher sems zhes bya ba des/ rang gi pha de dang / rgan rabs de dag la tshigs su bcad de smras pa/ rab byung yon tan du ma bsags pa zhes/ /de bzhin </text></item>
<item><p>122b6</p><section>dkon brtsegs</section><text>gshegs pa rnams kyis gsungs mod kyi/ /de ltar lags kyang snying rjer gyur pa na/ /'gro la phan phyir rgyal srid bdag gis bsgrub/ /ji srid 'tsho bar bdag ni tshangs </text></item>
<item><p>122b7</p><section>dkon brtsegs</section><text>spyod cing / /gso sbyong yan lag brgyad pa blang bar bgyi/ /me tog rnams dang dri dang byug pa dang / /de bzhin chang yang myang bar mi bgyi'o/ /lus la rgyan rnams kyang ni mi </text></item>
<item><p>123a1</p><section>dkon brtsegs</section><text>'dogs shing / /mchil lham mi 'tshal rin chen gtsug phud min/ /khri rkang gser las bgyis par mi nyal shing / /rgyal po'i rkyen gyi gos </text></item>
<item><p>123a2</p><section>dkon brtsegs</section><text>kyang mi 'tshal lo/ /sil snyan glu dbyangs sgra la mi dga' zhing / /rma bya ngang pa'i sgra la'ang dga' mi bgyid/ /skye bos mdun bdar bud med gnas spong zhing / /gcig pu mal </text></item>
<item><p>123a3</p><section>dkon brtsegs</section><text>na mchis nyal rlung mi g.yab/ /bdag ni gling nas gling du mchi bgyi zhing / /dge ba bcu rnams rab tu bshad par bgyi/ /khyim na gnas pa'i nongs pa bstan bgyi zhing / /rab tu </text></item>
<item><p>123a4</p><section>dkon brtsegs</section><text>'byung ba'i bsngags pa'ang brjod par bgyi/ /gzugs dang dbang phyug longs spyod dregs pa yis/ /sangs rgyas chos dang dge 'dun bgrod mi bgyi/ /byang chub sems ni bskyud </text></item>
<item><p>123a5</p><section>dkon brtsegs</section><text>par mi bgyi zhing / /rtag tu yid byung srid gsum spyad par bgyi/ /sbyin dang snyan smra don spyod don mthun pas/ /sems can bsdu ba la ni brtson bgyi zhing / /bla med theg chen dam </text></item>
<item><p>123a6</p><section>dkon brtsegs</section><text>pa 'di la yang / /srog chags bye ba mang po yongs smin bgyi/ /chos don mnyan cing bshad par bya'i slad du/ /nyin mo dus gsum mtshan mo dus gsum du/ /ri rab lta bu'i </text></item>
<item><p>123a7</p><section>dkon brtsegs</section><text>spyan sngar nyer mchi zhing / /de bzhin gshegs pa la ni mchod pa'ang bgyi/ /de nas bcom ldan 'das de bzhin gshegs pa ri rab lta bu des/ rgyal bu gzhon nu snying rje cher </text></item>
<item><p>123b1</p><section>dkon brtsegs</section><text>sems la legs so/ /zhes bya ba byin te/ skyes bu dam pa/ legs so/ /legs so/ /bslab pa brgyad kyi tshul khrims yang dag par blangs pa'i chos kyi yon tan des na khyim par </text></item>
<item><p>123b2</p><section>dkon brtsegs</section><text>gyur pa'i byang chub sems dpa' yang rab tu byung ba dang yon tan mtshungs pa yin no/ /khyod kyi snying rje chen po des na rab tu byung ba'i yon tan bsgrub pa'ang sgrub par byed pa yin no/ /de nas </text></item>
<item><p>123b3</p><section>dkon brtsegs</section><text>rgyal po dge ba'i bkod pas/ rgyal po gzhon nu snying rje cher sems rgyal srid la bzhag nas/ bu stong du gcig gis ma tshang ba dang lhan cig tu bcom ldan 'das de'i bstan pa la dad pas </text></item>
<item><p>123b4</p><section>dkon brtsegs</section><text>khyim nas khyim med par rab tu byung bar gyur to/ /de dag rab tu byung nas kyang / de bzhin gshegs pa des cho 'phrul bstan pa 'di nyid kyis de lta de ltar gdams shing rjes su </text></item>
<item><p>123b5</p><section>dkon brtsegs</section><text>bstan pas/ de dag gis ring po mi thogs par mngon par shes pa lnga bskyed par gyur to/ /gzungs dang / dran pa dang / chos mnyan pa'i shes pa yang skyes par gyur to/ /rgyal bu </text></item>
<item><p>123b6</p><section>dkon brtsegs</section><text>gzhon nu snying rje cher sems kyang rgyal srid la dbang bskur nas zla ba nya'o cog la gling chen po bzhi po dag tu rjes su ston par byed de/ ci nas kyang srog chags dung phyur phrag dgu dang /</text></item>
<item><p>123b7</p><section>dkon brtsegs</section><text>bye ba phrag gnyis bla na med pa yang dag par rdzogs pa'i byang chub tu sems bskyed par 'gyur ba dang / de lta de ltar sems can rnams la chos ston par gyur to/ /de dag thams cad </text></item>
<item><p>124a1</p><section>dkon brtsegs</section><text>kyang bcom ldan 'das de bzhin gshegs pa ri rab lta bu de'i bstan pa la dad pas khyim nas khyim med par rab tu byung nas/ theg pa chen po 'dis bla na </text></item>
<item><p>124a2</p><section>dkon brtsegs</section><text>med pa yang dag par rdzogs pa'i byang chub las phyir mi ldog pa sha stag tu gyur to/ /shA ra dwa ti'i bu khyod kyis ci tsam du dge ba'i rtsa ba bskyed pa dang / yongs su sbyang ba </text></item>
<item><p>124a3</p><section>dkon brtsegs</section><text>byas pa'i sems can rnams kyi rten du gyur cing / dad pa bskyed par gyur pa'i gsung rab de la ltos/ shA ra dwa ti'i bu/ de'i tshe de'i dus na/ 'khor los bsgyur ba'i rgyal </text></item>
<item><p>124a4</p><section>dkon brtsegs</section><text>po dge ba'i bkod pa zhes bya bar gyur pa de gzhan zhig yin pa snyam du khyod som nyi dang yid gnyis za bar gyur na/ shA ra dwa ti'i bu khyod kyis de ltar mi blta ste/ lha'i bu ded </text></item>
<item><p>124a5</p><section>dkon brtsegs</section><text>dpon 'di nyid de'i tshe de'i dus na/ 'khor los bsgyur ba'i rgyal po dge ba'i bkod pa zhes bya bar gyur to/ /shA ra dwa ti'i bu/ de'i tshe de'i dus na/ chos smra ba'i dge slong chos </text></item>
<item><p>124a6</p><section>dkon brtsegs</section><text>kyi rgyal mtshan zhes bya bar gyur pa de gzhan zhig yin pa snyam du khyod yid gnyis dang som nyi za bar gyur na/ shA ra dwa ti'i bu khyod kyis de ltar mi blta ste/ 'jam dpal </text></item>
<item><p>124a7</p><section>dkon brtsegs</section><text>gzhon nur gyur pa 'di nyid de'i tshe de'i dus na chos smra ba'i dge slong chos kyi rgyal mtshan zhes bya bar gyur to/ /shA ra dwa ti'i bu/ de'i tshe de'i dus na/ rgyal po dge ba'i bkod </text></item>
<item><p>124b1</p><section>dkon brtsegs</section><text>pa de'i bu stong tham par gyur pa de dag gzhan zhig yin pa snyam du khyod som nyi dang yid gnyis za bar gyur na/ shA ra dwa ti'i bu khyod kyis de ltar mi blta ste/ bskal pa bzang po 'di </text></item>
<item><p>124b2</p><section>dkon brtsegs</section><text>nyid kyi sangs rgyas stong po de dag de'i tshe de'i dus na/ rgyal po dge ba'i bkod pa de'i bu stong tham par gyur to/ /shA ra dwa ti'i bu/ de'i tshe de'i dus na/ rgyal bu gzhon nu snying rje cher </text></item>
<item><p>124b3</p><section>dkon brtsegs</section><text>sems zhes bya bar gyur pa de gzhan zhig yin pa snyam du khyod som nyi dang yid gnyis za bar gyur na/ shA ra dwa ti'i bu khyod kyis de ltar mi blta ste/ nga nyid de'i tshe de'i dus na rgyal bu </text></item>
<item><p>124b4</p><section>dkon brtsegs</section><text>gzhon nu snying rje cher sems zhes bya bar gyur to/ /shA ra dwa ti'i bu/ de ltar na sngon gyi byang chub sems dpa' bag yod pa rnams ni/ lhag pa'i bsam pa dang / shes bzhin gyi spyod </text></item>
<item><p>124b5</p><section>dkon brtsegs</section><text>pas bla na med pa yang dag par rdzogs pa'i byang chub tu nges par byung ba yin no/ /bcom ldan 'das kyis sngon gyi tshul dang ldan pa'i gtam 'di bshad pa na/ lha dang mi rnams kyi skye </text></item>
<item><p>124b6</p><section>dkon brtsegs</section><text>dgu las/ srog chags sum khri nyis stong ni bla na med pa yang dag par rdzogs pa'i byang chub tu sems skyes so/ /de nas tshe dang ldan pa shA ra dwa ti'i bus/ 'jam dpal gzhon nur </text></item>
<item><p>124b7</p><section>dkon brtsegs</section><text>gyur pa la 'di skad ces smras so/ /'jam dpal khyod ni lha'i bu ded dpon 'di dang lhan cig tu yun ring po nas/ tshangs par spyod pa spyad pa dang / sangs rgyas mang </text></item>
<item><p>125a1</p><section>dkon brtsegs</section><text>po la bsnyen bkur byas shing / dge ba'i rtsa ba bskyed pa yin no/ /'jam dpal gyis smras pa/ btsun pa shA ra dwa ti'i bu/ tshangs par spyod </text></item>
<item><p>125a2</p><section>dkon brtsegs</section><text>pa zhes bya ba de ni 'phags pa'i lam yan lag brgyad pa'i tshig bla dwags yin la/ lam ni 'dus byas yin gyi/ kho bo ni 'dus ma byas su rtogs pa yin pas/ de'i phyir kho bo ni yun </text></item>
<item><p>125a3</p><section>dkon brtsegs</section><text>ring po nas tshangs par spyod pa ma yin no/ /btsun pa shA ra dwa ti'i bu/ tshangs par spyod pa zhes bya ba de ni spyod pa'i mtshan nyid yin gyi/ kho bo ni spyod pa med pa dang / rab tu spyod pa </text></item>
<item><p>125a4</p><section>dkon brtsegs</section><text>med pa yin te/ de'i phyir kho bo ni yun ring po nas tshangs par spyad pa ma yin no/ /btsun pa shA ra dwa ti'i bu/ tshangs par spyod pa zhes bya ba de ni gnyis su sbyor ba yin gyi/ kho bo ni </text></item>
<item><p>125a5</p><section>dkon brtsegs</section><text>gnyis su sbyor ba yang ma yin la/ gnyis su med par sbyor ba yang ma yin te/ de'i phyir kho bo ni yun ring po nas tshangs par spyad pa ma yin no/ /btsun pa shA ra dwa ti'i bu/ tshangs </text></item>
<item><p>125a6</p><section>dkon brtsegs</section><text>par spyod pa zhes bya ba de ni nyon mongs pa'i gnyen po yin gyi/ kho bo ni gnyen pos rab tu phye ba ma yin te/ de'i phyir kho bo ni yun ring po nas tshangs par spyad pa ma yin no/ /btsun </text></item>
<item><p>125a7</p><section>dkon brtsegs</section><text>pa shA ra dwa ti'i bu/ tshangs par spyod pa zhes bya ba de ni/ gzugs dang / sgra dang / dri dang / ro dang / reg bya dang / chos las 'byol ba yin gyi/ kho bo ni gzugs dang / sgra dang / dri </text></item>
<item><p>125b1</p><section>dkon brtsegs</section><text>dang / ro dang / reg bya dang / chos las 'byol ba ma yin te/ de'i phyir kho bo ni yun ring po nas tshangs par spyad pa ma yin no/ /btsun pa shA ra dwa ti'i bu/ tshangs par spyod pa zhes bya ba </text></item>
<item><p>125b2</p><section>dkon brtsegs</section><text>ni| bdud kyi lam las yang dag par 'da' ba yin gyi/ kho bo ni bdud kyi lam las yang dag par 'da' ba ma yin te/ de'i phyir kho bo ni yun ring po nas tshangs par spyad pa ma yin </text></item>
<item><p>125b3</p><section>dkon brtsegs</section><text>no| |btsun pa shA ra dwa ti'i bu/ tshangs par spyod pa zhes bya ba de ni dge ba'i bshes gnyen thams cad yin gyi/ kho bo ni dge ba dang sdig pa la nges par sbyor ba mi byed de/ de'i phyir kho </text></item>
<item><p>125b4</p><section>dkon brtsegs</section><text>bo ni yun ring po nas tshangs par spyad pa ma yin no/ /btsun pa shA ra dwa ti'i bu/ tshangs par spyod pa zhes bya ba de ni nyan thos dang / rang sangs rgyas kyi skyon med pa thob pa yin gyi/ kho bo </text></item>
<item><p>125b5</p><section>dkon brtsegs</section><text>ni nyan thos dang / rang sangs rgyas kyi skyon med pa thob pa ma yin te/ de'i phyir kho bo ni yun ring po nas tshangs par spyad pa ma yin no/ /btsun pa shA ra dwa ti'i bu/ tshangs par spyod pa </text></item>
<item><p>125b6</p><section>dkon brtsegs</section><text>zhes bya ba de ni 'khor ba las 'byol ba yin gyi/ kho bo ni 'khor ba las 'byol ba ma yin te/ de'i phyir kho bo ni yun ring po nas tshangs par spyad pa ma yin no/ /btsun pa shA </text></item>
<item><p>125b7</p><section>dkon brtsegs</section><text>ra dwa ti'i bu/ tshangs par spyod pa zhes bya ba de ni mya ngan las 'da' ba'i lam du 'gro ba yin gyi/ kho bo ni mya ngan las 'da' ba don du gnyer ba ma yin te/ de'i phyir kho bo ni yun ring </text></item>
<item><p>126a1</p><section>dkon brtsegs</section><text>po nas tshangs par spyad pa ma yin no/ /btsun pa shA ra dwa ti'i bu/ gang yang khyod 'di skad du 'jam dpal khyod ni sangs rgyas mang po la bsnyen bkur </text></item>
<item><p>126a2</p><section>dkon brtsegs</section><text>byas pa yin no zhes zer ba ni/ btsun pa shA ra dwa ti'i bu/ de bzhin gshegs pa la ni bsnyen bkur bya bar mi nus so/ /de ci'i phyir zhe na/ de bzhin gshegs pa ni gzugs med </text></item>
<item><p>126a3</p><section>dkon brtsegs</section><text>cing bstan du med pa yin pas de la bsnyen bkur bya bar mi nus pa dang / de bzhin gshegs pa ni tshor ba med cing tshor ba thams cad rgyun bcad pa yin pas de la bsnyen bkur </text></item>
<item><p>126a4</p><section>dkon brtsegs</section><text>bya bar mi nus pa dang / de bzhin gshegs pa ni 'du shes med cing 'du shes kyi mdud pa thams cad dang bral ba yin pas de la bsnyen bkur bya bar mi nus pa dang / de bzhin </text></item>
<item><p>126a5</p><section>dkon brtsegs</section><text>gshegs pa ni 'du byed rnams med cing 'dus ma byas brnyes pa yin pas de la bsnyen bkur bya bar mi nus pa dang / de bzhin gshegs pa ni rnam par shes pa med cing yid </text></item>
<item><p>126a6</p><section>dkon brtsegs</section><text>gnas pa med pa yin pas de la bsnyen bkur bya bar mi nus pa dang / de bzhin gshegs pa ni mig dang gzugs kyi yul ma yin zhing / stong pa nyid kyi spyod yul ma yin pas/</text></item>
<item><p>126a7</p><section>dkon brtsegs</section><text>de la bsnyen bkur bya bar mi nus pa dang / de bzhin gshegs pa ni rna ba dang sgra'i yul ma yin zhing / mtshan ma med pa'i yul yin pas de la bsnyen bkur bya bar mi nus pa </text></item>
<item><p>126b1</p><section>dkon brtsegs</section><text>dang | de bzhin gshegs pa ni sna dang dri'i yul ma yin zhing / gnyis dang bral ba yin pas de la bsnyen bkur bya bar mi nus pa dang / de bzhin gshegs pa ni lce dang ro'i yul ma yin </text></item>
<item><p>126b2</p><section>dkon brtsegs</section><text>zhing | rnam par rig pa med pa'i mtshan nyid yin pas de la bsnyen bkur bya bar mi nus pa dang / de bzhin gshegs pa ni lus dang reg bya'i yul ma yin zhing / thogs pa med pa'i </text></item>
<item><p>126b3</p><section>dkon brtsegs</section><text>mtshan nyid yin pas de la bsnyen bkur bya ba ma nus pa dang / de bzhin gshegs pa ni yid dang chos kyi yul ma yin zhing / chos kyi dbyings su yang dag 'du ba yin pas de la bsnyen </text></item>
<item><p>126b4</p><section>dkon brtsegs</section><text>bkur bya bar mi nus pa dang / de bzhin gshegs pa ni de bzhin nyid la gnas pa yin pas de la bsnyen bkur bya bar mi nus pa dang / de bzhin gshegs pa ni yang dag pa'i mtha' </text></item>
<item><p>126b5</p><section>dkon brtsegs</section><text>dang mthun par zhugs pa yin pas/ de la bsnyen bkur bya bar mi nus pa dang / de bzhin gshegs pa ni chos kyi dbyings kyis rab tu phye ba yin pas/ de la bsnyen bkur bya bar mi </text></item>
<item><p>126b6</p><section>dkon brtsegs</section><text>nus pa dang / de bzhin gshegs pa ni chen po stong pa nyid la zhugs pa yin pas/ de la bsnyen bkur bya bar mi nus pa dang / de bzhin gshegs pa ni rang bzhin mnyam pa nyid </text></item>
<item><p>126b7</p><section>dkon brtsegs</section><text>yin pas de la bsnyen bkur bya bar mi nus pa dang / de bzhin gshegs pa ni spros pa thams cad yang dag par chad pa yin pas/ de la bsnyen bkur bya bar mi nus pa dang / de bzhin </text></item>
<item><p>127a1</p><section>dkon brtsegs</section><text>gshegs pa ni dmigs pa med pa la zhugs pa yin pas/ de la bsnyen bkur bya bar mi nus pa dang / de bzhin gshegs pa ni rnam par shes pa la </text></item>
<item><p>127a2</p><section>dkon brtsegs</section><text>mi gnas pa yin pas/ de la bsnyen bkur bya bar mi nus pa dang / de bzhin gshegs pa ni khams gsum na mi gnas pa yin pas/ de la bsnyen bkur bya bar mi nus pa dang / de bzhin </text></item>
<item><p>127a3</p><section>dkon brtsegs</section><text>gshegs pa ni zag pa med pa yin pas/ de la bsnyen bkur bya bar mi nus pa dang / de bzhin gshegs pa ni 'jig rten 'di dang / 'jig rten pha rol la mi gnas pa yin pas/</text></item>
<item><p>127a4</p><section>dkon brtsegs</section><text>de la bsnyen bkur bya bar mi nus pa dang / de bzhin gshegs pa ni zhi zhing rab tu zhi la nye bar zhi ba yin pas/ de la bsnyen bkur bya bar mi nus pa dang / de bzhin gshegs </text></item>
<item><p>127a5</p><section>dkon brtsegs</section><text>pa ni lus dang / ngag dang / yid dang bral ba yin pas/ de la bsnyen bkur bya bar mi nus pa dang / de bzhin gshegs pa ni kha dog dang / gzugs dang / dbyibs dang </text></item>
<item><p>127a6</p><section>dkon brtsegs</section><text>bral ba yin pas/ de la bsnyen bkur bya bar mi nus pa dang / de bzhin gshegs pa ni thams cad du ma smad cing kha na ma tho ba med pa yin pas/ de la bsnyen bkur bya bar </text></item>
<item><p>127a7</p><section>dkon brtsegs</section><text>mi nus pa dang / de bzhin gshegs pa ni spyod lam thams cad la yang dag par mi gnas pa yin pas/ de la bsnyen bkur bya bar mi nus pa dang / btsun pa shA ra dwa </text></item>
<item><p>127b1</p><section>dkon brtsegs</section><text>ti'i bu| de bzhin gshegs pa ni thams cad du skur pa gdab tu med cing nam mkha' la bris pa lta bu yin pas/ de la bsnyen bkur bya bar mi nus pa'i phyir ro/ /btsun </text></item>
<item><p>127b2</p><section>dkon brtsegs</section><text>pa shA ra dwa ti'i bu/ gang yang khyod 'di skad du 'jam dpal khyod ni dge ba'i rtsa ba bskyed pa yin no zhes zer ba la/ btsun pa shA ra dwa ti'i bu/ dge ba'i rtsa ba de ni 'jig tshogs </text></item>
<item><p>127b3</p><section>dkon brtsegs</section><text>rtsa ba ma yin pa dang / ma rig pa dang srid pa'i sred pa rtsa ba ma yin pa dang / 'dod chags dang / zhe sdang dang / gti mug rtsa ba ma yin pa dang / phyin ci log bzhi rtsa ba ma yin pa dang /</text></item>
<item><p>127b4</p><section>dkon brtsegs</section><text>phung po lnga rtsa ba ma yin pa dang / skye mched drug rtsa ba ma yin pa dang / rnam par shes pa'i gnas bdun rtsa ba ma yin pa dang / log pa brgyad rtsa ba ma yin pa dang / kun nas mnar </text></item>
<item><p>127b5</p><section>dkon brtsegs</section><text>sems kyi dngos po dgu rtsa ba ma yin pa dang / sems can gyi gnas dgu rtsa ba ma yin pa dang / mi dge ba bcu'i las kyi lam rtsa ba ma yin pa de gang yin pa ni dge ba'i rtsa ba yin </text></item>
<item><p>127b6</p><section>dkon brtsegs</section><text>no| |btsun pa shA ra dwa ti'i bu/ bgrod pa gcig pa'i lam la mngon par zhen pa rtsa ba ma yin pa dang / rig pa dang rnam par grol ba la yongs su rtog pa rtsa ba ma yin pa dang / lhag </text></item>
<item><p>127b7</p><section>dkon brtsegs</section><text>pa'i tshul khrims kyi bslab pa dang / lhag pa'i sems kyi bslab pa dang / lhag pa'i shes rab kyi bslab pas rlom sems su byed pa rtsa ba ma yin pa dang / bden pa bzhi po dag </text></item>
<item><p>128a1</p><section>dkon brtsegs</section><text>la yongs su rtog pa rtsa ba ma yin pa dang / dbang po lngar 'du shes pa rtsa ba ma yin pa dang / mngon par shes pa drug la dmigs pa rtsa ba ma yin pa </text></item>
<item><p>128a2</p><section>dkon brtsegs</section><text>dang / byang chub kyi yan lag bdun la sgro 'dogs pa rtsa ba ma yin pa dang / 'phags pa'i lam yan lag brgyad pas rlom sems su byed pa rtsa ba ma yin pa dang / mthar gyis </text></item>
<item><p>128a3</p><section>dkon brtsegs</section><text>gnas pa'i snyoms par 'jug pa dgu la lta ba skyed pa rtsa ba ma yin pa dang / mi slob pa'i chos bcu la mngon par zhen pa rtsa ba ma yin pa gang yin pa de ni dge ba'i rtsa ba yin </text></item>
<item><p>128a4</p><section>dkon brtsegs</section><text>no| |phung po'i bdud rtsa ba ma yin pa dang / nyon mongs pa'i bdud rtsa ba ma yin pa dang / 'chi bdag gi bdud rtsa ba ma yin pa dang / lha'i bu'i bdud rtsa ba ma yin pa gang yin pa de </text></item>
<item><p>128a5</p><section>dkon brtsegs</section><text>ni dge ba'i rtsa ba yin no/ /sgrib pa rtsa ba ma yin pa dang / chod pa dang / kun nas ldang ba rtsa ba ma yin pa dang / 'gyod pa rtsa ba ma yin pa gang yin pa de ni dge ba'i rtsa ba yin no/ /</text></item>
<item><p>128a6</p><section>dkon brtsegs</section><text>bdag tu lta ba rtsa ba ma yin pa dang / sems can du lta ba rtsa ba ma yin pa dang / srog tu lta ba rtsa ba ma yin pa dang / gso ba dang / gang zag tu lta ba rtsa ba ma yin pa gang yin pa </text></item>
<item><p>128a7</p><section>dkon brtsegs</section><text>de ni dge ba'i rtsa ba ma yin no/ /'byung bar lta ba rtsa ba ma yin pa dang / 'jig par lta ba rtsa ba ma yin pa dang / chad par lta ba rtsa ba ma yin pa dang / rtag par lta ba rtsa ba ma </text></item>
<item><p>128b1</p><section>dkon brtsegs</section><text>yin pa gang yin pa de ni dge ba'i rtsa ba yin no/ /tshul bzhin ma yin pa rtsa ba ma yin pa dang / ma rig pa rtsa ba ma yin pa dang / 'du byed rtsa ba ma yin pa dang / rnam par shes pa rtsa ba </text></item>
<item><p>128b2</p><section>dkon brtsegs</section><text>ma yin pa dang / ming dang gzugs rtsa ba ma yin pa dang / skye mched drug rtsa ba ma yin pa dang / reg pa rtsa ba ma yin pa dang / tshor ba rtsa ba ma yin pa dang / sred pa rtsa ba ma yin pa dang /</text></item>
<item><p>128b3</p><section>dkon brtsegs</section><text>len pa rtsa ba ma yin pa dang / srid pa rtsa ba ma yin pa dang / skye ba rtsa ba ma yin pa dang / rga shi rtsa ba ma yin pa dang / nad dang sdug bsngal ba dang / yid mi bde ba dang / 'khrug pa rtsa ba </text></item>
<item><p>128b4</p><section>dkon brtsegs</section><text>ma yin pa gang yin pa de ni dge ba'i rtsa ba yin no/ /'dod pa'i khams rtsa ba ma yin pa dang / gzugs kyi khams rtsa ba ma yin pa dang / gzugs med pa'i khams rtsa ba ma yin pa gang yin pa de ni </text></item>
<item><p>128b5</p><section>dkon brtsegs</section><text>dge ba'i rtsa ba yin no/ /sbyin pas rlom sems su byed pa rtsa ba ma yin pa dang / tshul khrims dang / bzod pa dang / brtson 'grus dang / bsam gtan dang / shes rab kyis rlom sems su byed pa rtsa ba ma </text></item>
<item><p>128b6</p><section>dkon brtsegs</section><text>yin pa gang yin pa de ni dge ba'i rtsa ba yin no/ /byams pa dang / snying rje dang / dga' ba dang / btang snyoms kyis rlom sems su byed pa rtsa ba ma yin pa gang yin pa de ni byang chub </text></item>
<item><p>128b7</p><section>dkon brtsegs</section><text>sems dpa'i dge ba'i rtsa ba yin no/ /nyan thos dang / rang sangs rgyas 'dod pa rtsa ba ma yin pa gang yin pa de ni byang chub sems dpa'i dge ba'i rtsa ba yin no/ /byams </text></item>
<item><p>129a1</p><section>dkon brtsegs</section><text>pa chen po'i rtsa ba dang / snying rje chen po'i rtsa ba dang / thams cad mkhyen pa nyid kyi sems mi 'dor ba'i rtsa ba dang / sems can yongs su smin </text></item>
<item><p>129a2</p><section>dkon brtsegs</section><text>par byed pa'i rtsa ba dang / dam pa'i chos yongs su 'dzin pa'i rtsa ba dang / bdog pa thams cad yongs su gtong ba'i rtsa ba dang / rnam par smin pa la re ba med pa'i rtsa ba dang / tshul </text></item>
<item><p>129a3</p><section>dkon brtsegs</section><text>khrims dang bslab pa thams cad yang dag par len pa'i rtsa ba dang / brgya byin dang / tshangs pa dang / 'jig rten skyong ba yang mi 'dod pa'i rtsa ba dang / bzod pa dang / zhi ba dang /</text></item>
<item><p>129a4</p><section>dkon brtsegs</section><text>dul ba dang / nges pa'i rtsa ba dang / bdag dang gzhan la yang mi gnod pa'i rtsa ba dang / brtan pa'i brtson 'grus chen po rtsom pa'i rtsa ba dang / dman pa'i chos yang dag par mi </text></item>
<item><p>129a5</p><section>dkon brtsegs</section><text>sdud pa'i rtsa ba dang / bsam gtan gyi rtsa ba dang / bsam gtan gyi ro myong bar mi byed pa'i rtsa ba dang / shes rab kyi rtsa ba dang / btang snyoms kyang ma yin pa'i rtsa ba dang / thabs </text></item>
<item><p>129a6</p><section>dkon brtsegs</section><text>kyi rtsa ba dang / thams cad kyi rjes su 'jug pa'i rtsa ba gang yin pa de ni byang chub sems dpa'i dge ba'i rtsa ba yin no/ /dkon mchog gsum gyi gdung rgyun mi gcod pa'i rtsa ba </text></item>
<item><p>129a7</p><section>dkon brtsegs</section><text>dang / stobs bcu dang / mi 'jigs pa'i rtsa ba dang / sangs rgyas kyi chos thams cad yongs su sgrub pa'i rtsa ba gang yin pa de ni byang chub sems dpa'i dge ba'i rtsa ba yin no/ /</text></item>
<item><p>129b1</p><section>dkon brtsegs</section><text>lus dang ngag dang sems kyi rgyun gyi rtsa ba gang yin pa de ni byang chub sems dpa'i dge ba'i rtsa ba yin no/ /gzungs kyi shes pa thob pa gang yin pa de ni byang chub sems dpa'i dge ba'i </text></item>
<item><p>129b2</p><section>dkon brtsegs</section><text>rtsa ba yin no/ /spobs pa mi chod pa'i rtsa ba gang yin pa de ni byang chub sems dpa'i dge ba'i rtsa ba yin no/ /mngon par shes pa dang / rig pa thob pa'i rtsa ba gang yin pa de ni byang chub </text></item>
<item><p>129b3</p><section>dkon brtsegs</section><text>sems dpa'i dge ba'i rtsa ba yin no/ /sangs rgyas kyi zhing yongs su dag par byed pa'i rtsa ba gang yin pa de ni byang chub sems dpa'i dge ba'i rtsa ba yin no/ /byang chub kyi snying por 'gro </text></item>
<item><p>129b4</p><section>dkon brtsegs</section><text>ba byin gyis rlob pa'i rtsa ba gang yin pa dang / lan gsum du bzlas te/ chos kyi 'khor lo rnam pa bcu gnyis su bskor ba'i rtsa ba gang yin pa de ni byang chub sems dpa'i dge ba'i </text></item>
<item><p>129b5</p><section>dkon brtsegs</section><text>rtsa ba yin no/ /'jam dpal gzhon nur gyur pas don gyi gzhi rnam par nges par bstan pa gsum po 'di bshad pa na/ thams cad dang ldan pa'i 'khor des legs so/ /zhes bya ba </text></item>
<item><p>129b6</p><section>dkon brtsegs</section><text>byin nas thams cad dang ldan pa'i 'khor des bcom ldan 'das dang / 'jam dpal gzhon nur gyur pa la/ me tog rnam pa sna tshogs dag gis mngon par gtor nas/ tshig </text></item>
<item><p>129b7</p><section>dkon brtsegs</section><text>'di skad du sangs rgyas kyi zhing gang na/ 'jam dpal gzhon nur gyur pa gnas pa der ni de bzhin gshegs pa gnyis byung ba yin par rig par bya'o/ /sems can gang dag </text></item>
<item><p>130a1</p><section>dkon brtsegs</section><text>'jam dpal gzhon nur gyur pas bstan pa 'di thos nas/ mi skrag/ mi dngang zhing / dngang bar mi 'gyur ba de dag ni dge ba'i rtsa ba ngan ngon dang ldan </text></item>
<item><p>130a2</p><section>dkon brtsegs</section><text>pa ma yin no/ /de dag gis ni bdud kyi las thams cad bkag pa yin no/ /de dag ni theg pa chen po la snang ba thob pa yin no zhes kyang smras so/ /de nas bcom ldan 'das kyis thams </text></item>
<item><p>130a3</p><section>dkon brtsegs</section><text>cad dang ldan pa'i 'khor des smras pa la rjes su thugs rangs pa mdzad nas/ lha'i bu ded dpon la 'di skad ces bka' stsal to/ /lha'i bu/ gang dag 'jam dpal gzhon nur </text></item>
<item><p>130a4</p><section>dkon brtsegs</section><text>gyur pas bshad pa de thos nas mos par 'gyur ba de yang cho 'phrul chen po yin te/ de dag ni de las gzhan pa'i cho 'phrul rnams kyis skrag par mi 'gyur ro/ /de ci'i phyir zhe na/</text></item>
<item><p>130a5</p><section>dkon brtsegs</section><text>lha'i bu/ 'di lta ste/ rtag par 'du shes pa'i sems can rnams la mi rtag par bshad pa dang / bde bar 'du shes pa rnams la sdug bsngal bar bshad pa dang / bdag tu </text></item>
<item><p>130a6</p><section>dkon brtsegs</section><text>'du shes pa rnams la bdag med par bshad pa dang / sdug par 'du shes pa rnams la mi sdug par bshad pa dang / dngos por 'du shes pa rnams la dngos po med par bshad </text></item>
<item><p>130a7</p><section>dkon brtsegs</section><text>pa dang / lta bar 'du shes pa rnams la stong par bshad pa dang / mtshan mar 'du shes pa rnams la mtshan ma med par bshad pa dang / khams gsum par 'du shes pa rnams </text></item>
<item><p>130b1</p><section>dkon brtsegs</section><text>la smon pa med par bshad pa dang / ngar 'dzin pa dang / nga yir 'dzin pa 'du shes pa rnams la lta ba'i rnam pa thams cad dang bral bar bshad pa de ni 'jig rten gyi 'jigs pa </text></item>
<item><p>130b2</p><section>dkon brtsegs</section><text>chen po yin te/ gang dag de la skrag par mi 'gyur ba de dag ni yang dag par dul ba yin pas na/ yang dag par dul ba rnams ni gang la yang skrag par mi 'gyur ba'i phyir ro/ /de ci'i </text></item>
<item><p>130b3</p><section>dkon brtsegs</section><text>phyir zhe na/ de gang las skrag par 'gyur ba'i chos 'di lta ste/ ngar 'dzin pa yongs su 'dzin pa dang / nga yir 'dzin pa yongs su 'dzin pa de dag des yongs su ma bzung bas/ yongs </text></item>
<item><p>130b4</p><section>dkon brtsegs</section><text>su ma bzung ba la rten med pa dang / rten med pa la g.yo ba med pa dang / g.yo ba med pa la 'gul ba med pa dang / 'gul ba med pa la blang ba med pa dang / blang ba med pa la dor ba </text></item>
<item><p>130b5</p><section>dkon brtsegs</section><text>med pa dang / dor ba med pa la 'dzin pa med pa dang / 'dzin pa med pa la mchog tu 'dzin pa med pa dang / mchog tu 'dzin pa med pa la phyin ci log med pa dang / phyin ci log med </text></item>
<item><p>130b6</p><section>dkon brtsegs</section><text>pa la log pa nyid med pa dang / log pa nyid dang bral ba ni yang dag par bsgrub pa yin pa dang / yang dag par bsgrub pa ni yang dag par lta ba yin pa dang / yang dag par lta ba ni yang </text></item>
<item><p>130b7</p><section>dkon brtsegs</section><text>dag pa'i ting nge 'dzin gyi bar dag yin pa dang / yang dag pa'i ting nge 'dzin la gnas pa la rnam par g.yeng ba med pa dang / sems rnam par mi g.yeng ba la gnas pa med pa dang /</text></item>
<item><p>131a1</p><section>dkon brtsegs</section><text>sems mi gnas pa la gnas med pa dang / sems kyi gnas med pa la rnam par shes pa'i gnas med pa dang / rnam par rig pa med pa la brtag cing </text></item>
<item><p>131a2</p><section>dkon brtsegs</section><text>bsal ba med pa dang / brtag cing bsal ba dang bral bas dmigs pa med par gnas pa la sgrib pa med pa dang / sgrib pa med par gnas pa la rlom sems med pa dang / gang </text></item>
<item><p>131a3</p><section>dkon brtsegs</section><text>gi tshe rlom sems med pa de'i tshe lhag par rlom sems med pa dang / gang gi tshe lhag par rlom sems med pa de'i tshe bdag dang gzhan du mthong ba med pa dang / mthong ba med pa la </text></item>
<item><p>131a4</p><section>dkon brtsegs</section><text>yongs su gdung ba med pa dang / yongs su gdung ba med pa la sgyid lug pa med pa dang / sgyid lug pa med pa la nyon mongs pa'i rgyu med pa dang / nyon mongs pa can ma yin pa'i sems </text></item>
<item><p>131a5</p><section>dkon brtsegs</section><text>la gsal ba snang ba dang / gsal ba thob pas ye shes mthong ba dang / ye shes mthong ba la gnas pa'i sems kyi shes pa rgya che ba/ sems kyi shes pa rgya chen po la gnas </text></item>
<item><p>131a6</p><section>dkon brtsegs</section><text>pa la bdud kyis glags mi rnyed pa dang / bdud dang phyir rgol ba nges par bcom pa la sgrib pa med pa mngon du gyur ba dang / sgrib pa med pa la gnas pa la/ sangs rgyas kyi chos </text></item>
<item><p>131a7</p><section>dkon brtsegs</section><text>thams cad mngon du gyur ba'i phyir ro/ /lha'i bu/ gang byas pa med cing skye ba med pa'i chos rnams la/ chos kyi go rim gyi mtshams sbyar ba de ltar ston pa de yang cho 'phrul chen po </text></item>
<item><p>131b1</p><section>dkon brtsegs</section><text>yin no/ /de nas tshe dang ldan pa shA ra dwa ti'i bus 'jam dpal gzhon nur gyur pa la 'di skad ces smras so/ /kho bo cag 'jam dpal gzhon nur gyur pa la ci dang ci 'dri ba de dang de nyid kyi </text></item>
<item><p>131b2</p><section>dkon brtsegs</section><text>tshig gi mtshams las/ sangs rgyas kyi chos thams cad snang ngo / /'jam dpal gyis smras pa/ btsun pa shA ra dwa ti'i bu/ chos thams cad ni bdag po med pa ste/ de dag ni ji ltar 'dod </text></item>
<item><p>131b3</p><section>dkon brtsegs</section><text>pa de bzhin du sgrub par byed do/ /btsun pa shA ra dwa ti'i bu/ chos thams cad ni mi zad pa ste/ de dag ni ji ltar 'dod pa de bzhin du ston par byed do/ /btsun pa shA ra dwa ti'i bu/ chos </text></item>
<item><p>131b4</p><section>dkon brtsegs</section><text>thams cad ni bem po ste/ de dag ni ji ltar 'dod pa de bzhin du rjod par byed do/ /btsun pa shA ra dwa ti'i bu/ chos thams cad ni ther zug tu gnas pa ma yin pa ste/ de dag ni ji ltar </text></item>
<item><p>131b5</p><section>dkon brtsegs</section><text>'dod pa de bzhin du rnam par 'jog par byed do/ /btsun pa shA ra dwa ti'i bu/ chos thams cad ni mthong ba med pa ste/ de dag ni ji ltar 'dod pa de bzhin du rnam par dgod par byed do/ /</text></item>
<item><p>131b6</p><section>dkon brtsegs</section><text>btsun pa shA ra dwa ti'i bu/ chos thams cad btang snyoms pa ste/ de dag ni ji ltar 'dod pa de bzhin du 'chad par byed do/ /btsun pa shA ra dwa ti'i bu/ chos de dag ni gang nas kyang ma </text></item>
<item><p>131b7</p><section>dkon brtsegs</section><text>blangs| gang du yang ma khrid pa ste/ de dag ni bsags pa yang ma yin/ spungs pa yang ma yin no/ /de dag ni bshad kyang rung / ma bshad kyang rung ste/ chos kyi de bzhin de mi 'dor </text></item>
<item><p>132a1</p><section>dkon brtsegs</section><text>ba yin no/ /sems can thams cad kyi yi ge 'byung ba gang yin pa dang / sangs rgyas thams cad kyi chos bstan pa'i yi ge 'byung ba gang yin pa'i yi </text></item>
<item><p>132a2</p><section>dkon brtsegs</section><text>ge de dag thams cad ni/ lus las kyang ma byung / sems las kyang ma byung ba ste/ rgyu dang rkyen nyid las byung ba yin no/ /ji ltar yi ge rnams la bsags pa med pa de bzhin </text></item>
<item><p>132a3</p><section>dkon brtsegs</section><text>du| sems dang sems las byung ba'i chos rnams la yang bsags pa med do/ /ji ltar sems dang sems las byung ba'i chos rnams la bsags pa med pa de bzhin du /</text></item>
<item><p>132a4</p><section>dkon brtsegs</section><text>nyon mongs pa'i dmigs pa thams cad la yang bsags pa med do/ /ji ltar nyon mongs pa'i dmigs pa thams cad la bsags pa med pa de bzhin du/ shes pa gang gis </text></item>
<item><p>132a5</p><section>dkon brtsegs</section><text>nyon mongs pa rnams spangs pa'i shes pa de la yang bsags pa med de/ btsun pa shA ra dwa ti'i bu/ gang mi gnas pa'i shes pas mi gnas pa'i nyon mongs pa rnams spangs </text></item>
<item><p>132a6</p><section>dkon brtsegs</section><text>pa de yang cho 'phrul chen po yin no/ /de nas lha'i bu ded dpon gyis 'jam dpal gzhon nur gyur pa la 'di skad ces smras so/ /'jam dpal/ byang chub sems dpa' rnams </text></item>
<item><p>132a7</p><section>dkon brtsegs</section><text>kyi shes pa gang yin/ 'jam dpal gyis smras pa/ lha'i bu/ sdug bsngal yongs su shes pa'i shes pa dang / phung po yongs su spangs pa la yongs su skyo ba med pa'i shes pa </text></item>
<item><p>132b1</p><section>dkon brtsegs</section><text>dang / kun 'byung ba shes pa dang / dge ba'i rtsa ba yang dag par bsdu ba shes pa dang / 'gog pa shes pa dang / skye ba shes pa dang / 'byung ba shes pa dang / lam shes pa dang / lam </text></item>
<item><p>132b2</p><section>dkon brtsegs</section><text>ngan pa rnam par bcad pa shes pa dang / rgyu shes pa dang / chud mi za ba shes pa dang / 'bras bu shes pa dang / mngon sum du bya ba spangs pa shes pa dang / rkyen shes pa dang / tshogs bsags </text></item>
<item><p>132b3</p><section>dkon brtsegs</section><text>pa shes pa dang / bden pa shes pa dang / sangs rgyas kyi ye shes la lta zhing thob par bya ba shes pa dang / rten cing 'brel bar 'byung ba shes pa dang / 'byung ba la mngon par zhen pa </text></item>
<item><p>132b4</p><section>dkon brtsegs</section><text>med pa shes pa dang / phung po lnga shes pa dang / phung po'i bdud spangs pa shes pa dang / khams shes pa dang / chos kyi dbyings dbyer med pa shes pa dang / skye mched shes pa dang /</text></item>
<item><p>132b5</p><section>dkon brtsegs</section><text>grong stong pa lta bu so sor rtog pa shes pa dang / sbyin pa shes pa dang / dus dang dus ma yin pa las mi 'da' ba shes pa dang / tshul khrims shes pa dang / tshul khrims 'chal ba'i sems </text></item>
<item><p>132b6</p><section>dkon brtsegs</section><text>can yongs su smin par bya ba shes pa dang / bzod pa shes pa dang / sems can rjes su bsrung ba shes pa dang / brtson 'grus shes pa dang / legs par bya ba'i las bya ba shes pa </text></item>
<item><p>132b7</p><section>dkon brtsegs</section><text>dang / bsam gtan shes pa dang / bsam gtan las ldog pa shes pa dang / shes rab shes pa dang / lta ba yongs su shes pa dang / thabs shes pa dang / sems can yongs su smin par </text></item>
<item><p>133a1</p><section>dkon brtsegs</section><text>bya ba shes pa dang / byams pa shes pa dang / sems can bskyab pa shes pa dang / snying rje shes pa dang / yongs su mi skyo ba shes pa dang / dga' ba shes </text></item>
<item><p>133a2</p><section>dkon brtsegs</section><text>pa dang / chos la dga' zhing rab tu dga' la mchog tu dga' ba shes pa dang / btang snyoms shes pa dang / sangs rgyas kyi chos yongs su bsgrub pa shes pa dang / sems can </text></item>
<item><p>133a3</p><section>dkon brtsegs</section><text>gzhug pa shes pa dang / tha snyad shes pa dang / dran pa nye bar gzhag pa shes pa dang / gnas med pa la gnas pa shes pa dang / yang dag par spong ba shes pa dang / mnyam </text></item>
<item><p>133a4</p><section>dkon brtsegs</section><text>pa nyid dang mi 'gal ba shes pa dang / rdzu 'phrul gyi rkang pa shes pa dang / mngon par 'du bya ba med par so sor rtog pa shes pa dang / dad pa'i dbang po dang / stobs shes pa </text></item>
<item><p>133a5</p><section>dkon brtsegs</section><text>dang | chags pa thams cad las yang dag par 'da' ba shes pa dang / brtson 'grus kyi dbang po dang / stobs shes pa dang / nyon mongs pa thams cad kyis mi tshugs pa shes pa </text></item>
<item><p>133a6</p><section>dkon brtsegs</section><text>dang | dran pa'i dbang po dang / stobs shes pa dang / chos thams cad mi brjed pa shes pa dang / ting nge 'dzin gyi dbang po dang / stobs shes pa dang / chos thams cad mnyam </text></item>
<item><p>133a7</p><section>dkon brtsegs</section><text>pa nyid du shes pa dang / shes rab kyi dbang po dang / stobs shes pa dang / sems can thams cad kyi dbang po mchog dang / mchog ma yin pa shes pa dang / byang chub kyi yan </text></item>
<item><p>133b1</p><section>dkon brtsegs</section><text>lag shes pa dang / rang byung gi ye shes rjes su rtogs pa shes pa dang / lam shes pa dang / lam ngan pa thams cad las yang dag par 'da' ba shes pa dang / snying rje chen po la lhag par dmigs </text></item>
<item><p>133b2</p><section>dkon brtsegs</section><text>pa shes pa dang / zad pa shes pa dang / dge ba'i rtsa ba thams cad mi zad pa shes pa dang / skye ba med pa shes pa dang / mi skye ba'i chos la bzod pa thob pa shes pa dang / sangs rgyas rjes su dran pa </text></item>
<item><p>133b3</p><section>dkon brtsegs</section><text>shes pa dang / sangs rgyas kyi sku yongs su grub pa shes pa dang / chos rjes su dran pa shes pa dang / chos kyi 'khor lo rab tu bskor ba shes pa dang / dge 'dun rjes su dran pa shes pa dang / phyir </text></item>
<item><p>133b4</p><section>dkon brtsegs</section><text>mi ldog pa'i byang chub sems dpa'i dge 'dun yang dag par 'du ba shes pa dang / gtong ba rjes su dran pa shes pa dang / sems can thams cad yongs su mi gtong ba shes pa dang / tshul </text></item>
<item><p>133b5</p><section>dkon brtsegs</section><text>khrims rjes su dran pa shes pa dang / smon lam thams cad yongs su rdzogs par bya ba shes pa dang / lha rjes su dran pa shes pa dang / sdig pa thams cad mi bya bar shes pa dang / sems can gyi dbang </text></item>
<item><p>133b6</p><section>dkon brtsegs</section><text>po shes pa dang / rim pa rjes su rtogs pa shes pa dang / thos pa'i tshogs yongs su rdzogs par bya ba shes pa dang / tshogs thams cad kyis mi ngoms pa shes pa dang / sman thams cad shes </text></item>
<item><p>133b7</p><section>dkon brtsegs</section><text>pa dang / rkyen ji lta ba bzhin du sbyor ba shes pa dang / gnas dang gnas ma yin pa shes pa dang / gnas ma yin pa mi bya bar shes pa dang / stobs bcu shes pa dang / nyan thos dang / rang </text></item>
<item><p>134a1</p><section>dkon brtsegs</section><text>sangs rgyas thams cad kyi theg pa dang rjes su mthun pa shes pa dang / mi 'jigs pa shes pa dang / bar du gcod pa dang bar du gcod pa ma yin pa'i chos rjes </text></item>
<item><p>134a2</p><section>dkon brtsegs</section><text>su rtogs pa shes pa dang / 'das pa'i dus la ma thogs pa'i shes pa dang / rnam par shes pa mi gnas par shes pa dang / ma 'ongs pa'i dus la ma thogs pa'i shes pa dang / chos </text></item>
<item><p>134a3</p><section>dkon brtsegs</section><text>thams cad las yang dag par mi 'da' ba shes pa dang / da ltar byung ba'i dus la ma thogs pa'i shes pa dang / gnas pa med pa dang / rab tu gnas pa med pa shes pa dang / lus </text></item>
<item><p>134a4</p><section>dkon brtsegs</section><text>sngon du 'gro ba shes pa dang / sems can thams cad kyi lus la 'jug pa shes pa dang / ngag sngon du 'gro ba shes pa dang / sems can thams cad kyi sgra rab tu dbye ba shes </text></item>
<item><p>134a5</p><section>dkon brtsegs</section><text>pa dang / yid sngon du 'gro ba shes pa dang / sems can thams cad kyi sems kyi spyod pa rnam par g.yo ba rjes su rtogs pa'i shes pa dang / 'khrul pa med pa'i shes pa dang /</text></item>
<item><p>134a6</p><section>dkon brtsegs</section><text>sems can thams cad kyi 'khrul pa rjes su rtogs pa'i shes pa dang / nyon mongs pa dang bral ba shes pa dang / sems can thams cad kyi nyon mongs pa dang / rtsod pa nye </text></item>
<item><p>134a7</p><section>dkon brtsegs</section><text>bar zhi bar bya ba shes pa dang / mi brjed pa'i shes pa dang / sems rnam par g.yengs pa'i sems can dran pa la 'jog pa shes pa dang / dgongs pa rab tu </text></item>
<item><p>134b1</p><section>dkon brtsegs</section><text>'dzin pa shes pa dang / sems can le lo can yongs su bzung ba shes pa dang / sangs rgyas kyi chos ma 'dres pa shes pa dang / gdul ba'i sems can 'dul ba rjes su </text></item>
<item><p>134b2</p><section>dkon brtsegs</section><text>rtogs pa'i shes pa dang / thabs shes pa dang / shes rab shes pa ste/ lha'i bu/ de ni byang chub sems dpa'i shes pa yin te/ shes pa de dang ldan pa'i byang chub sems dpa' </text></item>
<item><p>134b3</p><section>dkon brtsegs</section><text>ni sangs rgyas kyi ye shes chags pa med pa 'thob bo/ /lha'i bus smras pa/ 'jam dpal/ ji tsam du byang chub sems dpa' rnams kyi shes pa bsam gyis mi khyab pa de dang /</text></item>
<item><p>134b4</p><section>dkon brtsegs</section><text>'jig rten gsum po thams cad las khyad par du 'phags pa'i shes pa de ni ngo mtshar te/ shes pa de ni go cha ngan ngon dang ldan pas yang dag par bsdu bar mi nus so/ /'jam </text></item>
<item><p>134b5</p><section>dkon brtsegs</section><text>dpal gang de lta bu'i shes pa skyed par byed pa de yang cho 'phrul chen po yin no// //bam po gsum pa ste tha ma/ 'jam dpal/ ji ltar na byang chub sems dpa' go </text></item>
<item><p>134b6</p><section>dkon brtsegs</section><text>cha legs par bgos pa yin/ 'jam dpal gyis smras pa/ lha'i bu/ gang gi tshe byang chub sems dpa' rang bzhin gyis yongs su mya ngan las 'das pa'i sems can </text></item>
<item><p>134b7</p><section>dkon brtsegs</section><text>rnams la skrag par mi 'gyur ba de lta bu ni byang chub sems dpa' ni go cha legs par bgos pa yin no/ /smras pa/ 'jam dpal/ ci'i phyir byang chub sems dpa' zhes bya/</text></item>
<item><p>135a1</p><section>dkon brtsegs</section><text>smras pa| lha'i bu/ byang chub kyi gnas rjes su 'jug pas byang chub sems dpa' zhes bya'o/ /smras pa/ 'jam dpal/ ci'i phyir sems dpa' chen </text></item>
<item><p>135a2</p><section>dkon brtsegs</section><text>po zhes bya/ smras pa/ lha'i bu/ rtsom pa chen po nyams 'og tu chud par byed pa dang / ye shes chen po yongs su rdzogs par byed pas na sems dpa' chen po zhes bya'o/ /smras pa/ 'jam </text></item>
<item><p>135a3</p><section>dkon brtsegs</section><text>dpal| ci'i phyir sems can mchog ces bya/ smras pa/ lha'i bu/ shes rab kyis gzung ba med pa'i chos la 'jug pa dang / thabs kyis chos thams cad yang dag par bsdus pas </text></item>
<item><p>135a4</p><section>dkon brtsegs</section><text>de'i phyir sems can mchog ces bya'o/ /smras pa/ 'jam dpal/ ci'i phyir sems can dag pa zhes bya/ smras pa/ lha'i bu/ gang nyon mongs pa'i dri ma rnams dang lhan cig mi gnas shing /</text></item>
<item><p>135a5</p><section>dkon brtsegs</section><text>sems can thams cad kyi nyon mongs pa spang ba'i phyir brtson 'grus rtsom par yang byed pas/ de'i phyir sems can dag pa zhes bya'o/ /smras pa/ 'jam dpal/ ci'i phyir sems </text></item>
<item><p>135a6</p><section>dkon brtsegs</section><text>can rnam par dag pa zhes bya/ smras pa/ lha'i bu/ 'di ltar sems can thams cad nges par 'byung ba'i lam rnam par sbyong bar byed pas/ de'i phyir sems can rnam par dag pa </text></item>
<item><p>135a7</p><section>dkon brtsegs</section><text>zhes bya'o/ /smras pa/ 'jam dpal/ ci'i phyir 'dren pa zhes bya/ smras pa/ lha'i bu/ 'di ltar lam de la gnas nas/ sems can grangs med dpag tu med pa dag yongs su smin </text></item>
<item><p>135b1</p><section>dkon brtsegs</section><text>par byed pas/ de'i phyir 'dren pa zhes bya'o/ /smras pa/ 'jam dpal/ ci'i phyir rnam par 'dren pa zhes bya/ smras pa/ lha'i bu/ 'di ltar gdul ba'i sems can rnams shin tu 'dul </text></item>
<item><p>135b2</p><section>dkon brtsegs</section><text>ba la rab tu 'god par byed pas/ de'i phyir rnam par 'dren pa zhes bya'o/ /smras pa/ 'jam dpal/ ji ltar na byang chub sems dpa' dpa' ba yin/ smras pa/ lha'i bu/ ji tsam gyis </text></item>
<item><p>135b3</p><section>dkon brtsegs</section><text>bdud dang phyir rgol ba nges par bcom zhing sems can yongs su smin par bya ba'i phyir sred pa len par byed pa de tsam gyis na/ byang chub sems dpa' dpa' ba yin no/ /smras pa/</text></item>
<item><p>135b4</p><section>dkon brtsegs</section><text>'jam dpal/ ji ltar na byang chub sems dpa' thul bar dka' ba yin/ smras pa/ lha'i bu/ 'di ltar sngon dam bcas pa dang / sngon gyi bsam pa yongs su rdzogs par byed pas/</text></item>
<item><p>135b5</p><section>dkon brtsegs</section><text>nyan thos dang rang sangs rgyas kyi theg pa dag la 'dod par mi byed pa de lta bu ni thul bar dka' ba yin no/ /smras pa/ 'jam dpal/ ji ltar na byang chub sems dpa' mngon par </text></item>
<item><p>135b6</p><section>dkon brtsegs</section><text>'phags pa yin/ smras pa/ lha'i bu/ gang gi tshe 'phags pa'i shes rab dang / thabs kyis sems can yongs su smin par bya ba dang / dam pa'i chos yongs su gzung ba'i phyir kun </text></item>
<item><p>135b7</p><section>dkon brtsegs</section><text>du snang ba de tsam gyis na/ byang chub sems dpa' mngon par 'phags pa yin no/ /smras pa/ 'jam dpal/ ji ltar na byang chub sems dpa' chos smra ba yin/ smras pa/ lha'i bu/ gang </text></item>
<item><p>136a1</p><section>dkon brtsegs</section><text>gi tshe sangs rgyas kyis yongs su bzung ba'i tshig gis/ sems can thams cad kyi nyes par smra ba zil gyis gnon par byed pa de lta bu ni/ chos smra </text></item>
<item><p>136a2</p><section>dkon brtsegs</section><text>ba yin no/ /smras pa/ 'jam dpal/ ji ltar na 'dul ba smra ba yin/ smras pa/ lha'i bu/ gang gi tshe bdag tshul khrims la gnas la/ sems can thams cad kyi 'gyod pa </text></item>
<item><p>136a3</p><section>dkon brtsegs</section><text>dang / kun nas ldang ba rnam par bsal ba'i phyir/ chos ston par byed pa de lta bu ni 'dul ba smra ba yin no/ /smras pa/ 'jam dpal/ ji ltar na don smra ba yin/ smras pa/ lha'i </text></item>
<item><p>136a4</p><section>dkon brtsegs</section><text>bu| gang gi tshe thos pa thams cad la nan tan snying por byed cing don rjes su rtogs pa de lta bu ni don smra ba yin no/ /smras pa/ 'jam dpal/ ji ltar na byang chub sems dpa' </text></item>
<item><p>136a5</p><section>dkon brtsegs</section><text>sems can thams cad la phan pa'i gzhi phun sum tshogs pa yin/ smras pa/ lha'i bu/ gang gi tshe dge ba'i rtsa ba yang dag par bsgrubs pa thams cad sems can rnams la </text></item>
<item><p>136a6</p><section>dkon brtsegs</section><text>stob par byed pa de lta bu ni/ sems can thams cad la phan pa'i gzhi phun sum tshogs pa yin no/ /smras pa/ 'jam dpal/ ji ltar na byang chub sems dpa' drang po yin/</text></item>
<item><p>136a7</p><section>dkon brtsegs</section><text>smras pa/ lha'i bu/ gang gi tshe bdag gi nyes pa mi 'chab pa de lta bu ni drang po yin no/ /smras pa/ 'jam dpal/ ji ltar na byang chub sems dpa' dam pa yin/ smras pa/ lha'i bu/</text></item>
<item><p>136b1</p><section>dkon brtsegs</section><text>gang gi tshe sems can 'dod chags dang / zhe sdang dang / gti mug gi gya gyu can rnams la khong khro bar mi byed pa de'i phyir dam pa yin no/ /smras pa/ 'jam dpal/ ji ltar na g.yo ba med pa </text></item>
<item><p>136b2</p><section>dkon brtsegs</section><text>yin| smras pa/ lha'i bu/ gang gi tshe ji skad smras pa'i tshig las 'da' ba med pa yin no/ /smras pa/ 'jam dpal/ ji ltar na sgyu med pa yin/ smras pa/ lha'i bu/ gang gi tshe ji ltar </text></item>
<item><p>136b3</p><section>dkon brtsegs</section><text>sems kyis mngon par bsgrubs pa de bzhin du tshig tu brjod pa de lta bu ni sgyu med pa yin no/ /smras pa/ 'jam dpal/ ji ltar na nga rgyal med pa yin/ smras pa/ lha'i bu/ gang gi tshe sems </text></item>
<item><p>136b4</p><section>dkon brtsegs</section><text>can thams cad la 'dud par byed cing mi dge ba mi byed pa de lta bu ni nga rgyal med pa yin no/ /smras pa/ 'jam dpal/ ji ltar na byang chub sems dpa' sbyin bdag yin/ smras pa/ gang </text></item>
<item><p>136b5</p><section>dkon brtsegs</section><text>gi tshe yongs su bsdus pa'i byang chub kyang gtong bar byed na/ dngos po gzhan dag lta smos kyang ci dgos pa'o/ /smras pa/ 'jam dpal/ ji ltar na tshul khrims dang ldan pa yin/ smras </text></item>
<item><p>136b6</p><section>dkon brtsegs</section><text>pa| lha'i bu/ gang tshul khrims 'chal pa mthong na/ srog gi phyir yang byang chub kyi sems mi gtong ba yin no/ /smras pa/ 'jam dpal/ ji ltar na bzod pa smra ba yin/ smras pa/ lha'i bu/</text></item>
<item><p>136b7</p><section>dkon brtsegs</section><text>gang gi tshe gnod pa bzod cing / gzhan la gnod par mi byed pa yin no/ /smras pa/ 'jam dpal/ ji ltar na brtson 'grus dang ldan pa yin/ smras pa/ lha'i bu/ gang rnam par bsams </text></item>
<item><p>137a1</p><section>dkon brtsegs</section><text>na| chos 'ga' yang mi dmigs pa yin no/ /smras pa/ 'jam dpal/ ji ltar na bsam gtan la bsam gtan pa yin/ smras pa/ lha'i bu/</text></item>
<item><p>137a2</p><section>dkon brtsegs</section><text>gang 'dod pa'i khams su phyis mi snang ba yin no/ /smras pa/ 'jam dpal/ ji ltar na shes rab dang ldan pa yin/ smras pa/ lha'i bu/ gang shes rab kyis bya ba sbyin par mi byed </text></item>
<item><p>137a3</p><section>dkon brtsegs</section><text>pa yin no/ /smras pa/ 'jam dpal/ ji ltar na byams pa la gnas pa yin/ smras pa/ lha'i bu/ gang gi tshe sems can gyi khams la stong pa nyid du rnam par lta ba yin no/ /</text></item>
<item><p>137a4</p><section>dkon brtsegs</section><text>smras pa/ 'jam dpal/ ji ltar na snying rje la gnas pa yin/ smras pa/ lha'i bu/ gang gi tshe chos thams cad nam mkha' lta bur shes nas/ byang chub la brtson 'grus mi 'dor </text></item>
<item><p>137a5</p><section>dkon brtsegs</section><text>ba yin no/ /smras pa/ 'jam dpal/ ji ltar na dga' ba la gnas pa yin/ smras pa/ lha'i bu/ gang gi tshe thub cing zhi la rab tu zhi ba thob cing chos yongs su tshol ba la dga' </text></item>
<item><p>137a6</p><section>dkon brtsegs</section><text>ba mi ngoms pa yin no/ /smras pa/ 'jam dpal/ ji ltar na btang snyoms la gnas pa yin/ smras pa/ lha'i bu/ sems can yongs su bskyab pa'i phyir 'jig rten na spyod kyang /</text></item>
<item><p>137a7</p><section>dkon brtsegs</section><text>'jig rten gyi chos rnams kyis mi 'phrogs pa yin no/ /smras pa/ 'jam dpal/ ji ltar na byang chub sems dpa' lus yongs su dag pa yin/ smras pa/ lha'i bu/ gang </text></item>
<item><p>137b1</p><section>dkon brtsegs</section><text>gi tshe yid las byung ba'i lus kyis sems can thams cad kyi lus dang mthun par ston pa yin no/ /smras pa/ 'jam dpal/ ji ltar na ngag yongs su dag pa yin/ smras pa/ lha'i bu/</text></item>
<item><p>137b2</p><section>dkon brtsegs</section><text>gang gi tshe sems can thams cad kyi sgra yongs su rdzogs pas/ 'bras bu yod par chos ston pa yin no/ /smras pa/ 'jam dpal/ ji ltar na sems yongs su dag pa yin/ smras pa/</text></item>
<item><p>137b3</p><section>dkon brtsegs</section><text>lha'i bu/ gang gi tshe sems gcig gis sems can thams cad kyi sems rnams rab tu shes pa yin no/ /smras pa/ 'jam dpal/ ji ltar na byang chub sems dpa'i lha'i mig </text></item>
<item><p>137b4</p><section>dkon brtsegs</section><text>dang ldan pa yin/ smras pa/ lha'i bu/ gang gi tshe gzugs snang ba thams cad kyang mthong la/ gzugs dben par yang ston pa yin no/ /smras pa/ 'jam dpal/ ji ltar na lha'i </text></item>
<item><p>137b5</p><section>dkon brtsegs</section><text>rna ba thob pa yin/ smras pa/ lha'i bu/ gang gi tshe sgra thams cad thos la/ sgra dben par yang ston pa yin no/ /smras pa/ 'jam dpal/ ji ltar na pha rol gyi sems la mkhas pa yin </text></item>
<item><p>137b6</p><section>dkon brtsegs</section><text>smras pa| lha'i bu/ gang gi tshe sems skyes pa zhig par gyur pa rnams kyi sems kyi rgyun rab tu shes pa yin no/ /smras pa/ 'jam dpal/ ji ltar na sngon gyi gnas la mkhas pa yin </text></item>
<item><p>137b7</p><section>dkon brtsegs</section><text>smras pa| lha'i bu/ gang gi tshe sngon gyi mtha'i mu rjes su dran zhing / yang dag pa'i mtha' las kyang mi g.yo ba yin no/ /smras pa/ 'jam dpal/ ji ltar na rdzu 'phrul gyi bya ba shes pa </text></item>
<item><p>138a1</p><section>dkon brtsegs</section><text>yin| smras pa/ lha'i bu/ gang bdud thams cad kyang ston la/ bdud kyi las rnams kyis kyang mi gos pa yin no/ /smras pa/ 'jam dpal/ ji ltar </text></item>
<item><p>138a2</p><section>dkon brtsegs</section><text>na dul ba yin/ smras pa/ lha'i bu/ gang gi tshe ma dul ba rnams 'dul ba yin no/ /smras pa/ 'jam dpal/ ji ltar na bsrungs pa yin/ smras pa/ lha'i bu/ dbang po thams </text></item>
<item><p>138a3</p><section>dkon brtsegs</section><text>cad mi g.yeng ba yin no/ /smras pa/ 'jam dpal/ ji ltar na rnam par dul ba yin/ smras pa/ lha'i bu/ gang gi tshe mi 'khrugs pa'i chos su gyur pa yin no/ /smras pa /</text></item>
<item><p>138a4</p><section>dkon brtsegs</section><text>'jam dpal/ ji ltar na zhi ba yin/ smras pa/ lha'i bu/ nyon mongs pa'i yongs su gdung ba thams cad kyis gdung ba med la/ sems can thams cad kyi nyon mongs pa </text></item>
<item><p>138a5</p><section>dkon brtsegs</section><text>sdang ba'i phyir yang chos ston pa yin no/ /smras pa/ 'jam dpal/ ji ltar na dad pa yin/ smras pa/ lha'i bu/ gang sangs rgyas kyi sku'i gzugs kyis phye yang mi phyed pa yin </text></item>
<item><p>138a6</p><section>dkon brtsegs</section><text>no| |smras pa/ 'jam dpal/ ji ltar na byang chub sems dpa' thabs la mkhas pa yin/ smras pa/ lha'i bu/ gang gi tshe byang chub sems dpa' sems can thams cad </text></item>
<item><p>138a7</p><section>dkon brtsegs</section><text>la byang chub la rag las par mthong ba yin no/ /bstan pa 'di bshad pa na/ srog chags khri nyis stong bla na med pa yang dag par rdzogs pa'i byang chub tu sems skyes so/ /</text></item>
<item><p>138b1</p><section>dkon brtsegs</section><text>byang chub sems dpa' lnga brgya ni mi skye ba'i chos la bzod pa thob par gyur to/ /de nas bcom ldan 'das kyis 'jam dpal gzhon nur gyur pa la legs so/ /zhes bya ba byin te/ 'jam </text></item>
<item><p>138b2</p><section>dkon brtsegs</section><text>dpal/ legs so/ /legs so/ /khyod kyis byang chub sems dpa' rnams kyi ming bshad pa de dang / skyes bu dam pa de dag gi yon tan de dag legs par smras te/ gzhan yang dpag tu </text></item>
<item><p>138b3</p><section>dkon brtsegs</section><text>med pa dag yod do/ /lha'i bu/ ded dpon gyis 'jam dpal gzhon nur gyur pa la gzhan yang 'di skad ces smras so/ /'jam dpal khyod kyis sngon gyi de bzhin gshegs pa ji snyed cig </text></item>
<item><p>138b4</p><section>dkon brtsegs</section><text>la bsnyen bkur byas na/ khyod spobs pa 'di lta bu dang ldan/ 'jam dpal gyis smras pa/ lha'i bu/ sprul pa'i sgyu ma'i skyes bu'i sems can sems las byung ba ji snyed 'gag pa de snyed </text></item>
<item><p>138b5</p><section>dkon brtsegs</section><text>la'o| |smras pa/ 'jam dpal sprul pa nyid la yang sems dang sems las byung ba dag med na sgyu ma sprul pa la lta ci smos/ smras pa/ lha'i bu/ de bzhin gshegs pa de dag kyang ngo bo </text></item>
<item><p>138b6</p><section>dkon brtsegs</section><text>nyid de lta bu'i mtshan nyid yin la/ de dag la bsnyen bkur bya ba'i mtshan nyid kyang de lta bu yin no/ /smras pa/ 'jam dpal khyod kyis yun ring po ji srid cig nas/ sbyin pa'i pha rol tu </text></item>
<item><p>138b7</p><section>dkon brtsegs</section><text>phyin pa la spyad/ smras pa/ lha'i bu/ gal te de bzhin gshegs pa'i sprul pa zhig la khyod kyis yun ring po ji srid cig nas sbyin pa'i pha rol tu phyin pa la spyad ces dris na/ ci de la lan </text></item>
<item><p>139a1</p><section>dkon brtsegs</section><text>ldon par byed dam/ smras pa/ 'jam dpal/ de ni cung zad kyang lan ldon par mi byed do/ /smras pa/ lha'i bu/ kho bo yang sprul pa de nyid kyi mtshan nyid yin </text></item>
<item><p>139a2</p><section>dkon brtsegs</section><text>pas na/ kho bos ji skad du/ kho bo yun ring po 'di tsam zhig nas sbyin pa'i pha rol tu phyin pa la spyod do zhes lan gdab par bya/ smras pa/ 'jam dpal/ 'o na ci khyod ser sna can </text></item>
<item><p>139a3</p><section>dkon brtsegs</section><text>yin nam/ smras pa/ lha'i bu/ de bzhin te/ kho bo ni ser sna can yin no/ /smras pa/ 'jam dpal khyod ci las bsams te de skad smra/ smras pa/ lha'i bu/ gang yongs su mi </text></item>
<item><p>139a4</p><section>dkon brtsegs</section><text>gtong ba de ser sna can ma yin nam/ smras pa/ 'jam dpal khyod ci zhig yongs su mi gtong / smras pa/ lha'i bu/ kho bo ni sangs rgyas kyi chos thams cad dang / sems can thams </text></item>
<item><p>139a5</p><section>dkon brtsegs</section><text>cad yongs su mi gtong ba yin te/ de'i phyir kho bo ni ser sna can yin no/ /smras pa/ 'jam dpal khyod kyis ji skad smras pa'i don kho bos shes pa ltar na/ khyod ni tshul khrims </text></item>
<item><p>139a6</p><section>dkon brtsegs</section><text>'chal ba yin no/ /smras pa/ lha'i bu/ de bzhin te/ kho bo ni tshul khrims 'chal ba yin no/ /smras pa/ 'jam dpal khyod ci las bsams te de skad smra/ smras pa/ lha'i bu/</text></item>
<item><p>139a7</p><section>dkon brtsegs</section><text>gang tshul khrims 'chal ba de ngan song gsum po de dag tu ltung ba ma yin nam/ smras pa/ 'jam dpal/ de bzhin no/ /smras pa/ lha'i bu kho bo yang sems can yongs su smin par bya </text></item>
<item><p>139b1</p><section>dkon brtsegs</section><text>ba'i phyir bsams bzhin du ngan song rnams su 'gro ste/ de'i phyir kho bo ni tshul khrims 'chal ba yin no/ /smras pa/ 'jam dpal/ ci khyod gnod sems kyi sems dang ldan pa yin nam </text></item>
<item><p>139b2</p><section>dkon brtsegs</section><text>smras pa/ lha'i bu/ de bzhin te/ kho bo ni gnod sems dang ldan pa yin no/ /smras pa/ 'jam dpal khyod ci las bsams te de skad smra/ smras pa/ lha'i bu/ gang gnod sems kyi sems </text></item>
<item><p>139b3</p><section>dkon brtsegs</section><text>dang ldan pa de rjes su chags pa med pa ma yin nam/ smras pa/ 'jam dpal/ de bzhin no/ /smras pa/ lha'i bu/ kho bo yang nyon mongs pa thams cad dang / byis pa thams cad dang /</text></item>
<item><p>139b4</p><section>dkon brtsegs</section><text>nyan thos dang / rang sangs rgyas kyi sa thams cad la rjes su chags pa med de/ de'i phyir kho bo ni gnod sems kyi sems dang ldan pa yin no/ /smras pa/ 'jam dpal/ ci khyod le lo </text></item>
<item><p>139b5</p><section>dkon brtsegs</section><text>can yin nam/ smras pa/ lha'i bu/ de bzhin te/ kho bo le lo can yin no/ /smras pa/ 'jam dpal khyod ci las bsams te de skad smra/ smras pa/ lha'i bu/ le lo can zhes bya ba ni </text></item>
<item><p>139b6</p><section>dkon brtsegs</section><text>gang lus dang / ngag dang / yid kyis mi rtsom pa yin la/ kho bo yang rtsom pa med cing brtul bar mi byed pa dang / len pa med pa dang / 'dor ba med pa yin te/ de'i phyir kho bo ni </text></item>
<item><p>139b7</p><section>dkon brtsegs</section><text>le lo can yin no/ /smras pa/ 'jam dpal/ ci khyod sems rnam par g.yengs pa yin nam/ smras pa/ lha'i bu/ de bzhin te/ kho bo ni sems rnam par g.yengs pa yin no/ /smras pa/</text></item>
<item><p>140a1</p><section>dkon brtsegs</section><text>'jam dpal khyod ci las bsams te de skad smra/ smras pa/ lha'i bu/ gang gi sems rnam par grol ba la mi gnas pa de/ sems rnam par g.yengs pa </text></item>
<item><p>140a2</p><section>dkon brtsegs</section><text>ma yin nam/ smras pa/ 'jam dpal/ de bzhin no/ /smras pa/ lha'i bu/ kho bo yang 'phags pa rnams kyi rnam par grol ba la sems mi gnas pa dang / sems can yongs su </text></item>
<item><p>140a3</p><section>dkon brtsegs</section><text>smin par bya ba'i phyir sems rnam par g.yengs pa yin te/ de'i phyir kho bo ni sems rnam par g.yengs pa yin no/ /smras pa/ 'jam dpal/ ci khyod shes rab 'chal ba yin nam/</text></item>
<item><p>140a4</p><section>dkon brtsegs</section><text>smras pa/ lha'i bu/ de bzhin te/ kho bo ni shes rab 'chal pa yin no/ /smras pa/ 'jam dpal khyod ci las bsams te de skad smra/ smras pa/ lha'i bu/ gang 'khor bas mi skrag </text></item>
<item><p>140a5</p><section>dkon brtsegs</section><text>cing sems can rmongs pa rnams dang lhan cig na dga' ba de shes rab 'chal ba ma yin nam/ smras pa/ 'jam dpal/ de bzhin no/ /smras pa/ lha'i bu/ kho bo yang 'khor </text></item>
<item><p>140a6</p><section>dkon brtsegs</section><text>bas mi skrag cing / de dag nyid yongs su smin par bya ba'i phyir/ sems can rmongs pa rnams dang lhan cig na dga' ba yin te/ de'i phyir kho bo ni shes rab 'chal ba yin no/</text></item>
<item><p>140a7</p><section>dkon brtsegs</section><text>smras pa/ 'jam dpal/ 'jig rten na sbyin gnas su yin/ smras pa/ lha'i bu/ gang dag bsad pa gsod pa'i sems skyes pa rnams so/ /smras pa/ 'jam dpal khyod ci las </text></item>
<item><p>140b1</p><section>dkon brtsegs</section><text>bsams te de skad smra/ smras pa/ lha'i bu/ gsod pa zhes bya ba ni 'dod chags dang / zhe sdang dang / gti mug rnams te/ gang de dag gsod par byed pa de ni/ bsad pa gsod par byed pa </text></item>
<item><p>140b2</p><section>dkon brtsegs</section><text>yin pas/ de ni 'jig rten na sbyin gnas yin no/ /smras pa/ 'jam dpal khyod kyis bshad pa de lta bu ni 'jig rten gnas pa skrag par 'gyur ba yin no/ /smras pa/ lha'i bu/ gal te </text></item>
<item><p>140b3</p><section>dkon brtsegs</section><text>yang dag pa'i mtha' skrag par 'gyur na ni/ 'jig rten gnas pa yang skrag par 'gyur ro/ /de ci'i phyir zhe na/ 'jig rten ni yang dag pa'i mtha' la gnas pa yin pa'i phyir ro/ /smras </text></item>
<item><p>140b4</p><section>dkon brtsegs</section><text>pa| 'jam dpal/ gang dag khyod kyis bshad pa 'di spong bar 'gyur ba de dag gang du 'gro bar 'gyur/ smras pa/ lha'i bu/ de dag ni mya ngan las 'das par 'gro bar 'gyur ro/ /</text></item>
<item><p>140b5</p><section>dkon brtsegs</section><text>smras pa/ 'jam dpal/ khyod ci las bsams te de skad smra/ smras pa/ lha'i bu/ pha rol gyi sgra nyan pa ma spangs par ni/ 'phags pa'i rnam par grol ba 'thob par mi nus so/ /de ci'i </text></item>
<item><p>140b6</p><section>dkon brtsegs</section><text>phyir zhe na/ skyon med par zhugs pa la ni yi ge'i 'jug pa med pas na/ gang dag mos par 'gyur ba de dag ni/ rnam par grol bar mi 'gyur ba'i phyir ro/ /smras pa/ 'jam </text></item>
<item><p>140b7</p><section>dkon brtsegs</section><text>dpal khyod ci las bsams te de skad smra/ smras pa/ lha'i bu/ rnam par grol ba ni/ yang rnam par grol bar 'gyur ba med do/ /smras pa/ 'jam dpal/ dam pa'i chos spong ba rnams </text></item>
<item><p>141a1</p><section>dkon brtsegs</section><text>ni sems can dmyal bar 'gro ba yin no/ /smras pa/ lha'i bu/ gang dag rnam par grol ba de dag thams cad sems can dmyal bar 'gro ba yin </text></item>
<item><p>141a2</p><section>dkon brtsegs</section><text>nam| smras pa/ 'jam dpal khyod kyis chos bstan pa ni gnyen po med pa yin no/ /smras pa/ lha'i bu/ stong pa nyid dang / mtshan ma med pa dang / smon pa med pa la ni gnyen po </text></item>
<item><p>141a3</p><section>dkon brtsegs</section><text>brjod par mi nus so/ /smras pa/ 'jam dpal/ stong pa nyid la gnas pa ni ci zhig la gnas pa yin/ smras pa/ lha'i bu/ stong pa nyid la gnas pa ni sems can thams cad la byams </text></item>
<item><p>141a4</p><section>dkon brtsegs</section><text>par gnas pa yin no/ /de ci'i phyir zhe na/ sems can ma gtogs par stong pa nyid med pa'i phyir ro/ /smras pa/ 'jam dpal/ ji ltar na byang chub sems dpa' sems </text></item>
<item><p>141a5</p><section>dkon brtsegs</section><text>can gyi khams kyi mtha' khong du chud pa yin/ smras pa/ lha'i bu/ gang gi tshe sems can thams cad rten cing 'brel par 'byung ba mthong zhing de la rtag pa dang / chad pa'i </text></item>
<item><p>141a6</p><section>dkon brtsegs</section><text>mthar lta bar yang mi ltung ba de lta bu ni/ byang chub sems dpa' sems can gyi khams kyi mtha' khong du chud pa yin no/ /smras pa/ 'jam dpal/ sems can gyi khams </text></item>
<item><p>141a7</p><section>dkon brtsegs</section><text>gang dang ldan pa yin/ smras pa/ lha'i bu/ sems can gyi khams ni/ chos kyi dbyings kyi khams dang ldan pa yin no/ /smras pa/ 'jam dpal/ chos kyi dbyings khams gang </text></item>
<item><p>141b1</p><section>dkon brtsegs</section><text>dang ldan pa yin/ smras pa/ lha'i bu/ nam mkha'i ngo bo nyid kyi khams dang ldan pa yin no/ /smras pa/ 'jam dpal/ nam mkha'i khams gang dang ldan pa yin/ smras pa/ lha'i bu/ yul </text></item>
<item><p>141b2</p><section>dkon brtsegs</section><text>thams cad las yang dag par 'das pa'i khams dang ldan pa yin no/ /smras pa/ 'jam dpal/ yul gang sangs rgyas kyi yul yin/ smras pa/ lha'i bu/ mig gi yul ni sangs rgyas kyi </text></item>
<item><p>141b3</p><section>dkon brtsegs</section><text>yul yin te/ sangs rgyas kyi yul ni mig dang / gzugs dang / rnam par shes pa'i yul ma yin no/ /rna ba'i yul ni sangs rgyas kyi yul yin te/ sangs rgyas kyi yul ni rna ba dang / sgra dang /</text></item>
<item><p>141b4</p><section>dkon brtsegs</section><text>rnam par shes pa'i yul ma yin no/ /sna'i yul ni sangs rgyas kyi yul yin te/ sangs rgyas kyi yul ni sna dang / dri dang / rnam par shes pa'i yul ma yin no/ /lce'i yul ni sangs rgyas </text></item>
<item><p>141b5</p><section>dkon brtsegs</section><text>kyi yul yin te/ sangs rgyas kyi yul ni lce dang / ro dang / rnam par shes pa'i yul ma yin no/ /lus kyi yul ni sangs rgyas kyi yul yin te/ sangs rgyas kyi yul ni lus dang /</text></item>
<item><p>141b6</p><section>dkon brtsegs</section><text>reg bya dang / rnam par shes pa'i yul ma yin no/ /yid kyi yul ni sangs rgyas kyi yul yin te/ sangs rgyas kyi yul ni yid dang / chos dang / rnam par shes pa'i yul ma yin </text></item>
<item><p>141b7</p><section>dkon brtsegs</section><text>no| |gzugs kyi yul ni sangs rgyas kyi yul yin te/ sangs rgyas kyi yul ni gzugs su rung ba'i yul ma yin no/ /tshor ba'i yul ni sangs rgyas kyi yul yin te/ sangs rgyas </text></item>
<item><p>142a1</p><section>dkon brtsegs</section><text>kyi yul ni myong ba'i yul ma yin no/ /'du shes kyi yul ni sangs rgyas kyi yul yin te/ sangs rgyas kyi yul ni kun tu g.yo ba'i yul ma yin no/ /'du </text></item>
<item><p>142a2</p><section>dkon brtsegs</section><text>byed kyi yul ni sangs rgyas kyi yul yin te/ sangs rgyas kyi yul ni mngon par 'du byed pa'i yul ma yin no/ /rnam par shes pa'i yul ni sangs rgyas kyi yul yin te/ sangs rgyas kyi </text></item>
<item><p>142a3</p><section>dkon brtsegs</section><text>yul ni rnam par rig pa'i yul ma yin no/ /ma rig pa'i yul ni sangs rgyas kyi yul yin te/ sangs rgyas kyi yul ni rgyu dang rkyen gyi yul ma yin no/ /rga shi'i bar dag gi yul </text></item>
<item><p>142a4</p><section>dkon brtsegs</section><text>ni sangs rgyas kyi yul yin te/ sangs rgyas kyi yul ni nyid mtshams sbyor ba'i yul ma yin no/ /'dod pa'i khams kyi yul ni sangs rgyas kyi yul yin te/ sangs rgyas kyi yul ni </text></item>
<item><p>142a5</p><section>dkon brtsegs</section><text>'dod chags so sor rnam par rig pa'i yul ma yin no/ /gzugs kyi khams kyi yul ni sangs rgyas kyi yul yin te/ sangs rgyas kyi yul ni 'dod chags kyi gnyen po'i yul </text></item>
<item><p>142a6</p><section>dkon brtsegs</section><text>ma yin no/ /gzugs med pa'i khams kyi yul ni sangs rgyas kyi yul yin te/ sangs rgyas kyi yul ni lta ba'i lam rnam par grol ba'i yul ma yin no/ /'dus ma byas kyi khams </text></item>
<item><p>142a7</p><section>dkon brtsegs</section><text>kyi yul ni sangs rgyas kyi yul yin te/ sangs rgyas kyi yul ni gnyis su sbyor ba'i yul ma yin no/ /'dus byas kyi yul ni sangs rgyas kyi yul yin te/ sangs rgyas kyi yul ni </text></item>
<item><p>142b1</p><section>dkon brtsegs</section><text>mtshan nyid gsum dang ldan pa'i yul ma yin no/ /lha'i bu/ de ni sangs rgyas kyi yul yin te/ mtha' dang mtha' ma yin pa'i yul yin pa'i phyir/ yul der ni yul thams cad </text></item>
<item><p>142b2</p><section>dkon brtsegs</section><text>'dus shing khongs su chud pa yin no/ /lha'i bu/ byang chub sems dpa' ni yul de lta bur zhugs shing / don gyi yul thams cad la rnam par spyod kyang bdud kyi yul thob pa ma yin </text></item>
<item><p>142b3</p><section>dkon brtsegs</section><text>te| de ni bdud kyi yul dang / sangs rgyas kyi yul yang mnyam zhing dben pa'i yul du mngon par rdzogs par khong du chud do/ /lha'i bu/ gang mnyam pa dang mi mnyam pas sems can </text></item>
<item><p>142b4</p><section>dkon brtsegs</section><text>rnams yongs su smin par byed kyang / mnyam pa nyid las kyang mi 'da' ba 'di yang cho 'phrul chen po yin no/ /de la mnyam pa nyid ni gang / mi mnyam pa nyid ni gang zhe na/ 'di ltar </text></item>
<item><p>142b5</p><section>dkon brtsegs</section><text>chos thams cad stong pa nyid du mnyam pa de ni mnyam pa nyid yin no/ /gang dag stong pa nyid la mi 'jug pa de dag ni mi mnyam par gnas pa yin te/ byang chub sems dpa' de dag yongs </text></item>
<item><p>142b6</p><section>dkon brtsegs</section><text>su smin par byed kyang stong pa nyid kyi mnyam pa nyid las kyang mi g.yo'o/ /chos thams cad mtshan ma med par mnyam pa nyid du mnyam pa de ni mnyam pa nyid yin no/ /gang dag mnyam </text></item>
<item><p>142b7</p><section>dkon brtsegs</section><text>pa nyid de la mi 'jug pa de dag ni mi mnyam par gnas pa yin te/ byang chub sems dpa' ni de dag yongs su smin kyang mtshan ma med pa'i mnyam pa nyid las kyang mi g.yo'o/ /chos </text></item>
<item><p>143a1</p><section>dkon brtsegs</section><text>thams cad smon pa med par mnyam pa nyid du mnyam pa de ni mnyam pa nyid yin no/ /gang dag mnyam pa nyid de la mi 'jug pa de dag ni mi mnyam par </text></item>
<item><p>143a2</p><section>dkon brtsegs</section><text>gnas pa yin te/ byang chub sems dpa' ni de dag yongs su smin par byed kyang / smon pa med pa'i mnyam pa nyid las kyang mi g.yo'o/ /chos thams cad mngon par 'du byed pa </text></item>
<item><p>143a3</p><section>dkon brtsegs</section><text>med par mnyam pa nyid du mnyam pa de ni mnyam pa nyid yin no/ /gang dag mnyam pa nyid de la mi 'jug pa de dag ni mi mnyam par gnas pa yin te/ byang chub sems dpa' </text></item>
<item><p>143a4</p><section>dkon brtsegs</section><text>ni de dag yongs su smin par byed kyang mngon par 'du byed pa med pa'i mnyam pa nyid las kyang mi g.yo'o/ /chos thams cad skye ba med par mnyam pa nyid dang / 'byung ba med </text></item>
<item><p>143a5</p><section>dkon brtsegs</section><text>par mnyam pa nyid dang / 'gag pa med par mnyam pa nyid dang / 'dod chags dang bral bar mnyam pa nyid dang / dben par mnyam pa nyid dang / dngos po med par mnyam pa </text></item>
<item><p>143a6</p><section>dkon brtsegs</section><text>nyid dang / 'gog par mnyam pa nyid dang / chos thams cad mya ngan las 'das par mnyam pa nyid du mnyam pa de ni mnyam pa nyid yin no/ /gang dag mnyam pa nyid de la mi </text></item>
<item><p>143a7</p><section>dkon brtsegs</section><text>'jug pa de dag ni mi mnyam par mnyam pa yin te/ byang chub sems dpa' ni de dag yongs su smin par byed kyang mya ngan las 'das pa'i mnyam pa nyid las kyang mi g.yo ste/ lha'i </text></item>
<item><p>143b1</p><section>dkon brtsegs</section><text>bu| de ltar mnyam pa dang mi mnyam pa la spyod pa'i byang chub sems dpa' ni/ byang chub sems dpa'i spyad pa spyod pa yin no/ /de nas lha'i bu ded dpon gyis 'jam dpal gzhon </text></item>
<item><p>143b2</p><section>dkon brtsegs</section><text>nur gyur pa la 'di skad ces smras so/ /'jam dpal khyod byang chub sems dpa' rnams kyi spyod pa la spobs par gyis shig /'jam dpal gyis smras pa/ lha'i bu/ byang chub sems </text></item>
<item><p>143b3</p><section>dkon brtsegs</section><text>dpa' rnams kyi spyod pa ni bsam gyis mi khyab pa yin no/ /smras pa/ 'jam dpal/ ji ltar na byang chub sems dpa' rnams kyi spyod pa bsam gyis mi khyab pa yin/ smras pa/ lha'i </text></item>
<item><p>143b4</p><section>dkon brtsegs</section><text>bu| 'dod chags kyi spyod pa bsam gyis mi khyab pa'i phyir/ byang chub sems dpa' rnams kyi spyod pa yang bsam gyis mi khyab pa ste/ 'dod chags dang bral ba'i spyod pa ni ma yin </text></item>
<item><p>143b5</p><section>dkon brtsegs</section><text>no| |zhe sdang gi spyod pa bsam gyis mi khyab pa'i phyir/ byang chub sems dpa' rnams kyi spyod pa yang bsam gyis mi khyab pa ste/ zhe sdang dang bral ba'i spyod pa ni ma yin no/ /gti mug </text></item>
<item><p>143b6</p><section>dkon brtsegs</section><text>gi spyod pa bsam gyis mi khyab pa'i phyir/ byang chub sems dpa' rnams kyi spyod pa yang bsam gyis mi khyab pa ste/ shes rab kyi bya ba sgrub par byed pa'i spyod pa ni ma yin no/ /ser </text></item>
<item><p>143b7</p><section>dkon brtsegs</section><text>sna med pa'i spyod pa ni byang chub sems dpa' rnams kyi spyod pa yin te/ sbyin pas rlom sems su byed pa'i spyod pa ni ma yin no/ /'chal ba'i tshul khrims dang bral ba'i spyod pa ni /</text></item>
<item><p>144a1</p><section>dkon brtsegs</section><text>byang chub sems dpa' rnams kyi spyod pa yin te/ tshul khrims kyis rlom sems su byed pa'i spyod pa ni ma yin no/ /gnod sems med pa'i spyod pa ni byang chub </text></item>
<item><p>144a2</p><section>dkon brtsegs</section><text>sems dpa' rnams kyi spyod pa yin te/ bzod pas rlom sems su byed pa'i spyod pa ni ma yin no/ /le lo med pa'i spyod pa ni byang chub sems dpa' rnams kyi spyod pa yin te/ brtson </text></item>
<item><p>144a3</p><section>dkon brtsegs</section><text>'grus kyis rlom sems su byed pa'i spyod pa ni ma yin no/ /rnam par g.yeng ba med pa'i spyod pa ni byang chub sems dpa' rnams kyi spyod pa yin te/ bsam gtan gyis rlom sems </text></item>
<item><p>144a4</p><section>dkon brtsegs</section><text>su byed pa'i spyod pa ni ma yin no/ /'chal ba'i shes rab med pa'i spyod pa ni byang chub sems dpa' rnams kyi spyod pa yin te/ shes rab kyis rlom sems su byed pa'i spyod pa ni ma </text></item>
<item><p>144a5</p><section>dkon brtsegs</section><text>yin no/ /nyon mongs pa med pa'i spyod pa ni byang chub sems dpa' rnams kyi spyod pa yin te/ nyon mongs pa med pas rlom sems su byed pa'i spyod pa ni ma yin no/ /nang dang phyi'i </text></item>
<item><p>144a6</p><section>dkon brtsegs</section><text>dngos po yongs su gtong bas brtse ba med pa'i spyod pa ni byang chub sems dpa' rnams kyi spyod pa yin no/ /bu dang / bu mo dang / chung ma yongs su gtong bas mngon par dga' </text></item>
<item><p>144a7</p><section>dkon brtsegs</section><text>ba med pa'i spyod pa ni byang chub sems dpa' rnams kyi spyod pa yin no/ /'dod pa'i yon tan la smod pas rtag tu gnod sems med pa'i spyod pa ni byang chub sems dpa' rnams </text></item>
<item><p>144b1</p><section>dkon brtsegs</section><text>kyi spyod pa yin no/ /dge ba'i rtsa ba yang dag par bsdus pas mi lta ba'i spyod pa ni byang chub sems dpa' rnams kyi spyod pa yin no/ /lus dang srog la mi lta bas lta ba med pa'i spyod pa ni byang </text></item>
<item><p>144b2</p><section>dkon brtsegs</section><text>chub sems dpa' rnams kyi spyod pa yin no/ /sdug pa dang mi sdug pa yongs su gtong bas tsham tshom med pa'i spyod pa ni byang chub sems dpa' rnams kyi spyod pa yin no/ /'khor ba dpag </text></item>
<item><p>144b3</p><section>dkon brtsegs</section><text>tu med pas mi skrag pas 'jigs pa med pa'i spyod pa ni byang chub sems dpa' rnams kyi spyod pa yin no/ /sems can thams cad kyi khur sgrol bas khur chen po sgrol ba'i spyod pa ni byang </text></item>
<item><p>144b4</p><section>dkon brtsegs</section><text>chub sems dpa' rnams kyi spyod pa yin no/ /sngar dam bcas pa nyams su len par byed pas phyir mi ldog pa'i spyod pa ni byang chub sems dpa' rnams kyi spyod pa yin no/ /rjes su 'gyod </text></item>
<item><p>144b5</p><section>dkon brtsegs</section><text>pa med pas yid la gcags pa med pa'i spyod pa ni byang chub sems dpa' rnams kyi spyod pa yin no/ /theg pa thams cad zil gyis mnan pas mngon par 'phags pa'i spyod pa ni byang chub </text></item>
<item><p>144b6</p><section>dkon brtsegs</section><text>sems dpa' rnams kyi spyod pa yin no/ /yi dam ma zhig pas go cha rdo rje lta bu'i spyod pa ni byang chub sems dpa' rnams kyi spyod pa yin no/ /sems can thams cad kyi sems la nges par sems </text></item>
<item><p>144b7</p><section>dkon brtsegs</section><text>pas rang gi sems la nges par sems pa'i spyod pa ni byang chub sems dpa' rnams kyi spyod pa yin no/ /las byas pa chud mi za bas chud mi za ba'i spyod pa ni byang chub sems dpa' rnams </text></item>
<item><p>145a1</p><section>dkon brtsegs</section><text>kyi spyod pa yin no/ /sems can thams cad la sems mnyam pas tha dad med pa'i spyod pa ni byang chub sems dpa' rnams kyi spyod pa yin no/ /dgra thams cad </text></item>
<item><p>145a2</p><section>dkon brtsegs</section><text>nges par bcom pas dpa' ba'i spyod pa ni byang chub sems dpa' rnams kyi spyod pa yin no/ /skal pa mnyam pa'i skye bo dang mthun par 'jug pas ma 'dres pa'i spyod pa ni byang chub </text></item>
<item><p>145a3</p><section>dkon brtsegs</section><text>sems dpa' rnams kyi spyod pa yin no/ /gshe ba dang / sdang ba thams cad rab tu dga' bar byed pas/ rab tu dga' bar byed pa'i spyod pa ni byang chub sems dpa' rnams kyi spyod pa </text></item>
<item><p>145a4</p><section>dkon brtsegs</section><text>yin no/ /sangs rgyas lta ba dang / chos mnyan pa dang / bla ma la bsnyen bkur bya ba la mchog tu dga' bas dga' ba dang / rab tu dga' ba dang / mchog tu dga' ba'i spyod pa ni byang </text></item>
<item><p>145a5</p><section>dkon brtsegs</section><text>chub sems dpa' rnams kyi spyod pa yin no/ /lus dang / ngag dang / sems dang / sangs rgyas kyi zhing rgyan par byed pas rgyan gyi spyod pa ni byang chub sems dpa' rnams kyi spyod pa yin </text></item>
<item><p>145a6</p><section>dkon brtsegs</section><text>no| |mnyam pa dang / mi mnyam pa'i gnyen por gyur pas zil gyis mi non pa'i spyod pa ni byang chub sems dpa' rnams kyi spyod pa yin no/ /skye bo mkhas shing mdzangs pa rnams </text></item>
<item><p>145a7</p><section>dkon brtsegs</section><text>kyis rab tu bsngags pas ngan pa ma yin pa'i spyod pa ni byang chub sems dpa' rnams kyi spyod pa yin no/ /tshul bzhin gyis nyon mongs pa rnams shin tu nges par brtags pas mi rtsi </text></item>
<item><p>145b1</p><section>dkon brtsegs</section><text>ba'i spyod pa ni byang chub sems dpa' rnams kyi spyod pa yin no/ /khur blangs pa nyams su lon pas skyes bu dam pa'i spyod pa ni byang chub sems dpa' rnams kyi spyod pa yin no/ /brtson 'grus </text></item>
<item><p>145b2</p><section>dkon brtsegs</section><text>brtan pos phyir mi ldog pas khyad par du 'gro ba'i spyod pa ni byang chub sems dpa' rnams kyi spyod pa yin no/ /byang chub kyi phyogs kyi chos yang dag par sdud pas chos spyod pa ni byang </text></item>
<item><p>145b3</p><section>dkon brtsegs</section><text>chub sems dpa' rnams kyi spyod pa yin no/ /sangs rgyas kyi gdung rgyun mi gcod pas byas pa shes shing byas pa gzo ba'i spyod pa ni byang chub sems dpa' rnams kyi spyod pa yin </text></item>
<item><p>145b4</p><section>dkon brtsegs</section><text>no| |dkon mchog gsum 'dri bar mi byed pas dkon mchog gi spyod pa ni byang chub sems dpa' rnams kyi spyod pa yin no/ /sdud pa dang yongs su gcod pas shes rab dang </text></item>
<item><p>145b5</p><section>dkon brtsegs</section><text>thabs kyi spyod pa ni byang chub sems dpa' rnams kyi spyod pa yin no/ /byang chub sems dpa' rnams kyi spyod pa bstan pa 'di bshad pa na/ spyod pa la zhugs pa'i byang chub sems </text></item>
<item><p>145b6</p><section>dkon brtsegs</section><text>dpa' lnga brgyas mi skye ba'i chos la bzod pa thob par gyur to/ /de nas lha'i bu ded dpon gyis 'jam dpal gzhon nur gyur pa la 'di skad ces smras so/ /'jam dpal khyod kyis </text></item>
<item><p>145b7</p><section>dkon brtsegs</section><text>byang chub sems dpa' rnams kyi spyod pa de ni legs par smras so/ /byang chub sems dpa' gang dag spyod pa de dang ma bral ba de dag ni/ de nyid kyis lung bstan pa yin no/ /bcom ldan </text></item>
<item><p>146a1</p><section>dkon brtsegs</section><text>'das kyis bka' stsal pa/ lha'i bu/ de de bzhin no/ /ji skad smras pa de bzhin te/ lha'i bu/ gang gi tshe nga spyod pa de dang ma bral bar gyur pa de'i tshe de </text></item>
<item><p>146a2</p><section>dkon brtsegs</section><text>bzhin gshegs pa mar me mdzad kyis/ nga bla na med pa yang dag par rdzogs pa'i byang chub tu lung bstan te/ der ngas mi skye ba'i chos la bzod pa thob bo/ /lha'i bu/ gang spyod pa </text></item>
<item><p>146a3</p><section>dkon brtsegs</section><text>rnam par dag pa'i mtshan nyid kyi chos rnams la/ byang chub sems dpa' rnams kyi spyod pa de lta bu de dag rab tu 'byed par byed pa de yang de bzhin gshegs pa'i cho 'phrul chen </text></item>
<item><p>146a4</p><section>dkon brtsegs</section><text>po yin no/ /de nas bcom ldan 'das la lha'i bu ded dpon gyis 'di skad ces gsol to/ /bcom ldan 'das/ mi skye ba zhes bya ba ni ci lags/ 'jug pa gang gis ni byang </text></item>
<item><p>146a5</p><section>dkon brtsegs</section><text>chub sems dpa' mi skye ba'i chos la bzod pa thob pa lags/ bcom ldan 'das kyis bka' stsal pa/ lha'i bu/ mi skye ba zhes bya ba de ni/ gzod ma nas ma skyes pa'i mu'i mtshan </text></item>
<item><p>146a6</p><section>dkon brtsegs</section><text>nyid kyi tshig bla dwags yin te/ de ni sngon byung bar gyur la/ phyis ma byung bar gyur pa ma yin te/ de ni gzod ma nas ma byung ba nyid yin no/ /de ni sngon srid par gyur la/ phyis </text></item>
<item><p>146a7</p><section>dkon brtsegs</section><text>mi srid par gyur pa ma yin te/ de ni gzod ma nas mi srid pa nyid yin no/ /de ni sngon skyes par gyur la/ phyis ma skyes par gyur pa ma yin te/ de ni gzod ma nas ma skyes pa nyid yin </text></item>
<item><p>146b1</p><section>dkon brtsegs</section><text>no| |de ni sngon mngon par 'dus byas pa yin la/ phyis mngon par 'dus ma byas pa ma yin te/ de ni gzod ma nas mngon par 'dus ma byas pa nyid yin no/ /de ni sngon yod par gyur la/</text></item>
<item><p>146b2</p><section>dkon brtsegs</section><text>phyis med par gyur pa ma yin te/ de ni gzod ma nas 'gyur ba med pa nyid yin no/ /de ni sngon gang zag tu bgrang bar gyur la/ phyis gang zag tu mi bgrang bar gyur pa ma yin te/ de ni gzod </text></item>
<item><p>146b3</p><section>dkon brtsegs</section><text>ma nas stong pa nyid yin no/ /de ni sngon mtshan mar bgrang bar gyur la/ phyis mtshan mar mi bgrang bar gyur pa ma yin te/ de ni gzod ma nas mtshan ma med pa nyid yin no/ /gang gis de </text></item>
<item><p>146b4</p><section>dkon brtsegs</section><text>ltar rjes su rtogs pa dang / sems kyi skye ba dang / 'jig pa la mngon par zhen pa med par rtogs pa de ni mi skye ba zhes bya'o/ /de la bzod pa gang zhe na/ de dag ji ltar mi skye ba de bzhin </text></item>
<item><p>146b5</p><section>dkon brtsegs</section><text>du sems can thams cad la yang bzod pa de ni bzod pa zhes bya'o/ /de dag ji ltar mi skye ba de bzhin du zhing thams cad la yang bzod pa de ni bzod pa zhes bya'o/ /de dag ji ltar mi skye </text></item>
<item><p>146b6</p><section>dkon brtsegs</section><text>ba de bzhin du slob pa dang / mi slob pa dang / rang sangs rgyas thams cad la yang bzod pa de ni bzod pa zhes bya'o/ /de dag ji ltar mi skye ba de bzhin du/ sangs rgyas kyi chos thams </text></item>
<item><p>146b7</p><section>dkon brtsegs</section><text>cad dang / byang chub sems dpa'i spyod pa thams cad dang / sangs rgyas thams cad la yang bzod pa de ni bzod pa zhes bya'o/ /de dag ji ltar mi skye ba de bzhin du/ chos thams cad </text></item>
<item><p>147a1</p><section>dkon brtsegs</section><text>la yang bzod pa de ni bzod pa zhes bya'o/ /bzod pa de yang skad cig pa yin te/ gang gis skad cig pa yin zhe na/ skad cig pa nyid kyis skad cig pa </text></item>
<item><p>147a2</p><section>dkon brtsegs</section><text>yin no/ /stong pa nyid ni stong pa nyid kyis skad cig pa yin no/ /mtshan ma med pa ni mtshan ma med pas skad cig pa yin no/ /ji ltar stong pa nyid dang / mtshan ma med pa stong pa </text></item>
<item><p>147a3</p><section>dkon brtsegs</section><text>nyid dang / mtshan ma med pas skad cig pa yin pa de ni de bzhin du/ gzugs kyang gzugs kyi mtshan nyid kyis skad cig pa yin no/ /ji ltar stong pa nyid dang </text></item>
<item><p>147a4</p><section>dkon brtsegs</section><text>mtshan ma med pa stong pa nyid dang / mtshan ma med pas skad cig pa yin pa de bzhin du/ tshor ba dang / 'du shes dang / 'du byed rnams dang / rnam par </text></item>
<item><p>147a5</p><section>dkon brtsegs</section><text>shes pa yang rnam par shes pa'i mtshan nyid kyis skad cig pa yin no/ /ji ltar stong pa nyid dang / mtshan ma med pa stong pa nyid dang / mtshan ma med pas skad cig pa yin pa </text></item>
<item><p>147a6</p><section>dkon brtsegs</section><text>de bzhin du/ chos thams cad kyi khams kyang chos kyi khams kyi mtshan nyid kyis skad cig pa yin no/ /ji ltar stong pa nyid dang / mtshan ma med pa stong pa nyid dang / mtshan ma </text></item>
<item><p>147a7</p><section>dkon brtsegs</section><text>med pas skad cig pa yin pa de bzhin du/ skye mched thams cad kyang skye mched rnams kyi mtshan nyid kyis skad cig pa yin te/ skad cig pa gang yin pa de ni ya ma rla yin </text></item>
<item><p>147b1</p><section>dkon brtsegs</section><text>no| |ya ma rla gang yin pa de ni gsog yin no/ /gsog gang yin pa de ni gso ba yin no/ /gso ba gang yin pa de ni 'dod chags med pa yin no/ /'dod chags med pa gang yin pa </text></item>
<item><p>147b2</p><section>dkon brtsegs</section><text>de ni 'dod chags dang bral ba yin no/ /'dod chags dang bral ba gang yin pa de ni ngo bo nyid med pa yin no/ /ngo bo nyid med pa gang yin pa de ni dngos po med pa yin te/ de ni chos thams </text></item>
<item><p>147b3</p><section>dkon brtsegs</section><text>cad stong pa nyid dang / skad cig pa dang / ya ma rla dang / dben pa dang / gsog ces bya ste/ chos thams cad la de ltar bzod pa gang yin pa de ni bzod pa zhes bya'o/ /bzod pa de yang bzod </text></item>
<item><p>147b4</p><section>dkon brtsegs</section><text>pa nyid kyis skad cig pa yin te/ de ltar mnyam pa nyid thob pa'i byang chub sems dpa' ni lung bstan pa dang / mi skye ba'i chos la bzod pa thob pa yin no/ /bzod pa de yang dmigs </text></item>
<item><p>147b5</p><section>dkon brtsegs</section><text>pas rab tu phye ba ma yin te/ de la dmigs pa gang zhe na/ gang gi tshe bdag dang / bzod pa gnyi gar dmigs na/ de ni dmigs pa zhes bya'o/ /sems can dang / srog dang / gso ba </text></item>
<item><p>147b6</p><section>dkon brtsegs</section><text>dang | gang zag dang / bzod pa gnyi gar dmigs na de ni dmigs pa zhes bya'o/ /de la dmigs pa med pa gang zhe na/ gang gi tshe bdag dang / bzod pa gnyi gar mi dmigs pa de ni </text></item>
<item><p>147b7</p><section>dkon brtsegs</section><text>dmigs pa med pa zhes bya'o/ /sems can dang / srog dang / gso ba dang / gang zag dang / bzod pa gnyi gar mi dmigs pa de ni dmigs pa med pa zhes bya'o/ /de bzhin du sbyar te/ phung </text></item>
<item><p>148a1</p><section>dkon brtsegs</section><text>po dang / khams dang / skye mched rnams kyi chos thams cad kyi ngo bo nyid gang yin pa de ni/ ngo bo nyid gtan med pa yin no/ /ngo bo nyid gtan med pa gang </text></item>
<item><p>148a2</p><section>dkon brtsegs</section><text>yin pa de ni 'dus ma byas pa yin te/ ngo bo nyid de dang / bzod pa de la gnyis su rjes su rtog par mi byed pa gang yin pa de ni dmigs pa med pa zhes bya'o/ /lha'i bu/ bzod pa de lta </text></item>
<item><p>148a3</p><section>dkon brtsegs</section><text>bu dang ldan pa'i byang chub sems dpa' bskal pa grangs med par spyod pa de yang de bzhin gshegs pa'i cho 'phrul chen po bstan pa yin no/ /bzod pa bstan pa 'di bshad pa na </text></item>
<item><p>148a4</p><section>dkon brtsegs</section><text>stong gsum gyi stong chen po'i 'jig rten gyi khams 'di rnam pa drug tu rab tu g.yos so/ /'jig rten 'di snang ba chen pos kyang khyab par gyur to/ /sil snyan brgya stong yang </text></item>
<item><p>148a5</p><section>dkon brtsegs</section><text>ma dkrol bar sgra 'khrol bar gyur to/ /me tog gi char pa dag kyang rab tu bab bo/ /srog chags bzhi khri nyis stong gis ni/ bla na med pa yang dag par rdzogs pa'i byang chub tu </text></item>
<item><p>148a6</p><section>dkon brtsegs</section><text>sems bskyed par gyur to/ /byang chub sems dpa' dgu khri drug stong gis ni/ chos rnams la rjes su mthun pa'i bzod pa thob par gyur to/ /'jig rten gyi khams mi mjed </text></item>
<item><p>148a7</p><section>dkon brtsegs</section><text>'dir ji ltar de bzhin gshegs pa mar me mdzad/ rgyal po'i pho brang pad+ma can du zhugs par gyur pa de lta bu yang kun tu snang bar gyur to/ /de nas de'i tshe bcom ldan 'das </text></item>
<item><p>148b1</p><section>dkon brtsegs</section><text>'dzum pa mdzad do/ /gang gi tshe sangs rgyas bcom ldan 'das 'dzum pa mdzad pa de'i tshe/ chos nyid kyis bcom ldan 'das kyis zhal gyi sgo nas 'od zer kha dog du ma/ kha dog sna tshogs </text></item>
<item><p>148b2</p><section>dkon brtsegs</section><text>kha dog 'bum phrag du ma 'di lta ste/ sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung bar gyur te/ de dag gis </text></item>
<item><p>148b3</p><section>dkon brtsegs</section><text>'jig rten gyi khams mtha' yas mu med pa dag snang bas khyab par byas nas/ tshangs pa'i 'jig rten gyi bar du mngon par 'phags te/ nyi ma dang zla ba dag gi 'od kyang zil gyis </text></item>
<item><p>148b4</p><section>dkon brtsegs</section><text>mnan nas yang phyir log ste/ bcom ldan 'das la lan gsum bskor ba byas nas/ bcom ldan 'das kyi dbu'i gtsug tu nub par gyur to/ /de nas tshe dang ldan pa kun dga' </text></item>
<item><p>148b5</p><section>dkon brtsegs</section><text>bo stan las langs te/ chos gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas </text></item>
<item><p>148b6</p><section>dkon brtsegs</section><text>de'i tshe bcom ldan 'das la mngon sum du tshul dang 'dra ba'i tshigs su bcad pa 'di dag gsol to/ /thub pa ci slad 'dzum pa mdzad gyur pa/ /mi mnyam gzi brjid mnga' ba khyod </text></item>
<item><p>148b7</p><section>dkon brtsegs</section><text>la zhu/ /'od kyi bkod pa mdzad pa khyod la zhu/ /rab rib nyon mongs spong ba khyod la zhu/ /bde gshegs ci slad 'dzum pa bstan mdzad pa/ /pha rol tshogs rnams 'joms pa khyod </text></item>
<item><p>149a1</p><section>dkon brtsegs</section><text>la zhu| |bdud dpung pham par mdzad pa khyod la zhu/ /stobs bcu'i stobs dang ldan pa khyod la zhu/ /rgyal ba ci slad 'dzum pa ston mdzad pa/ /sum </text></item>
<item><p>149a2</p><section>dkon brtsegs</section><text>cu rtsa gnyis yon tan mtshan brgyan pa/ /bde gshegs rab dga' 'dzum pa mdzad pa po/ /gzugs kyi dam pa mnga' ba khyod la zhu/ /bcom ldan ci slad 'dzum pa bstan mdzad pa/ /mkhyen </text></item>
<item><p>149a3</p><section>dkon brtsegs</section><text>pa mtha' yas yon tan ston pa po/ /ye shes 'byung gnas 'gro ba shes mdzad pa/ /ye shes ljon shing mkhyen pa mchog la zhu/ /'jig rten gsum grags grags pa mtha' yas </text></item>
<item><p>149a4</p><section>dkon brtsegs</section><text>pa| |gsum rig dri gsum mtha' mar mdzad pa po/ /'jig rten gsum rig rnam thar gsum mthar byon/ /ci yi slad du 'dzum pa bstan pa mdzad/ /sman pa dam pa skye rga mthar </text></item>
<item><p>149a5</p><section>dkon brtsegs</section><text>mdzad pa/ /bcom ldan zhabs la dri mchog 'khor lo mnga'/ /sred med sras po rdo rje mkhregs pa po/ /thub pa 'dzum mdzad sbyor ba bka' stsal gsol/ /gang gis spyod pa de </text></item>
<item><p>149a6</p><section>dkon brtsegs</section><text>ni rnam sbyangs sam/ /gang 'dir bzod pa de dag yongs rdzogs sam/ /gang sems sangs rgyas yon tan nges gyur tam/ /ci yi slad du thub chen 'dzum pa mdzad/ /bde gshegs </text></item>
<item><p>149a7</p><section>dkon brtsegs</section><text>bla med rgyu zhig mi mnga' bar/ /bcom ldan 'dren pa 'dzum pa mi ston pas/ /de thos sems can glo ba rangs 'gyur gyi/ /tshangs pa'i dbyangs can legs par gsung dbyung </text></item>
<item><p>149b1</p><section>dkon brtsegs</section><text>gsol/ /de skad ces gsol ba dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ chos kyi rnam grangs 'di bshad pa na/ srog </text></item>
<item><p>149b2</p><section>dkon brtsegs</section><text>chags bdun khri nyis stong gis bla na med pa yang dag par rdzogs pa'i byang chub tu sems bskyed par gyur to/ /byang chub sems dpa' sum khri nyis stong gis ni mi skye ba'i chos la bzod pa </text></item>
<item><p>149b3</p><section>dkon brtsegs</section><text>thob par gyur to/ /kun dga' bo/ gzhan yang khyod kyis lha'i bu ded dpon 'di mthong ngam/ gsol pa/ bcom ldan 'das/ mthong lags so/ /bcom ldan 'das kyis bka' stsal </text></item>
<item><p>149b4</p><section>dkon brtsegs</section><text>pa| kun dga' bo/ lha'i bu ded dpon gyis ni de bzhin gshegs pa bgrang ba las yang dag par 'das pa dag la bsti stang du byas/ bla mar byas/ rim gror byas/ mchod par byas /</text></item>
<item><p>149b5</p><section>dkon brtsegs</section><text>yongs su zhu ba byas/ yongs su dri ba byas shing / sems can dpag tu med pa dag kyang bla na med pa yang dag par rdzogs pa'i byang chub yang dag par 'dzin du bcug go /kun dga' bo/</text></item>
<item><p>149b6</p><section>dkon brtsegs</section><text>lha'i bu ded dpon 'di ni bskal pa grangs med pa sum brgya 'das pa'i 'og tu bskal pa dri ma med pa zhes bya ba la 'jig rten gyi khams yongs su dag pa zhes bya bar bla na med pa yang dag </text></item>
<item><p>149b7</p><section>dkon brtsegs</section><text>par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde </text></item>
<item><p>150a1</p><section>dkon brtsegs</section><text>bar gshegs pa 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das yon tan </text></item>
<item><p>150a2</p><section>dkon brtsegs</section><text>rgyal po 'od ces bya bar 'jig rten du 'byung bar 'gyur ro/ /kun dga' bo/ 'jig rten gyi khams yongs su dag pa de yang / rin po che sna bdun 'di lta ste/ gser dang / dngul dang /</text></item>
<item><p>150a3</p><section>dkon brtsegs</section><text>bai DUR+Ya dang / shel dang / rdo'i snying po dang / spug dang / mu tig dmar po las grub cing / lag mthil ltar mnyam la/ rin po che'i dra ba sna tshogs kyis mig mang ris su kun nas </text></item>
<item><p>150a4</p><section>dkon brtsegs</section><text>bkab par gyur te/ 'jig rten gyi khams der nyan thos dang / rang sangs rgyas dag gi ming yang 'byung bar mi 'gyur ro/ /gzhan yang mu stegs can spyod pa pa dang / kun tu rgyu dag </text></item>
<item><p>150a5</p><section>dkon brtsegs</section><text>dang | bdud rnams dang / dam pa'i chos spong ba'i sems can rnams kyi ming yang med cing mi 'byung bar 'gyur ro/ /sangs rgyas kyi zhing de na mi khom pa brgyad po dag kyang med la/</text></item>
<item><p>150a6</p><section>dkon brtsegs</section><text>bza' ba dang / btung ba dag kyang yid la bsams pa tsam gyis 'grub par 'gyur ro/ /sangs rgyas kyi zhing de na ltung ba dang / 'khrul pa'i nyes pa dag dang / sdug bsngal gyi sgra yang </text></item>
<item><p>150a7</p><section>dkon brtsegs</section><text>'byung bar mi 'gyur ro/ /sems can de dag gi longs spyod dang / nye bar spyod pa yang gzhan 'phrul dbang byed kyi lha rnams kyi longs spyod dang / nye bar spyod pa ci 'dra ba de lta bur 'gyur </text></item>
<item><p>150b1</p><section>dkon brtsegs</section><text>ro| |sems can de dag thams cad kyang gser gyi mdog 'dra zhing / skyes bu chen po'i mtshan sum cu rtsa gnyis dang ldan par 'gyur ro/ /phal cher bla na med pa yang dag par rdzogs pa'i </text></item>
<item><p>150b2</p><section>dkon brtsegs</section><text>byang chub la yang dag par zhugs pa sha stag 'byung bar 'gyur bas/ de'i phyir 'jig rten gyi khams de ni yongs su dag pa zhes bya'o/ /bcom ldan 'das de bzhin gshegs pa yon </text></item>
<item><p>150b3</p><section>dkon brtsegs</section><text>tan rgyal po 'od de'i sku tshe'i tshad ni/ bar gyi bskal pa bzhi bcur 'gyur ro/ /byang chub sems dpa' de dag kyang smon lam gyi dbang gis bar ma dor 'chi ba'i dus byed par mi 'gyur </text></item>
<item><p>150b4</p><section>dkon brtsegs</section><text>ro| |de bzhin gshegs pa de'i byang chub sems dpa'i dge 'dun ni dung phyur phrag drug dang bye ba phrag gnyis su 'gyur te/ kun dga' bo/ byang chub sems dpa' gang dag gis bla </text></item>
<item><p>150b5</p><section>dkon brtsegs</section><text>na med pa yang dag par rdzogs pa'i byang chub tu sems bskyed par 'gyur ba dang / gang dag gis mi skye ba'i chos la bzod pa 'thob par 'gyur ba de dag /'jig rten gyi khams yongs </text></item>
<item><p>150b6</p><section>dkon brtsegs</section><text>su dag pa der skye bar 'gyur ro/ /de dag thams cad kyang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon tan rgyal po 'od kyis/</text></item>
<item><p>150b7</p><section>dkon brtsegs</section><text>sangs rgyas kyi zhing der de bzhin gshegs pas bla na med pa yang dag par rdzogs pa'i byang chub tu lung ston par 'gyur ro/ /de nas 'khor de nyid du lha'i bu spyan ras gzigs zhes bya ba </text></item>
<item><p>151a1</p><section>dkon brtsegs</section><text>zhig 'dus te 'dug par gyur pa des/ bcom ldan 'das la lha'i me tog man da ra ba dag gis mngon par gtor nas/ tshig 'di skad ces kyang gsol </text></item>
<item><p>151a2</p><section>dkon brtsegs</section><text>to| |bcom ldan 'das bdag kyang gang gi tshe/ bcom ldan 'das de bzhin gshegs pa'i yon tan rgyal po 'od de/ bla na med pa yang dag par rdzogs pa'i byang chub mngon par </text></item>
<item><p>151a3</p><section>dkon brtsegs</section><text>rdzogs par 'tshang rgya bar 'gyur ba de'i tshe/ 'jig rten gyi khams yongs su dag pa der skye zhing 'khor los bsgyur ba'i rgyal por gyur nas/ de bzhin gshegs pa'i byang chub </text></item>
<item><p>151a4</p><section>dkon brtsegs</section><text>sems dpa'i dge 'dun dang bcas pa de la bsnyen bkur bgyi zhing / bcom ldan 'das de yongs su mya ngan las 'das pa'i 'og tu bdag kyang 'jig rten gyi khams der bla na med </text></item>
<item><p>151a5</p><section>dkon brtsegs</section><text>pa yang dag par rdzogs pa'i byang chub mngon par rdzogs par 'tshang rgya bar bgyi'o/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' </text></item>
<item><p>151a6</p><section>dkon brtsegs</section><text>bo| lha'i bu spyan ras gzigs 'di ni gang gi tshe/ bcom ldan 'das de bzhin gshegs pa yon tan rgyal po 'od de bla na med pa yang dag par rdzogs pa'i byang chub mngon par </text></item>
<item><p>151a7</p><section>dkon brtsegs</section><text>rdzogs par 'tshang rgya bar 'gyur ba de'i tshe/ 'di yang der 'khor los bsgyur ba'i rgyal po legs mthong zhes bya bar gyur te/ des bcom ldan 'das de la mchod pa dpag tu </text></item>
<item><p>151b1</p><section>dkon brtsegs</section><text>med pa byas shing / byang chub kyi phyogs kyi chos rnams yongs su rdzogs par byas nas/ bcom ldan 'das de yongs su mya ngan las 'das pa'i 'og tu/ bla na med pa yang dag par rdzogs </text></item>
<item><p>151b2</p><section>dkon brtsegs</section><text>pa'i byang chub mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs </text></item>
<item><p>151b3</p><section>dkon brtsegs</section><text>pa| 'jig rten mkhyen pa/ skyes bu 'dul ba'i kha lo sgyur ba/ bla na med pa lha dang mi rnams kyi ston pa/ sangs rgyas bcom ldan 'das kun tu 'od ces bya bar 'jig rten du 'byung bar </text></item>
<item><p>151b4</p><section>dkon brtsegs</section><text>'gyur ro/ /kun dga' bo/ rgyal po legs mthong de yang dus gzhan zhig na/ bu thu bo rgyal srid la bzhag nas/ bcom ldan 'das de'i bstan pa la dad pas khyim nas khyim med par </text></item>
<item><p>151b5</p><section>dkon brtsegs</section><text>rab tu 'byung bar 'gyur ro/ /de bzhin gshegs pa de yang yongs su mya ngan las 'da' ba'i dus kyi tshe/ byang chub sems dpa' de la byang chub sems dpa' legs mthong 'di ni/ nga </text></item>
<item><p>151b6</p><section>dkon brtsegs</section><text>yongs su mya ngan las 'das pa'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /zhes lung bstan nas yongs su mya ngan las 'da' </text></item>
<item><p>151b7</p><section>dkon brtsegs</section><text>bar 'gyur ro/ /de nas tshe dang ldan pa shA ra dwa ti'i bus lha'i bu ded dpon la 'di skad ces smras so/ /lha'i bu khyod de bzhin gshegs pas lung bstan tam/ smras pa/ btsun pa shA ra dwa ti'i </text></item>
<item><p>152a1</p><section>dkon brtsegs</section><text>bu| kho bo ni ji ltar de bzhin gshegs pa'i sprul pa lung bstan pa ltar lung bstan te/ da ltar gyi de bzhin nyid ji lta ba de bzhin du/ ma 'ongs pa'i de bzhin </text></item>
<item><p>152a2</p><section>dkon brtsegs</section><text>nyid kyang de lta bu yin pas/ de bzhin nyid de la ni 'phel ba yang med la/ yongs su 'grib pa med do/ /de nas bcom ldan 'das kyis tshe dang ldan pa kun dga' bo la bka' stsal pa/</text></item>
<item><p>152a3</p><section>dkon brtsegs</section><text>kun dga' bo/ khyod kyis chos kyi rnam grangs 'di gzung zhig /chongs shig /lhogs shig /shod cig /kun chub par gyis shig /skye bo mang po la phan pa dang / skye bo mang po la </text></item>
<item><p>152a4</p><section>dkon brtsegs</section><text>bde ba dang / da ltar dang ma 'ongs pa'i byang chub sems dpa' rnams la phan pa dang / bde ba rjes su yongs su gzung ba'i phyir/ gzhan dag la yang rgya cher yang dag par rab tu ston </text></item>
<item><p>152a5</p><section>dkon brtsegs</section><text>cig |kun dga' bos gsol pa/ bcom ldan 'das/ bdag gis bzung lags na/ bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/</text></item>
<item><p>152a6</p><section>dkon brtsegs</section><text>bcom ldan 'das kyis bka' stsal pa/ kun dga' bo/ chos kyi rnam grangs 'di ni/ cho 'phrul chen po bstan pa zhes bya bar gzung zhig /'di ni 'jam dpal gzhon nur gyur pas </text></item>
<item><p>152a7</p><section>dkon brtsegs</section><text>bstan pa zhes bya ba dang / rin po che thams cad kyi le'u zhes bya bar yang gzung zhig /kun dga' bo/ rigs kyi bu'am/ rigs kyi bu mo gang dag chos kyi rnam grangs 'di 'dzin pa </text></item>
<item><p>152b1</p><section>dkon brtsegs</section><text>dang | mos pa dang / mos nas kyang yi ger 'dri ba dang / klog pa dang / rab tu 'don pa dang / gzhan dag la yang rgya cher yang dag par ston par byed pa de dag ni/ bsod nams thams cad </text></item>
<item><p>152b2</p><section>dkon brtsegs</section><text>kyis yongs su zin par 'gyur ro/ /bcom ldan 'das kyis de skad ces bka' stsal nas tshe dang ldan pa kun dga' bo dang / lha'i bu ded dpon dang / 'jam dpal gzhon nur gyur </text></item>
<item><p>152b3</p><section>dkon brtsegs</section><text>pa dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon </text></item>
<item><p>152b4</p><section>dkon brtsegs</section><text>par bstod do// //'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ cho 'phrul chen po bstan pa lha'i bu ded dpon gyis </text></item>
<item><p>152b5</p><section>dkon brtsegs</section><text>zhus pa'i le'u ste nyi shu rtsa gnyis pa rdzogs so// //rgya gar gyi mkhan po dzi na mi tra dang / su ren dra bo d+hi dang / pra dz+nyA warma dang / lo ts+tsha ba zhang ye shes sde la sogs pas </text></item>
<item><p>152b6</p><section>dkon brtsegs</section><text>bsgyur cing zhus te gtan la phab pa// //rgya gar skad du/ AR+Ya mai tri ya ma hA sing ha nA da na nA ma ma hA ya na sU tra/ bod skad du/ 'phags pa byams pa'i seng ge'i sgra chen po </text></item>
<item><p>152b7</p><section>dkon brtsegs</section><text>zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan </text></item>
<item><p>153a1</p><section>dkon brtsegs</section><text>'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong lnga stong tsam gyi dge slong gi dge 'dun chen po dang / byang </text></item>
<item><p>153a2</p><section>dkon brtsegs</section><text>chub sems dpa' sems dpa' chen po 'jam dpal gzhon nur gyur pa dang / spyan ras gzigs dbang phyug dang / mthu chen thob dang / dpal gyi snying po dang / byams pa la sogs </text></item>
<item><p>153a3</p><section>dkon brtsegs</section><text>pa byang chub sems dpa' brgyad stong dang thabs gcig tu bzhugs te/ de nas bcom ldan 'das 'khor 'bum phrag du mas yongs su bskor cing / mdun gyis bltas te chos ston to/ /</text></item>
<item><p>153a4</p><section>dkon brtsegs</section><text>de'i tshe na tshe dang ldan pa 'od srung chen po 'khor de nyid du 'dus te 'dug par gyur to/ /de nas tshe dang ldan pa 'od srung chen po stan las langs te bla gos phrag pa gcig tu gzar nas </text></item>
<item><p>153a5</p><section>dkon brtsegs</section><text>pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /gal te zhus </text></item>
<item><p>153a6</p><section>dkon brtsegs</section><text>nas zhu ba lung bstan pa'i slad du/ bcom ldan 'das kyis bdag la skabs phye na/ bdag bcom ldan 'das de bzhin gshegs pa la phyogs 'ga' zhig zhu lags so/ /de skad </text></item>
<item><p>153a7</p><section>dkon brtsegs</section><text>ces gsol pa dang / bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung khyod ci dang ci 'dod pa de bzhin gshegs pa la dris shig dang /</text></item>
<item><p>153b1</p><section>dkon brtsegs</section><text>ngas dris pa de dang de'i lung bstan pas khyod kyi sems rangs par bya'o/ /de skad ces bka' stsal pa dang / bcom ldan 'das la tshe dang ldan pa 'od srung chen pos 'di skad ces gsol </text></item>
<item><p>153b2</p><section>dkon brtsegs</section><text>to| |bcom ldan 'das/ rigs kyi bu'am/ rigs kyi bu mo yongs su mya ngan las 'da' bar 'tshal bas/ legs par gsungs pa'i chos 'dul ba la rab tu byung nas/ ji ltar bslab </text></item>
<item><p>153b3</p><section>dkon brtsegs</section><text>par bgyi/ ji ltar spyad par bgyi/ ji ltar rnal 'byor du bgyi lags/ de skad ces gsol pa dang / bcom ldan 'das kyis tshe dang ldan pa 'od srung chen po la 'di skad ces bka' </text></item>
<item><p>153b4</p><section>dkon brtsegs</section><text>stsal to/ /'od srung / legs so/ /legs so/ /'od srung khyod 'di ltar skye bo mang po la phan pa dang / skye bo mang po la bde ba dang / 'jig rten la rjes su snying brtse ba dang / lha dang mi rnams </text></item>
<item><p>153b5</p><section>dkon brtsegs</section><text>kyi don dang / skye bo phal po che'i don dang / phan pa dang bde ba'i phyir zhugs te/ khyod de bzhin gshegs pa la don de lta bu yongs su 'bri bar sems pa ni yang khyod legs so/ /'od srung /</text></item>
<item><p>153b6</p><section>dkon brtsegs</section><text>de'i phyir khyod legs par rab tu nyon la yid la gzung zhig dang / ngas khyod la bshad par bya'o/ /tshe dang ldan pa 'od srung chen pos/ bcom ldan 'das/ de bzhin no zhes gsol te/ bcom </text></item>
<item><p>153b7</p><section>dkon brtsegs</section><text>ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /'od srung / 'di la rigs kyi bu'am/ rigs kyi bu mo yongs su mya ngan las 'da' bar 'dod </text></item>
<item><p>154a1</p><section>dkon brtsegs</section><text>pas| legs par gsungs pa'i chos 'dul ba la rab tu byung nas/ tshul khrims dang ldan pa dang / so sor thar pa'i sdom pas bsdams pa dang / cho </text></item>
<item><p>154a2</p><section>dkon brtsegs</section><text>ga phun sum tshogs pa dang / spyod yul phun sum tshogs pa dang / kha na ma tho ba phra rab tsam dag la yang 'jigs par lta ba dang / bslab pa'i gzhi rnams yang dag par blangs </text></item>
<item><p>154a3</p><section>dkon brtsegs</section><text>te bslab par bya'o/ /brkam chags med pa dang / tshul 'chos med pa dang / kha gsag med pa dang / gzhogs slong med pa dang / thob kyis 'jal ba med pa dang / rnyed pas rnyed par </text></item>
<item><p>154a4</p><section>dkon brtsegs</section><text>byed 'dod pa med pa dang / ngo tsha shes pa dang ldan pa dang / khrel yod pa dang ldan pa dang / 'dzem pa dang ldan par bya'o/ /'khor ba la yid skrag pa dang / nges par 'byung ba la </text></item>
<item><p>154a5</p><section>dkon brtsegs</section><text>mkhas pa dang / nges par 'byung ba la mngon par brtson pa dang / 'khor ba la rtag tu yid skyo ba dang / mya ngan las 'da' ba la phan yon du lta bar bya zhing / shing drung na 'dug </text></item>
<item><p>154a6</p><section>dkon brtsegs</section><text>kyang rung / ri la 'dug kyang rung / gnas khang na 'dug kyang rung / phug na 'dug kyang rung / des de bzhin gshegs pa rnam pa las yid la bya ste/ 'di ltar bcom ldan 'das </text></item>
<item><p>154a7</p><section>dkon brtsegs</section><text>de ni| de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul </text></item>
<item><p>154b1</p><section>dkon brtsegs</section><text>pa'i kha lo sgyur ba/ bla na med pa lha dang mi rnams kyi ston pa/ sangs rgyas bcom ldan 'das gdung rgyud phun sum tshogs pa/ rigs phun sum tshogs pa/ dge ba'i rtsa ba phun sum tshogs </text></item>
<item><p>154b2</p><section>dkon brtsegs</section><text>pa| tshul khrims kyis dpag tu med pa/ ting nge 'dzin dang / shes rab dang / rnam par grol ba dang / rnam par grol ba'i ye shes mthong bas dpag tu med pa/ sangs rgyas kyi chos </text></item>
<item><p>154b3</p><section>dkon brtsegs</section><text>thams cad kyis dpag tu med pa/ yon tan gyi chos bsam gyis mi khyab pa dang / gzhal du med pa dang / tshad med pa dang ldan pa/ bden pa gsung ba/ yang dag par gsung ba/ ji skad </text></item>
<item><p>154b4</p><section>dkon brtsegs</section><text>gsung ba de bzhin du mdzad pa/ mi slu bar mdzad pa/ 'phags pa/ sman pa chen po/ zug rngu 'byin pa/ ma gsol bar bshes gnyen mdzad pa/ thugs rje dang ldan pa/ ded dpon chen </text></item>
<item><p>154b5</p><section>dkon brtsegs</section><text>po yin te/ de ni chos mya ngan las 'das pa zab pa zab par snang ba/ zhi ba zhi bar ston pa/ stong pa/ sems can med pa/ 'khrul med pa/ mtshan ma med pa/ mtshan ma yang dag par </text></item>
<item><p>154b6</p><section>dkon brtsegs</section><text>chad pa/ smon pa med pa/ smon pa dang bral pa/ spros pa med pa/ spros dang bral ba/ mthong bar dka' ba/ rtogs par dka' ba/ nye bar gtod pa/ dngos po dang bral ba/ dben pa/</text></item>
<item><p>154b7</p><section>dkon brtsegs</section><text>dben dang bral ba/ dngos po med pa/ dngos pos ma gos pa/ rgyu med pa/ rgyu yang dag par chad pa/ 'gro ba dang bral ba/ brjod du med pa/ brjod pa dang bral ba/ rlom sems med pa/</text></item>
<item><p>155a1</p><section>dkon brtsegs</section><text>kun du bstan pa/ rnyog pa med pa/ rnyog pa dang bral ba/ blang ba med pa/ dor ba med pa/ sdug bsngal nye bar zhi ba/ sred pa yang dag par chad pa ston par </text></item>
<item><p>155a2</p><section>dkon brtsegs</section><text>mdzad pa/ yang dag par ston par mdzad pa yin no/ /zhes rnam pa las yid la bya'o/ /'od srung / de la dge slong gcig pu dben par song ste/ nang du yang dag par 'jog pa la </text></item>
<item><p>155a3</p><section>dkon brtsegs</section><text>zhugs pas ni/ 'di ltar de bzhin gshegs pa rnam pa las yid la bya ste/ bdag gis mi'i lus thob cing / rab tu byung ba dang / bsnyen par rdzogs pa dge slong gi dngos po yang </text></item>
<item><p>155a4</p><section>dkon brtsegs</section><text>thob| bdag gis de bzhin gshegs pa yang mnyes par byas pas na/ bdag le lo byed pa dang / bya ba sna tshogs kyi 'du 'dzis g.yen spyo zhing gnas pa ni/ bdag gi mi cha'o/ /</text></item>
<item><p>155a5</p><section>dkon brtsegs</section><text>de ci'i phyir zhe na/ bdag la 'bras bu ma thob pa kho nar 'chi ba'i dus byed par 'gyur ba gang yin pa'i gnas de lta bu yang yod la/ sangs rgyas bcom ldan rnams ni 'di lta ste/</text></item>
<item><p>155a6</p><section>dkon brtsegs</section><text>dper na/ u dum wa ra'i me tog ltar brgya lam na 'jig rten du 'byung bar 'gyur bas/ de lta na bdag gis da ltar byung ba dang / ma byon pa'i sangs rgyas bcom ldan 'das rnams </text></item>
<item><p>155a7</p><section>dkon brtsegs</section><text>mnyes par byas par mi 'gyur ba'i phyir ro zhes de ltar de bzhin gshegs pa rnam pa las yid la bya'o/ /'od srung / de la dge slong gis ni khyod dang / gnas brtan rab 'byor gyi </text></item>
<item><p>155b1</p><section>dkon brtsegs</section><text>rjes su bslab par bya ste/ 'od srung / 'di ltar khyod nga ma mthong ma thos par 'jig rten na dgra bcom pa yang dag par rdzogs pa'i sangs rgyas gang dag bzhugs pa de dag gi rjes </text></item>
<item><p>155b2</p><section>dkon brtsegs</section><text>su slob pa na/ rab tu byung ba ni/ 'od srung khyod chos 'dul ba 'di nyid la mdzes par gyur pa yin pa'i phyir ro/ /gang dag de bzhin gshegs pa mngon sum du mthong zhing / mthong </text></item>
<item><p>155b3</p><section>dkon brtsegs</section><text>nas kyang nye bar 'ongs te/ rab tu byung ba dang / bsnyen par rdzogs pa dge slong gi dngos po gsol bar byed pa de dag gi rab tu 'byung ba ni/ de'i 'og tu yang de bzhin gshegs pas </text></item>
<item><p>155b4</p><section>dkon brtsegs</section><text>rjes su mkhyen to/ /rigs kyi bu'am rigs kyi bu mos don gyi dbang gnyis mthong bas ni legs par gsungs pa'i chos 'dul ba la rab tu byung bar khas blang bar bya ste/ gnyis gang </text></item>
<item><p>155b5</p><section>dkon brtsegs</section><text>zhe na| tshe 'di la 'bras bu thob par 'gyur ba dang / ma 'ongs pa na bdag gis sangs rgyas kyi chos mthong ba'i rgyur 'gyur ba'o/ /'od srung / de la skyes bu blun po kha cig de bzhin </text></item>
<item><p>155b6</p><section>dkon brtsegs</section><text>gshegs pa'i spyan sngar gos dur smrig dag bgos shing rab tu 'byung ba dang / bsnyen par rdzogs par dge slong gi dngos por khas blangs te/ bslab pa rnams blangs nas/ gnas </text></item>
<item><p>155b7</p><section>dkon brtsegs</section><text>khang du song ngam/ phug tu song ste/ sgo bcad nas/ 'dod pa'i rnam par rtog pa dag la rnam par rtog par byed cing / gnod sems kyi rnam par rtog pa dag dang / rnam par 'tshe ba'i </text></item>
<item><p>156a1</p><section>dkon brtsegs</section><text>rnam par rtog pa dag dang / lhung bzed dang / chos gos kyi rnam par rtog pa dag dang / mdza' ba shes kyi khyim dang / slong mo ster ba'i khyim gyi rnam par </text></item>
<item><p>156a2</p><section>dkon brtsegs</section><text>rtog pa dag la rnam par rtog par yang byed la/ de dag 'di snyam du yang sems te/ bdag cag ni de bzhin gshegs pas mi mkhyen/ mi rig /rnam par mi rtogs so snyam du yang </text></item>
<item><p>156a3</p><section>dkon brtsegs</section><text>sems so/ /'od srung / gang gi tshe dge slong gnas khang na 'dug kyang rung / phug na 'dug kyang rung / 'chags na 'dug kyang rung ste/ 'dod pa'i rnam par rtog pa dag gam/ gnod </text></item>
<item><p>156a4</p><section>dkon brtsegs</section><text>sems kyi rnam par rtog pa dag gam/ rnam par 'tshe ba'i rnam par rtog pa dag gam/ mi dge ba'i rnam par rtog pa rnam pa sna tshogs dag la/ rnam par rtog par byed pa de'i tshe/</text></item>
<item><p>156a5</p><section>dkon brtsegs</section><text>gnas khang ngam/ phug gam/ 'chags de na/ lha gang dag gnyug ma gnyug mar gnas pa de dag gis dge slong de'i sems sems kyis shes nas/ de dag 'di snyam du dge slong </text></item>
<item><p>156a6</p><section>dkon brtsegs</section><text>'di gang gi phyir legs par gsungs pa'i chos 'dul ba la rab tu byung la/ sdig pa mi dge ba'i rnam par rtog pa de lta bu dag la rnam par rtog par byed pa ni mi rigs so snyam nas </text></item>
<item><p>156a7</p><section>dkon brtsegs</section><text>yid ma rangs pa dang / sdug bsngal ba dang / yid mi bde bar gyur te/ 'od srung / de la lha de dag las kha cig ni skul bar yang byed la/ kha cig gis ni snod ma yin par rig nas/</text></item>
<item><p>156b1</p><section>dkon brtsegs</section><text>khyad du bsad de 'khod par yang byed do/ /'od srung ltos/ dge ba'i rtsa ba chung du dang / shes pa chung du dang ldan pa'i lha de dag gis kyang / gzhan gyi sems shes na/ de bzhin gshegs </text></item>
<item><p>156b2</p><section>dkon brtsegs</section><text>pa bskal pa bye ba khrag khrig 'bum phrag grangs med pa nas/ legs par spyod pa spyad pas lta smos kyang ci dgos/ 'od srung / de bzhin gshegs pa la mi mkhyen pa'am/ ma gzigs </text></item>
<item><p>156b3</p><section>dkon brtsegs</section><text>pa'am/ thugs su ma chud pa'am/ mngon sum du ma mdzad pa ci yang mi mnga' ste/ 'od srung / de bzhin gshegs pa ni 'das pa dang / ma 'ongs pa dang / da ltar byung ba dang / dus </text></item>
<item><p>156b4</p><section>dkon brtsegs</section><text>las rnam par grol ba dang / brjod par mi bya ba'i shes bya rnam pa lnga la ye shes thogs pa med pa dang ldan zhing / the tshom dang bral ba yin no/ /'od srung / de lta bas na rigs kyi </text></item>
<item><p>156b5</p><section>dkon brtsegs</section><text>bu'am/ rigs kyi bu mo legs par gsungs pa'i chos 'dul ba la rab tu byung bas/ bdag nyid rang la rag lus par shes nas/ de bzhin gshegs pas kyang bdag gi sems </text></item>
<item><p>156b6</p><section>dkon brtsegs</section><text>thugs kyis mkhyen la/ gang dag phyogs bcu mtha' yas mu med pa'i 'jig rten gyi khams na bzhugs te/ 'tsho zhing gzhes pa'i sangs rgyas bcom ldan 'das de dag gis kyang /</text></item>
<item><p>156b7</p><section>dkon brtsegs</section><text>bdag gi sems thugs kyis mkhyen pas na/ bdag gis de bzhin gshegs pa'i bstan pa la rab tu byung nas/ dge sbyong gi chom rkun mi bya'o zhes bslab par bya'o/ /'od srung /</text></item>
<item><p>157a1</p><section>dkon brtsegs</section><text>de la dge sbyong gi chom rkun gang zhe na/ bzhi po 'di dag ni dge sbyong gi chom rkun yin te/ bzhi gang zhe na/ 'od srung / 'di la dge slong dge sbyong gi kha dog </text></item>
<item><p>157a2</p><section>dkon brtsegs</section><text>dang | rtags dang / dbyibs la gnas shing / de yang tshul khrims 'chal ba dang / sdig pa'i chos can yin par gyur na/ de ni dge sbyong gi chom rkun dang po yin no/ /dben pa'i </text></item>
<item><p>157a3</p><section>dkon brtsegs</section><text>gnas su song ste gnas pa ni mi dge ba'i rnam par rtog pa dag la rnam par rtog pa byed na de ni dge sbyong gi chom rkun gnyis pa yin no/ /bdag nyid 'bras bu ma thob cing so so'i skye bo yin par shes bzhin </text></item>
<item><p>157a4</p><section>dkon brtsegs</section><text>du rnyed pa dang / bkur sti dang / tshigs su bcad pa 'dod pas zil gyis non pas/ gzhan dag gi mdun du bdag nyid dgra bcom pa yin par khas 'che bar byed na/ de ni dge sbyong </text></item>
<item><p>157a5</p><section>dkon brtsegs</section><text>gi chom rkun gsum pa yin no/ /bdag la bstod cing gzhan la smod par byed na/ de ni dge sbyong gi chom rkun bzhi pa yin te/ 'od srung / bzhi po de dag ni dge sbyong gi chom rkun </text></item>
<item><p>157a6</p><section>dkon brtsegs</section><text>yin no/ /'od srung / mi gtum pa/ brlang ba/ drag shul gyi las dang ldan pa/ nyams stobs dang ldan pa/ stobs chen po'i shugs dang ldan pa gang la la zhig byung bar gyur la/</text></item>
<item><p>157a7</p><section>dkon brtsegs</section><text>'od srung / skyes bu des 'dzam bu gling pa'i mi gang ji snyed pa rnams dbyug pas brdegs sam/ mtshon gyis btab bam/ khu tshur gyis bsnun te/ pham par byas nas nye bar spyod pa'i </text></item>
<item><p>157b1</p><section>dkon brtsegs</section><text>longs spyod 'gron bu dang / gser dang / nor bu dang / mu tig dang / bai DUR+Ya dang / dung dang / man shel dang / byi ru dang / sa le sbram dang / dngul dang / rin po che sna tshogs dang / khang khyim </text></item>
<item><p>157b2</p><section>dkon brtsegs</section><text>dang | bzhon pa dang / gos dang / bza' ba dang / btung ba dang / mal cha dang / stan gyi nye bar spyad pa dang / yongs su spyad pa dang / dga' ba dang / rtse ba'i longs spyod ji snyed pa de dag thams </text></item>
<item><p>157b3</p><section>dkon brtsegs</section><text>cad bcom zhing phrogs te khyer bar gyur na/ 'od srung / 'di ji snyam du sems/ gzhi de las mi de bsod nams ma yin pa mang du bskyed snyam mam/ 'od srung gis gsol pa/ bcom ldan </text></item>
<item><p>157b4</p><section>dkon brtsegs</section><text>'das/ mang du bskyed lags so/ /bde bar gshegs pa/ mang du bskyed lags so/ /bcom ldan 'das kyis bka' stsal pa/ 'od srung khyod mos par bya/ khyod kyis khong du chud par bya </text></item>
<item><p>157b5</p><section>dkon brtsegs</section><text>ste| gang zhig bdag nyid 'bras bu ma thob cing so so'i skye bo yin par shes bzhin du/ de rnyed pa dang / bkur sti dang / tshigs su bcad pas 'dod pas zil gyis non pas/ gzhan dag </text></item>
<item><p>157b6</p><section>dkon brtsegs</section><text>gi mdun du bdag nyid rgyun du zhugs pa yin par khas 'che bar byed cing / tha na bsod snyoms gcig tsam yongs su longs spyod par byed na/ de ni de bas ches bsod nams ma yin pa'i </text></item>
<item><p>157b7</p><section>dkon brtsegs</section><text>phung po mang du bskyed de/ de ni de bas ches bsod nams ma yin pa'i phung po mi bzad pa bskyed pa yin no/ /de nas bcom ldan 'das la gnas brtan 'od srung chen pos 'di skad ces gsol </text></item>
<item><p>158a1</p><section>dkon brtsegs</section><text>to| |bcom ldan 'das/ ji tsam du de bzhin gshegs pas dpe bstan pas bsdam pa'i gnas bka' stsal pa de ni ngo mtshar lags te/ bcom ldan 'das/</text></item>
<item><p>158a2</p><section>dkon brtsegs</section><text>dpe rin po che de lta bu thos nas su zhig 'bras bu ma thob par tha na dad pas stsal ba chab snod gang tsam yang len par 'gyur lags/ bcom ldan 'das kyis bka' stsal pa/</text></item>
<item><p>158a3</p><section>dkon brtsegs</section><text>'od srung / de de bzhin no/ /ji skad smras pa de bzhin te/ mgo dang / gos la me 'bar ba lta bus gnas par bya zhing / 'bras bu ma thob par tha na dad pas byin pa'i chu snod gang </text></item>
<item><p>158a4</p><section>dkon brtsegs</section><text>tsam yang blang bar mi bya'o/ /'od srung / mi gnyis pa ches gtum pa/ ches brlang ba/ ches drag shul gyi lam dang ldan pa/ ches nyams stobs dang ldan pa/ ches stobs chen po'i </text></item>
<item><p>158a5</p><section>dkon brtsegs</section><text>shugs dang ldan pa gang la la zhig byung bar gyur la/ 'od srung / mi des gling bzhi pa'i 'jig rten gyi khams na mi gang ji snyed pa rnams dbyug pas brdegs sam/ mtshon gyis </text></item>
<item><p>158a6</p><section>dkon brtsegs</section><text>btab bam/ khu tshur gyis bsnun te/ pham par byas nas/ nye bar spyad pa'i longs spyod 'gron bu dang / gser dang / nor bu dang / mu tig dang / bai DUR+Ya dang / dung dang / man </text></item>
<item><p>158a7</p><section>dkon brtsegs</section><text>shel dang / byi ru dang / sa le sbram dang / dngul dang / rin po che sna tshogs dang / khang khyim dang / bzhon pa dang / gos dang / bza' ba dang / gtung ba dang / mal cha dang / stan </text></item>
<item><p>158b1</p><section>dkon brtsegs</section><text>gyi nye bar spyad pa dang / yongs su spyad pa dang / dga' ba dang / rtse ba'i longs spyod ji snyed yod pa de dag thams cad bcom zhing phrogs te khyer bar gyur na/ 'od srung / 'di ji snyam du </text></item>
<item><p>158b2</p><section>dkon brtsegs</section><text>sems| gzhi de las mi des bsod nams ma yin pa mang du bskyed snyam mam/ 'od srung gis gsol pa/ bcom ldan 'das/ mang du bskyed lags so/ /bde bar gshegs pa/ mang </text></item>
<item><p>158b3</p><section>dkon brtsegs</section><text>du bskyed lags so/ /bcom ldan 'das kyis bka' stsal pa/ 'od srung / khyod mos par bya/ khyod kyis khong du chud par bya ste/ gang zhig bdag nyid 'bras bu ma thob cing / so so'i </text></item>
<item><p>158b4</p><section>dkon brtsegs</section><text>skye bo yin par shes bzhin du de rnyed pa dang / bkur sti dang / tshigs su bcad pa 'dod pas zil gyis non pas gzhan dag gi mdun du bdag nyid lan gcig phyir 'ong ba yin par khas </text></item>
<item><p>158b5</p><section>dkon brtsegs</section><text>'che bar byed cing / tha na bsod snyoms gcig tsam yongs su longs spyod par byed na/ de ni de bas ches bsod nams ma yin pa'i phung po mang du bskyed de/ de ni de bas ches bsod nams ma </text></item>
<item><p>158b6</p><section>dkon brtsegs</section><text>yin pa'i phung po mi bzad pa bskyed pa yin no/ /'od srung / gling bzhi pa'i 'jig rten gyi khams na/ mi gang ji snyed pa thams cad kyi nye bar spyad pa'i longs spyod rnams lta zhog gi /'od </text></item>
<item><p>158b7</p><section>dkon brtsegs</section><text>srung | mi gsum pa ches shin tu gtum pa/ ches shin tu brlang ba/ ches shin tu drag shul gyi las dang ldan pa/ ches shin tu nyams stobs dang ldan pa/ ches shin tu stobs po che'i </text></item>
<item><p>159a1</p><section>dkon brtsegs</section><text>shugs dang ldan pa gang la la zhig byung bar gyur la/ 'od srung / mi des stong gsum gyi stong chung ngu'i 'jig rten gyi khams na/ mi gang ji snyed cig skyes pa de </text></item>
<item><p>159a2</p><section>dkon brtsegs</section><text>dag dbyug pas brdegs sam/ mtshon gyis btab bam/ khu tshur gyis bsnun te/ pham par byas nas nye bar spyod pa'i longs spyod 'gron bu dang / gser dang / nor bu dang / mu tig dang /</text></item>
<item><p>159a3</p><section>dkon brtsegs</section><text>bai DUr+ya dang / dung dang / man shel dang / byi ru dang / sa le spram dang / dngul dang / rin po che sna tshogs dang / khang khyim dang / bzhon pa dang / gos dang / bza' ba dang / btung ba dang /</text></item>
<item><p>159a4</p><section>dkon brtsegs</section><text>mal cha dang / stan gyi nye bar spyad pa dang / yongs su spyod pa dang / dga' ba dang / rtse ba'i longs spyod ji snyed pa de dag thams cad bcom zhing phrogs te khyer bar gyur na/ 'od srung /</text></item>
<item><p>159a5</p><section>dkon brtsegs</section><text>'di ji snyam du sems/ gzhi de las mi des bsod nams ma yin pa mang du bskyed snyam mam/ 'od srung gis gsol pa/ bcom ldan 'das/ mang du bskyed lags so/ /bde bar </text></item>
<item><p>159a6</p><section>dkon brtsegs</section><text>gshegs pa/ mang du bskyed lags so/ /bcom ldan 'das kyis bka' stsal pa/ 'od srung khyod mos par bya/ khyod kyis khong du chud par bya ste/ gang zhig bdag nyid 'bras bu </text></item>
<item><p>159a7</p><section>dkon brtsegs</section><text>ma thob cing so so'i skye bo yin par shes bzhin du de rnyed pa dang / bkur sti dang / tshigs su bcad pa 'dod pas zil gyis non pas/ gzhan dag gi mdun du bdag nyid phyir mi </text></item>
<item><p>159b1</p><section>dkon brtsegs</section><text>'ong ba yin par khas 'che bar byed cing / tha na bsod snyoms gcig tsam yongs su longs spyod par byed na/ de ni de bas bsod nams ma yin pa'i phung po mang du bskyed de/ de ni de bas </text></item>
<item><p>159b2</p><section>dkon brtsegs</section><text>ches bsod nams ma yin pa'i phung po mi bzad pa bskyed pa yin no/ /'od srung / stong chung ngu phra mo'i 'jig rten gyi khams na mi gang ji snyed pa de dag thams cad kyi nye bar spyad pa'i longs </text></item>
<item><p>159b3</p><section>dkon brtsegs</section><text>spyod rnams lta zhog gi /'od srung / mi bzhi pa ches shin tu rab tu gtum pa/ ches shin tu rab tu brlang pa/ ches shin tu rab tu drag shul gyi las dang ldan pa/ ches shin tu rab tu nyams </text></item>
<item><p>159b4</p><section>dkon brtsegs</section><text>stobs dang ldan pa/ ches shin tu rab tu stobs chen po'i shugs dang ldan pa gang la la zhig byung bar gyur la/ 'od srung / mi des stong gi 'jig rten gyi khams na lha dang / klu dang /</text></item>
<item><p>159b5</p><section>dkon brtsegs</section><text>gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa'i sems can gang ji snyed pa de dag thams cad dbyug </text></item>
<item><p>159b6</p><section>dkon brtsegs</section><text>pas brdegs sam/ mtshon gyis btab bam/ khu tshur gyis bsnun te/ pham par byas nas/ nye bar spyad pa'i longs spyod 'gron bu dang / gser dang / nor bu dang / mu tig dang / bai </text></item>
<item><p>159b7</p><section>dkon brtsegs</section><text>DUR+Ya dang / dung dang / man shel dang / byu ru dang / sa le sbram dang / dngul dang / rin po che sna tshogs dang / khang khyim dang / bzhon pa dang / gos dang / bza' ba dang / btung ba dang /</text></item>
<item><p>160a1</p><section>dkon brtsegs</section><text>mal cha dang / stan gyi nye bar spyad pa dang / yongs su spyod pa dang / dga' ba dang / rtse ba'i yo byad ji snyed pa de dag thams cad bcom zhing phrogs te khyed </text></item>
<item><p>160a2</p><section>dkon brtsegs</section><text>bar gyur na/ 'od srung / 'di ji snyam du sems/ gzhi de las mi des bsod nams ma yin pa mang du bskyed snyam mam/ 'od srung gis gsol pa/ bcom ldan 'das/ mang du bskyed </text></item>
<item><p>160a3</p><section>dkon brtsegs</section><text>lags so/ /bde bar gshegs pa/ mang du bskyed lags so/ /bcom ldan 'das kyis bka' stsal pa/ 'od srung khyod mos par bya/ khyod kyis khong du chud par bya ste/ gang zhig bdag </text></item>
<item><p>160a4</p><section>dkon brtsegs</section><text>nyid 'bras bu ma thob cing / so so'i skye bo yin par shes bzhin du de rnyed pa dang / bkur sti dang / tshigs su bcad pa 'dod pas zil gyis non pas/ gzhan dag gis mdun du </text></item>
<item><p>160a5</p><section>dkon brtsegs</section><text>bdag nyid dgra bcom pa yin par khas 'che bar byed cing / ci nas kyang gzhan dag gis bdag dgra bcom pa yin par shes par bya'o snyam nas/ dgra bcom pa steng du 'byung ba </text></item>
<item><p>160a6</p><section>dkon brtsegs</section><text>ltar steng du 'byung bar yang byed/ dgra bcom pa'i dpe ston pa ltar dpe ston par yang byed la/ de ltar sdig pa can gyi 'dod pa de lta bu dang ldan pas/ tha na gzhan gyis byin pa'i dad </text></item>
<item><p>160a7</p><section>dkon brtsegs</section><text>pas byin pa bsod snyoms gcig tsam yongs su longs spyod par byed na/ de ni de bas ches bsod nams ma yin pa'i phung po mang du bskyed de/ de ni de bas ches bsod nams ma yin </text></item>
<item><p>160b1</p><section>dkon brtsegs</section><text>pa'i phung po mi bzad pa bskyed pa yin no/ /'od srung / de lta bas na gang stong gi 'jig rten gyi khams kyi sems can thams cad kyi bde ba'i yo byad thams cad 'phrog bar spro ba de ni/ sdig pa </text></item>
<item><p>160b2</p><section>dkon brtsegs</section><text>can gyi 'dod pa de lta bu des dad pas byin pa yongs su longs spyod par byed de/ 'od srung / ngas ni sdig pa can gyi 'dod pa de las gzhan pa/ rab tu byung ba'i chos shin tu tha chad gcig shos </text></item>
<item><p>160b3</p><section>dkon brtsegs</section><text>gzhan ma mthong ngo / /'od srung / bzhi po 'di dag ni nyan thos kyi theg pa pa rab tu byung ba'i sdig pa 'dod pa yin te/ bzhi gang zhe na/ ma 'ongs pa'i sangs rgyas mthong bar 'dod pa dang /</text></item>
<item><p>160b4</p><section>dkon brtsegs</section><text>'khor los bsgyur pa'i rgyal srid 'dod pa dang / gzhan yang rgyal rigs kyi rigs dag 'dod pa dang / bram ze'i rigs dag 'dod pa ste/ bzhi po de dag ni/ nyan thos kyi theg pa pa rab </text></item>
<item><p>160b5</p><section>dkon brtsegs</section><text>tu byung ba'i sdig pa 'dod pa yin no/ /gang du 'ga' zhig la smon par byed na/ cher na mya ngan las 'das pa la smon par byed na yang / de yang de'i sdig pa 'dod pa nyid yin te/ de bzhin </text></item>
<item><p>160b6</p><section>dkon brtsegs</section><text>gshegs pas de la dgongs nas/ dge slong dag nga ni cher na/ phung po'i lhag ma dang bcas pa'i mya ngan las 'das pa yang rung ste/ skad cig tsam skye ba la yang bsngags pa mi brjod do/ /</text></item>
<item><p>160b7</p><section>dkon brtsegs</section><text>zhes ston to/ /'od srung / bzhi po 'di dag ni dge sbyong gi dri ma ste/ rab tu byung bas de dag thams cad kyi thams cad du mi bya'o/ /bzhi gang zhe na/ 'jig tshogs la mngon par zhen pa dang / gang </text></item>
<item><p>161a1</p><section>dkon brtsegs</section><text>zag tu 'dzin pa dang / bslab pa las 'da' ba dang / ma 'ongs pa'i sangs rgyas mthong bar 'dod pa ste/ bzhi po de dag ni dge sbyong gi dri ma yin te/ rab tu byung </text></item>
<item><p>161a2</p><section>dkon brtsegs</section><text>bas de dag thams cad kyi thams cad du mi bya'o/ /'od srung / dge sbyong dang bram ze'i 'tsho ba yongs su dag pa/ sdig pa 'dod pa med la/ tshul khrims dang ldan pa/ drang po'i rang bzhin </text></item>
<item><p>161a3</p><section>dkon brtsegs</section><text>can| g.yo med pa/ sgyu can ma yin pa/ khengs pa ma yin pa/ yongs su mya ngan las 'da' ba 'dod pa rnams kyi ched du ngas bla na med pa yang dag par rdzogs pa'i byang chub mngon par </text></item>
<item><p>161a4</p><section>dkon brtsegs</section><text>rdzogs par sangs rgyas pas na/ 'od srung / de dag dbugs 'byin par byed pa brjod par bya ste/ de thos na rnal 'byor pa rnal 'byor spyod pa dag dga' ba dang / mgu bar 'gyur ro/ /'od </text></item>
<item><p>161a5</p><section>dkon brtsegs</section><text>srung | rigs kyi bu'am/ rigs kyi bu mo gang la la zhig gis gling chen po bzhi pa'i 'jig rten gyi khams na/ sems can gang ji snyed pa de dag thams cad la bskal pa'am/ bskal pa </text></item>
<item><p>161a6</p><section>dkon brtsegs</section><text>las lhag par bde ba'i yo byad thams cad kyis bkur sti byas/ bla mar byas/ ri mor byas/ mchod pa byas pa bas ni/ yang dag par zhugs pa/ tshul khrims yongs su dag pa/</text></item>
<item><p>161a7</p><section>dkon brtsegs</section><text>'tsho ba yongs su dag pa zhig gis sbyin pa po gang gis dad pas byin pa/ tha na chu snod gang tsam zhig bdag gir byas par gyur na/ de nyid de la bsod nams kyi phung po ches rgya che bar </text></item>
<item><p>161b1</p><section>dkon brtsegs</section><text>'gyur gyi/ gling chen pa bzhi pa'i 'jig rten gyi khams kyi sems can thams cad la bskal pa'am/ bskal pa las lhag par bde ba'i yo byad thams cad kyis bkur sti byas/ bla mar byas/</text></item>
<item><p>161b2</p><section>dkon brtsegs</section><text>ri mor byas/ mchod pa byas pa de la ni de lta ma yin no/ /'od srung / ji ltar mi blun po sdig pa 'dod pa dang ldan pa des/ gang gi drung nas chos gos sam/ bsod snyoms yongs su longs </text></item>
<item><p>161b3</p><section>dkon brtsegs</section><text>spyod pa de'i don de yongs su nyams par byed pa de ltar ni dgra bo dang / gshed ma dang / phyir rgol ba dang / phas kyi dgras kyang yongs su nyams par byed mi nus so/ /'od srung / bzhi </text></item>
<item><p>161b4</p><section>dkon brtsegs</section><text>po 'di dag ni rab tu byung ba'i nyon mongs pa cha phra ba rnams yin te/ rab tu byung ba nyon mongs pa cha phra ba de dag dang ldan na/ 'di lta ste/ dper na/ mda' 'phangs pa de bzhin du/ sems </text></item>
<item><p>161b5</p><section>dkon brtsegs</section><text>can dmyal bar 'gro ba yin par brjod par bya'o/ /gzhan gang zhe na/ gzhan gyi rnyed pa la phrag dog gi chos nyid dang ldan pa dang / sdom pa dang ldan pa'i mdo sde 'di thos nas tshul </text></item>
<item><p>161b6</p><section>dkon brtsegs</section><text>khrims kyi nyes pa 'byin par byed pa dang / de bzhin gshegs pa'i bka' las 'das sam/ bslab pa las 'das na lhag pa'i nga rgyal gyis 'chab par byed cing / rnam par 'byed </text></item>
<item><p>161b7</p><section>dkon brtsegs</section><text>par mi byed/ 'chags par mi byed pa dang / shes shing rtogs bzhin du dad pas byin pa yongs su longs spyod par byed pa ste/ 'od srung / bzhi po 'di dag ni/ rab tu byung ba'i nyon mongs </text></item>
<item><p>162a1</p><section>dkon brtsegs</section><text>pa cha phra ba rnams yin te/ rab tu byung ba nyon mongs pa cha phra ba de dag dang ldan na/ 'di lta ste/ dper na/ mda' 'phangs pa de bzhin du sems can dmyal bar 'gro ba </text></item>
<item><p>162a2</p><section>dkon brtsegs</section><text>yin par brjod par bya'o/ /'od srung / bzhi po 'di dag ni dge sbyong ltar bcos pa yin te/ bzhi gang zhe na/ tshul khrims 'chal ba dang / bdag tu lta ba dang / dam pa'i chos </text></item>
<item><p>162a3</p><section>dkon brtsegs</section><text>spong ba dang / 'jig rten rgyang pan pa ste/ bzhi po de dag ni dge sbyong ltar bcos pa yin no/ /'od srung / bzhi po 'di dag ni rab tu byung ba'i rgyags shing bag med pa yin te/ rab tu </text></item>
<item><p>162a4</p><section>dkon brtsegs</section><text>byung ba rgyags shing bag med pa de dag dang ldan na/ sems can dmyal bar 'gro ba yin par brjod par bya'o/ /bzhi gang zhe na/ mang du thos pas rgyags shing de mang du thos pas </text></item>
<item><p>162a5</p><section>dkon brtsegs</section><text>bag med par 'gyur ba dang / rnyed pa dang / bkur sti dang / tshigs su bcad pas rgyags shing de rnyed pa dang / bkur sti dang / tshigs su bcad pa zil gyis non pas bag med par </text></item>
<item><p>162a6</p><section>dkon brtsegs</section><text>'gyur ba dang / mdza' bshes kyi khyim dang / slong mo ster ba'i khyim gyis rgyags shing / de mdza' bshes kyi khyim dang / slong mo ster ba'i khyim gyis spags pas bag med par 'gyur </text></item>
<item><p>162a7</p><section>dkon brtsegs</section><text>ba dang / sbyangs pa'i yon tan dang / yo byad bsnyungs pas rgyags shing / de sbyangs pa'i yon tan dang / yo byad bsnyungs pas rgyags pas bdag la bstod par byed/ gzhan la smod </text></item>
<item><p>162b1</p><section>dkon brtsegs</section><text>par byed pa de ni bag med pa zhes bya ste/ 'od srung / bzhi po de dag ni rab tu byung ba'i rgyags shing bag med pa yin te/ rab tu byung ba rgyags shing bag med pa de dag dang ldan na/ sems can </text></item>
<item><p>162b2</p><section>dkon brtsegs</section><text>dmyal bar 'gro ba yin par brjod par bya'o/ /de nas bcom ldan 'das la gnas brtan 'od srung chen pos 'di skad ces gsol to/ /bcom ldan 'das/ slad ma'i tshe/ slad ma'i dus lnga </text></item>
<item><p>162b3</p><section>dkon brtsegs</section><text>brgya pa tha ma la/ dge sbyong dge sbyong ltar bcos pa/ ngur smrig 'tshal ba gang dag de bzhin gshegs pas bskal pa bye ba grangs ma mchis par yang dag par bsgrubs pa'i bla na med pa yang dag </text></item>
<item><p>162b4</p><section>dkon brtsegs</section><text>par rdzogs pa'i byang chub 'di nub par bgyid par 'gyur ba ci 'dra ba dag 'byung bar 'gyur lags/ de skad ces gsol pa dang / bcom ldan 'das kyis tshe dang ldan pa 'od srung chen po la 'di </text></item>
<item><p>162b5</p><section>dkon brtsegs</section><text>skad ces bka' stsal to/ /'od srung / de bzhin gshegs pa la gtam 'di yongs su dris pas khyod la ci bya'i thong zhig /de ci'i phyir zhe na/ 'od srung / gal te de bzhin gshegs pas </text></item>
<item><p>162b6</p><section>dkon brtsegs</section><text>mi blun po de dag gi sdig pa 'dod pa dang / yang dag pa ma yin par 'dzin pa dang / g.yo dang / chom rkun dang / phyin ci log dang / bdud kyi nyes pa dang / bdud kyi byin gyi rlabs kyi skyon yang </text></item>
<item><p>162b7</p><section>dkon brtsegs</section><text>dag pa thams cad brjod cing yang dag par bshad par gyur na/ 'od srung khyod kyis skyes bu dam pa ma yin pa de dag gi sdig ba kun spyod pa de dag thos na/ yang dag pa ma yin yang snang </text></item>
<item><p>163a1</p><section>dkon brtsegs</section><text>bar mi 'gyur ba'i phyir ro/ /de nas bcom ldan 'das la gnas brtan 'od srung chen pos 'di skad ces gsol to/ /bcom ldan 'das/ bcom ldan </text></item>
<item><p>163a2</p><section>dkon brtsegs</section><text>'das de bzhin gshags pas chos 'dul ba 'di ci nas kyang yun ring du gnas par 'gyur bar byin gyis brlab tu gsol/ de nas bcom ldan 'das kyis tshe dang ldan pa 'od srung </text></item>
<item><p>163a3</p><section>dkon brtsegs</section><text>chen po la 'di skad ces bka' stsal to/ /'od srung / de bzhin gshegs pa ni ring po mi thogs par yongs su mya ngan las 'da' bar 'gyur ro/ /'od srung gis gsol pa/ bcom </text></item>
<item><p>163a4</p><section>dkon brtsegs</section><text>ldan 'das/ 'di lta ste/ dam pa'i chos kun tu bsrung ba'i slad du/ bcom ldan 'das de bzhin gshegs pa bskal pa'am/ bskal pa las lhag par bzhugs su gsol/</text></item>
<item><p>163a5</p><section>dkon brtsegs</section><text>de skad ces gsol pa dang / bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung / gal te sangs rgyas stong snyed cig gis/ mi blun po </text></item>
<item><p>163a6</p><section>dkon brtsegs</section><text>de dag la cho 'phrul dang bcas pa'i chos bstan du zin kyang / skyes bu dam pa ma yin pa de dag sdig pa 'dod pa dang / sdig pa 'dzin pa de dag las phyir gzung ba'am bzlog par mi </text></item>
<item><p>163a7</p><section>dkon brtsegs</section><text>spyod do/ /'od srung / gzhan yang khyod phyi ma'i tshe phyi ma'i dus lnga brgya tha mal dam pa'i chos bsrung bar spro'am/ sems can bsam pa dge ba gang dag khyod kyis bshad pa la gus </text></item>
<item><p>163b1</p><section>dkon brtsegs</section><text>par nyan pa bskyed par 'gyur ba dag kyang 'byung bar 'gyur ro/ /de skad ces bka' stsal ba dang / bcom ldan 'das la gnas brtan 'od srung chen pos 'di skad ces gsol to/ /bcom ldan </text></item>
<item><p>163b2</p><section>dkon brtsegs</section><text>'das/ bdag gling chen po bzhi pa'i 'jig rten gyi khams grong dang / grong khyer dang / grong rdal dang bcas pa/ brag dang ri bo'i zom dang bcas pa/ rgya mtsho dang / chu klung dang / nags tshal </text></item>
<item><p>163b3</p><section>dkon brtsegs</section><text>dang bcas pa 'di bskal pa'am/ bskal pa las lhag par phrag pa'am/ spyi bo la 'tshal bar ni spro lags kyi/ bcom ldan 'das/ bdag skyes bu dam pa ma lags pa de dag gi log par </text></item>
<item><p>163b4</p><section>dkon brtsegs</section><text>smra ba'i sug las de dag nyan par ni mi spro lags so/ /bcom ldan 'das/ bdag rgya shug gam/ til lam/ 'bras 'bru gcig gis bskal pa'am/ bskal pa las lhag par 'tsho ba </text></item>
<item><p>163b5</p><section>dkon brtsegs</section><text>ni spro lags kyi/ bcom ldan 'das/ skyes bu dam pa ma lags pa de dag gi log par smra ba'i sug las de dag nyan par ni mi spro lags so/ /bcom ldan 'das/ bdag stong gsum gyi </text></item>
<item><p>163b6</p><section>dkon brtsegs</section><text>stong chen po'i 'jig rten gyi khams su bskal pa'i zhugs chen po 'bar/ kun tu 'bar/ kun du rab tu mched cing 'bar bar gyur pa'i nang du spyod lam bzhi po dag gis dgung lo bye ba </text></item>
<item><p>163b7</p><section>dkon brtsegs</section><text>snyad du gnas par ni spro lags kyi/ bcom ldan 'das/ bdag skyes bu dam pa ma lags pa de dag gi log par spro ba'i sug las de dag nyan par ni mi spro lags so/ /bcom ldan </text></item>
<item><p>164a1</p><section>dkon brtsegs</section><text>'das/ bdag sems can thams cad las khro ba dang / spyo ba dang / smad pa dang / bshung ba dang / bsdigs pa dang / brdeg btsog dag bzod pas dang du </text></item>
<item><p>164a2</p><section>dkon brtsegs</section><text>len par ni spro lags kyi/ bcom ldan 'das/ bdag ni mi blun po/ chos kyi rkun po/ chos kyi chom rkun po/ chos la mu cor smra ba/ chos ltar bcos pa ston pa de dag gi log par smra ba'i </text></item>
<item><p>164a3</p><section>dkon brtsegs</section><text>sug las de dag nyan par ni mi spro lags te/ bcom ldan 'das/ bdag ni nye tshe bar spyod pa/ nye tshe ba'i shes pa dang ldan pa lags pas/ de lta bu'i khur 'degs pa'i rngo mi thogs </text></item>
<item><p>164a4</p><section>dkon brtsegs</section><text>lags kyi/ bcom ldan 'das/ byang chub sems dpa' ni de lta bu'i khur 'degs par rngo thogs lags so/ /bcom ldan 'das/ gzhan yang 'di la bdag dper brjod par spobs </text></item>
<item><p>164a5</p><section>dkon brtsegs</section><text>lags te/ bcom ldan 'das/ 'di lta ste/ dper bgyi na/ mi la la zhig rgas shing gtugs la/ 'khogs par gyur cing / de yang na tshod dgung lo brgya nyi shu tsam lags par gyur </text></item>
<item><p>164a6</p><section>dkon brtsegs</section><text>la| mi de bro nad kyis thebs shing / glo ba mi bde nas/ mchis mal gyi khri steng du mchis/ nyal bar gyur na/ mi shes rab 'chal ba'i rang bzhin can phyug pa/ nor mang pa/ longs </text></item>
<item><p>164a7</p><section>dkon brtsegs</section><text>spyod che ba la la zhig der mchis nas/ mi mchis mal gyi khri steng na mchis nyal ba de la/ kye skyes bu kho bo'i gter 'di khyod la gdams kyi/ kho bo gang gi tshe lo bcu'am nyi shu tsam na </text></item>
<item><p>164b1</p><section>dkon brtsegs</section><text>yul gzhan nas phyir 'ong ba de'i tshe/ khyod kyis kho bo la gter 'di phyir byin cig /ces de'i sug par gter 'doms par bgyid cing / de ltar gtams nas/ yul gzhan du mchis par gyur </text></item>
<item><p>164b2</p><section>dkon brtsegs</section><text>la| mi mchis mal gyi khri steng na mchis nyal ba de la yang bu yang ma mchis/ bu mo yang ma mchis/ 'khor kyang ma mchis la/ de nas mi de yul gzhan du mchis nas/ ring po ma lags par de </text></item>
<item><p>164b3</p><section>dkon brtsegs</section><text>yang 'gum pa'i dus bgyid par gyur na/ nor gyi tshogs de dag thams cad kyang chab 'tshal bar gyur pa'i slad na/ mi de slar mchis na su la ji skad bgyir yang ma mchis pa de bzhin du/</text></item>
<item><p>164b4</p><section>dkon brtsegs</section><text>bcom ldan 'das/ gang zhig nyan thos nyi tshe bar spyod pa/ nyi tshe ba'i shes pa dang ldan pa zla bo ma mchis pa/ yun ring por mi gnas pa la/ dam pa'i chos kyi gter 'doms par bgyid na/</text></item>
<item><p>164b5</p><section>dkon brtsegs</section><text>de yang yun ring du gnas par mi 'gyur bar 'tshal bar bgyi lags so/ /bcom ldan 'das kyis bka' stsal pa/ 'od srung / legs so legs so/ /ngas kyang de ltar shes te/ 'on kyang khyod las dpe'i spobs pa de </text></item>
<item><p>164b6</p><section>dkon brtsegs</section><text>lta bu thos na/ skyes bu dam pa ma yin pa de dag kun du skyo ba'i sems skye bar 'gyur pas na/ ngas shes bzhin du khyed la dris pa yin no/ /de nas bcom ldan 'das la gnas brtan 'od srung chen </text></item>
<item><p>164b7</p><section>dkon brtsegs</section><text>pos 'di skad ces gsol to/ /bcom ldan 'das/ 'di la bdag dpe gnyis pa brjod par yang spobs lags te/ bcom ldan 'das/ 'di lta ste/ dper bgyi na/ mi bro nad ma mchis </text></item>
<item><p>165a1</p><section>dkon brtsegs</section><text>pa'i rang bzhin can bro nad dang bral ba/ dgung lo 'bum phrag du mar 'tsho ba/ gzhon nu thor bu lang tsho la bab pa/ g.yog 'khor phun sum tshogs pa/ longs </text></item>
<item><p>165a2</p><section>dkon brtsegs</section><text>spyod phun sum tshogs pa/ rus phun sum tshogs pa/ rigs phun sum tshogs pa/ dge ba'i ngang tshul can/ byams pa dang ldan pa/ snying rje che ba/ yid dga' ba dang ldan pa/ sems can </text></item>
<item><p>165a3</p><section>dkon brtsegs</section><text>gyi skyon dang nyon mongs pa'i skyon rnams la btang snyoms su 'jog pa/ skye bo mang po la sman pa dang / skye bo mang po la bde ba dang / 'jig rten la snying brtse ba dang / lha dang mi rnams kyi don </text></item>
<item><p>165a4</p><section>dkon brtsegs</section><text>dang | skye bo phal po che'i don dang / sman pa dang bde ba'i slad du zhugs pa/ rtul ba brtan pa la la zhig mchis par gyur la/ skyes bu dam pa de'i gan du mi la la zhig mchis nas/ 'di </text></item>
<item><p>165a5</p><section>dkon brtsegs</section><text>skad ces kye skyes bu kho bo'i gter 'di khyod la gdams kyi/ khyod kyis gter 'di legs par spa ba dang / legs par bsrung bar gyis shig /kho bo gang gi tshe lo bcu'am/ nyi shu </text></item>
<item><p>165a6</p><section>dkon brtsegs</section><text>tsam na yul gzhan nas phyir 'ong ba de'i tshe/ khyod kyis gter 'di kho bo la phyir byin ces smras te/ de'i sug par gter de gtams na/ mi de ni gter de blangs nas/ legs par sbed </text></item>
<item><p>165a7</p><section>dkon brtsegs</section><text>pa dang / bsrung bar bgyid cing / mi de slar mchis nas kyang gter de slar stsol bar bgyid pa de bzhin du/ bcom ldan 'das/ gang zhig byang chub sems dpa' la dam pa'i chos kyi </text></item>
<item><p>165b1</p><section>dkon brtsegs</section><text>gter 'doms par bgyid na/ de ni bskal pa bye ba khrag khrig 'bum phrag mang por yang cha ba 'tshal bar mi 'gyur zhing / skye bo mang po la yang sman thogs par 'gyur la/ sangs rgyas kyi gdung </text></item>
<item><p>165b2</p><section>dkon brtsegs</section><text>dang | chos kyi gdung dang / dge 'dun gyi gdung rgyun mi 'chad par yang 'gyur lags so/ /bcom ldan 'das/ bdag gis ni byang chub sems dpa' gang yongs su bsgrub par bgyid pa'i </text></item>
<item><p>165b3</p><section>dkon brtsegs</section><text>bgyi ba de dang / don de yongs su sgrub par rngo mi thogs lags kyi/ bcom ldan 'das/ byang chub sems dpa' sems dpa' chen po byams pa 'di 'khor 'di nyid du 'dus te/ mngon du mchis </text></item>
<item><p>165b4</p><section>dkon brtsegs</section><text>lags pas/ bcom ldan 'das kyis 'di la bka' stsol cig dang / 'dis ni slad ma'i tshe/ slad ma'i dus lnga brgya pa tha ma la dam pa'i chos nub par 'gyur ba'i dus kyi tshe na/ de bzhin </text></item>
<item><p>165b5</p><section>dkon brtsegs</section><text>gshegs pas bskal pa bye ba grangs ma mchis par yang dag par bsgrubs pa'i bla na med pa yang dag par rdzogs pa'i byang chub 'di 'dzin par 'gyur/ rgyas par bgyid par 'gyur </text></item>
<item><p>165b6</p><section>dkon brtsegs</section><text>lags so/ /de ci'i phyir zhe na/ bcom ldan 'das/ 'di ltar byang chub sems dpa' sems dpa' chen po byams pa 'di ni de bzhin gshegs pa'i 'og tu bla na med pa yang dag par rdzogs </text></item>
<item><p>165b7</p><section>dkon brtsegs</section><text>pa'i byang chub mngon par rdzogs par 'tshang rgya bar 'gyur ba lags pa'i slad du ste/ bcom ldan 'das/ 'di lta ste/ dper bgyi na/ rgyal po rgyal rigs spyi bo nas dbang bskur ba'i bu </text></item>
<item><p>166a1</p><section>dkon brtsegs</section><text>thu bo gang lags pa de ni rgyal po'i 'og tu rgyal srid bgyid du stsol bar 'gyur lags pas/ de ni rgyal po rgyal rigs spyi bo nas dbang bskur ba de nyid </text></item>
<item><p>166a2</p><section>dkon brtsegs</section><text>mchis bzhin du yang rgyal srid la spro bar bgyid cing / chos dang ldan par yang 'gyur la/ de 'di snyam du yang sems lags te/ rgyal po rgyal rigs spyi bo nas dbang bskur ba </text></item>
<item><p>166a3</p><section>dkon brtsegs</section><text>'di'i 'og tu ni bdag gis rgyal po bgyi'o snyam nas/ dbugs 'byin pa thob par 'gyur zhing / 'di ltar rgyal po'i bgyi ba gang dag lags pa de dag la yang mngon par brtson </text></item>
<item><p>166a4</p><section>dkon brtsegs</section><text>par bgyid pa de bzhin du/ bcom ldan 'das de bzhin gshegs pa 'das pa na/ byang chub sems dpa' sems dpa' chen po byams pa 'di yang 'di lta ste/ dam pa'i chos kyi </text></item>
<item><p>166a5</p><section>dkon brtsegs</section><text>rgyal srid chen po bgyid du stsol bar 'gyur ba lags pas/ 'dis ni dam pa'i chos kun du bsrung ba la mngon par brtson par bgyi 'tshal lags so/ /de skad ces gsol </text></item>
<item><p>166a6</p><section>dkon brtsegs</section><text>pa dang / bcom ldan 'das kyis gnas brtan 'od srung chen po la 'di skad ces bka' stsal to/ /'od srung / legs so legs so/ /ji skad smras pa de bzhin no/ /de nas bcom </text></item>
<item><p>166a7</p><section>dkon brtsegs</section><text>ldan 'das kyis phyag g.yas pa gser gyi mdog can brkyang nas/ bskal pa bye ba grangs med par dge ba'i rtsa bas yang dag par bsgrubs pa'i phyag 'jam pa/ mchog tu </text></item>
<item><p>166b1</p><section>dkon brtsegs</section><text>mnyen pa/ ka tsa li na di ka ltar reg na bde ba/ rgya skyegs kyi khu bas bsgos pa'i mdog 'dra ba/ byang chub sems dpa' sems dpa' chen po byams pa'i mgo bor bzhag ste byugs nas </text></item>
<item><p>166b2</p><section>dkon brtsegs</section><text>'di skad ces bka' stsal to/ /byams pa khyod phyi ma'i tshe/ phyi ma'i dus lnga brgya tha ma la/ dam pa'i chos nub par 'gyur ba'i dus la bab pa'i tshe na/ dam pa'i chos kun tu bsrung ba dang /</text></item>
<item><p>166b3</p><section>dkon brtsegs</section><text>yun ring du gnas par 'gyur ba dang / yongs su gzung ba dang / sangs rgyas dang / chos dang / dge 'dun gyi gdung rgyun mi 'chad par bya ba'i phyir spro bar gyis shig /bcom ldan 'das </text></item>
<item><p>166b4</p><section>dkon brtsegs</section><text>kyis byang chub sems dpa' sems dpa' chen po byams pa'i spyi bor phyag g.yas pa gser gyi mdog can bzhag ma thag tu/ de nas skad cig de nyid la stong gsum gyi stong chen po'i 'jig </text></item>
<item><p>166b5</p><section>dkon brtsegs</section><text>rten gyi khams 'di lan gsum du rab tu g.yos te/ g.yos/ rab tu g.yos/ kun tu rab tu g.yos/ 'gul/ rab tu 'gul/ kun tu rab tu 'gul| ldeg/ rab tu ldeg/ kun tu rab tu ldeg </text></item>
<item><p>166b6</p><section>dkon brtsegs</section><text>cing | 'jig rten du snang ba chen po yang byung bar gyur/ sa bla ba dang / bar snang la gnas pa dang / 'og min gyi bar gyi lha rnams kyis kyang thal mo sbyar te/ byang chub sems dpa' sems </text></item>
<item><p>166b7</p><section>dkon brtsegs</section><text>dpa' chen po byams pa la/ 'phags pa byams pa khyod skye bo mang po la sman pa dang / skye bo mang po la bde ba dang / 'jig rten la thugs brtse ba dang / lha dang mi rnams kyi skye bo phal po che'i don </text></item>
<item><p>167a1</p><section>dkon brtsegs</section><text>dang / sman pa dang bde ba'i slad du dam pa'i chos kun du bsrung ba dang / yun ring du gnas par 'gyur ba dang / yongs su gzung bar spro bar mdzod cig ces </text></item>
<item><p>167a2</p><section>dkon brtsegs</section><text>smras so/ /de nas byang chub sems dpa' sems dpa' chen po byams pa stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom </text></item>
<item><p>167a3</p><section>dkon brtsegs</section><text>ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ bdag ni sems can gcig gi don gyi slad du yang /</text></item>
<item><p>167a4</p><section>dkon brtsegs</section><text>slad ma'i mtha'i mu'i bar du 'khor ba na 'khor ba yang spro lags na/ dam pa'i chos yongs su gzung ba'i slad du lta smos kyang ci 'tshal te/ bcom ldan 'das/ bdag gis de bzhin </text></item>
<item><p>167a5</p><section>dkon brtsegs</section><text>gshegs pas bskal pa bye ba grangs ma mchis par yang dag par bsgrubs pa'i bla na med pa yang dag par rdzogs pa'i byang chub 'di kun du bsrung ba dang / rgyas par bgyi lags </text></item>
<item><p>167a6</p><section>dkon brtsegs</section><text>so| |byang chub sems dpa' sems dpa' chen po byams pas pus mo g.yas pa'i lha ngas la btsugs ma thag tu/ de nas yang stong gsum gyi stong chen po'i 'jig rten gyi khams </text></item>
<item><p>167a7</p><section>dkon brtsegs</section><text>'di rnam pa drug tu rab tu g.yos so/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das/ bdag ni </text></item>
<item><p>167b1</p><section>dkon brtsegs</section><text>su la yang 'gran par mi bgyid/ nga rgyal mi bgyid lags so/ /de ci'i phyir zhe na/ bcom ldan 'das/ 'di lta ste/ dam pa'i chos yongs su gzung ba 'di dag ni/ skyes bu dam pa'i sug las </text></item>
<item><p>167b2</p><section>dkon brtsegs</section><text>lags te/ bcom ldan 'das/ byang chub sems dpas khur gang 'degs par bgyid pa'i khur de lta bu de ni nyan thos dang / rang sangs rgyas kyis 'degs par rngo mi thogs pa'i slad du'o/ /de </text></item>
<item><p>167b3</p><section>dkon brtsegs</section><text>nas bcom ldan 'das kyis byang chub sems dpa' sems dpa' chen po byams pa la legs so zhes bya ba byin te/ byams pa/ legs so legs so/ /ji ltar nga'i spyan snga na khyod dam pa'i </text></item>
<item><p>167b4</p><section>dkon brtsegs</section><text>chos yongs su gzung ba'i phyir seng ge'i sgra 'di ltar sgrogs par byed pa de bzhin du/ phyogs bcu'i sangs rgyas bcom ldan 'das gang+gA'i klung gi bye ma snyed dag gi spyan snga dag na yang byang chub </text></item>
<item><p>167b5</p><section>dkon brtsegs</section><text>sems dpa' rnams seng ge'i sgra sgrogs shing / dam pa'i chos yongs su 'dzin par bya'o/ /de skad ces bka' stsal pa dang / bcom ldan 'das la byang chub sems dpa' sems dpa' </text></item>
<item><p>167b6</p><section>dkon brtsegs</section><text>chen po byams pas 'di skad ces gsol to/ /bcom ldan 'das/ bcom ldan 'das de bzhin gshegs pas skyes bu dam pa ma lags pa/ byang chub sems dpar mchid kyis 'che ba dang / dge sbyong du </text></item>
<item><p>167b7</p><section>dkon brtsegs</section><text>mchid kyis 'che ba/ glen pa blun po rnyed pa dang bkur sti 'tshal ba/ rnyed pa dang bkur sti la gdub/ mdza' bshes kyi sdum pa dang / slong mo ster ba'i sdum pa la gdub/ bsod </text></item>
<item><p>168a1</p><section>dkon brtsegs</section><text>snyoms la sbyor bar brtson pa/ de dag gi nongs pa'i gnas bdag la bka' stsal du gsol/ de ci'i slad du zhe na/ bcom ldan 'das/ 'di ltar bdag gis rgyu de </text></item>
<item><p>168a2</p><section>dkon brtsegs</section><text>dag thos nas de dag rtogs pas myur ba myur bar spong bar bgyid cing / nongs ba de dag las bdag nyid bsrung bar bgyid pa dang / skyes bu dam bam lags pa de dag las kyang / la </text></item>
<item><p>168a3</p><section>dkon brtsegs</section><text>la de bzhin gshegs pas bdag mkhyen cing / de bzhin gshegs pas bdag rtogs so/ /rab tu rtogs so zhes de bzhin gshegs pa la dang ba skye bar 'gyur ba'i slad du'o/ /de skad </text></item>
<item><p>168a4</p><section>dkon brtsegs</section><text>ces gsol ba dang / bcom ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa/ de'i phyir legs par rab tu nyon </text></item>
<item><p>168a5</p><section>dkon brtsegs</section><text>la yid la gzung zhig dang / skyes bu dam pa ma yin pa de dag gi nyes pa'i gnas gang yin pa cung zad tsam zhig bstan par bya ste/ byams pa/ de la phyi ma'i tshe phyi ma'i dus lnga brgya tha </text></item>
<item><p>168a6</p><section>dkon brtsegs</section><text>ma la| byang chub sems dpar khas 'che ba mang po 'byung ba de dag gi sdig pa 'dod pa gang dag yin pa de dag bshad par bya'o/ /byams pa/ byang chub sems dpa' chos bzhi dang </text></item>
<item><p>168a7</p><section>dkon brtsegs</section><text>ldan na/ byang chub sems dpar khas 'che ba yin par rig par bya ste/ bzhi gang zhe na/ rnyed pa 'dod pa dang / bkur sti 'dod pa dang / g.yo byed pa dang / yang ba'i 'tsho bas 'tsho </text></item>
<item><p>168b1</p><section>dkon brtsegs</section><text>par byed pa yin te/ byams pa/ byang chub sems dpa' chos bzhi po de dag dang ldan na/ byang chub sems dpar khas 'che ba yin par rig par bya'o/ /byams pa/ de la phyi ma'i tshe phyi ma'i </text></item>
<item><p>168b2</p><section>dkon brtsegs</section><text>dus lnga brgya tha ma la/ byang chub sems dpar khas 'che ba/ khyi'i chos kun du spyod pa mang po dag 'byung bar 'gyur te/ byams pa/ 'di lta ste/ dper na/ khyi ni sngon lan 'ga' phyin pa'i khyim </text></item>
<item><p>168b3</p><section>dkon brtsegs</section><text>gzhan zhig tu/ khyi gzhan zhig rgyang ring po nas 'ong ba mthong na/ khyim 'di ni bdag gi yin no snyam nas/ de la zugs par byed/ 'khren skad 'byin/ khro bas lta bar byed/ gnod sems kyi </text></item>
<item><p>168b4</p><section>dkon brtsegs</section><text>nyes pa skyed par byed de/ gzhan gyi khyim bdag gir byed cing / bdag gi yin par 'du shes skyed par byed do/ /byams pa/ de bzhin du phyi ma'i tshe phyi ma'i dus lnga brgya ba tha ma la/ byang chub </text></item>
<item><p>168b5</p><section>dkon brtsegs</section><text>sems dpar khas 'che ba/ khyi'i chos kun tu spyod pa mang po 'byung bar 'gyur ba gang dag yin pa de dag kyang gzhan gyi khyim dang / gzhan gyi grong dag la bdag nyid kyi yin par 'du shes </text></item>
<item><p>168b6</p><section>dkon brtsegs</section><text>skyed par byed cing / bdag nyid kyi yin par 'du shes bskyed nas kyang yongs su 'dzin par byed de/ dge slong des sngon phyin pa'i khyim der/ dge slong gzhan zhig 'ong ba mthong na/ de </text></item>
<item><p>168b7</p><section>dkon brtsegs</section><text>khyim 'di ni bdag gi yin no snyam nas/ khro bas lta bar byed/ gnod sems skyed par byed/ 'thab mo dang / 'thab pa dang / rtsod pa dang / 'gyed pa skyed par byed/ phan tshun dbyen gyi </text></item>
<item><p>169a1</p><section>dkon brtsegs</section><text>tshig smra bar byed/ tshig rtsub po brjod par byed/ gcig la gcig dge slong che ge mo zhes bya ba la nyes pa 'di lta bu yod do/ /dge slong mche ge mo zhes </text></item>
<item><p>169a2</p><section>dkon brtsegs</section><text>bya ba la nyes pa 'di lta bu yod do zhes mi snyan par rjod par byed cing / khyim bdag la yang gal te khyod kho po dang bsten par 'dod na/ dge slong che ge mo zhig dang bsten par mi bya zhing /</text></item>
<item><p>169a3</p><section>dkon brtsegs</section><text>dge slong ma che ge mo zhig dang yang ma bsten cig/ ces zer te/ de dag ni skyugs pa'i rgyur 'gyur ba ring du mig gnas par smad par bya ba'i kha zas tsam gyi phyir/ bsod nams ma yin pa </text></item>
<item><p>169a4</p><section>dkon brtsegs</section><text>mang po bskyed pa yin no/ /de dag ni yi dwags kyi yon tan gyi chos kun du spyod cing / dbul ba dang / sems dman pa dang / ser sna dang ldan pa dang / bdag nyid gso bar byed </text></item>
<item><p>169a5</p><section>dkon brtsegs</section><text>pa yin te/ byang chub sems dpa'i ming gis byang chub sems dpa' yin par khas 'che bar byed cing / bdag nyid tshul khrims 'chal ba dang / sdig pa can gyi 'dod pa dang </text></item>
<item><p>169a6</p><section>dkon brtsegs</section><text>ldan pa dang / sdig pa kun du spyod pa yin bzhin du/ sangs rgyas kyi bsngags pa brjod/ sangs rgyas kyi ye shes kyi bsngags pa yang brjod cing / byang chub sems dpa' bsam </text></item>
<item><p>169a7</p><section>dkon brtsegs</section><text>pa phun sum tshogs pa/ gzhan dag gi bsngags pa yang brjod nas/ zas dang gos sgrub par yang byed do/ /byams pa/ 'di ltar seng ge'i sgra bsgrag cing / seng ge'i las rnams </text></item>
<item><p>169b1</p><section>dkon brtsegs</section><text>bya ba'i rigs pa wa'i sgra bsgrag cing / wa'i las rnams byed pa dang / bdog pa thams cad yongs su gtong ba'i bsngags par byed cing / 'jig rten gyi zang zing yun mi ring par yongs su </text></item>
<item><p>169b2</p><section>dkon brtsegs</section><text>gtong bar mi byed la/ ser snas zil gyis gnon cing / yo byad kyi dri mas spags pa de dag gis gtong ba phyi rol du byas pa/ phan pa'i dngos po'i bsngags pa rjod par byed cing / gnod </text></item>
<item><p>169b3</p><section>dkon brtsegs</section><text>sems dang / tha ba dang / khong khro ba'i nyes pa mang po byed pa dang / bzod pa'i bsngags brjod par byed cing / gcig tu gnod sems kyi sems su byed pa dang / bsdu ba'i dngos po bzhi </text></item>
<item><p>169b4</p><section>dkon brtsegs</section><text>po dag gi bsngags brjod par byed cing / sems can 'ga' yang sbyin pa'am/ snyan par smra ba'am/ don spyod pa'am/ don mthun pas sdud par mi byed pa de dag ji tsam du mi bzad par 'gyur ba </text></item>
<item><p>169b5</p><section>dkon brtsegs</section><text>la ltos/ de dag ni tshig tsam gyi dngos por 'gyur ba yin gyi/ de dag yon tan yang dag par blang ba dang / 'dres pa'i spyod pas byang chub sems dpa' brtson 'grus la mos pa'i rjes su </text></item>
<item><p>169b6</p><section>dkon brtsegs</section><text>slob par byed pa ni ma yin no/ /byams pa/ sngon byung ba 'das pa'i dus na/ bskal pa grangs med pa dang / ches grangs med pa dang / ches shin tu grangs med pa dang / rgya che ba dang / tshad </text></item>
<item><p>169b7</p><section>dkon brtsegs</section><text>med pa dang / bsam gyis mi khyab pa dang / dpag tu med pa dag 'das pa de'i tshe de'i dus na/ de bzhin gshegs pa dgra bcom pa yang dag par rdzogs pa'i sangs rgyas ye shes bla ma </text></item>
<item><p>170a1</p><section>dkon brtsegs</section><text>zhes bya ba/ rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa lha dang mi rnams kyi </text></item>
<item><p>170a2</p><section>dkon brtsegs</section><text>ston pa/ sangs rgyas bcom ldan 'das shig 'jig rten du byung ste/ byams pa/ de bzhin gshegs pa de yang / 'di lta ste/ dper na/ da ltar nga bzhin du snyigs ma lnga dang ldan pa </text></item>
<item><p>170a3</p><section>dkon brtsegs</section><text>kho na'i 'jig rten du byung ngo / /byams pa/ de'i tshe na dge slong brtson 'grus mos zhes bya ba dran pa dang ldan pa/ rtogs pa dang ldan pa/ blo dang ldan pa/ 'dod pa chung ba chog shes pa/</text></item>
<item><p>170a4</p><section>dkon brtsegs</section><text>de bzhin gshegs pa'i gsung rab la nan tan byed pa zhig byung bar gyur to/ /de grong dang / grong khyer dang / grong rdal dang / rgyal po'i pho brang dang / yul 'khor de dag tu song ste/ phyin </text></item>
<item><p>170a5</p><section>dkon brtsegs</section><text>ba dang chos ston par byed cing / rgyal po dang / blon po chen po dag dang / skye bo phal po che gzhan dag gis kyang rin mo byas/ mchod pa byas/ bkur sti byas/ bla mar byas/ shes par byas/</text></item>
<item><p>170a6</p><section>dkon brtsegs</section><text>yongs su shes par byas so/ /de khyim gang du zhugs shing / gang las tshig snyam pa dang / bdag la gus par nyan pa dang / bza' ba dang / btung ba thob par 'gyur ba'i khyim der ni/</text></item>
<item><p>170a7</p><section>dkon brtsegs</section><text>de lan gnyis su 'gro bar sems bskyed par mi byed do/ /de 'jungs pa dang / ma dad pa dang / log par lta ba dang ldan pa'i khyim gzhan dag tu song zhing de dag tu son pa dang / de la de </text></item>
<item><p>170b1</p><section>dkon brtsegs</section><text>dag 'ongs pa legs so zhes kyang mi zer/ de dag tshig snyam par yang mi brjod pa'i steng du/ de la khro bar byed/ gshe bar byed na yang / de bzod pa'i go bgos shing / snying rje chen po la gnas </text></item>
<item><p>170b2</p><section>dkon brtsegs</section><text>pas 'gro la/ khyim de dag tu yongs su gdung bar mi 'gyur zhing / yid mi bde bar yang mi 'gyur ro/ /byams pa/ byang chub sems dpa' brtson 'grus mos des/ khyim gang dag dad par </text></item>
<item><p>170b3</p><section>dkon brtsegs</section><text>byas ba de dag ni/ 'di lta ste/ chos gos dang / bsod snyoms dang / mal cha dang / stan dang / na ba'i gsos sman dang / yo byad dag gis dge slong gzhan dag gi nye bar 'tsho bar 'gyur ro/ /</text></item>
<item><p>170b4</p><section>dkon brtsegs</section><text>byams pa/ 'di ji snyam du sems/ de khyim de dag tu yang 'gro bar mi byed cing / 'gro bar sems bskyed par yang mi byed mod kyi/ 'on kyang de de dag la phrag dog dang / ser sna'i sems skyed </text></item>
<item><p>170b5</p><section>dkon brtsegs</section><text>par byed snyam mam/ byams pas gsol pa/ bcom ldan 'das/ de ni ma lags so/ /bde bar gshegs pa/ de ni ma lags so/ /bcom ldan 'das kyis bka' stsal pa/ byams pa/ de ltar </text></item>
<item><p>170b6</p><section>dkon brtsegs</section><text>byang chub sems dpa' brtson 'grus mos de khyim gang dag nas tshig snyam pa dang / bdag la gus par nyan pa dang / bza' ba dang / btung ba rnyed pa'i khyim de dag mngon par dad par byas shing /</text></item>
<item><p>170b7</p><section>dkon brtsegs</section><text>dge slong gzhan dag gi nye bar 'tsho bar byas nas/ de dag tu lan gnyis su 'jug par mi byed pa dang / 'jungs pa dang / ma dad pa dang / log par lta ba dang ldan pa'i khyim gang dag yin pa de </text></item>
<item><p>171a1</p><section>dkon brtsegs</section><text>dag dad par byed cing / de dag khro zhing gshe na yang yongs su gdung bar mi 'gyur zhing / yid mi bde bar mi 'gyur ba'i phan pa'i dngos po nyid dang / lhag pa'i </text></item>
<item><p>171a2</p><section>dkon brtsegs</section><text>bsam pa nyid dang / 'dod pa chung ba nyid dang / chog shes pa nyid dang / nges pa nyid dang / snying rje dang ldan pa nyid la ltos/ byams pa/ de ltar na sngon gyi byang chub sems dpa' rnams ni </text></item>
<item><p>171a3</p><section>dkon brtsegs</section><text>khyim bdag dad par byas shing / gzhan gyi nye bar 'tsho bar byed kyi bdag nyid kyi chos gos dang / bsod snyoms kyi don du byed pa ni ma yin no/ /byams pa/ de'i tshe de'i dus na/ byang chub </text></item>
<item><p>171a4</p><section>dkon brtsegs</section><text>sems dpa' brtson 'grus mos zhes bya bar gyur pa de gzhan zhig yin snyam du/ khyod yid gnyis dang the tshom za bar gyur na/ khyod kyis de ltar mi lta ste/ nga nyid de'i tshe de'i dus na/ byang </text></item>
<item><p>171a5</p><section>dkon brtsegs</section><text>chub sems dpa' brtson 'grus mos zhes bya bar gyur to/ /byams pa/ de lta bas na byang chub sems dpa' khyim rnams su 'gro bar 'dod pas ni/ byang chub sems dpa' brtson 'grus </text></item>
<item><p>171a6</p><section>dkon brtsegs</section><text>mos de'i rjes su bslab par bya/ de las gzhan pa'i byang chub sems dpa' lhag pa'i bsam pa phun sum chogs pa dag gi rjes su yang bslab par bya zhing / de dag gi chos kun tu spyad </text></item>
<item><p>171a7</p><section>dkon brtsegs</section><text>bar yang bya'o// //bam po gnyis pa/ byams pa/ yang phyi ma'i tshe phyi ma'i dus lnga brgya pa tha ma la/ byang chub sems dpar khas 'che ba'i dge slong kha cig 'byung bar </text></item>
<item><p>171b1</p><section>dkon brtsegs</section><text>'gyur te/ de dag 'di lta ste/ rnyed pa dang / chos gos dang / bsod snyoms kyi don du khyim rnams su 'gro bar 'gyur gyi/ khyim pa rnams dad pa la dgod pa'i phyir ni ma yin te/ de dag ni gcig </text></item>
<item><p>171b2</p><section>dkon brtsegs</section><text>la gcig bsngags pa ma yin pa brjod pa dang / 'byed pa dang / rtsod pa'i rang bzhin can du 'gyur ro/ /de dag ni ji ltar gzhan dag gis ma rnyed pas yi rangs bar 'gyur ba ltar bdag nyid </text></item>
<item><p>171b3</p><section>dkon brtsegs</section><text>kyis rnyed pas ni de lta ma yin la/ ji ltar gzhan dag gis rnyed pas yid mi bde bar 'gyur pa ltar/ bdag nyid kyis ma rnyed pas ni de ltar ma yin no/ /byams pa/ 'di ltar byang chub sems </text></item>
<item><p>171b4</p><section>dkon brtsegs</section><text>dpas ni bdag nyid kyi bde ba'i yo byang de dag thams cad la mi lta bar gzhan dag la sbyin par bya ba yin no/ /de dag ji tsam du phyin ci log tu 'gyur ba la ltos/ de ci'i phyir zhe na/ byams pa/</text></item>
<item><p>171b5</p><section>dkon brtsegs</section><text>'di ltar des ni bdag gis sems can thams cad la bde ba bskyed par bya'o zhes snying rje chen po sngon du btang ba'i sems bskyed pa'i phyir ro/ /byams pa/ 'di lta ste/ dper na/ tshong dpon </text></item>
<item><p>171b6</p><section>dkon brtsegs</section><text>nam| khyim bdag gcig la bu gcig pa/ sdug ba/ phangs pa/ yid du 'ong ba zhig bdog par gyur pa de/ le lan 'ga' zhig gi phyir rgyal pos brtson rar bcug par gyur na/ byams pa/</text></item>
<item><p>171b7</p><section>dkon brtsegs</section><text>'di ji snyam du sems/ tshong dpon nam/ khyim bdag de yid la byed pa'i sems ji lta bu dag gis rgyal pos brtson ra der 'jug par 'gyur snyam de skad ces bka' stsal pa dang / bcom </text></item>
<item><p>172a1</p><section>dkon brtsegs</section><text>ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das/ de ni 'di ltar bu gcig pa de thar </text></item>
<item><p>172a2</p><section>dkon brtsegs</section><text>bar bgyi ba'i bsam pas/ bdag gis bu gcig pa 'di btson ra 'di nas myur du thar par bgyi'o snyam nas bu gcig pa yid la bgyid pa kho na dag gis brtson ra der 'jug par </text></item>
<item><p>172a3</p><section>dkon brtsegs</section><text>bgyid de/ thar par yid la bgyid pa dag gis 'jug cing 'byung bar bgyid lags so/ /bcom ldan 'das kyis bka' stsal pa/ byams pa/ ngas dpe de ni don shes par bya ba'i </text></item>
<item><p>172a4</p><section>dkon brtsegs</section><text>phyir brjod pa yin te/ 'dir don kyang gang zhig yin par blta bar bya zhe na/ byams pa/ 'di lta ste/ dper na/ rgyal po'i brtson ra de ji lta ba de bzhin du ni 'khor ba'i brtson rar </text></item>
<item><p>172a5</p><section>dkon brtsegs</section><text>blta bar bya'o/ /byams pa/ 'di lta ste/ dper na/ tshong dpon nam/ khyim bdag de ji lta ba de bzhin du ni byang chub sems dpa' blta bar bya'o/ /byams pa/ 'di lta ste/ dper na/</text></item>
<item><p>172a6</p><section>dkon brtsegs</section><text>bu gcig pa ji lta ba de bzhin du ni byang chub sems dpas sems can thams cad la bu gcig pa dang 'dra ba'i 'du shes bskyed par bya bar blta bar bya'o/ /byams pa/ 'di lta ste/</text></item>
<item><p>172a7</p><section>dkon brtsegs</section><text>dper na/ tshong dpon nam/ khyim bdag de rgyu gzhan gyi phyir ma yin zhing / chad ka gzhan gyi phyir ma yin gyi/ bu gcig de'i don du btson ra der 'jug par 'gyur ba ji lta ba de bzhin </text></item>
<item><p>172b1</p><section>dkon brtsegs</section><text>du ni| byams pa/ byang chub sems dpas chos gos kyi ched dang / bsod snyoms kyi ched du khyim rnams su 'gro bar mi bya'i/ 'di ltar sems can de dag nyid 'khor ba las yongs su thar </text></item>
<item><p>172b2</p><section>dkon brtsegs</section><text>bar bya ba'i phyir khyim rnams su 'gro bar bya ba la blta bar bya'o/ /byams pa/ yang byi ma'i tshe phyi ma'i dus lnga brgya pa tha ma la dge slong lus ma bsgoms pa/ sems ma bsgoms pa/ tshul </text></item>
<item><p>172b3</p><section>dkon brtsegs</section><text>khrims ma bsgoms pa/ shes rab ma bsgoms pa kha cig 'byung bar 'gyur te/ de dag ni chos gos dang / bsod snyoms kyi che dud me tog gi skyes dag dang / 'bras bu'i skyes dag dang / lo </text></item>
<item><p>172b4</p><section>dkon brtsegs</section><text>ma'i skyes dag dang / yo byad kyi skyes dag dang / byas pa'i lan gyi skyes dag dang / khyim rnams su 'gro bar 'gyur bas/ byis pa dge slong gis ni me tog phreng brgyud lta bur mi bya zhing / bran dang </text></item>
<item><p>172b5</p><section>dkon brtsegs</section><text>las mi lta bu yang mi bya'o/ /byams pa/ dge slong khyim rnams su 'gro bar 'dod pas ni chos kyi skyes kyis 'gro bar bya bar ma gtogs par/ skyes gzhan bkur bar mi bya ste/ des ni mang du </text></item>
<item><p>172b6</p><section>dkon brtsegs</section><text>thos pa dang / gzhung la shin tu zhugs pa dang / 'jigs pa med pa dang / brkam chags med pa dang / tshul 'chos pa med pa dang / kha gsag med pa dang / bdag gir bya ba med par bya zhing /</text></item>
<item><p>172b7</p><section>dkon brtsegs</section><text>chos la dga' ba bskyed nas khyim rnams su 'gro bar bya'o/ /khyim rnams su song nas kyang sangs rgyas dang / chos dang / dge 'dun gyi bsngags pa brjod par bya ba dang / sbyin pa dang / tshul </text></item>
<item><p>173a1</p><section>dkon brtsegs</section><text>khrims dang / bzod pa dang / brtson 'grus dang / bsam gtan dang / shes rab kyi bsngags pa brjod par bya zhing / chos kyi gtam bya ba'i skyes ma gtogs </text></item>
<item><p>173a2</p><section>dkon brtsegs</section><text>par| khang khyim gyi ched dam/ zhing las kyi ched dam/ rnyed pa'i ched dam/ reg pa bde ba'i gtam mam/ rgyal po'i gtam mam/ chom rkun gyi gtam mam/ grong gi gtam mam/ grong khyer </text></item>
<item><p>173a3</p><section>dkon brtsegs</section><text>gyi gtam mam/ ljongs kyi gtam mam/ bu'i gtam mam/ bu mo'i gtam mam/ gtam gzhan gyi skyes dag mi bya'o/ /byams pa/ gang gis stong gsum gyi stong chen po'i 'jig rten gyi </text></item>
<item><p>173a4</p><section>dkon brtsegs</section><text>khams 'di rin po che sna bdun gyis yongs su bkang ste/ rigs kyi bu'am rigs kyi bu mo zhig la byin pa dang / stong gsum gyi stong chen po'i 'jig rten gyi khams su gtogs pa'i sems </text></item>
<item><p>173a5</p><section>dkon brtsegs</section><text>can rnams kyi bde ba'i yo byad gang ji snyed pa de dag thams cad bsdus te rigs kyi bu'am/ rigs kyi bu mo de la byin par gyur na nor gyi phung po de tsam dang / bde ba'i yo byad de tsam </text></item>
<item><p>173a6</p><section>dkon brtsegs</section><text>gyis ni/ des rigs kyi bu'am rigs kyi bu mo de la snying brtse ba'am/ phan btags par mi 'gyur gyi/ de'i tshig bzhi pa'i tshigs su bcad pa gcig tsam zhig nyan du bcug </text></item>
<item><p>173a7</p><section>dkon brtsegs</section><text>ste| de yang de'i rna ba'i rnam par rig par grags shing thos pa tsam de kho nar zad kyi/ re zhig dad pa thob par ma gyur du zin kyang / de ni rigs kyi bu'am rigs kyi bu mo de la rgyas </text></item>
<item><p>173b1</p><section>dkon brtsegs</section><text>pa dang / phan 'dogs pa dang / snying brtse ba ches shin tu mang du byed pa yin no/ /byams pa/ dge slong de dag khyim rnams su zhugs nas/ sangs rgyas kyi bka' spangs te/ 'jig rten </text></item>
<item><p>173b2</p><section>dkon brtsegs</section><text>pa'i gtam nye bar sbyor bar byed cing / ji tsam du don med pa chen pos khyim der mngon par brtson par byed pa la ltos/ de ci'i phyir zhe na/ byams pa/ 'di ltar gser ram/ dngul </text></item>
<item><p>173b3</p><section>dkon brtsegs</section><text>lam| nor bu dag gam/ rin po che dag gam/ mu tig dag gam/ bai DUR+Ya dag gam/ dung dag gam/ man shel dag gam/ byi ru dag gam/ bde ba'i yo byad gzhan dag gis ni/ sems </text></item>
<item><p>173b4</p><section>dkon brtsegs</section><text>can skye ba'i chos can rnams skye ba las yongs su thar bar mi 'gyur/ sems can na ba'i chos can rnams kyang nad rnams las yongs su thar bar mi 'gyur/ sems can rga ba dang /</text></item>
<item><p>173b5</p><section>dkon brtsegs</section><text>'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i chos can rnams kyang rga ba dang / 'chi ba dang / mya ngan dang / smre sngags 'don </text></item>
<item><p>173b6</p><section>dkon brtsegs</section><text>pa dang / sdug bsngal ba dang / yid mi bde ba dang / 'khrug pa dag las yongs su thar bar mi 'gyur gyi/ chos thos pas ni sems can skye ba'i chos can rnams kyang skye ba las yongs </text></item>
<item><p>173b7</p><section>dkon brtsegs</section><text>su thar par 'gyur la/ sems can na ba'i chos can rnams nad rnams las yongs su thar bar 'gyur/ sems can rga ba dang / na ba dang / 'chi ba dang / mya ngan dang / smre sngags </text></item>
<item><p>174a1</p><section>dkon brtsegs</section><text>'don pa dang / sdug bsngal ba dang / yid mi bde ba dang / 'khrug pa'i chos can rnams kyang 'khrug pa las yongs su thar bar 'gyur ba'i phyir te/ de las </text></item>
<item><p>174a2</p><section>dkon brtsegs</section><text>dgongs te/ de bzhin gshegs pa 'di skad ces/ stong chen 'jig rten khams ni gser dag gis/ /bkang ste gang la sbyin par byed pa ni/ /tshig bzhi'i tshigs su bcad pa </text></item>
<item><p>174a3</p><section>dkon brtsegs</section><text>gcig brjod pas/ /ji ltar phan 'dogs de ltar 'gyur ma yin/ /phan 'dogs byed par 'dod pa gang zhig gis/ /'jig rten gsum na sems can thams cad kyi/ /bde ba gang dag </text></item>
<item><p>174a4</p><section>dkon brtsegs</section><text>yod pa de dag kun/ /sems can gcig la sbyin pa byas pa bas/ /gang gis de la sangs rgyas lugs kyi ni/ /tshig bzhi'i tshigs su bcad pa gcig bsgrags na/ /de ni shin tu phan </text></item>
<item><p>174a5</p><section>dkon brtsegs</section><text>'dogs mchog yin te/ /des ni sdug bsngal dag las grol bar 'gyur/ /zhes ston to/ /byams pa/ byang chub sems dpas 'jig rten gyi khams mtha' yas mu med pa dag rin po </text></item>
<item><p>174a6</p><section>dkon brtsegs</section><text>che sna bdun gyis rab tu bkang ste/ sangs rgyas bcom ldan 'das rnams la dbul ba phul ba bas ni snying rje chen po bskyed de/ sems can gcig la tshig bzhi pa'i tshigs su </text></item>
<item><p>174a7</p><section>dkon brtsegs</section><text>bcad pa gcig cig gis bsgrags par gyur na/ de ni de bas ches bsod nams mang du bskyed par 'gyur ro/ /de la 'di skad ces bya ste/ mi gang gis ni gang+gA'i bye snyed kyi/ /</text></item>
<item><p>174b1</p><section>dkon brtsegs</section><text>'jig rten khams mchog rin chen gang byas te/ /dga' mchog sems kyis rgyal la phul ba dang / /gang gis sems can gcig la tshigs bcad byin/ /rin chen sbyin pa shin tu rgya chen </text></item>
<item><p>174b2</p><section>dkon brtsegs</section><text>des| |tshigs bcad sbyin pa snying rjes bsgrubs de la/ /char yang mi phod grangs su'ang ma yin na/ /gnyis sam gsum la bsam du ga la yod/ /de nas bcom ldan 'das kyis yang byang </text></item>
<item><p>174b3</p><section>dkon brtsegs</section><text>chub sems dpa' sems dpa' chen po byams pa la bka' stsal pa/ byams pa/ de bzhin gshegs pa'i phyag g.yas pa'i dkyil na bsod nams thams cad mngon par bsgrubs </text></item>
<item><p>174b4</p><section>dkon brtsegs</section><text>pa'i rgyu mthun pas brgyan pa zhes bya ba'i 'od zer mngon par grub pa yod de/ de bzhin gshegs pa ni bzhed na/ phyag g.yas pas stong gsum gyi stong chen po'i 'jig rten gyi khams </text></item>
<item><p>174b5</p><section>dkon brtsegs</section><text>'di thams cad kun tu g.yogs par mdzad nas/ sems can thams cad la bde ba'i yo byad thams cad nye bar bsgrubs par mdzad cing / zas 'dod pa rnams la ni zas/ skom 'dod </text></item>
<item><p>174b6</p><section>dkon brtsegs</section><text>pa rnams la ni skom/ gos 'dod pa rnams la ni gos/ rin po che 'dod pa rnams la ni rin po che rnams gang ci 'dod pa de la sbyin par yang spyod mod kyi/ de tsam gyis sems can de dag 'khor </text></item>
<item><p>174b7</p><section>dkon brtsegs</section><text>ba'i rgya mtsho thog ma dang tha ma med pa nas chu srin 'dzin khri'i sdug bsngal chen po de las thar bar mi 'gyur bas/ byams pa/ nga ni 'jig rten pa'i bde ba'i yo byad de lta bu dag rnam par spangs </text></item>
<item><p>175a1</p><section>dkon brtsegs</section><text>nas| 'jig rten las 'das pa'i bde ba'i chos rin po che yang dag par ston par mdzad de/ de thos na sems can rnams kyi sdug bsngal gtan du nye </text></item>
<item><p>175a2</p><section>dkon brtsegs</section><text>bar zhi bar 'gyur ro/ /byams pa/ de lta bas na khyed kyis kyang nga'i rjes su bslab par bya zhing / khyed zang zing la gdu bar mi bya'i/ khyed chos la gdu bar bya'o/ /byams pa/</text></item>
<item><p>175a3</p><section>dkon brtsegs</section><text>yang phyi ma'i tshe phyi ma'i dus lnga brgya tha ma la dam pa'i chos nub par 'gyur ba'i dus la bab pa'i tshe na/ byang chub sems dpar khas 'che ba kha cig 'byung bar 'gyur te /</text></item>
<item><p>175a4</p><section>dkon brtsegs</section><text>de dag ni ltung ba lhag par 'byung bar 'gyur zhing / lus ma bsdams pa dang / ngag ma bsdams pa dang / yid ma bsdams pas sdig pa'i las lhag par spyad nas/ nyes pa </text></item>
<item><p>175a5</p><section>dkon brtsegs</section><text>bshags pa tsam gyis dag par 'gyur bar sems kyi/ phyin chad sdom par yang mi byed la/ phyin chad yang dag par bsdam pa'i phyir sdom par yang mi byed do/ /ngas ni sngon </text></item>
<item><p>175a6</p><section>dkon brtsegs</section><text>byas pa'i sdig pa'i las zad par bya ba'i phyir/ phung po gsum pa'i chos kyi rnam grangs bstan pa yin na/ de la mi blun po de dag ni lhag par ltung ba mngon par 'du bya ba mngon </text></item>
<item><p>175a7</p><section>dkon brtsegs</section><text>par 'du byas nas/ nyes pa bshags shing sbyang ba tsam gyis dag par 'gyur bar sems shing / phyin chad sdom par ni mi byed do/ /byams pa/ gzhan yang ngas byang chub sems </text></item>
<item><p>175b1</p><section>dkon brtsegs</section><text>dpa'i theg pa pa'i rigs kyi bu'am/ rigs kyi bu mo rnams kyi las yongs su bsal ba byas pas na/ mi dge ba'i las chung ngus ni byang chub sems dpa' sems can dmyal ba'am/</text></item>
<item><p>175b2</p><section>dkon brtsegs</section><text>dud 'gro'i skye gnas sam/ gshin rje'i 'jig rten nam/ dbul por skye ba rnam pa sna tshogs gzhan dag tu yang ltung bar mi nus mod kyi/ 'on kyang byang chub sems dpas ni myur </text></item>
<item><p>175b3</p><section>dkon brtsegs</section><text>du med par bya zhing / /'dzem dog dang ldan pa dang / bslab pa 'dod pa dang / 'jig rten pha rol la 'jigs par lta ba dang / rtag tu yid skyo ba dang / srid par 'gro ba'i skye ba'i </text></item>
<item><p>175b4</p><section>dkon brtsegs</section><text>gnas thams cad la yid skrag par bya'o/ /de ci'i phyir zhe na/ byams pa/ 'di ltar byang chub sems dpas ni bdag brgal nas/ khyed cag thams cad bsgral bar bya'o/ /</text></item>
<item><p>175b5</p><section>dkon brtsegs</section><text>grol nas dgrol bar bya'o/ /dbugs phyin nas dbugs dbyung bar bya'o/ /yongs su mya ngan las 'das nas yongs su mya ngan las bzla bar bya'o zhes/ sems can thams cad </text></item>
<item><p>175b6</p><section>dkon brtsegs</section><text>nye bar gzung ba'i phyir te/ byams pa/ ngas ni lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa'i 'jig rten gyi </text></item>
<item><p>175b7</p><section>dkon brtsegs</section><text>sa'i dkyil 'khor gyi steng na/ byang chub sems dpa'i las ji snyed pa dang / khur ji snyed pa dang / dgos pa ji snyed pa dang / don bya ba ji snyed pa dang / bya ba ji snyed pa de snyed ni/</text></item>
<item><p>176a1</p><section>dkon brtsegs</section><text>sems can 'ga' la yang ma mthong ngo / /byams pa/ 'di lta ste/ dper na/ la la zhig gis stong gsum gyi stong chen po'i 'jig rten gyi khams/ brag dang / ri </text></item>
<item><p>176a2</p><section>dkon brtsegs</section><text>dang | rgya mtsho dang / chu klung dang / nags tshal dang bcas pa 'di mi la la zhig gi spyi bo'am/ phrag pa'i steng du bzhag ste/ 'di skad ces kye skyes bu khyod kyis stong gsum gyi stong chen </text></item>
<item><p>176a3</p><section>dkon brtsegs</section><text>po'i 'jig rten gyi khams/ brag dang / ri dang / rgya mtsho dang / chu klung dang / nags tshal dang bcas pa 'di bskal pa'am/ bskal pa las lhag pa'am/ bskal pa brgya'am/ bskal pa </text></item>
<item><p>176a4</p><section>dkon brtsegs</section><text>stong ngam/ bskal pa 'bum gyi bar du gdag par bya zhing gzhag par mi bya/ ngal bso bar mi bya'o zhes kyang bsgo na/ byams pa/ 'di ji snyam du sems/ mi de'i khur de che ba dang / spro ba </text></item>
<item><p>176a5</p><section>dkon brtsegs</section><text>mthu dang ldan pa dang / mthu stobs mthu dang ldan pa dang / brtson 'grus mthu dang ldan pa yin snyam mam/ byams pas gsol ba/ bcom ldan 'das/ mthu dang ldan pa lags so/ /</text></item>
<item><p>176a6</p><section>dkon brtsegs</section><text>bde bar gshegs pa/ mthu dang ldan pa lags so/ /bcom ldan 'das kyis bka' stsal pa/ byams pa khyod mos par bya/ khyod kyis khong du chud par bya ste/ byams pa/ de bas </text></item>
<item><p>176a7</p><section>dkon brtsegs</section><text>kyang gang zhig gis kye sems can rnams ngas khyed cag mya ngan las 'das pa'i bde ba la dgod par bya'o zhes sems can thams cad nye bar gzung ba'i phyir/ byang chub sems </text></item>
<item><p>176b1</p><section>dkon brtsegs</section><text>dpa'i khur dang / spro ba dang / mthu stobs dang / brtson 'grus ches stobs dang ldan par blta bar bya'o/ /byams pa/ 'di lta ste/ dper na/ mi la la zhig gi las stong gsum gyi stong </text></item>
<item><p>176b2</p><section>dkon brtsegs</section><text>chen po'i 'jig rten gyi khams su gtogs pa'i sems can thams cad kyi las ji tsam pa de tsam du gyur la/ des sems can thams cad kyi las de dag kyang se gol gtogs pa gcig tsam gyis </text></item>
<item><p>176b3</p><section>dkon brtsegs</section><text>yongs su sgrub par byed cing / las kyi mtha' 'ga' tsam yang yongs su nyams par ma gyur na/ byams pa/ 'di ji snyam du sems/ mi de'i las de stobs dang ldan pa yin snyam mam/ byams </text></item>
<item><p>176b4</p><section>dkon brtsegs</section><text>pas gsol pa/ bcom ldan 'das/ de lta lags so/ /bde bar gshegs pa/ de lta lags te/ bcom ldan 'das/ stobs dang ldan pa lags so/ /bde bar gshegs pa/ stobs </text></item>
<item><p>176b5</p><section>dkon brtsegs</section><text>dang ldan pa lags so/ /bcom ldan 'das kyis bka' stsal pa/ byams pa khyod mos par bya/ khyod kyis khong du chud par bya ste/ byams pa/ de bas ni byang chub sems dpa' gang gis </text></item>
<item><p>176b6</p><section>dkon brtsegs</section><text>'di skad du/ bdag gis sems can thams cad 'khor ba'i sdug bsngal las dgrol bar bya'o zhes tshig tu brjod nas/ las su bya bar byed pa de ches stobs dang ldan pa yin no/ /</text></item>
<item><p>176b7</p><section>dkon brtsegs</section><text>byams pa/ 'di lta ste/ dper na/ khyim bdag la la zhig la bu gcig pa sdug pa/ phangs pa/ yid du 'ong ba ma mthong na mi mthun pa med pa zhig bdog par gyur la/ khyim bdag de nyes pa </text></item>
<item><p>177a1</p><section>dkon brtsegs</section><text>'ga' zhig gi le lan gyis bu gcig pa dang bcas/ chung ma dang bcas/ las byed pa dang zho shas 'tsho ba rnams dang bcas/ nor dang / dbyig dang / yo byad thams cad bcas te/</text></item>
<item><p>177a2</p><section>dkon brtsegs</section><text>rgyal po'i pho brang du bkug par gyur cing / de nas rgyal po des khyim bdag de la 'di skad du/ kwa'i khyim bdag khyod 'di nas dpag tshad 'bum gyi pha rol na/ grong khyer che ge mo zhes bya ba zhig yod </text></item>
<item><p>177a3</p><section>dkon brtsegs</section><text>par don 'di'i phyir zhag bdun gyis phyin par song la/ cha khyer te phyir yang zhag bdun gyis nga'i drung du phyin par shog cig dang / de lta na ngas khyod kyi bu gcig pa 'di dang / chung ma 'di dang / 'khor </text></item>
<item><p>177a4</p><section>dkon brtsegs</section><text>'di dag thams cad dang / nor dang dbyig dang / yo byad 'di dag thams cad kyang khyod la phyir sbyin par bya zhing / gzhan yang khyod la rgyal srid phyed kyi sbyin pa yang lhag par sbyin par bya'o/ /gal te </text></item>
<item><p>177a5</p><section>dkon brtsegs</section><text>khyod song nas grong khyer de nas cha blangs te/ nyin mtshan bdun gyis phyir ma 'ongs na/ khyod la cung zad kyang sbyin par mi bya ba'i steng du/ khyod bu gcig pa dang bcas/ chung ma dang bcas/ 'khor </text></item>
<item><p>177a6</p><section>dkon brtsegs</section><text>dang bcas te/ chad pas bcad pa dang / srog dang dbral zhing gsad par bya'o zhes bsgo bar gyur na/ byams pa/ 'di ji snyam du sems/ khyim bdag de de skad bsgo ba na/ bdag phangs pa dang ldan </text></item>
<item><p>177a7</p><section>dkon brtsegs</section><text>pa dang / bu phangs pa dang ldan pa dang / chung ma phangs pa dang ldan pa dang / 'khor phangs pa dang ldan pa dang / nor phangs pa dang ldan pas stobs dang ldan pa'i rtsom pa dang / stobs dang ldan pa'i </text></item>
<item><p>177b1</p><section>dkon brtsegs</section><text>mgyogs pas grong khyer der 'gro bar 'gyur snyam mam/ byams pas gsol pa/ bcom ldan 'das/ de lta lags so/ /bde bar gshegs pa/ de lta lags te/ bcom ldan 'das kyis gsungs pa'i </text></item>
<item><p>177b2</p><section>dkon brtsegs</section><text>don bdag gis 'tshal ba ltar na/ de ni don de yongs su ma grub kyi bar du sems rnam par g.yeng bar mi bgyid/ zas kyi 'du shes bskyed par mi bgyid/ rmugs pa dang gnyid kyi sems bskyed par </text></item>
<item><p>177b3</p><section>dkon brtsegs</section><text>mi bgyid lags so/ /de ci'i phyir zhe na/ bcom ldan 'das/ 'di ltar de'i slad rol gyi dngos po gzhan dag lta zhog lags kyi/ bdag nyid phangs pa'i slad du'o/ /bcom ldan 'das kyis bka' </text></item>
<item><p>177b4</p><section>dkon brtsegs</section><text>stsal pa/ byams pa/ gal te sems can thams cad de lta bu'i brtson 'grus rtsom pa chen po dang ldan par gyur kyang / sems can de dag thams cad kyi brtson 'grus chen po de ni/ byang chub </text></item>
<item><p>177b5</p><section>dkon brtsegs</section><text>sems dpa'i brtson 'grus chen po de'i brgya'i char yang nye bar mi 'gro/ stong gi cha dang / 'bum gyi cha dang / bye ba'i cha dang / bye ba phrag brgya'i cha dang / bye ba phrag stong gi cha dang / bye ba phrag 'bum gyi </text></item>
<item><p>177b6</p><section>dkon brtsegs</section><text>cha dang / bye ba khrag khrig phrag 'bum gyi cha dang / dpe dang rgyu'i bar du yang nye bar mi 'gro'o/ /de ci'i phyir zhe na/ byams pa/ 'di ltar byang chub sems dpa' ni rgyun phyogs su ded pa'i sems can </text></item>
<item><p>177b7</p><section>dkon brtsegs</section><text>thams cad rgyun las bzlog pa/ g.yo ba med pa/ mya ngan las 'das pa'i dbyings su rab tu dgod par bya ba'i phyir ro/ /byams pa/ 'di lta ste/ dper na/ mi 'di tsam du stobs dang ldan pa/ 'di </text></item>
<item><p>178a1</p><section>dkon brtsegs</section><text>tsam du shugs dang ldan pa/ 'di tsam du mthu dang ldan pa/ 'di tsam du brtson 'grus dang ldan pa la la zhig skyes par gyur la/ des rgya mtsho chen po bzhi </text></item>
<item><p>178a2</p><section>dkon brtsegs</section><text>po de dag na chu'i phung po gang ji snyed pa de dag thams cad chu klung chen po'i rgyun gang dang gang dag nas rgya mtsho chen por zhugs par gyur pa'i chu klung chen po'i rgyun de dag nyid nas chu'i </text></item>
<item><p>178a3</p><section>dkon brtsegs</section><text>mtha' phyir bzlog nas rgyun las bzlog thabs kho nar mtsho chen po ma dros pa'i nang du phab par gyur na/ byams pa/ 'di ji snyam du sems/ mi de dka' ba byed pa dang / ngo mtshar che ba dang / brtson 'grus </text></item>
<item><p>178a4</p><section>dkon brtsegs</section><text>che ba yin snyam mam/ byams pas gsol ba/ bcom ldan 'das/ de lta lags so/ /bde bar gshegs pa/ de lta lags so/ /bcom ldan 'das kyis bka' stsal pa/ byams </text></item>
<item><p>178a5</p><section>dkon brtsegs</section><text>pa khyod mos par bya/ khyod kyis khong du chud par bya ste/ de bas kyang gang dag lhag pa'i bsam pas sems can thams cad kyi don du snying rje chen po kun du bskyed nas/ bla na med pa </text></item>
<item><p>178a6</p><section>dkon brtsegs</section><text>yang dag par rdzogs pa'i byang chub tu sems bskyed de/ nan tan gyis mdzes par byed pa de dag ches shin tu dka' ba byed pa dang / ngo mtshar che ba yin no/ /de bas kyang gang sangs </text></item>
<item><p>178a7</p><section>dkon brtsegs</section><text>rgyas yod do/ /chos yod do/ /dge 'dun yod do/ /legs par byas pa dang / nyes par byas pa'i las rnams kyi 'bras bu rnam par smin pa yod do zhes nges par rtog par byed pa de dag </text></item>
<item><p>178b1</p><section>dkon brtsegs</section><text>ches shin tu dga' ba byed pa dang / ngo mtshar che ba yin no/ /de bas kyang gang dag 'dod chags kyi sems skyes pa sel bar byed pa dang / zhe sdang gi sems skyes pa sel bar byed pa dang / gti </text></item>
<item><p>178b2</p><section>dkon brtsegs</section><text>mug gi sems skyes pa sel bar byed pa de dag ches shin tu dka' ba byed pa dang / ngo mtshar che ba yin no/ /de bas kyang gang dag mdza' bshes dang / grogs dang / nye du dang / rgan rabs rnams </text></item>
<item><p>178b3</p><section>dkon brtsegs</section><text>la mi lta bar spangs shing / longs spyod chung ngu dang / longs spyod chen po'i tshogs rnams kyang yongs su spangs nas/ legs par gsungs pa'i chos 'du lba la rab tu 'byung ba'i sems kyis </text></item>
<item><p>178b4</p><section>dkon brtsegs</section><text>khyim gyi gnas nas gom pa bdun 'dor bar byed pa de dag ches shin tu dka' ba byed pa dang / ngo mtshar che ba yin no/ /de bas kyang gang dag gos dur smrig dag bgos te/ legs par gsungs </text></item>
<item><p>178b5</p><section>dkon brtsegs</section><text>pa'i chos 'dul ba la dad pas khyim nas khyim med par legs pa kho nar rab tu 'byung bar byed pa de dag ches shin tu dka' ba byed pa dang / ngo mtshar che ba yin no/ /de bas kyang gang </text></item>
<item><p>178b6</p><section>dkon brtsegs</section><text>dag de dag rab tu byung nas/ gdams ngag la nan tan gyis mdzes par byed pa dang / bslab pa'i gzhi ji ltar bcas pa dag la slob par byed pa de dag ches shin tu dka' ba byed pa dang /</text></item>
<item><p>178b7</p><section>dkon brtsegs</section><text>ngo mtshar che ba yin no/ /de bas kyang gang dag 'du 'dzi'i gtam la 'jigs par lta zhing / dben pa 'dod pas dgon pa la mngon par phyogs te/ gom pa bdun 'dor bar byed pa de dag ches </text></item>
<item><p>179a1</p><section>dkon brtsegs</section><text>shin tu dka' ba byed pa dang / ngo mtshar che ba yin no/ /de bas kyang gang dag chos thams cad stong pa'o zhes mos par byed pa de dag ches shin tu dka' ba byed pa dang /</text></item>
<item><p>179a2</p><section>dkon brtsegs</section><text>ngo mtshar che ba yin no/ /de bas kyang gang dag chos zab mo rnams la rjes su mthun pa'i bzod pa thob pa de dag ches shin tu dga' ba byed pa dang / ngo mtshar che ba yin no/ /de bas kyang gang dag </text></item>
<item><p>179a3</p><section>dkon brtsegs</section><text>rnam par thar pa'i sgo gsum po dag mngon sum du byas nas rgyun du zhugs pa'i 'bras bu rjes su thob par byed pa dang / dgra bcom pa nyid kyi 'bras bu rjes su thob par byed pa de dag </text></item>
<item><p>179a4</p><section>dkon brtsegs</section><text>ches shin tu dka' bar byed pa dang / ngo mtshar che ba yin no/ /de ci'i phyir zhe na/ byams pa/ 'di lta ste/ 'phags pa'i chos 'dul ba la dad cing dang ba dang / rab tu byung zhing bsnyen </text></item>
<item><p>179a5</p><section>dkon brtsegs</section><text>par rdzogs dge slong gi dngos po dang / 'bras bu thob pa de ni shin tu dka' ba yin pa'i phyir ro/ /byams pa/ de la yang phyi ma'i tshe phyi ma'i dus lnga brgya pa tha ma la dam pa'i chos nub </text></item>
<item><p>179a6</p><section>dkon brtsegs</section><text>par gyur pa'i dus la bab pa'i tshe na/ byang chub sems dpa'i theg pa pa legs par gsungs pa'i chos 'dul ba 'di la rab tu byung nas/ byang chub sems dpa'i las spangs te/ byis </text></item>
<item><p>179a7</p><section>dkon brtsegs</section><text>pa'i las la rab tu gnas pa kha cig 'byung bar 'gyur te/ byams pa/ de la byang chub sems dpa' rnams kyi las gang zhe na/ nyi shu po 'di dag ni byang chub sems dpa' rnams kyi </text></item>
<item><p>179b1</p><section>dkon brtsegs</section><text>las yin te/ de dag yongs su ma rdzogs na byang chub sems dpa' byang chub kyi snying por 'gro bar mi nus so/ /nyi shu gang zhe na/ ser sna'i sems tshar gcad par bya ba dang / gtong ba </text></item>
<item><p>179b2</p><section>dkon brtsegs</section><text>chen po spel bar bya ba dang / 'chal ba'i tshul khrims yongs su spang bar bya ba dang / tshul khrims kyi phung po yongs su rdzogs par bya ba dang / gnod sems dang tha ba'i skyon rnam par spang bar </text></item>
<item><p>179b3</p><section>dkon brtsegs</section><text>bya ba dang / bzod pa'i stobs la gnas par bya ba dang / le lo'i sems rnam par mnan par bya ba dang / brtson 'grus chen po brtsam par bya ba dang / brjed ngas pa'i sems yongs su </text></item>
<item><p>179b4</p><section>dkon brtsegs</section><text>spang bar bya ba dang / dran pa dang / blo gros kyis bsam gtan rnams la mi brten par bsam gtan du bya ba dang / zab mo la bzod pa bsgom par bya ba dang / shes rab kyi pha rol tu phyin </text></item>
<item><p>179b5</p><section>dkon brtsegs</section><text>pa rab tu rtogs par bya ba dang / rnam par rtog pa thams cad spang bar bya ba dang / mtshan ma med pas gnas par bya ba dang / smon pa dang bral bar bya ba dang / smon pa med pa'i yul yongs </text></item>
<item><p>179b6</p><section>dkon brtsegs</section><text>su rdzogs par bya ba dang / sems can thams cad yongs su mi gtang bar bya ba dang / snying rje chen pos gnas par bya ba dang / nyan thos dang / rang sangs rgyas kyi theg pa la dga' ba'i sems </text></item>
<item><p>179b7</p><section>dkon brtsegs</section><text>yid la mi bya ba dang / sangs rgyas kyi ye shes la mos shing nem nur med pa dang / yid ches par bya ba ste/ byams pa/ nyi shu po de dag ni byang chub sems dpa' rnams kyi las yin te/ las </text></item>
<item><p>180a1</p><section>dkon brtsegs</section><text>de dag yongs su ma rdzogs na/ byang chub sems dpa' byang chub kyi snying por 'gro bar mi nus so/ /byams pa/ bzhi po 'di dag ni/ byang chub sems dpa' rnams kyi yang </text></item>
<item><p>180a2</p><section>dkon brtsegs</section><text>dag pa'i dam bca' ba yin te/ bzhi gang zhe na/ bdag nyid kyi bde ba spong ba dang / chos kyis ngoms mi shes pa dang / chos yongs su tshol bas bdag sangs rgyas su 'gyur bar bya'o/ /chos kyi 'khor </text></item>
<item><p>180a3</p><section>dkon brtsegs</section><text>lo bskor bar bya'o/ /sems can rnams 'khor ba thog ma dang tha ma med pa las thar bar bya'o/ /sems can gyi khams tshad med pa rnams bla na med pa yang dag par rdzogs pa'i byang chub yang </text></item>
<item><p>180a4</p><section>dkon brtsegs</section><text>dag par 'dzin du gzhug par bya'o zhes yang dag par dam bca' ba ste/ byams pa/ bzhi po de dag ni byang chub sems dpa' rnams kyi yang dag par dam bca' ba yin no/ /byams pa/ 'di </text></item>
<item><p>180a5</p><section>dkon brtsegs</section><text>lta ste| dper na/ mi sman mkhas la gsang sngags mkhas shing dug dang rtsi la mkhas pa gnyis shig yod par gyur la/ de gnyis las mi gcig gis skye bo phal po che'i mdun du ngo mtshar </text></item>
<item><p>180a6</p><section>dkon brtsegs</section><text>gyi 'du shes bskyed par bya ba'i phyir dug za bar byed cing / zos nas kyang yan lag dang nyid lag rnams shig shig por gyur pas sdug bsngal gyi tshor ba myong bar gyur pa las/ yang gsang </text></item>
<item><p>180a7</p><section>dkon brtsegs</section><text>sngags sngon du btang ba'i sman za bar byed cing / de gsang sngags yang dag pa dang / sman des dug gi nyes pa de dag dang bral bar gyur la/ de nas mi des dus gzhan gyi tshe na sman de ma rnyed cing </text></item>
<item><p>180b1</p><section>dkon brtsegs</section><text>gnyen po ma rnyed pas/ dug des shi bar gyur la/ de nas mi cig shos des 'di skad ces smras te/ kho bos ni sman gyis dug zhi bar byed nus mod kyi/ 'on kyang kho bo la ngo mtshar gyi 'du shes mi </text></item>
<item><p>180b2</p><section>dkon brtsegs</section><text>dgos/ yan lag dang nying lag shig shig phor 'gyur ba mi dgos pas/ dug kyang mi za/ sman yang mi 'thung ngo zhes zer ba de bzhin du/ byams pa/ phyi ma'i tshe phyi ma'i dus lnga brgya pa tha ma </text></item>
<item><p>180b3</p><section>dkon brtsegs</section><text>la byang chub sems dpa' khyim na gnas pa dang / rab tu byung ba kha cig 'di skad ces sdig pa'i las ni nyes pa bshags pas ma lus par zad par 'gyur ro zhes zer zhing / de dag sdig pa </text></item>
<item><p>180b4</p><section>dkon brtsegs</section><text>mngon par 'du byang mngon par 'du shes nas yang bshags par bya'o/ /zhes ltung ba lhag par 'byin par byed cing / phyis sdom pa 'dzin par ni mi byed pa dag 'byung bar 'gyur te/ de dag </text></item>
<item><p>180b5</p><section>dkon brtsegs</section><text>ni 'chi ba'i chos can yin no zhes nga smra ste/ 'chi ba yang gang zhe na/ 'di lta ste/ dper na/ dug za ba'i mi de dang 'dra bar 'chi ba'i dus byas nas/ log par ltung ba rnams su 'gro bar 'gyur </text></item>
<item><p>180b6</p><section>dkon brtsegs</section><text>ba yin no/ /byams pa/ byang chub sems dpa' lhag pa'i bsam pa phun sum tshogs pa dag 'byung bar 'gyur ba de dag ni/ 'di skad ces bdag cag la dug kyang mi dgos/ sman yang mi </text></item>
<item><p>180b7</p><section>dkon brtsegs</section><text>dgos kyi/ bdag cag ni 'das pa'i dus na sdig pa'i las byas pa zad par bya ba dang / ma 'ongs pa dang / da ltar byung ba na mngon par 'du mi bya ba ma gtogs par sdig pa'i las kyang mi bya </text></item>
<item><p>181a1</p><section>dkon brtsegs</section><text>zhing / ltung ba yang 'byung bar mi bya la/ bshags par yang mi bya'o zhes zer te/ byams pa/ 'phags pa'i chos 'dul ba 'di la dug ces bya ba de ni/ 'di lta ste/</text></item>
<item><p>181a2</p><section>dkon brtsegs</section><text>bslab pa'i gzhi ji ltar bcas pa dag las 'da' bar byed pa yin pas khyed cag gis ni dug bza' bar mi bya'o/ /byams pa/ bzhi po 'di dag ni 'di lta ste/ byang chub sems dpa' </text></item>
<item><p>181a3</p><section>dkon brtsegs</section><text>rnams kyi thams cad mkhyen pa nyid kyi bar du gcod par byed pa'i chos rnams yin te/ de dag ni nyan thos kyis kyang bya ba ma yin na/ byang chub sems dpas lta smos kyang ci dgos </text></item>
<item><p>181a4</p><section>dkon brtsegs</section><text>bzhi gang zhe na/ byas pa mi bzo ba nyid dang / g.yo la brten pa nyid dang / rdzun gyi tshig smra ba nyid dang / bslab pa las 'da' bar byed pa nyid yin te/ bzhi po de dag ni 'di lta ste/ byang </text></item>
<item><p>181a5</p><section>dkon brtsegs</section><text>chub sems dpa' rnams kyi thams cad mkhyen pa nyid kyi bar du gcod par byed pa'i chos rnams yin te/ de dag ni nyan thos kyis kyang bya ba ma yin na/ byang chub sems dpa' rnams lta </text></item>
<item><p>181a6</p><section>dkon brtsegs</section><text>smos kyang ci dgos/ byams pa/ byang chub sems dpas chos bzhi po 'di dag las dpag tshad brgyar 'byol bar bya ste/ bzhi gang zhe na/ rnyed pa dang / bkur sti dang / tshigs su bcad pa </text></item>
<item><p>181a7</p><section>dkon brtsegs</section><text>dang | sdig pa'i grogs po'i lag pa dang / 'du 'dzi'i gnas dang / gnas gang na gnas pa na/ byang chub sems dpa'i theg pa pa'i gang zag gzhan zhig kyang 'dug par gyur la/ gal </text></item>
<item><p>181b1</p><section>dkon brtsegs</section><text>te de dang lhan cig tu mgu ba dang / dga' ba dang / mchog tu dga' ba skyes la/ 'thab pa med pa dang ldan pa dang / rtsod pa med pa dang ldan par gnas na ni/ des der gnas par bya'i/ gal te </text></item>
<item><p>181b2</p><section>dkon brtsegs</section><text>de de la tha na tha ba dang zhe sdang gi sems gcig tsam zhig skyed par byed na yang / des de nas dpag tshad brgyar 'byol bar bya ste/ byang chub sems dpas ni byang chub sems dpa' la tha ba dang /</text></item>
<item><p>181b3</p><section>dkon brtsegs</section><text>zhe sdang gi sems bskyed par mi bya'o/ /byams pa/ byang chub sems dpas stong gsum gyi stong chen po'i 'jig rten gyi khams na sems can du bsdu bar bsdus pa'i sems can gang ji snyed pa de </text></item>
<item><p>181b4</p><section>dkon brtsegs</section><text>dag thams cad la spyos sam/ brgyad pa'am/ dbyig pas brdegs sam/ mtshon gyis btab par gyur na/ byams pa/ 'di ji snyam du sems/ byang chub sems dpa' des sems can ji </text></item>
<item><p>181b5</p><section>dkon brtsegs</section><text>snyed cig la spyos pa'am/ brgyad pa'am/ dbyig pas brdegs pa'am/ mtshon gyis btab pa'i gzhi de las sdig pa dang / smas pa dang / nyams pa mang po bskyed par 'gyur snyam mam/ byams </text></item>
<item><p>181b6</p><section>dkon brtsegs</section><text>pas gsol po/ bcom ldan 'das/ sems can gcig cig la spyos sam/ brgyad pa'am/ dbyig pas brdegs sam/ mtshon gyis btab na yang bsod nams ma lags pa mang du </text></item>
<item><p>181b7</p><section>dkon brtsegs</section><text>bskyed lags na/ stong gsum gyi stong chen po'i 'jig rten gyi khams kyi sems can gang ji snyed pa thams cad la lta smos kyang ci 'tshal/ de ci'i slad du zhe na/ bcom ldan 'das/ byang </text></item>
<item><p>182a1</p><section>dkon brtsegs</section><text>chub sems dpas ni sems can 'ga' tsam la yang tha ba dang / zhe sdang dang / gnod sems bskyed par mi bgyi ba'i slad du'o/ /de skad ces gsol pa dang /</text></item>
<item><p>182a2</p><section>dkon brtsegs</section><text>bcom ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa/ byang chub sems dpas stong gsum gyi stong chen po'i 'jig rten gyi khams </text></item>
<item><p>182a3</p><section>dkon brtsegs</section><text>su gtogs pa'i sems can de dag thams cad spyos sam/ brgyad pa'am/ dbyig pas brdegs sam/ mtshon gyis btab pa gang yin pa des ni/ byang chub sems dpa' gzhan zhig la tha na tha ba dang / zhe </text></item>
<item><p>182a4</p><section>dkon brtsegs</section><text>sdang gi sems gcig tsam zhig bskyed par gyur pa de tsam du byang chub sems dpa' de smas pa dang / nyams par mi 'gyur te/ byams pa/ byang chub sems dpas byang chub sems dpa' </text></item>
<item><p>182a5</p><section>dkon brtsegs</section><text>cig shos de la tha ba dang / zhe sdang gi sems bskyed par byed na/ gal te byang chub sems dpa' de byang chub yongs su mi gtong ba zhig yin na/ sems ji snyed bskyed pa de snyed kho na'i bskal </text></item>
<item><p>182a6</p><section>dkon brtsegs</section><text>par byang chub kyi phyir yang go cha bgo bar bya dgos so/ /byams pa/ 'di lta ste/ dper na/ lcags ni lcags nyid kyis gcod par byed pa ma gtogs par bong ba'am/ shing ngam/ rtswas </text></item>
<item><p>182a7</p><section>dkon brtsegs</section><text>gcod par mi nus pa de bzhin du/ byams pa/ byang chub sems dpa'i dge ba'i rtsa ba yang byang chub sems dpa' cig shos la/ tha ba dang / zhe sdang gi sems bskyed pas zad par byed pa </text></item>
<item><p>182b1</p><section>dkon brtsegs</section><text>ma gtogs par gzhan gyis zad par mi 'gyur te/ byams pa/ de lta bas na khyed cag gis gcig la gcig zhe sa dang bcas pa dang / gcig la gcig gus pa dang bcas pas gnas par bya'o zhes </text></item>
<item><p>182b2</p><section>dkon brtsegs</section><text>de ltar bslab par bya zhing / sems dang po bskyed pa'i byang chub sems dpa' la yang ston pa'i 'du shes bskyed par bya'o/ /de nas bcom ldan 'das la byang chub sems dpa' sems dpa' </text></item>
<item><p>182b3</p><section>dkon brtsegs</section><text>chen po byams pas 'di skad ces gsol to/ /bcom ldan 'das/ bdag ni sems can thams cad la yang zhe sa dang bcas pa dang / gus pa dang bcas pas gnas par bgyis lags na/ /</text></item>
<item><p>182b4</p><section>dkon brtsegs</section><text>byang chub sems dpa' rnams lta smos kyang ci 'tshal/ de ci'i slad du zhe na/ bcom ldan 'das/ bdag ni gnod sems la dpa' bar mi bgyid kyi/ bdag ni bzod pa'i stobs dang / mthu </text></item>
<item><p>182b5</p><section>dkon brtsegs</section><text>phun sum tshogs par bgyid pa dang / bcom ldan 'das/ bdag ni g.yo la brten par mi bgyid kyi/ bdag ni lhag pa'i bsam pa phun sum tshogs par bgyid pa dang / bcom ldan 'das/</text></item>
<item><p>182b6</p><section>dkon brtsegs</section><text>bdag ni gzhan gyi khyim la lhag par chags par mi bgyid kyi/ bdag ni bdag gir 'dzin pa ma mchis pa dang / yongs su 'dzin pa ma mchis par bgyid pa dang / bcom ldan 'das /</text></item>
<item><p>182b7</p><section>dkon brtsegs</section><text>bdag ni zang zing lhur len par mi bgyid kyi/ bdag ni chos lhur len par bgyid pa dang / bcom ldan 'das/ bdag ni zas dang / gos lhur len par mi bgyid kyi/ bdag ni pha'i nor yongs su </text></item>
<item><p>183a1</p><section>dkon brtsegs</section><text>tshol bar bgyid pa dang / bcom ldan 'das/ bdag ni phrag dog dang / ser snas kun nas dkris par mi bgyid kyi/ bdag ni gzhan gyi 'byor pa dag la yid </text></item>
<item><p>183a2</p><section>dkon brtsegs</section><text>dga' ba dang / gtong ba phun sum tshogs par bgyid pa dang / bcom ldan 'das/ bdag ni dge sbyong gi ming lhur len par mi bgyid kyi/ bdag ni dge sbyong gi yon tan dag la slob </text></item>
<item><p>183a3</p><section>dkon brtsegs</section><text>par bgyid pa dang / bcom ldan 'das bdag ni smra ba lhur len par mi bgyid kyi/ bdag ni sgrub pa snying por bgyid pa dang / bcom ldan 'das/ bdag ni rnyed pa dang / bkur sti la </text></item>
<item><p>183a4</p><section>dkon brtsegs</section><text>lhag par chags par mi bgyid kyi/ bdag ni don nyung ba dang / bgyi ba nyung ba dang / sangs rgyas kyi yon tan yongs su tshol bar bgyid pa dang / bcom ldan 'das/ bdag ni zang zing </text></item>
<item><p>183a5</p><section>dkon brtsegs</section><text>gis bsgos pa'i sems kyi rgyud kyis grong dang grong khyer du 'jug par mi bgyid kyi/ bdag ni thams cad mkhyen pa nyid kyi sems yid la bgyid pa la mngon par brtson pas grong dang </text></item>
<item><p>183a6</p><section>dkon brtsegs</section><text>grong khyer du 'jug par bgyid pa dang / bcom ldan 'das/ bdag ni chos gos dang bsod snyoms kyi slad du tshul 'chos par mi bgyid kyi/ bdag ni tshul 'chos pa ma mchis pa dang /</text></item>
<item><p>183a7</p><section>dkon brtsegs</section><text>'phags pa'i rigs bzhis chog shes par bgyid pa dang / bcom ldan 'das/ bdag ni byis pa'i spyod pa la slob par mi bgyid kyi/ bdag ni sangs rgyas kyi spyod pa la slob par bgyid </text></item>
<item><p>183b1</p><section>dkon brtsegs</section><text>pa dang / bcom ldan 'das/ bdag ni gzhan dag gi bgyid pa dang / ma bgyis pa dag la so sor rtog par mi bgyis kyi/ bdag ni bdag nyid dul ba dang / zhi bar sbyor ba'i rjes su brtson </text></item>
<item><p>183b2</p><section>dkon brtsegs</section><text>pas gnas par bgyid pa dang / bcom ldan 'das/ bdag ni ltung ba 'ga' yang gleng bar mi bgyid kyi/ bdag ni ngag gi las kyi mtha' sdom par bgyid pa dang / bcom ldan 'das/ bdag </text></item>
<item><p>183b3</p><section>dkon brtsegs</section><text>ni bslab pa thag ring du mi bgyid kyi/ bdag ni so sor thar pa la slob par bgyid pa dang / bcom ldan 'das/ bdag ni sangs rgyas dang / chos dang / dge 'dun gyi bsngags pas 'tsho </text></item>
<item><p>183b4</p><section>dkon brtsegs</section><text>bar sems par mi bgyid kyi/ bdag ni sangs rgyas kyi bsngags pa brjod cing de la dga' ba'i sems bskyed par bgyid pa dang / bdag ni chos kyi bsngags pa brjod cing chos kyi rjes su </text></item>
<item><p>183b5</p><section>dkon brtsegs</section><text>mthun pa'i chos bsgrub pa la gnas par bgyid pa dang / bdag ni dge 'dun gyi bsngags pa brjod cing phyir mi ldog pa'i dge 'dun la brten par bgyid pa dang / bcom ldan 'das/ bdag </text></item>
<item><p>183b6</p><section>dkon brtsegs</section><text>ni gzhan gyis mthong ba bskyed pa'i slad du tshul 'chos pas mchi ma 'byin par mi bgyid kyi/ bdag ni chos kyi shugs kyis mchi ma 'byin par bgyid pa dang / bcom ldan 'das/ bdag ni bgyi </text></item>
<item><p>183b7</p><section>dkon brtsegs</section><text>ba sna tshogs kyi 'du 'dzin sbags te gnas par mi bgyid kyi/ bdag ni chos yongs su tshol ba la mngon par brtson par bgyid pa dang / bcom ldan 'das/ bdag ni 'jig rten pa'i bgyi pa la </text></item>
<item><p>184a1</p><section>dkon brtsegs</section><text>dga' bar mi bgyid kyi/ bdag ni 'jig rten las 'das pa'i chos yongs su tshol ba la dga' bar bgyid pa dang / bcom ldan 'das/ bdag ni gsog 'jog </text></item>
<item><p>184a2</p><section>dkon brtsegs</section><text>gi zas dang ldan par mi bgyid kyi/ bdag ni tshul 'chos pa ma mchis par kun tu spyod par bgyid pa dang / bcom ldan 'das/ bdag ni gnas dang yul gcig yongs su 'dzin par </text></item>
<item><p>184a3</p><section>dkon brtsegs</section><text>mi bgyid kyi/ bdag ni ri dwags ltar kun tu rgyu bar bgyid pa dang / bcom ldan 'das/ bdag ni bsod snyoms la sbyor ba'i rjes su brtson par mi bgyid kyi/ bdag ni sangs rgyas kyi </text></item>
<item><p>184a4</p><section>dkon brtsegs</section><text>yon tan yongs su tshol ba la brtson par bgyid pa dang / bcom ldan 'das/ bdag ni rmugs pa dang / gnyid kyis nyal bar mi bgyid kyi/ bdag ni nam gyi cha stod dang / nam gyi cha smad </text></item>
<item><p>184a5</p><section>dkon brtsegs</section><text>la mi nyal bar sbyor ba'i rjes su brtson par bgyid pa dang / bcom ldan 'das/ bdag ni 'du 'dzi'i spyod yul la brtson par mi bgyid kyi/ bdag ni dben pa la dga' bar bgyid pa dang /</text></item>
<item><p>184a6</p><section>dkon brtsegs</section><text>bcom ldan 'das/ bdag ni yon tan cung zad tsam gyis chog shes par mi bgyid kyi/ bdag ni yon tan yongs su tshol bas ngoms ma 'tshal bar bgyid pa dang / bcom ldan 'das/ bdag </text></item>
<item><p>184a7</p><section>dkon brtsegs</section><text>ni khyi'i chos rnams la kun tu spyod par mi bgyid kyi/ bdag ni seng ge'i sgra sgrogs par bgyid pa dang / bcom ldan 'das/ bdag ni cung zad bshes pa dang ldan par mi bgyid kyi/ bdag </text></item>
<item><p>184b1</p><section>dkon brtsegs</section><text>ni mdza' bshes shin tu brtan par bgyid pa dang / bcom ldan 'das/ bdag ni bgyis pa mi bzo bar mi bgyid kyi/ bdag ni bgyis pa bzo ba dang / bgyis pa tshor bar bgyid pa dang / bcom </text></item>
<item><p>184b2</p><section>dkon brtsegs</section><text>ldan 'das/ bdag ni sbyin pa'i lan gyis mdza' bshes su mi bgyid kyi/ bdag ni lhag pa'i bsam pas mdza' bshes su bgyid pa dang / bcom ldan 'das/ bdag ni lhag pa'i bsam </text></item>
<item><p>184b3</p><section>dkon brtsegs</section><text>pa bcos mar mi bgyid kyi/ bdag ni lhag pa'i bsam pa brtan par bgyid pa dang / bcom ldan 'das/ bdag ni dman pa la mos par mi bgyid kyi/ bdag ni sangs rgyas kyi sku yongs su </text></item>
<item><p>184b4</p><section>dkon brtsegs</section><text>'grub pa lhur blang ba rgya chen po la mos par bgyid pa dang / bcom ldan 'das/ bdag ni de bzhin gshegs pa la gus pa ma mchis pa dang / bslab pa la gus pa ma mchis par mi bgyid </text></item>
<item><p>184b5</p><section>dkon brtsegs</section><text>kyi| bdag ni de bzhin gshegs pa la gus pa dang bcas pa dang / bslab pa la gus pa dang bcas par bgyid pa dang / bcom ldan 'das/ bdag ni sems kyang gzhan la/ smra ba </text></item>
<item><p>184b6</p><section>dkon brtsegs</section><text>yang gzhan pa'i lce gnyis su mi bgyid kyi/ bdag ni ji skad smras pa de bzhin du bgyid pa dang / bcom ldan 'das/ bdag ni tshul 'chos pa'i byang chub sems dpar mi bgyid kyi/ bdag ni </text></item>
<item><p>184b7</p><section>dkon brtsegs</section><text>lhag pa'i bsam pa phun sum tshogs pa dang / bdag nyid dul ba dang / zhi ba la sbyor ba'i rjes su brtson par bgyid pa dang / bcom ldan 'das/ bdag ni nga rgyal gyis nga rgyal bskyed par mi </text></item>
<item><p>185a1</p><section>dkon brtsegs</section><text>bgyid kyi/ bdag ni gdol ba'i bu dang 'dra bar nga rgyal nges par 'joms par bgyid pa dang / bcom ldan 'das/ bdag ni chags pa dang bcas pas bsod </text></item>
<item><p>185a2</p><section>dkon brtsegs</section><text>snyoms yongs su longs spyod par mi bgyid kyi/ bdag ni tshul khrims yongs su dag pa dang / dad pas stsal ba la lci ba'i 'du shes su bgyid pa dang / bcom ldan 'das/ bdag ni tshul </text></item>
<item><p>185a3</p><section>dkon brtsegs</section><text>bzhin ma lags pa'i rnam par rtog par yid la bgyid pa sngon du btang pas/ gdugs pas ma thag kho nar mchis nyal ba dang / rmugs pa dang / gnyid kyi bar du zil gyis gnon </text></item>
<item><p>185a4</p><section>dkon brtsegs</section><text>par mi bgyid kyi/ bdag ni sangs rgyas kyi chos yongs su bsgrub par bgyi ba'i slad du rtag tu brtson zhing sbyor bar bgyid pa dang / bcom ldan 'das/ bdag ni gang zag tu lta </text></item>
<item><p>185a5</p><section>dkon brtsegs</section><text>pa la brten par mi bgyid kyi/ bdag ni stong pa nyid la gnas par bgyid pa dang / bcom ldan 'das/ bdag ni rnam par rtog pa dang / 'khrul pa smra bar mi bgyid kyi/ bdag ni </text></item>
<item><p>185a6</p><section>dkon brtsegs</section><text>mtshan ma ma mchis pa la gnas par bgyid pa dang / bcom ldan 'das/ bdag ni tshul 'chos par mi bgyid kyi/ bdag ni lus dang ngag dang yid kyi las kyi mtha' yongs su dag </text></item>
<item><p>185a7</p><section>dkon brtsegs</section><text>par bgyid pa dang / bcom ldan 'das/ bdag ni zang zing gis bsgos pa'i sems kyi rgyud kyis chos ston par mi bgyid kyi/ bdag ni zang zing ma mchis pa'i sems kyis chos ston par </text></item>
<item><p>185b1</p><section>dkon brtsegs</section><text>bgyid pa dang / bcom ldan 'das/ bdag ni zang zing gi sbyin pas mdza' bshes su mi bgyid kyi/ bdag ni chos kyi sbyin pas mdza' bshes su bgyid pa dang / bcom ldan 'das/ bdag ni bdag </text></item>
<item><p>185b2</p><section>dkon brtsegs</section><text>dang gzhan la yongs su gdung bar mi bgyid kyi/ bdag ni bdag la sman pa dang / gzhan la sman pa'i slad du bsgrub par bgyid pa dang / bcom ldan 'das/ bdag ni dgon par gnas pa la tshul </text></item>
<item><p>185b3</p><section>dkon brtsegs</section><text>'chos par mi bgyid/ bsod snyoms la tshul 'chos par mi bgyid/ phyag dar khrod la tshul 'chos par mi bgyid de/ de ci'i slad du zhe na/ bdag ni sbyangs pa'i yon tan bcu gnyis yang dag </text></item>
<item><p>185b4</p><section>dkon brtsegs</section><text>par blangs te/ gnas par bgyid cing / de yang rnyed pa dang / bkur sti dang / tshigs su bcad pa thams cad la brten pa ma mchis pa'i slad du'o/ /de skad ces gsol pa dang / bcom ldan 'das </text></item>
<item><p>185b5</p><section>dkon brtsegs</section><text>kyis byang chub sems dpa' sems dpa' chen po byams pa la legs so zhes bya ba byin te/ byams pa/ legs so/ /legs so/ /khyod ji ltar sangs rgyas kyi yon tan yongs su tshol ba la brtson pa </text></item>
<item><p>185b6</p><section>dkon brtsegs</section><text>de ltar seng ge'i sgra 'di sgrogs par byed pa/ khyod sngon gyi rgyal ba la lhag par bya ba byas shing / dge ba'i rtsa ba bskyed pa dang / chos de dag dang / yon tan de dag la gzhan gyi dring mi 'jog pa </text></item>
<item><p>185b7</p><section>dkon brtsegs</section><text>yin te/ legs so/ /legs so/ /byang chub sems dpa' sems dpa' chen po byams pas seng ge'i sgra sgrogs pa 'di bshad pa na/ 'khor de nas dge slong lnga brgya stan las langs te dong ngo / /de </text></item>
<item><p>186a1</p><section>dkon brtsegs</section><text>nas gnas brtan 'od srung chen pos dge slong lnga brgya po de dag la 'di skad ces smras so/ /dge slong chen po dag /khyed cag yo byad bsnyungs pa'i gtam brjod pa'i </text></item>
<item><p>186a2</p><section>dkon brtsegs</section><text>tshe stan las langs te gar 'dong / de skad ces smras pa dang / gnas brtan 'od srung chen po la dge slong lnga brgya po de dag gis 'di skad ces smras so/ /btsun pa 'od srung chen po/ byang chub sems </text></item>
<item><p>186a3</p><section>dkon brtsegs</section><text>dpa' sems dpa' chen po byams pas yo byad bsnyungs pa'i gtam de lta bu bstan pa'i gnas pa de dag ni srid par dka' ba lags pas bdag cag 'di snyam du/ bdag cag ni yo byad bsnyungs </text></item>
<item><p>186a4</p><section>dkon brtsegs</section><text>pa'i yon tan de dag la yang dag par mi snang bas bdag cag phyir khyim du 'dong gor ma chag go /de ci'i phyir zhe na/ dad pas byin pa ni reg par dka' zhing sbyangs par dka' ba'i phyir </text></item>
<item><p>186a5</p><section>dkon brtsegs</section><text>ro snyam du sems pa'i slad du'o/ /de nas 'jam dpal gzhon nur gyur pas/ dge slong de dag la legs so zhes bya ba byin te/ rigs kyi bu dag /legs so/ /legs so/ /gang dag dad </text></item>
<item><p>186a6</p><section>dkon brtsegs</section><text>pas byin pa la yongs su longs spyod par mi spro ba dag gis ni/ de ltar mdzem pa dang ldan pa dang / 'gyod pa dang ldan par bya ste/ nyin gcig la lan brgya rab tu byung ba phyir spangs pa ni bla'i/</text></item>
<item><p>186a7</p><section>dkon brtsegs</section><text>tshul khrims yongs su ma dag pas dad pas byin pa la yongs su longs spyod pa ni de lta ma yin no/ /de nas bcom ldan 'das la 'jam dpal gzhon nur gyur pas 'di skad ces gsol to/ /</text></item>
<item><p>186b1</p><section>dkon brtsegs</section><text>bcom ldan 'das/ bcom ldan 'das kyis dad pas stsal ba ji ltar rjes su gnang bar mdzad pa lags/ bcom ldan 'das kyis bka' stsal pa/ 'jam dpal/ ngas ni rigs pa dang / grol </text></item>
<item><p>186b2</p><section>dkon brtsegs</section><text>ba la dad pas byin pa rjes su gnang ngo / /de nas 'jam dpal gzhon nur gyur pas dge slong lnga brgya tsam po de dag la 'di skad ces smras so/ /tshe dang ldan pa dag /khyed cag sbyor cig /rtsol cig </text></item>
<item><p>186b3</p><section>dkon brtsegs</section><text>'bod cig /sangs rgyas 'byung ba rnyed par dka' ba yin gyi/ khyed cag rab tu byung ba las phyir ma ldog cig /de nas 'jam dpal gzhon nur gyur pa la dge slong lnga brgya tsam po de dag gis 'di skad </text></item>
<item><p>186b4</p><section>dkon brtsegs</section><text>ces smras so/ /'jam dpal/ bdag cag gis ji ltar sbyar bar bgyid lags/ 'jam dpal gyis smras pa/ dge slong dag /khyed kyis ji ltar ji ltar sbyor ba dang / 'bad pa dang / rtsol bar byed pa </text></item>
<item><p>186b5</p><section>dkon brtsegs</section><text>na| chos 'ga' yang sbyor bar mi byed/ chos 'ga' yang 'byed par mi byed pa dang / chos 'ga' yang skyed par mi byed/ chos 'ga' yang 'gog par mi byed pa dang / chos 'ga' yang thob par mi </text></item>
<item><p>186b6</p><section>dkon brtsegs</section><text>byed| chos 'ga' yang spong bar mi byed pa dang / chos 'ga' yang 'bri bar mi byed/ chos 'ga' yang 'phel bar mi byed pa de ltar sbyor bar gyis shig /dge slong gang de ltar sbyor bar de ni </text></item>
<item><p>186b7</p><section>dkon brtsegs</section><text>chos 'ga' yang rtogs par mi 'gyur ro/ /gang chos 'ga' yang rtogs par mi 'gyur ba de ni gar yang mi 'gro/ gang nas kyang mi 'ong ngo / /gang la 'gro ba med pa de la ni 'ong ba yang 'ga' </text></item>
<item><p>187a1</p><section>dkon brtsegs</section><text>yang med do/ /de ni 'ong ba med pa dang / 'gro ba med pa'i dge slong zhes bya ste/ gang du yang rten pa yang ma yin/ mi rten pa yang ma yin no/ /bstan pa 'di bshad </text></item>
<item><p>187a2</p><section>dkon brtsegs</section><text>pa na| dge slong lnga brgya po de dag len pa med par zag pa las sems rnam par grol lo/ /de nas bcom ldan 'das la gnas brtan 'od srung chen pos 'di skad ces gsol to/ /</text></item>
<item><p>187a3</p><section>dkon brtsegs</section><text>bcom ldan 'das/ slad ma'i tshe slad ma'i dus lnga brgya pa tha ma de la byang chub sems dpa' tshul 'chos pa ji snyed cig 'byung bar 'gyur lags/ bcom ldan 'das kyis bka' stsal pa/</text></item>
<item><p>187a4</p><section>dkon brtsegs</section><text>'od srung / gang dag sdig pa'i grogs pos yongs su zin cing / lhag pa'i bsam pa nyam chung ste/ zas dang gos lhur len pa'i byang chub sems dpa' tshul 'chos pa dag ni mang du 'byung </text></item>
<item><p>187a5</p><section>dkon brtsegs</section><text>bar 'gyur ro/ /de nas bcom ldan 'das la gnas brtan 'od srung chen pos 'di skad ces gsol to/ /bcom ldan 'das/ skye bo mang po la sman pa dang / skye bo mang po la bde ba'i slad du </text></item>
<item><p>187a6</p><section>dkon brtsegs</section><text>gnas gang dag dang / spyod pa gang dag gis byang chub sems dpa' lhag pa'i bsam pa nyam chung ba dang / tshul 'chos pa lags par 'tshal bar 'gyur ba'i gnas de dag legs pa legs </text></item>
<item><p>187a7</p><section>dkon brtsegs</section><text>par bshad du gsol/ de ci'i slad du zhe na/ bcom ldan 'das/ 'di ltar gnas de dag thos na/ byang chub sems dpa' lhag pa'i bsam pa phun sum tshogs pa gang dag lags pa de dag </text></item>
<item><p>187b1</p><section>dkon brtsegs</section><text>kyang bdag nyid bsrung bar 'gyur ba'i slad du'o/ /de skad ces gsol ba dang / bcom ldan 'das kyis gnas brtan 'od srung chen po la 'di skad ces bka' stsal to/ /'od srung / phyi ma'i tshe phyi ma'i </text></item>
<item><p>187b2</p><section>dkon brtsegs</section><text>dus lnga brgya pa tha ma de la byang chub sems dpa' gang dag sdig pa'i grogs pos yongs su zin cing lhag pa'i bsam pa nyam chung ba de dag ni/ de bzhin gshegs pa'i sku gdung rnams la me tog </text></item>
<item><p>187b3</p><section>dkon brtsegs</section><text>dang | bdug pa dang / phye ma dang / spos dang / me tog phreng dang / byug pa dang / gdugs dang / rgyal mtshan dang / ba dan dang / sil snyan dang / mar me'i sbyin pa dag gis mchod pa'i las la brtson </text></item>
<item><p>187b4</p><section>dkon brtsegs</section><text>par 'gyur ro/ /'od srung / ngas ni shes pa dang mi ldan pa rnams kyi dge ba'i rtsa ba yang dag par bsgrub pa'i phyir mchod pa bshad pa yin na/ mi blun po de dag ni de la brtson par 'gyur te/</text></item>
<item><p>187b5</p><section>dkon brtsegs</section><text>'od srung / ngas lha dang bcas pa'i 'jig rten gyi mdun du dge slong dag khyed cag ni bdag nyid dul ba dang / zhi bar sbyor ba'i rjes su brtson pas gnas par gyis shig /bram ze dang / khyim bdag </text></item>
<item><p>187b6</p><section>dkon brtsegs</section><text>dad pa dang ldan pa dag yod na/ de dag ni nga'i sku gdung rnams la sku gdung gi mchod pa byed par 'gyur ro/ /zhes de skad gsung na/ 'od srung / mi blun po de dag rnal 'byor kyang spangs/ spong ba </text></item>
<item><p>187b7</p><section>dkon brtsegs</section><text>yang spangs/ lung nod pa yang spangs/ kha ton bya ba yang spangs nas/ de bzhin gshegs pa'i sku gdung gi mchod pa'i las la brtson par 'gyur zhing / de dag la brten nas 'tsho bar </text></item>
<item><p>188a1</p><section>dkon brtsegs</section><text>sems par byed pa de dag la ltos/ 'od srung / byang chub sems dpa' gang gis stong gsum gyi stong chen po'i 'jig rten gyi khams 'di chu'i phung po </text></item>
<item><p>188a2</p><section>dkon brtsegs</section><text>nas bzung ste/ tshangs pa'i 'jig rten gyi mthar thug pa'i bar du 'bru mar gyis yongs su bkang ste/ mar me'i snying po ri rab tsam bcugs nas/ /de bzhin gshegs pa la mchod </text></item>
<item><p>188a3</p><section>dkon brtsegs</section><text>pa'i las kyi phyir mar me bus pa bas ni/ byang chub sems dpa' lhag pa'i bsam pa phun sum tshogs pa/ tshul khrims kyi phung po la gnas pa cig shos kyis mkhan po'am </text></item>
<item><p>188a4</p><section>dkon brtsegs</section><text>slob dpon gyi drung nas tshig bzhi ba'i tshigs su bcad pa gcig lung mnos te/ kha ton byed cing gom pa bdun 'dor bar byed pa gang yin pa de/ de bas ches bsod </text></item>
<item><p>188a5</p><section>dkon brtsegs</section><text>nams mang du bskyed par 'gyur ro/ /'od srung / byang chub sems dpa' gang gis stong gsum gyi stong chen po'i 'jig rten gyi khams 'di me tog dang / bdug pa dang /</text></item>
<item><p>188a6</p><section>dkon brtsegs</section><text>phye ma dang / spos kyis rab tu bkang ste/ de bzhin gshegs pa la mchod pa'i las kyi phyir/ lo 'bum gyi bar du nyid lan gsum/ mtshan lan gsum phul ba bas ni </text></item>
<item><p>188a7</p><section>dkon brtsegs</section><text>byang chub sems dpa' 'du 'dzi'i gtam gyis 'jigs shing skrag pa gzhan zhig khams gsum thams cad kyis 'jigs shing / sems can gyis don mngon par bsgrub </text></item>
<item><p>188b1</p><section>dkon brtsegs</section><text>ba na dgon po la mngon par phyogs te/ gom pa bdun 'dor bar byed pa gang yin pa de de bas ches bsod nams mang du bskyed par 'gyur ro/ /'od srung / 'di ji snyam du sems/</text></item>
<item><p>188b2</p><section>dkon brtsegs</section><text>de bzhin gshegs pas kyal ka'i ched dam/ brjod pa'i ched du de skad gsungs pa ma yin grang snyam na/ 'od srung / khyod kyis de ltar mi lta ste/ de ci'i phyir zhe na/ de ni nga la </text></item>
<item><p>188b3</p><section>dkon brtsegs</section><text>mngon sum yin pa'i phyir ro/ /'od srung / sngon byung ba 'das pa'i dus na/ /bskal pa grangs med pa dang / ches grangs med pa dang / ches shin tu grangs med pa dang / rgya che ba dang /</text></item>
<item><p>188b4</p><section>dkon brtsegs</section><text>tshad med pa dang / bsam gyis mi khyab pa dang / dpag tu med pa dag byung ba de'i tshe de'i dus na/ de bzhin gshegs pa dgra bcom pa yang dag par rdzogs pa'i sangs rgyas me tog sna </text></item>
<item><p>188b5</p><section>dkon brtsegs</section><text>tshogs zhes bya ba/ rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa </text></item>
<item><p>188b6</p><section>dkon brtsegs</section><text>sangs rgyas bcom ldan 'das 'jig rten du byung ste/ 'od srung / de bzhin gshegs pa me tog sna tshogs de'i nyan thos rnams kyi 'dus pa chen po ni bye ba 'bum phrag dgu bcu rtsa drug tu </text></item>
<item><p>188b7</p><section>dkon brtsegs</section><text>gyur to/ /'od srung / de'i tshe de'i dus na/ gling bzhi pa'i 'khor los bsgyur ba'i rgyal po mu khyud ces bya ba chos dang ldan pa/ chos kyi rgyal po zhig byung bar gyur te/ 'od srung /</text></item>
<item><p>189a1</p><section>dkon brtsegs</section><text>rgyal po mu khyud de la bu dpa' ba rtul phod pa/ yan lag mchog gi gzugs dang ldan pa/ pha rol gyi sde rab tu 'joms par byed pa stong </text></item>
<item><p>189a2</p><section>dkon brtsegs</section><text>yod par gyur to/ /'od srung / rgyal po mu khyud de'i bu stong po de dag gi rjes la de'i pang bar chos zhes bya ba dang / chos bzang zhes bya ba'i khye'u gnyis shig pa rdzus te skyes </text></item>
<item><p>189a3</p><section>dkon brtsegs</section><text>par gyur to/ /'od srung / rgyal po mu khyud des bcom ldan 'das de bzhin gshegs pa me tog sna tshogs dge slong gi dge 'dun dang bcas pa de la/ lo brgyad khri bzhi stong </text></item>
<item><p>189a4</p><section>dkon brtsegs</section><text>rdzogs kyi bar du las gzhan mi byed par khyim gyi yid la byed pa thams cad spangs te/ na bza' dang / zhal zas dang / gzims cha dang / gdan dang / snyun gyi gsos sman dang /</text></item>
<item><p>189a5</p><section>dkon brtsegs</section><text>yo byad rnams kyis bsnyen bkur byas te/ dge slong gi dge 'dun rnams pa yang zhag bdun bdun 'das shing / chos gos yid du 'ong ba gzhan dang gzhan dag phul lo/ /gang </text></item>
<item><p>189a6</p><section>dkon brtsegs</section><text>dang gang ci dang ci 'dod pa de dang de dag la kha zas kyi rnam pa yid du 'ong ba de lta de lta bu dag kyang phul lo/ /gang dang gang dag ji dang ji lta bu 'dod pa de dag gis gtsug lag khang </text></item>
<item><p>189a7</p><section>dkon brtsegs</section><text>yid du 'ong ba de lta de lta bu dag kyang brtsig tu bcug go /dge slong re re la yang 'chags dang / skyed mos tshal dang / bsnyen bkur ba bdun bdun dang / ro brgya dang ldan </text></item>
<item><p>189b1</p><section>dkon brtsegs</section><text>ba'i kha zas dag kyang phul lo/ /'od srung / 'di ltar rgyal po mu khyud des/ khang bzang khor khor yug tu dpag tshad brgyad cu yod pa/ ngos bzhi khang mig can shin tu 'brel ba/</text></item>
<item><p>189b2</p><section>dkon brtsegs</section><text>bkra ba blta na sdug pa/ legs par byas pa/ shin tu zin par byas pa/ 'khrul 'khor gyi srid bus yongs su sbyang ba byas pa dag kyang byed du bcug ste/ gang gi tshe de bzhin gshegs </text></item>
<item><p>189b3</p><section>dkon brtsegs</section><text>pa dge 'dun dang bcas pa de dag khang bzang de dag na bzhugs pa de'i tshe/ 'khrul 'khor gyi srad bu de dag shugs kyis khang bzang de dag gi steng nas me tog kha dog rnam ba du ma'i char </text></item>
<item><p>189b4</p><section>dkon brtsegs</section><text>dag kyang 'bab bo/ /me tog de dag gis khang bzang de dag pus mo nub tsam du gang bar gyur to/ /'od srung / de ltar rgyal po mu khyud des/ de bzhin gshegs pa me tog sna tshogs dge </text></item>
<item><p>189b5</p><section>dkon brtsegs</section><text>slong gi dge 'dun dang bcas pa de la lo brgyad khri bzhi stong rdzogs kyi bar du yon tan bkod pa bsam gyi mi khyab pa dag dang / bde ba'i yo byad thams cad kyis bkur sti byas/ bla mar </text></item>
<item><p>189b6</p><section>dkon brtsegs</section><text>byas| ri mor byas/ mchod pa byas so/ /'od srung / de nas lo brgyad khri bzhi stong pa de dag 'das pa'i phyis de nyid par/ de bzhin gshegs pa de'i zhal zas kyi bya ba mdzad lags </text></item>
<item><p>189b7</p><section>dkon brtsegs</section><text>pa'i 'og tu/ khye'u chos dang / chos bzang gnyis dpung gi tshogs yan lag bzhi pa thams cad dang bcas te/ bcom ldan 'das de bzhin gshegs pa dgra bcom pa yang dag </text></item>
<item><p>190a1</p><section>dkon brtsegs</section><text>par rdzogs pa'i sangs rgyas me tog sna tshogs de'i spyan sngar btud nas/ de bzhin gshegs pa de la yid kyis zhu ba 'di skad ces yongs su zhus </text></item>
<item><p>190a2</p><section>dkon brtsegs</section><text>so| |bcom ldan 'das/ rgyal po mu khyud 'dis yun ring po 'di srid du/ dge ba'i rtsa ba bskrun pa rnam pa mang po 'di lta bu thams cad zil gyis non cing / yongs su gtugs </text></item>
<item><p>190a3</p><section>dkon brtsegs</section><text>te gnas par 'gyur ba'i sbyin pa dang / bsod nams dang / longs spyod dang / dge ba'i rtsa ba gzhan zhig mchis lags sam/ 'od srung / de ltar khye'u de gnyis kyis zhabs </text></item>
<item><p>190a4</p><section>dkon brtsegs</section><text>gnyis la gtugs ma thag tu/ de nas skad cig de la stong gsum gyi stong chen po'i 'jig rten gyi khams de rab tu g.yos shing / 'jig rten du sa g.yos pa chen po yang byung bar </text></item>
<item><p>190a5</p><section>dkon brtsegs</section><text>gyur to/ /'od srung / de nas bcom ldan 'das de bzhin gshegs pa me tog sna tshogs de'i bsnyen bkur ba thub dka' zhes bya ba zhig yod par gyur pa gang yin pa de stan las </text></item>
<item><p>190a6</p><section>dkon brtsegs</section><text>langs te/ chos gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das de bzhin gshegs pa me tog sna tshogs de ga la ba de logs </text></item>
<item><p>190a7</p><section>dkon brtsegs</section><text>su thal mo sbyar ba btud nas/ de bzhin gshegs pa de la 'di skad ces gsol to/ /bcom ldan 'das/ 'jig rten dogs cher g.yos pa 'di'i rgyu ni gang lags/ rkyen ni gang </text></item>
<item><p>190b1</p><section>dkon brtsegs</section><text>lags| ci'i slad du na/ khye'u 'di gnyis kyis bcom ldan 'das kyi zhabs gnyis la gtugs par gyur lags/ 'od srung / de skad ces gsol pa dang / de bzhin gshegs </text></item>
<item><p>190b2</p><section>dkon brtsegs</section><text>pa me tog sna tshogs des bsnyen bkur ba thub dka' la 'di skad ces bka' stsal to/ /rigs kyi bu/ gtam de lta bu yongs su zhus pas khyod la ci bya/ gal te de bzhin gshegs </text></item>
<item><p>190b3</p><section>dkon brtsegs</section><text>pas khye'u 'di gnyis kyi lhag pa'i bsam pa ji lta bu dang / zab mo la bzod pa bsgom pa ji lta bu dang / snying rje chen po ji lta bus de bzhin gshegs pa'i zhabs gnyis la gtugs </text></item>
<item><p>190b4</p><section>dkon brtsegs</section><text>pa'i gnas de bshad par gyur na/ lha dang bcas pa'i 'jig rten 'di rmongs par 'gyur ro// //bam po gsum pa/ 'od srung / de nas de bzhin gshegs pa </text></item>
<item><p>190b5</p><section>dkon brtsegs</section><text>me tog sna tshogs des/ nyan thos chen po rdzu 'phrul dang ldan pa'i mchog sred med kyi bu zhes bya ba la bka' stsal pa/ sred med kyi bu khyod longs la khye'u 'di gnyis slong ste/ rang gi rdzu 'phrul </text></item>
<item><p>190b6</p><section>dkon brtsegs</section><text>gyi mthu ston cig /'od srung | de nas dge slong sred med kyi bu des de las khye'u gcig lag pa g.yas pas bslangs la/ khye'u cig shos lag pa g.yon pas bslangs te/ gyen du 'phang ngo snyam </text></item>
<item><p>190b7</p><section>dkon brtsegs</section><text>na gdeg par ma nus so/ /des yang rgya cher mthu dang stobs dang / brtson 'grus dang / spro ba dang / rdzu 'phrul chen po yang dag par bstan cing gyen du 'phang ngo snyam na/ tha na de gnyis skra'i </text></item>
<item><p>191a1</p><section>dkon brtsegs</section><text>rtse mo'i cha shas tsam yang bskyod pa'am/ bsgul bar ma nus so/ /'od srung / de ltar des khye'u de gnyis shin tu gyen du 'phang par bskyed pa na/ stong </text></item>
<item><p>191a2</p><section>dkon brtsegs</section><text>gsum gyi stong chen po'i 'jig rten gyi khams brag dang / ri dang / rtswa dang / shing dang / chu dang bcas pa de rab tu g.yos shing bla 'og tu 'gul bar gyur kyang khye'u de gnyis </text></item>
<item><p>191a3</p><section>dkon brtsegs</section><text>bslang bar ni ma nus so/ /'od srung / de nas de bzhin gshegs pa me tog sna tshogs des de'i tshe/ nyan thos chen po de'i sems yang dag par rab tu bzung ba dang / rdzu 'phrul </text></item>
<item><p>191a4</p><section>dkon brtsegs</section><text>gyi mthu nye bar bsgrub pa mdzad de/ rdzu 'phrul gyi mthu nye bar bsgrubs pa des dge slong sred med kyi bu des 'og gi phyogs kyi sangs rgyas kyi zhing gang+gA'i klung gi bye ma snyed dag 'gul </text></item>
<item><p>191a5</p><section>dkon brtsegs</section><text>ba dang / g.yos pa dang / rab tu 'khrugs pa dang / bla 'og tu 'gul bar byas kyang / tha na khye'u de gnyis skra'i rtse mo'i cha shas tsam yang g.yo ba'am/ 'gul bar byed mi nus </text></item>
<item><p>191a6</p><section>dkon brtsegs</section><text>so| |'od srung / de nas dge slong sred med kyi bu des bcom ldan 'das de bzhin gshegs pa me tog sna tshogs de'i zhabs gnyis la gtugs nas/ de bzhin gshegs pa </text></item>
<item><p>191a7</p><section>dkon brtsegs</section><text>me tog sna tshogs de la 'di skad ces gsol to/ /bcom ldan 'das/ bdag rang gi rdzu 'phrul gyi stobs las yongs su nyams pa'am gcig tu ma gyur lags grang / de ci'i </text></item>
<item><p>191b1</p><section>dkon brtsegs</section><text>slad du zhe na/ bcom ldan 'das/ 'di ltar bdag gis khye'u skyes nas ring po ma lags pa/ byis pa'i gzugs su mchis pa/ lus bong chung du 'di gnyis kyis dog sa la gtugs </text></item>
<item><p>191b2</p><section>dkon brtsegs</section><text>pa yang bslang bar rngo ma thogs pa'i slad du'o/ /de skad ces gsol pa dang / bcom ldan 'das de bzhin gshegs pa me tog sna tshogs des/ dge slong sred med kyi bu de la 'di skad ces </text></item>
<item><p>191b3</p><section>dkon brtsegs</section><text>bka' stsal to/ /sred med gyi bu khyod rang gi rdzu 'phrul gyi stobs las yongs su ma nyams mod kyi/ 'on kyang byang chub sems dpa'i byin gyi rlabs 'di ni bsam gyis mi khyab pa yin pas </text></item>
<item><p>191b4</p><section>dkon brtsegs</section><text>de ni nyan thos dang / rang sangs rgyas thams cad kyis rnam par dkrugs pa'am/ bsam par sla ba ma yin te/ sred med kyi bu gal te stong gsum gyi stong chen po'i 'jig rten gyi khams </text></item>
<item><p>191b5</p><section>dkon brtsegs</section><text>na| sems can gang ji snyed pa de dag thams cad 'di lta ste/ dper na/ ngas da ltar khyod nyid nyan thos rdzu 'phrul chen po rnams kyi mchog tu bstan pa de lta bu'i rdzu 'phrul gyi stobs dang ldan </text></item>
<item><p>191b6</p><section>dkon brtsegs</section><text>par gyur cing / de tsam du rdzu 'phrul che ba dang / de tsam du mthu che ba'i sems can de dag thams cad kyis bskal pa bye ba snyed da rdzu 'phrul gyi rnam par 'phrul pa rnam pa sna tshogs dag </text></item>
<item><p>191b7</p><section>dkon brtsegs</section><text>gi rnam par 'phrul pa byas kyang / de dag gi khye'u 'di gnyis bslang ba'am/ bsgul bar mi nus so/ /'od srung / de ltar de bzhin gshegs pa me tog sna tshogs des tshig de skad </text></item>
<item><p>192a1</p><section>dkon brtsegs</section><text>gsungs pa ni/ 'khor de las srog chags 'bum phrag bzhi bcu rtsa gnyis kyis bla na med pa yang dag par rdzogs pa'i byang chub tu sems bskyed cing / de </text></item>
<item><p>192a2</p><section>dkon brtsegs</section><text>dag 'di snyam du sems te/ 'di ltar byang chub sems dpa' rnam pa thams cad mkhyen pa nyid ma rtogs shing / thams cad mkhyen pa nyid ma thob pa kho na yin yang / gang la nyan thos </text></item>
<item><p>192a3</p><section>dkon brtsegs</section><text>chen po 'di dag brdugs par byas te/ bkod pa'i rdzu 'phrul gyi cho 'phrul de lta bu dang ldan pa de ni ngo mtshar te/ bdag cag gis kyang byin gyi rlabs de lta bu thob par bya ba dang / sangs </text></item>
<item><p>192a4</p><section>dkon brtsegs</section><text>rgyas kyi ye shes kyang thob par bya'o snyam du sems shing / de ltar yang dag par shes pa'i srog chags 'bum phrag bzhi bcu rtsa gnyis po de dag gis bla na med pa yang dag par rdzogs </text></item>
<item><p>192a5</p><section>dkon brtsegs</section><text>pa'i byang chub tu sems bskyed par gyur to/ /'od srung / de nas byang chub sems dpa' sems dpa' chen po blo gros bzang po zhes bya ba zhig 'khor de nyid du 'dus te/ 'dug par gyur </text></item>
<item><p>192a6</p><section>dkon brtsegs</section><text>pa de stan las langs te/ bla gos phrag pa gcig tu gzar nas/ pus mo g.yas pa'i lha nga sa la btsugs nas/ bcom ldan 'das de bzhin gshegs pa me tog sna tshogs ga la ba </text></item>
<item><p>192a7</p><section>dkon brtsegs</section><text>de logs su thal mo sbyar ba btud nas/ de bzhin gshegs pa me tog sna tshogs de la 'di skad ces gsol to/ /bcom ldan 'das/ khye'u 'di gnyis bslangs par mdzad cing </text></item>
<item><p>192b1</p><section>dkon brtsegs</section><text>khye'u 'di gnyis kyis zhus pa rab tu rnam par dbye ba yang bstan du gsol/ 'od srung / de nas de bzhin gshegs pa me tog sna tshogs des de'i tshe se gol gyi sgra mdzad de/ se gol gyi </text></item>
<item><p>192b2</p><section>dkon brtsegs</section><text>sgra des phyogs bcu'i sangs rgyas kyi zhing gang+gA'i klung gi bye ma snyed dag tu mngon par grags par gyur to/ /sangs rgyas kyi zhing ji snyed du se gol gyi sgra mngon par grags par gyur pa de snyed </text></item>
<item><p>192b3</p><section>dkon brtsegs</section><text>kho na rnam pa drug tu rab tu g.yos par yang gyur to/ /ji snyed rnam pa drug tu rab tu g.yos par gyur pa de snyed kho na snang ba chen pos yongs su khyab par yang gyur to/ /'od srung / de nas khye'u </text></item>
<item><p>192b4</p><section>dkon brtsegs</section><text>de gnyis kyis sgra de thos nas de bzhin gshegs pa de'i zhabs kyi drung nas langs par gyur te/ 'od srung / khye'u de gnyis langs par gyur pa na stong gsum gyi stong chen po'i 'jig rten </text></item>
<item><p>192b5</p><section>dkon brtsegs</section><text>gyi khams de na lha dang / mi'i sil snyan gang ji snyed yod pa de dag thams cad ma gsil ma dkrol bar rol mo'i sgra dag 'byin par gyur cing / me tog gi char dag kyang mngon par rab tu </text></item>
<item><p>192b6</p><section>dkon brtsegs</section><text>bab par gyur to/ /'od srung / de nas khye'u de gnyis langs nas kyang / yang de bzhin gshegs pa de'i zhabs la phyag 'tshal te/ de bzhin gshegs pa de la bskor ba byas nas thal mo sbyar </text></item>
<item><p>192b7</p><section>dkon brtsegs</section><text>te| de bzhin gshegs pa de'i zhal du lta zhing phyogs gcig tu 'khod do/ /'od srung / de nas de bzhin gshegs pa me tog sna tshogs des byang chub sems dpa' blo gros bzang po la bos </text></item>
<item><p>193a1</p><section>dkon brtsegs</section><text>te 'di skad ces bka' stsal to/ rigs kyi bu/ khye'u 'di gnyis kyis nga'i zhabs kyi drung du gtugs nas/ nga la yid kyis zhu ba 'di skad ces yongs </text></item>
<item><p>193a2</p><section>dkon brtsegs</section><text>su zhus te/ bcom ldan 'das/ rgyal po mu khyud 'dis sbyin par bya ba'i chos sbyin pa yongs su gtong ba'i sbyin pa gang lags pa dang / dge ba'i rtsa ba gang lags pa dang / yongs </text></item>
<item><p>193a3</p><section>dkon brtsegs</section><text>su gtong ba gang lags pa de zil gyis gnon cing yongs su gtugs te gnas par 'gyur ba'i sbyin pa mchis lags sam/ yongs su gtong ba mchis lags sam/ dge ba'i </text></item>
<item><p>193a4</p><section>dkon brtsegs</section><text>rtsa ba mchis lags sam zhes khye'u 'di gnyis kyis nga la zhu ba 'di skad ces yongs su zhus nas de bzhin gshegs pa'i zhabs gnyis la gtugs so/ /'od srung / de bzhin gshegs </text></item>
<item><p>193a5</p><section>dkon brtsegs</section><text>pa me tog sna tshogs de la byang chub sems dpa' blo gros bzang po des 'di skad ces gsol to/ /bcom ldan 'das/ skye bo mang po la sman pa dang / skye bo mang po la bde ba dang / 'jig </text></item>
<item><p>193a6</p><section>dkon brtsegs</section><text>rten la thugs brtse ba dang / lha dang mi rnams kyi skye bo phal bo che'i don dang / sman pa dang bde ba'i slad du khye'u 'di gnyis kyis zhus pa/ bcom ldan 'das kyis bshad du gsol/</text></item>
<item><p>193a7</p><section>dkon brtsegs</section><text>'od srung gis de skad ces gsol pa dang / de bzhin gshegs pa me tog sna tshogs des byang chub sems dpa' blo gros bzang po de la 'di skad ces bka' stsal to/ /rigs kyi bu/</text></item>
<item><p>193b1</p><section>dkon brtsegs</section><text>de'i phyir nyon cig dang bshad par bya'o/ /rigs kyi bu/ rgyal po mu khyud 'dis bsod nams kyi sbyin pa yongs su gtong ba gang yin de bas ni byang chub sems dpa' dben par </text></item>
<item><p>193b2</p><section>dkon brtsegs</section><text>gnas pa zhig dgon pa dang / rab tu dgon pa na gnas shing / se gol gtogs ba tsam zhig chos thams cad ni ma skyes pa'o zhes bzod pa thob pa gang yin pa de bsod nams kyi phung </text></item>
<item><p>193b3</p><section>dkon brtsegs</section><text>po ches che bar rig par bya'o/ /rigs kyi bu/ rgyal po mu khyud 'di'i sbyin pa lta zhog gi /stong gsum gyi stong chen po'i 'jig rten gyi khams na sems can ji tsam pa sems can du </text></item>
<item><p>193b4</p><section>dkon brtsegs</section><text>bsdu bas bsdus pa'i sems can de dag thams cad las sems can re res kyang so so nas/ rgyal po mu khyud 'di'i sbyin pa ji snyed pa de snyed cig byin par gyur na stong gsum gyi stong chen </text></item>
<item><p>193b5</p><section>dkon brtsegs</section><text>po'i 'jig rten gyi khams su gtogs pa'i sems can de dag thams cad kyi bsod nams gang yin pa dang / byang chub sems dpa' dben par gnas pa yang dag pa'i bsam pa </text></item>
<item><p>193b6</p><section>dkon brtsegs</section><text>dang ldan pa/ yang dag pa'i lam du zhugs pa tshul bzhin la rab tu brtson ba zhig chos thams cad stong pa dang / 'ong ba med pa dang 'gro ba med pa zhes bya bar se gol gtogs pa </text></item>
<item><p>193b7</p><section>dkon brtsegs</section><text>tsam zhig bzod cing gnas par gyur la/ sems can thams cad kyi bsod nams kyi phung po snga ma des ni se gol gtogs pa tsam zhig bzod pa la gnas pa'i bsod nams kyi phung po de'i </text></item>
<item><p>194a1</p><section>dkon brtsegs</section><text>brgya'i char yang nye bar mi 'gro'o/ /stong gi cha dang / 'bum gyi cha dang / bye ba'i cha dang / bye ba phrag brgya'i cha dang / bye ba phrag stong gi cha dang / bye </text></item>
<item><p>194a2</p><section>dkon brtsegs</section><text>ba phrag 'bum gyi cha dang / bye ba khrag khrig phrag 'bum gyi bar gyi cha dang / grangs dang / cha dang / bgrang ba dang / dpe dang / nye bar 'jal ba dang / rgyu'i bar du yang nye bar mi 'gro'o//</text></item>
<item><p>194a3</p><section>dkon brtsegs</section><text>rigs kyi bu/ stong gsum gyi stong chen po'i 'jig rten gyi khams su gtogs pa'i sems can thams cad kyi bsod nams kyi phung po lta yang zhog /'jig rten gyi khams gang+gA'i </text></item>
<item><p>194a4</p><section>dkon brtsegs</section><text>klung gi bye ma snyed dag na sems can ji snyed sems can du bsdu bas bsdus pa'i sems can de dag thams cad las sems can re res kyang skad cig dang / thang cig dang / yud tsam </text></item>
<item><p>194a5</p><section>dkon brtsegs</section><text>cig la rgyal po mu khyud 'dis sbyin pa byin pa dang / dge ba mngon par 'dus byas pa ji snyed pa de snyed cig byas shing / sems can de dag re res se gol gtogs pa tsam gcig la </text></item>
<item><p>194a6</p><section>dkon brtsegs</section><text>yang de snyed kyi sbyin pa byin zhing dge ba mngon par 'dus byas par gyur la/ rnam grangs de lta bus sems can de dag thams cad kyis bskal pa gang+gA'i rlung gi bye ma snyed du sbyin pa </text></item>
<item><p>194a7</p><section>dkon brtsegs</section><text>byin zhing dge ba mngon pa 'dus byas par gyur na/ rigs kyi bu/ 'di ji snyam du sems/ dge ba'i rtsa ba de dag mang ba yin snyam mam/ 'od srung / de skad ces bka' stsal pa </text></item>
<item><p>194b1</p><section>dkon brtsegs</section><text>dang | de bzhin gshegs pa me tog sna tshogs de la/ byang chub sems dpa' blo gros bzang po des 'di skad ces gsol to/ /bcom ldan 'das/ de bzhin gshegs pas </text></item>
<item><p>194b2</p><section>dkon brtsegs</section><text>dpe de lta bu mdzad pa ni ngo mtshar lags te/ dge ba'i rtsa ba de ni bsam par yang sla ba ma lags pas bsam gyis mi khyab pa lags so/ /'od srung / de nas de bzhin gshegs pa </text></item>
<item><p>194b3</p><section>dkon brtsegs</section><text>me tog sna tshogs des/ byang chub sems dpa' blo gros bzang po de la 'di skad ces bka' stsal to/ /rigs kyi bu khyod mos par bya/ khyod kyis khong du chud par bya ste/ mkhas pa </text></item>
<item><p>194b4</p><section>dkon brtsegs</section><text>mngon par sbyang bar byas pa/ zab mo la bzod pa dang ldan pa gang dag 'byung bar 'gyur ba de dag ni 'di la mos par 'gyur te/ sems can de dag thams cad kyi dge ba'i rtsa ba yun ring po </text></item>
<item><p>194b5</p><section>dkon brtsegs</section><text>de srid du mngon par 'dus byas pa de tsam du dpag tu med cing / de tsam du bsam gyis mi khyab pa gang yin pa sems can de dag thams cad kyi dge ba'i rtsa ba mngon par 'du bya ba snga ma de ni khye'u </text></item>
<item><p>194b6</p><section>dkon brtsegs</section><text>'di gnyis kyis lhag pa'i bsam pa gang gis/ de bzhin gshegs pa'i zhabs la gtugs shing phyag 'tshal ba 'di'i brgya'i char yang nye bar mi 'gro'o/ /stong gi cha dang / 'bum gyi cha </text></item>
<item><p>194b7</p><section>dkon brtsegs</section><text>dang | bye ba'i cha dang / bye ba phrag brgya'i cha dang / bye ba phrag stong gi cha dang / bye ba phrag 'bum gyi cha dang / bye ba khrag khrig phrag 'bum gyi bar gyi dang / grangs dang / cha dang / bgrang ba </text></item>
<item><p>195a1</p><section>dkon brtsegs</section><text>dang / dpe dang / nye bar 'jal ba dang / rgyu'i bar du yang nye bar mi 'gro'o/ /'od srung / de nas bcom ldan 'das de bzhin gshegs pa me tog sna tshogs </text></item>
<item><p>195a2</p><section>dkon brtsegs</section><text>de'i dge slong gi dge 'dun las/ dge slong brgyad khri bzhi stong gis bstan pa 'di thos nas tshig mthun par rjes su yi rang ba'i tshig 'di skad ces brjod de/ bcom ldan 'das/</text></item>
<item><p>195a3</p><section>dkon brtsegs</section><text>bdag cag ni sems can gang dag chos zab mo rnams la bzod par gyur pa dang / gang dag chos thams cad stong par mos par bgyid pa dang / gang dag dben pa la dga' zhing dgon </text></item>
<item><p>195a4</p><section>dkon brtsegs</section><text>pa la mngon par phyogs te gom pa bdun 'dor bar bgyid pa dang / gang dag ye shes de lta bu yongs su bsgrub par bgyi ba'i slad du bla na med pa yang dag par rdzogs pa'i </text></item>
<item><p>195a5</p><section>dkon brtsegs</section><text>byang chub tu sems bskyed par bgyid pa de dag ni dge ba'i rtsa ba de dag la rjes su yi rang ngo zhes rjes su yi rang ba'i tshig brjod par gyur to/ 'od srung / de nas de bzhin gshegs pa </text></item>
<item><p>195a6</p><section>dkon brtsegs</section><text>me tog sna tshogs des/ dge slong de dag la legs so zhes bya ba byin te/ rigs kyi bu dag /khyod kyis lhag pa'i bsam pa de lta bus rjes su yi rang ba'i tshig de lta bu dag brjod pa </text></item>
<item><p>195a7</p><section>dkon brtsegs</section><text>legs so/ /legs so/ /gal te khyed cag gi sems dag rnam par grol bar ma gyur du zin na ni/ khyed cag dge ba'i rtsa ba des 'khor los bsgyur ba'i rgyal srid gang+gA'i klung </text></item>
<item><p>195b1</p><section>dkon brtsegs</section><text>gi bye ma snyed byed du bcug nas/ bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ro/ /de nas gnas brtan 'od srung chen po dang / 'khor </text></item>
<item><p>195b2</p><section>dkon brtsegs</section><text>de dag thams cad kyis tshig mthun par 'di skad ces gsol to/ /bcom ldan 'das/ bdag cag ni sems can de dag gi sems bskyed pa de dag dang / gang dag la chos thams cad </text></item>
<item><p>195b3</p><section>dkon brtsegs</section><text>stong pa dang / dben pa dang / nye bar zhi ba dang / 'dod chags dang bral ba dang / rang bzhin ma mchis par glo ba ches pa mchis pa dang / bzod pa mchis pa dang / mos pa mchis pa de dag </text></item>
<item><p>195b4</p><section>dkon brtsegs</section><text>la yang rjes su yi rang lags so/ /de nas bcom ldan 'das kyis gnas brtan 'od srung chen po la bka' stsal pa/ 'od srung / de nas bcom ldan 'das de bzhin gshegs pa me tog sna </text></item>
<item><p>195b5</p><section>dkon brtsegs</section><text>tshogs de la khye'u chos dang / chos bzang gnyis kyis 'di skad ces gsol to/ /bcom ldan 'das/ byang chub sems dpa' chos du dang ldan na/ sbyin pa la dga' bar yang mi bgyid la/ ser sna </text></item>
<item><p>195b6</p><section>dkon brtsegs</section><text>can du yang mi 'gyur ba dang / kun 'dzin pa'i sems ma mchis pa dang / gzhan 'jig rten gyi zang zing stsol bar bgyid pa de dag mthong na yang de la dga' ba bskyed par mi bgyid pa dang / gong </text></item>
<item><p>195b7</p><section>dkon brtsegs</section><text>du yang 'di lta ste/ sangs rgyas kyi gnas pa bla na med pas gnas pa 'thob par 'gyur ba dang / zab mo la bzod pa dang ldan par 'gyur ba dang / bla na med pa'i ye shes yongs su rdzogs par yang </text></item>
<item><p>196a1</p><section>dkon brtsegs</section><text>bgyid lags/ 'od srung / de skad ces gsol pa dang / de bzhin gshegs pa me tog sna tshogs des khye'u chos dang / chos bzang gnyis la 'di skad </text></item>
<item><p>196a2</p><section>dkon brtsegs</section><text>ces bka' stsal to/ /rigs kyi bu dag /byang chub sems dpa' chos bzhi dang ldan na/ sbyin pa la dga' bar yang mi byed la/ ser sna can du yang mi 'gyur ba dang / kun 'dzin </text></item>
<item><p>196a3</p><section>dkon brtsegs</section><text>pa'i sems med pa dang / gzhan 'jig rten gyi zang zing sbyin par byed pa de mthong na yang de la dga' ba bskyed par mi byed pa dang / gong du yang 'di lta ste/ sangs rgyas kyi gnas pa </text></item>
<item><p>196a4</p><section>dkon brtsegs</section><text>bla na med pas gnas pa'ang 'thob par 'gyur ba dang / zab mo la bzod pa dang ldan par 'gyur ba dang / bla na med pa'i ye shes kyang yongs su rdzogs par byed de/ bzhin gang zhe na/ stong </text></item>
<item><p>196a5</p><section>dkon brtsegs</section><text>pa nyid la mos pa dang / dben par gnas pa dang / zab mo la bzod pa dang / tshul bzhin yid la byed pa ste/ rigs kyi bu dag /byang chub sems dpa' chos bzhi po de dag dang ldan </text></item>
<item><p>196a6</p><section>dkon brtsegs</section><text>na sbyin pa la yang dga' bar mi byed la/ ser sna can du yang nye bar mi 'gyur ba dang / kun 'dzin pa'i sems med pa dang / gzhan 'jig rten gyi zang zing sbyin par byed pa de mthong </text></item>
<item><p>196a7</p><section>dkon brtsegs</section><text>na yang de la dga' ba bskyed par mi byed pa dang / gong du yang 'di lta ste/ sangs rgyas kyi gnas pa bla na med pas gnas pa thob par 'gyur ba dang / zab mo la bzod pa dang ldan par </text></item>
<item><p>196b1</p><section>dkon brtsegs</section><text>'gyur ba dang / bla na med pa'i ye shes kyang yongs su rdzogs par byed par 'gyur ro/ /rigs kyi bu dag/ gzhan yang byang chub sems dpa' chos bzhi dang ldan na sbyin pa la dga' </text></item>
<item><p>196b2</p><section>dkon brtsegs</section><text>bar yang mi byed la/ ser sna can du yang mi 'gyur ba dang / kun 'dzin pa'i sems med pa dang / gzhan 'jig rten gyi zang zing sbyin par byed pa de mthong na yang de la dga' ba bskyed par </text></item>
<item><p>196b3</p><section>dkon brtsegs</section><text>mi byed pa dang / gang yang 'di lta ste/ sangs rgyas kyi gnas pa bla na med pas gnas pa 'thob par 'gyur ba dang / zab mo la bzod pa dang ldan par 'gyur ba dang / bla na med pa'i </text></item>
<item><p>196b4</p><section>dkon brtsegs</section><text>ye shes kyang yongs su rdzogs par byed par 'gyur te/ bzhi gang zhe na/ rigs kyi bu dag /'di la byang chub sems dpa' mang du thos pa yongs su tshol bar byed pa dang / de mang du </text></item>
<item><p>196b5</p><section>dkon brtsegs</section><text>thos par gyur nas grong dang / grong khyer dang / grong rdal dang / rgyal po'i pho brang dang / yul 'khor dag tu zhugs te/ chos kyi sbyin pa byin par byed pa dang / gang las kyang tha na legs </text></item>
<item><p>196b6</p><section>dkon brtsegs</section><text>so zhes bya ba tsam cung zad kyang re ba med cing / de gos pa med pa'i sems kyis gzhan dag la chos ston par byed pa dang / de gos pa med pa'i sems dang ldan pas 'di lta ste/ chos kyi </text></item>
<item><p>196b7</p><section>dkon brtsegs</section><text>sbyin pa'i sbyin pa 'di ni sangs rgyas bcom ldan 'das rnams kyis bsngags shing bstod pa yin pas na/ mchog yin no zhes dga' ba nyams su myong bar byed pa ste/ de dag ni sbyin pa </text></item>
<item><p>197a1</p><section>dkon brtsegs</section><text>dam pa/ sbyin pa gtso bo 'di la gnas pa yin no zhes yang dag par mthong ba na dga' ba nyams su myong bar byed cing / sems can 'jig rten gyi </text></item>
<item><p>197a2</p><section>dkon brtsegs</section><text>zang zing yongs su gtong ba la mngon par brtson pa gzhan dag la ni dga' bar mi byed do/ /de ci'i phyir zhe na/ rigs kyi bu dag / byang chub sems dpa' gang gis phyogs bcu'i </text></item>
<item><p>197a3</p><section>dkon brtsegs</section><text>'jig rten gyi khams tshad med grangs med dpag tu med pa dag na/ de bzhin gshegs pa dge slong gi dge 'dun gyis yongs su bskor ba ji snyed cig bzhugs te 'tsho zhing gzhes </text></item>
<item><p>197a4</p><section>dkon brtsegs</section><text>pa de dag thams cad la/ tshe'i mtha' ji srid par ma tshang ba med pa'i sbyin pa phul bar gyur pa gang yin pa dang / byang chub sems dpa' lhag pa'i bsam pa phun sum tshogs pa tshul </text></item>
<item><p>197a5</p><section>dkon brtsegs</section><text>khrims dang ldan pa dge ba'i chos dang ldan pa gzhan zhig gis snying rje chen po kun du bskyed de/ sangs rgyas bcom ldan 'das rjes su dran par byed na gos pa med pa'i sems </text></item>
<item><p>197a6</p><section>dkon brtsegs</section><text>kyis rnyed pa dang / bkur sti dang / grags pa mi 'dod par sems can gcig la tshig bzhi pa'i tshigs su bcad pa gcig tsam zhig sgrogs par byed cing / des tshigs </text></item>
<item><p>197a7</p><section>dkon brtsegs</section><text>su bcad pa de bshad nas kyang yi ge mnyam pa nyid kyis 'di lta ste/ dper na/ yi ge 'di dag rang bzhin gyis stong pa de bzhin du/ chos thams cad kyang rang bzhin gyis stong </text></item>
<item><p>197b1</p><section>dkon brtsegs</section><text>pa yin no/ /zhes rab tu rtogs par byed pa na/ rigs kyi bu dag /bsod nams kyi phung po de la bsod nams kyi phung po snga ma des/ brgya'i char yang nye bar mi 'gro'o/ /stong gi cha dang /</text></item>
<item><p>197b2</p><section>dkon brtsegs</section><text>'bum gyi cha dang / bye ba'i cha dang / bye ba phrag brgya'i cha dang / bye ba phrag stong gi cha dang / bye ba phrag 'bum gyi cha dang / bye ba khrag khrig phrag 'bum gyi bar gyi cha dang / grangs dang / cha dang / bgrang </text></item>
<item><p>197b3</p><section>dkon brtsegs</section><text>ba dang / dpe dang / nye bar 'jal ba dang / rgyu'i bar du yang nye bar mi 'gro ba'i phyir ro/ /'od srung / de nas yang de bzhin gshegs pa me tog sna tshogs des khye'u de gnyis la 'di skad </text></item>
<item><p>197b4</p><section>dkon brtsegs</section><text>ces bka' stsal to/ /rigs kyi bu dag /byang chub sems dpa' chos bzhi dang ldan na/ 'di lta ste/ sangs rgyas kyi gnas ba rgya chen pos gnas pa 'thob par 'gyur te/ bzhi gang zhe na/</text></item>
<item><p>197b5</p><section>dkon brtsegs</section><text>'di lta ste/ rgya chen po la 'jug pa dang / chos rgya chen po 'chad pa dang / sbyin pa rgya chen po yongs su gtong ba dang / rgya chen po la mos pa ste/ rigs kyi bu dag /byang chub sems dpa' </text></item>
<item><p>197b6</p><section>dkon brtsegs</section><text>chos bzhi po de dag dang ldan na/ 'di lta ste/ sangs rgyas kyi gnas pa rgya chen pos gnas pa 'thob par 'gyur ro/ /'od srung / de ltar de bzhin gshegs pa me tog sna tshogs des </text></item>
<item><p>197b7</p><section>dkon brtsegs</section><text>khye'u de gnyis la de lta de ltar chos bstan pas khye'u de gnyis chos kyi mchog tu dga' bde nyid kyis ta la bdun srid tsam du mngon par 'phags te/ de gnyis steng gi bar snang la 'khod </text></item>
<item><p>198a1</p><section>dkon brtsegs</section><text>nas de bzhin gshegs pa de la gnyi gas tshigs mthun par tshigs su bcad pa 'di dag gsol to/ /thub pa spyod pa thams cad mkhyen/ /spyod pa kun la mkhas </text></item>
<item><p>198a2</p><section>dkon brtsegs</section><text>pa lags/ /sems can rnams la gtong ba dang / /de bzhin stong la mi gnas ston/ /'di la bdag dang sems can dang / /srog dang gang zag ma mchis par/ /bzod pa bla med gang </text></item>
<item><p>198a3</p><section>dkon brtsegs</section><text>lags pa/ /sbyin pa de ni byin chen lags/ /bzod pa zab mo sgom byos la/ /de la'ang rtog pa ma byed ces/ /bgyi ba 'di 'dra bka' stsal pa/ /dpa' chen khyod ni ngo mtshar lags/ /</text></item>
<item><p>198a4</p><section>dkon brtsegs</section><text>gang la chags la sogs med pa/ /byang chub dam pa don du gnyer/ /ye shes chen po sbyang byas nas/ /de la'ang rlom sems ma byed ces/ /rnam grol stong pa bsgom par bgyi/ /de la'ang </text></item>
<item><p>198a5</p><section>dkon brtsegs</section><text>rnam rtog ma byed cig /dgon pa'i gnas ni ston byed pa/ /dben pa'i gnas zhes gsung ba mdzad/ /rlom sems yongs su spang ba yi/ /sbyin pa rtag tu byin par bya/ /gang la 'du shes </text></item>
<item><p>198a6</p><section>dkon brtsegs</section><text>mi 'jug pa/ /de ni rdul bral mtha' yin no/ /zhi ba'i gnas la mi g.yo ba'i/ /tshul khrims yongs su sbyang bar bya/ /gang gi zhi tshul mdzes rtogs pa/ /de ni tshul khrims mchog yin </text></item>
<item><p>198a7</p><section>dkon brtsegs</section><text>gsungs/ /bzod pa rtag tu bsgom gyis la/ /sems can rnams la rtog ma byed/ /rtog pa thams cad rnam spangs pa/ /de ni bzod pa yin par gsungs/ /brtson 'grus brtan pa'ang </text></item>
<item><p>198b1</p><section>dkon brtsegs</section><text>brtsam par byos/ /'dus byas kun kyang spang bar gyis/ /dben par lta ba gang yin pa/ /de ni sangs rgyas brtson 'grus gsung / /dngos po'i dngos de med pas na/ dngos po thams cad bsreg </text></item>
<item><p>198b2</p><section>dkon brtsegs</section><text>par bya| |nyon mongs med pa gang yin pa/ /de ni rtog med bsam gtan yin/ /tshu rol ma yin pha rol min/ /dbus su'ang gnas par mi bya ste/ /dus gsum mnyam lta gang yin pa/ de ni </text></item>
<item><p>198b3</p><section>dkon brtsegs</section><text>shes rab dam pa yin/ /dgon pa'i 'du shes bsgom bya zhing / /'du shes de la'ang lta mi bya/ /'du shes gang las skye 'gyur te/ /des de 'du shes med ces bya/ /chos kyi sbyin pa'i yon tan </text></item>
<item><p>198b4</p><section>dkon brtsegs</section><text>dang | |de bzhin phan yon rnams kyang bstan/ /de phyir rlom sems med pa yin/ /ji ltar thos pa'i chos kyang shod/ /yi ge rnams ni zad med de/ /rang bzhin gyis ni 'grub pa med/ /de phyir chos </text></item>
<item><p>198b5</p><section>dkon brtsegs</section><text>la mi rlom zhing / /khyed kyis 'bras bu med mi bya/ /bdag ni chos ston byed pa'o zhes/ /gang la 'du shes de 'byung ba/ /des ni chos nyid mi shes pas/ /de ni bdud kyi zhags pas bcings/ /</text></item>
<item><p>198b6</p><section>dkon brtsegs</section><text>bdag gis sangs rgyas mthong ngo zhes/ /gang la 'du shes de 'byung ba/ /de la de ma thag tu ni/ /bdud rtsi dug gi btung bar 'gyur/ /gang zhig rdzogs pa'i byang chub ni/ /rtogs par 'dod </text></item>
<item><p>198b7</p><section>dkon brtsegs</section><text>dam nyan thos sam/ /rgang rgyal byang chub rtogs 'dod pa/ /de ni tshul 'di bsam par gyis/ /rnam grol ye shes dpag med kyang / /gcig pa nyid du bstan pa mdzad/ /dman pa'i smon lam </text></item>
<item><p>199a1</p><section>dkon brtsegs</section><text>'dod mi bya/ /byang chub dam pa don du gnyen/ /gang zhig 'jig rten mgon po'i sku/ /mtshan gyis brgyan ba ci 'dra ba/ /de 'dra 'dod pa de yis ni/ /byang </text></item>
<item><p>199a2</p><section>dkon brtsegs</section><text>chub mchog la gnas par gyis/ /chos kun rgyu las 'byung ba ste/ /byed pa po ni dmigs su med/ /chos rnams brten nas byung ba ste/ /yang dag rang bzhin yong min zhes/ /bgyi </text></item>
<item><p>199a3</p><section>dkon brtsegs</section><text>ba 'di 'dra bka' stsal pa/ /dpa' chen khyod ni ngo mtshar lags/ /'od srung / de ltar khye'u de gnyis kyis bar snang de las tshigs su bcad pa de dag smras pa'i tshe/ /rgyal po mu khyud </text></item>
<item><p>199a4</p><section>dkon brtsegs</section><text>de'i grong khyer ba dang / btsun mo'i 'khor dang / zhabs 'bring gnyug ma rnams dang / steng gi bar snang la lhag gang dag 'dus te 'khod par gyur pa de dag las srog chags brgyad khri </text></item>
<item><p>199a5</p><section>dkon brtsegs</section><text>bzhi stong gsum bla na med pa yang dag par rdzogs pa'i byang chub tu sems bskyed do/ /sems can tshad med grangs med pa dag gis ni dge ba'i rtsa ba sna tshogs yongs su bsgrub pa'i rgyu </text></item>
<item><p>199a6</p><section>dkon brtsegs</section><text>bskyed par gyur to/ /'od srung / de nas khye'u chos dang / chos bzang gnyis par snang de las babs te/ bcom ldan 'das de bzhin gshegs pa me tog sna tshogs de'i zhabs la gtugs </text></item>
<item><p>199a7</p><section>dkon brtsegs</section><text>nas 'di skad ces gsol to/ /bcom ldan 'das/ bdag cag gnyis sangs rgyas bcom ldan 'das dang / dam pa'i chos dang / dge slong gi dge 'dun ni la skyabs su mchi'o/ /bla na </text></item>
<item><p>199b1</p><section>dkon brtsegs</section><text>med pa yang dag par rdzogs pa'i byang chub tu sems bskyed cing / sems kyi rang bzhin gyis byang chub kyi rang bzhin rjes su rtogs par yang bgyid lags te/ bcom ldan 'das/ 'dir </text></item>
<item><p>199b2</p><section>dkon brtsegs</section><text>sems bskyed pa de ni 'di lta ste/ chos thams cad skye ba ma mchis pa lags so/ /'dir sems bskyed pa de ni 'di lta ste/ chos thams cad la mngon par zhen pa ma mchis pa kho na lags </text></item>
<item><p>199b3</p><section>dkon brtsegs</section><text>so| |de ci'i slad du zhe na/ gang la mngon par zhen pa mchis pa de la ni skye ba 'ga' zhig mchis gda'i/ gang la mngon par zhen pa ma mchis pa de la ni skye ba 'ga' yang ma mchis pa'i slad </text></item>
<item><p>199b4</p><section>dkon brtsegs</section><text>du ste/ bcom ldan 'das/ de lta lags pas/ skye ba nyid skye ba ma mchis pa lags so/ /ci'i slad du skye ba ma mchis pa zhes bgyi zhe na/ de la skye ba'i gzhi 'jug pa ma mchis pas de'i slad du </text></item>
<item><p>199b5</p><section>dkon brtsegs</section><text>skye ba ma mchis pa zhes bgyi ste/ skye ba ma mchis pa de la ni/ brjod pa de yang brjod par mi bgyi'o/ /de ci'i slad du zhe na/ ji tsam du brjod pa ma mchis pa de tsam du skye ba dang 'gag pa mchis </text></item>
<item><p>199b6</p><section>dkon brtsegs</section><text>kyi| de ltar ye shes shin tu rnam par dag pa gang lags pa de la ni skye ba yang ma mchis/ 'gag pa yang ma mchis la/ gang la skye ba ma mchis pa dang / 'gag pa ma mchis pa de ni bas ba </text></item>
<item><p>199b7</p><section>dkon brtsegs</section><text>ma 'tshal ba ste/ gtan du bas pa ma lags pa'i slad du'o/ /bcom ldan 'das/ de lta lags pas bdag cag gnyis ni mnyam pa nyid kyi mtha' des bla na med pa yang dag par rdzogs </text></item>
<item><p>200a1</p><section>dkon brtsegs</section><text>pa'i byang chub tu smon lam 'debs shing chos 'ga' la yang dmigs par mi bgyid/ chos 'ga' yang thob par mi bgyid/ chos 'ga' yang thob </text></item>
<item><p>200a2</p><section>dkon brtsegs</section><text>par bgyid du stsol bar mi bgyid de/ mnyam pa nyid gang lags pa de kho na rjes su rtogs par bgyid par bas kyi/ chos 'ga' yang rjes su rtogs par ni mi bgyid lags so/ /de </text></item>
<item><p>200a3</p><section>dkon brtsegs</section><text>ci'i slad du zhe na/ chos thams cad ni gzod ma nas rnam par dag pa lags pa'i slad du'o/ /'od srung / de ltar khye'u de gnyis kyis de skad smras pa na/ byang chub sems dpa' khris ni </text></item>
<item><p>200a4</p><section>dkon brtsegs</section><text>mi skye ba'i chos la bzod pa thob par gyur to/ /rgyal po mu khyud kyang bu stong po de dag dang lhan cig /rgyal po lnga stong de dag dang lhan cig tu bla na med pa yang dag par rdzogs pa'i </text></item>
<item><p>200a5</p><section>dkon brtsegs</section><text>byang chub tu sems bskyed do/ /'od srung / de nas de bzhin gshegs pa me tog sna tshogs des zhal zas kyi bya ba mdzad nas/ lhung bzed bzhag ste phyag bcabs nas/ rgyal po mu </text></item>
<item><p>200a6</p><section>dkon brtsegs</section><text>khyud dang / skye bo phal po che de dag la chos kyi gtam yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad </text></item>
<item><p>200a7</p><section>dkon brtsegs</section><text>nas gdan las bzhengs te gshegs so/ /'od srung / de nas khye'u chos dang / chos bzang gnyis kyis pha ma la gsol ba btab nas dad pas khyim nas khyim med par legs pa kho </text></item>
<item><p>200b1</p><section>dkon brtsegs</section><text>nar rab tu 'byung ba'i phyir mngon par byung ngo / /de gnyis rang gi grong khyer chen po nas mngon par byung ba'i tshe tshigs su bcad pa 'di dag smras so/ /rab byung sangs rgyas rnams kyis </text></item>
<item><p>200b2</p><section>dkon brtsegs</section><text>bsngags/ /nges 'byung ba de bzhin gshegs pas bsngags/ /khyim gnas nyon mongs gnas pa ste/ /dkar chos rnam par 'jig par byed/ /gang zhig dkar po'i chos rnams ni/ /nyams </text></item>
<item><p>200b3</p><section>dkon brtsegs</section><text>par mi 'gyur 'phel 'dod pa/ /rab tu 'byung bar bya ba'i phyir/ /'jig rten mgon thad myur du song / /bskal pa bye bar rab spyod kyang / /'dod pa rnams la ngoms pa med/ /khyim na </text></item>
<item><p>200b4</p><section>dkon brtsegs</section><text>gnas pa 'dod rnams kyi/ /mi ngoms bzhin du 'chi bar 'gyur/ /ji ltar rgya mtsho chu klung rnams/ /'bab pas ngoms par mi 'gyur ba/ /de bzhin byis pa 'dod rnams la/ /bsten </text></item>
<item><p>200b5</p><section>dkon brtsegs</section><text>pas nam yang ngoms mi 'gyur/ /dper na me ni rtswa dag dang / /shing gis nam yang ngoms pa med/ /de bzhin byis pa 'dod rnams la/ /bsten pas ngoms par 'gyur ba med/ /'jig rten </text></item>
<item><p>200b6</p><section>dkon brtsegs</section><text>rnam par 'dren rnams kyis/ /'dod pa 'di dag chags par gsungs/ /de phyir chags pa yongs spangs te/ /rab tu 'byung phyir mngon byung zhig /'jig rten mgon po bla na med/ /snga ma 'ga' </text></item>
<item><p>200b7</p><section>dkon brtsegs</section><text>yang gang gi phyir/ /khyim gyi gnas na gnas mdzad nas/ /bla med byang chub brnyes pa med/ /sngon gyi sangs rgyas 'jig rten mgon/ /gang su mya ngan 'das gyur pa/ /kun gyis dgon pa </text></item>
<item><p>201a1</p><section>dkon brtsegs</section><text>rab dgon du/ /bla med byang chub brnyes par 'gyur/ /de phyir sangs rgyas rnams kyis ni/ /bsten pa'i dgon pa de slobs la/ /khyim gnas sred pa </text></item>
<item><p>201a2</p><section>dkon brtsegs</section><text>spongs byos dang / /de ni bde legs nyid du 'gyur/ /gang zhig khyim na gnas nas ni/ /stong gsum thams cad rin chen gyis/ /rab tu bkang ste 'jig rten gyis/ /mgon la yon du </text></item>
<item><p>201a3</p><section>dkon brtsegs</section><text>'bul byed la/ /mkhas pa gang zhig yid byung zhing / /nyes pa shes nas khyim spangs te/ /sangs rgyas rjes su slob byed la/ /rab tu 'byung ba tshol byed cing / /rab tu 'byung ba btsal byas </text></item>
<item><p>201a4</p><section>dkon brtsegs</section><text>nas| |g.yel ba med pa 'dod rnams dang / /khyim gyi gnas la mi lta bar/ /gom pa bdun ni 'dor byed na/ /bsod nams phung po de la ni/ /snga mas rin gyi char mi chog /de phyir sangs </text></item>
<item><p>201a5</p><section>dkon brtsegs</section><text>rgyas bsngags pa yi/ /rab tu 'byung phyir myur du deng / /gang la chags pa yod min pa'i/ /shes pas rtag tu ngoms med na/ /chags pa kun las rnam 'das pa'i/ /sangs rgyas dam pa nyid </text></item>
<item><p>201a6</p><section>dkon brtsegs</section><text>'thob 'gyur/ /myur du dgon par gnas byed na/ /'dod pa'i sred pa spong 'gyur zhing / /nyes pa ji bzhin rnam rig nas/ /de dag las ni sems ldog 'gyur/ /khyim ni myur du spangs nas </text></item>
<item><p>201a7</p><section>dkon brtsegs</section><text>su| |dgon pa la ni gnas gyur pa/ /mkhas pa yang dag mthong ba rnams/ /sangs rgyas rnams kyi rjes su slong / /gang dag byang chub phyir brtson pa/ /de dag dben pa bsten byed cing / /de dag </text></item>
<item><p>201b1</p><section>dkon brtsegs</section><text>dgon par dga' 'gyur gyi/ /de dag khyim la dga' mi 'gyur/ /de ni sangs rgyas rnam dag gi/ spyod yul gnas dang spyod pa ste/ /gang zhig la ma 'dir 'jug 'gyur pa/ /de la byang chub rnyed </text></item>
<item><p>201b2</p><section>dkon brtsegs</section><text>dka' min/ /chags la sogs pas gzir ba yi/ /sems can grol byed su 'dod pa/ /de ni khyim na gnas pa yis/ /skrag cing dgon pa kun du bsten/ /gang zhig bdud las rgyal ba dang / /'chi </text></item>
<item><p>201b3</p><section>dkon brtsegs</section><text>med go 'phang rtogs pa dang / 'khor lo dam pa bskor 'dod pa/ /des ni dgon pa bsten par gyis/ /'od srung / /de ltar khye'u chos dang chos bzang gnyis tshigs su bcad pa de dag smra zhing / grong </text></item>
<item><p>201b4</p><section>dkon brtsegs</section><text>khyer chen po de nas phyir byung nas bcom ldan 'das me tog sna tshogs gal ba der dong ste phyin pa dang / bcom ldan 'das de'i zhabs la mgo bos phyag 'tshal te/ bcom ldan 'das la </text></item>
<item><p>201b5</p><section>dkon brtsegs</section><text>'di skad ces gsol to/ /bcom ldan 'das/ bdag cag gnyis bcom ldan 'das las rab tu byung ba dang bsnyen par rdzogs par dge slong gi dngos po 'thob par 'gyur ba lags sam/ 'od </text></item>
<item><p>201b6</p><section>dkon brtsegs</section><text>srung / de nas de bzhin gshegs pa me tog sna tshogs des khye'u de gnyis kyi lhag pa'i bsam pa thugs su chud nas/ khye'u de gnyis rab tu byung zhing bsnyen par rdzogs par mdzad do/ /'od </text></item>
<item><p>201b7</p><section>dkon brtsegs</section><text>srung | de nas rgyal po mu khyud kyis khye'u de gnyis rab tu byung ba thos nas bu thu bo rgyal srid la bzhag ste/ bu stong du gcig gis ma tshang ba rnams dang yang lhan cig/ bud med brgyad khri bzhi </text></item>
<item><p>202a1</p><section>dkon brtsegs</section><text>stong dang lhan cig /rgyal po lnga stong tsam po dag dang yang lhan cig/ skye bo phal po che gzhan dag dang yang lhan cig tu thams cad khyim gyi gnas </text></item>
<item><p>202a2</p><section>dkon brtsegs</section><text>la mi lta bar dad pas khyim nas khyim med par legs pa kho nar rab tu 'byung bar bya ba'i phyir mngon par byung bar gyur to/ /de'i tshe na srog chags bye ba tham pa mngon par byung bar gyur te/</text></item>
<item><p>202a3</p><section>dkon brtsegs</section><text>de dag thams cad de bzhin gshegs pa me tog sna tshogs ga la ba der dong ste phyin nas/ /bcom ldan 'das de'i zhabs gnyis la mgo bos phyag 'tshal te/ bcom ldan 'das de </text></item>
<item><p>202a4</p><section>dkon brtsegs</section><text>la 'di skad ces gsol to/ /bcom ldan 'das/ bdag cag bcom ldan 'das las rab tu byung ba dang / bsnyen par rdzogs pa dge slong gi dngos po 'thob par 'gyur lags </text></item>
<item><p>202a5</p><section>dkon brtsegs</section><text>sam| 'od srung / de nas de bzhin gshegs pa me tog sna tshogs des sems can de dag gi lhag pa'i bsam pa thugs su chud nas/ skye bo'i tshogs de dag thams cad rab tu phyung zhing </text></item>
<item><p>202a6</p><section>dkon brtsegs</section><text>bsnyen par rdzogs par mdzad de/ dge slong gi dngos po la rab tu bkod do/ /'od srung / de nas rgyal po mu khyud kyis bu thu bo rgyal srid la bzhag pa gang yin pa de yang zhag bdun </text></item>
<item><p>202a7</p><section>dkon brtsegs</section><text>'das pa dang / gcig pu dben par song nas 'du shes kyi rnam par rtog pa 'di lta bu 'di skyes te/ bdag la rgyal srid kyis ci bya/ dbang phyug gis kyang ci bya ste/ bdag 'dod pa lhur </text></item>
<item><p>202b1</p><section>dkon brtsegs</section><text>len cing 'dod pa'i 'ching bas bcings nas bla na med pa yang dag par rdzogs pa'i byang chub yongs su spang bar ni mi bya'o snyam nas/ das de'i mong la rab tu byung ba'i sems chen po bskyed </text></item>
<item><p>202b2</p><section>dkon brtsegs</section><text>de/ de tshes bco lnga'i zla ba nya ba'i tshe/ gling chen po bzhi po dag tu rgyu ba'i tshe na des tshigs su bcad pa 'di dag smras so/ /kho bo'i pha ma phu nu dang / /rtsa lag rnams kyang rab byung phyir/ /nges </text></item>
<item><p>202b3</p><section>dkon brtsegs</section><text>par byung ste chos don phyir/ /srog chags bye ba tham pa byung / /nga la khyim gyis ci bya ste/ /bdag kyang der ni 'gro bar bya/ /gal te khyed cag 'dod 'gyur na/ /nga ni khyod kyi yongs 'dren te/ /gang </text></item>
<item><p>202b4</p><section>dkon brtsegs</section><text>dag rab tu 'byung ba'i phyir/ /sems bskyed byed pa de dag ni/ /khom ldan shin tu rnyed dka' bas/ /nga dang 'grogs te myur du 'dong / /gang dag khyim nas khyim med par/ /rab byung sems bskyed </text></item>
<item><p>202b5</p><section>dkon brtsegs</section><text>mi byed pa/ /de dag 'dren chos gnas kyis la/ /khyim ni legs par bsrung gyis shig /'od srung / de ltar rgyal po gzhon nu des tshigs su bcad pa de dag smras pa na gling chen po bzhi po de dag </text></item>
<item><p>202b6</p><section>dkon brtsegs</section><text>nas khang khyim na gnas pa la sems dga' ba'i sems can ni gcig kyang byung bar ma gyur te/ thams cad rab tu byung ba'i sems dang ldan zhing rab tu 'byung ba la gzhol ba dang / mngon par byung </text></item>
<item><p>202b7</p><section>dkon brtsegs</section><text>ba'i bsam pa dang bcas te gnas par gyur to/ /'od srung / de nas de bzhin gshegs pa me tog sna tshogs des sems can de dag thams cad kyi lhag pa'i bsam pa thugs su chud nas/ gling </text></item>
<item><p>203a1</p><section>dkon brtsegs</section><text>bzhi pa'i 'jig rten gyi khams thams cad kyi grong dang / grong khyer dang / grong rdal dang / yul 'khor dang / rgyal po'i pho brang thams cad du de bzhin gshegs pa </text></item>
<item><p>203a2</p><section>dkon brtsegs</section><text>dge slong gi dge 'dun gyi 'khor dang bcas pa dag sprul pa mdzad do/ /'od srung / de nas gling chen po bzhi pa'i 'jig rten gyi khams de na/ sems can gcig kyang khyim na gnas par ma </text></item>
<item><p>203a3</p><section>dkon brtsegs</section><text>gyur to/ de dag thams cad dad pas khyim nas khyim med par legs pa kho nar rab tu byung ngo / /de ltar rab tu byung ba de dag la ma rmos ma btab pa'i 'bras sA lu'i 'bru dag kyang byung bar </text></item>
<item><p>203a4</p><section>dkon brtsegs</section><text>'gyur| dpag bsam gyi shing dag las dpag bsam gyi ras bcos bu gos rin po che dag kyang byung bar gyur cing / lha rnams kyang de dag gi g.yog dang bsnyen bkur byed do/ /'od srung / dge </text></item>
<item><p>203a5</p><section>dkon brtsegs</section><text>slong chos dang / chos bzang de gnyis de ltar rab tu byung nas kyang brtson 'grus brtsams shing gnas par gyur te/ de gnyis lo bye ba phrag drug cu rtsa gsum gyi bar du nam yang rmugs pa dang /</text></item>
<item><p>203a6</p><section>dkon brtsegs</section><text>gnyid kyis kun nas non par ma gyur cing / nam yang zas za ba ma gtogs par 'dug par ma gyur te/ 'gro ba dang ldog pa kun du yang thams cad mkhyen pa nyid kyi sems bskyed cing / thams </text></item>
<item><p>203a7</p><section>dkon brtsegs</section><text>cad mkhyen pa nyid kyi sems de la yang rlom sems byed par ma gyur to/ /lo bye ba phrag drug cu rtsa gsum po de dag la kun gyi rjes su song ba zhes bya ba'i ting nge 'dzin dang / rdo rje'i gnas dang ldan pa </text></item>
<item><p>203b1</p><section>dkon brtsegs</section><text>zhes bya ba'i ting nge 'dzin kyang bsgrubs par gyur te/ de gnyis sa'i phyogs gang dang gang du 'dug pa dang / skyil mo krung bcas par gyur ba'i sa'i phyogs de dang de dag thams cad rdo </text></item>
<item><p>203b2</p><section>dkon brtsegs</section><text>rje'i rang bzhin du kun du gnas par gyur to/ /phyogs bcu kun gyi sangs rgyas bye ba khrag khrig 'bum phrag mang po dag gis chos ston pa rnams kyang thos shing bzung ngo / /de ltar thos shing </text></item>
<item><p>203b3</p><section>dkon brtsegs</section><text>bzung nas kyang gzhan dag la rgya cher yang dag par bstan par yang gyur to/ /'od srung / gling chen po bzhi pa'i 'jig rten gyi khams kyi sems can de dag las nyan thos kyi theg pa bar gyur </text></item>
<item><p>203b4</p><section>dkon brtsegs</section><text>ba'i sems can gang dag yin pa de dag las sems can gcig 'ga' tsam yang so so'i skye bor gyur bzhin 'chi ba'i dus byas par ma gyur te/ gang dag thams cad kyi nang na le lo can du gyur </text></item>
<item><p>203b5</p><section>dkon brtsegs</section><text>pa de dag kyang phyir mi 'ong bar gyur cing / de dag de nas shi 'phos nas kyang gnas gtsang ma'i ris kyi lha rnams dang skal ba mnyam par skyes par gyur to/ /gang dag rang sangs rgyas kyi theg </text></item>
<item><p>203b6</p><section>dkon brtsegs</section><text>pa bar gyur pa de dag ni de nas shi 'phos nas/ sangs rgyas kyi zhing stong pa sangs rgyas 'byung ba med pa gzhan dag tu skyes par gyur cing / der yang de dag phyug po'i khyim chen po dag tu skyes </text></item>
<item><p>203b7</p><section>dkon brtsegs</section><text>par gyur to/ /der skyes nas kyang dbang po 'phel ba dang yongs su smin pa dag kyang rjes su thob nas sngon gyi dge ba'i rtsa ba de nyid kyis yang dag par bskul te/ thams cad dad pas khyim nas khyim </text></item>
<item><p>204a1</p><section>dkon brtsegs</section><text>med par legs pa kho nar rab tu byung ngo / /de dag de ltar rab tu byung nas kyang zhag bdun 'das nas thams cad kyis rang byang chub rjes su thob ste/ de </text></item>
<item><p>204a2</p><section>dkon brtsegs</section><text>dag gis kyang sems can tshad med grangs med pa dag gi don byas nas yongs su mya ngan las 'das so/ /gang dag byang chub sems dpa'i theg pa par gyur pa de dag gis ni mngon </text></item>
<item><p>204a3</p><section>dkon brtsegs</section><text>par shes pa lnga dang / tshangs pa'i gnas pa bzhi bsgrubs shing / mi 'phrogs pa'i spobs pa nyid kyang thob par gyur/ gzungs kyang thob par gyur to/ /'od srung / de'i tshe de'i dus na </text></item>
<item><p>204a4</p><section>dkon brtsegs</section><text>rgyal po mu khyud ces bya bar gyur pa de gzhan zhig yin snyam du khyod yid gnyis sam the tshom za bar gyur na/ 'od srung khyod kyis de ltar mi lta ste/ nga nyid de'i tshe de'i dus na gling bzhi'i </text></item>
<item><p>204a5</p><section>dkon brtsegs</section><text>dbang phyug rgyal po mu khyud ces bya ba der gyur to/ /byang chub sems dpa' byams pa ni rgyal bu gzhon nu thu bor gyur to/ /de bzhin gshegs pa dgra bcom pa yang dag par rdzogs </text></item>
<item><p>204a6</p><section>dkon brtsegs</section><text>pa'i sangs rgyas 'od srung ni/ byang chub sems dpa' blo gros bzang po zhes bya bar gyur to/ /'od srung / de'i tshe de'i dus na khye'u chos dang / chos bzang zhes bya bar gyur pa de gnyis gzhan </text></item>
<item><p>204a7</p><section>dkon brtsegs</section><text>dag cig yin snyam du khyod de snyam sems na/ 'od srung khyod kyis de ltar mi lta'o/ /de ci'i phyir zhe na/ 'jam dpal gzhon nur gyur pa 'di nyid de'i tshe de'i dus na khye'u chos zhes bya bar </text></item>
<item><p>204b1</p><section>dkon brtsegs</section><text>gyur to/ /khye'u chos bzang zhes bya bar gyur pa gang yin pa de ni byang chub sems dpa' sems dpa' chen po nyi ma'i snying po yin te/ 'od srung / sangs rgyas kyi zhing de sems can dag </text></item>
<item><p>204b2</p><section>dkon brtsegs</section><text>pa dge ba'i rtsa ba bskyed pa rnams kyi gnas su gyur cing ji tsam du mdzes par gyur pa la ltos/ de skad ces bka' stsal pa dang / bcom ldan 'das la gnas brtan 'od srung chen pos </text></item>
<item><p>204b3</p><section>dkon brtsegs</section><text>'di skad ces gsol to/ /bcom ldan 'das/ de bzhin gshegs pa me tog sna tshogs de ni sku tshe'i tshad yun ji srid cig tu gyur lags/ bcom ldan 'das kyis bka' stsal pa/ 'od srung / de </text></item>
<item><p>204b4</p><section>dkon brtsegs</section><text>bzhin gshegs pa dgra bcom pa yang dag par rdzogs pa'i sangs rgyas me tog sna tshogs de ni bskal pa brgyad kyi bar du bzhugs par gyur to/ /'od srung / de bzhin gshegs pa me tog </text></item>
<item><p>204b5</p><section>dkon brtsegs</section><text>sna tshogs de yongs su mya ngan las 'das nas/ dam pa'i chos ni bskal pa gcig gi bar du gnas par gyur to/ /de'i sku gdung rnams kyang rgyas par gyur cing / de dag lha rnams kho nas mchod </text></item>
<item><p>204b6</p><section>dkon brtsegs</section><text>par gyur te/ de na mi khyim par gnas pa ni 'ga' yang med do/ /'od srung / dge slong chos dang / chos bzang gnyis bya ba nyung ba dang / bdag gi don la sbyor ba'i rjes su brtson par gnas shing /</text></item>
<item><p>204b7</p><section>dkon brtsegs</section><text>bcom ldan 'das de'i sku gdung rnams la yang mchod par mi byed/ ri mor mi byed la/ de bzhin gshegs pa de'i mchod rten gyi drung du yang mi 'gro'o/ /'od srung / de nas lha 'bum phrag </text></item>
<item><p>205a1</p><section>dkon brtsegs</section><text>rab tu mang po dang / dge slong las dang po pa gang dag yin pa de dag /dge slong chos dang / chos bzang gnyis la 'di gnyis ni/ de bzhin gshegs pa'i sku </text></item>
<item><p>205a2</p><section>dkon brtsegs</section><text>gdung rnams la mchod pa yang mi byed/ de bzhin gshegs pa'i mchod rten la bskor ba yang mi byed pa las na/ ma dad pa dang / ma gus ba yin no zhes kha zer bar gyur to/ /'od srung /</text></item>
<item><p>205a3</p><section>dkon brtsegs</section><text>de nas dge slong chos dang / chos bzang gnyis kyis dge slong dang / lha 'bum phrag mang po 'dus par gyur pa'i dge slong gi 'khor dang / lha'i 'khor mang po de dag la smras pa/ grogs </text></item>
<item><p>205a4</p><section>dkon brtsegs</section><text>po dag /'di ji snyam du sems/ ji ltar na de bzhin gshegs pa mchod par 'gyur zhing / rgyu gang gis ni de bzhin gshegs pa'i sku gdung sems pa mi mnga' ba rnams kyis mchod </text></item>
<item><p>205a5</p><section>dkon brtsegs</section><text>pa brnyes par 'gyur snyam/ dge slong dang lha de dag gis smras pa/ sku gdung 'di dag ni tshul khrims dang / ting nge 'dzin dang / shes rab dang / rnam par grol ba dang / rnam par grol </text></item>
<item><p>205a6</p><section>dkon brtsegs</section><text>ba'i ye shes mthong bas rab tu phye ba yin pas na/ de'i phyir 'di dag ni mchod par 'os pa yin no/ /dge slong chos dang / chos bzang gnyis kyis 'di skad ces smras so/ /grogs </text></item>
<item><p>205a7</p><section>dkon brtsegs</section><text>po dag /'o na tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dag nyid mchod pa'i 'os pa yin gyi/ sku gdung dag ni </text></item>
<item><p>205b1</p><section>dkon brtsegs</section><text>mchod par 'os par mi 'gyur ba ma yin nam/ dge slong dang / lha de dag gis 'di skad ces smras so/ /de ni de bzhin te/ ji skad smras pa bzhin no/ /dge slong chos dang / chos bzang </text></item>
<item><p>205b2</p><section>dkon brtsegs</section><text>gnyis kyis smras pa/ grogs po dag /'o na tshul khrims kyi mtshan nyid ni gang yin/ ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dag gi </text></item>
<item><p>205b3</p><section>dkon brtsegs</section><text>mtshan nyid kyang gang yin/ dge slong dang / lha de dag gis smras pa/ tshul khrims ni mngon par 'du byed pa med pa'i mtshan nyid yin no/ /ting nge 'dzin dang / shes rab dang / rnam par grol </text></item>
<item><p>205b4</p><section>dkon brtsegs</section><text>pa dang / rnam par grol pa'i ye shes mthong ba dag kyang mngon par 'du byed pa med pa'i mtshan nyid yin no/ /'od srung / de nas dge slong chos dang / chos bzang gnyis kyis dge slong dang / lha </text></item>
<item><p>205b5</p><section>dkon brtsegs</section><text>de dag la 'di skad ces smras so/ /grogs po dag /'o na mngon par 'du byed pas mngon par 'du byed pa med pa mchod par nus sam/ dge slong dang / lha de dag gis 'di skad ces smras so/ /de </text></item>
<item><p>205b6</p><section>dkon brtsegs</section><text>ni mi nus so/ /dge slong chos dang / chos bzang gnyis kyis 'di skad ces smras so/ /grogs po dag /de lta bas na khyed kyang bdag tu mngon par 'du ma byed cig dang / des ni mchod pa byas par </text></item>
<item><p>205b7</p><section>dkon brtsegs</section><text>'gyur ro/ /sangs rgyas su 'du shes pa la ni sangs rgyas mthong ba yang med na mchod pa'i las lta smos kyang ci dgos te de ni gnas med do/ /gzhan yang de bzhin gshegs pa mchod par 'dod </text></item>
<item><p>206a1</p><section>dkon brtsegs</section><text>pas ni/ bdag nyid mchod par bya'o/ /dge slong dang / lha de dag gis 'di skad ces smras so/ /ji ltar na de bzhin gshegs pa mchod par 'dod pas bdag nyid </text></item>
<item><p>206a2</p><section>dkon brtsegs</section><text>mchod par bya/ dge slong chos dang / chos bzang gnyis kyis smras pa/ grags po dag /ji ltar de bzhin gshegs pa dgra bcom pa yang dag par rdzogs pa'i sangs rgyas kyis mchod </text></item>
<item><p>206a3</p><section>dkon brtsegs</section><text>pa gang gis bdag nyid sems can thams cad kyi mchod pa'i gnas su 'os par mchod pa de ltar bdag nyid mchod par bya'o/ /ji ltar de bzhin gshegs pas bslabs pa de ltar bslab </text></item>
<item><p>206a4</p><section>dkon brtsegs</section><text>par bya zhing / bslabs pas rlom sems su yang mi bya'o/ /chos rab tu dbye bar bya zhing rab tu phye nas kyang chos 'ga' yang bsam par mi bya ste/ gang gi tshe khyed cag de ltar bdag nyid </text></item>
<item><p>206a5</p><section>dkon brtsegs</section><text>mchod par byed pa de'i tshe na de bzhin gshegs pa yang mchod par 'gyur ba/ khyed cag nyid kyang mchod par 'os par 'gyur ro/ /de bzhin gshegs pa'i sku gdung rnams la mchod </text></item>
<item><p>206a6</p><section>dkon brtsegs</section><text>par 'dod pas ni bdag nyid mchod par bya ste/ ji ltar de bzhin gshegs pas bdag nyid mchod par mdzad pa de ltar mchod pa bya zhing / de bzhin gshegs pa'i sku gdung yon tan </text></item>
<item><p>206a7</p><section>dkon brtsegs</section><text>gang dag dang ldan pas mchod pa rnyed par gyur pa'i yon tan de dag bdag nyid kyis bsgrub par bya ste/ de ltar na de bzhin gshegs pa mchod par 'gyur ro/ /gang 'du shes dang </text></item>
<item><p>206b1</p><section>dkon brtsegs</section><text>mtshan ma bskyed par mi byed pa de ni de bzhin gshegs pa mchod pa yin no/ /gang bdag tu rtog par mi byed pa dang / rnam par rtog par mi byed pa de ni de bzhin gshegs pa mchod pa yin no//</text></item>
<item><p>206b2</p><section>dkon brtsegs</section><text>gang 'jig rten pha rol du mi 'gro ba dang / 'jig rten 'dir mi 'ong ba dang / gang tshu rol la yang mi gnas/ pha rol la yang mi gnas pa de ni de bzhin gshegs pa mchod pa yin no/ /gang </text></item>
<item><p>206b3</p><section>dkon brtsegs</section><text>la chad pa med pa dang / rtag pa med pa dang / gang la 'dzin pa med pa dang / spong ba med pa de ni de bzhin gshegs pa mchod pa yin no/ /gang la 'bri ba med pa dang / 'phel ba med pa dang / gang </text></item>
<item><p>206b4</p><section>dkon brtsegs</section><text>la skye ba med pa dang / 'gag pa med pa dang / gang la zad pa med pa dang / mi zad pa med pa de ni de bzhin gshegs pa mchod pa yin no/ /gang la sems med pa dang / sems las byung ba'i </text></item>
<item><p>206b5</p><section>dkon brtsegs</section><text>chos rnams med pa dang / yid la byed pa rnams med pa dang / bdag gi med pa dang / yongs su 'dzin pa med pa dang / tshor ba med pa dang / 'thab pa med pa dang / rtsod pa med pa dang / 'gal ba </text></item>
<item><p>206b6</p><section>dkon brtsegs</section><text>med pa dang / blang ba med pa dang / dor ba med pa dang / gnyis su med par 'jug pa de ni de bzhin gshegs pa mchod pa yin no/ /gang la 'dus byas med pa dang / bgrangs pa med pa dang /</text></item>
<item><p>206b7</p><section>dkon brtsegs</section><text>bgrang du med pa de ni de bzhin gshegs pa mchod pa yin no/ /gang la lus dang ngag dang / yid kyi mngon par 'du byed pa'i bya ba med pa dang / lus dang ngag dang yid mi dmigs pa de ni de bzhin </text></item>
<item><p>207a1</p><section>dkon brtsegs</section><text>gshegs pa mchod pa yin no/ /gang la 'das pa'i 'du shes mi 'jug pa dang / da ltar dang / ma 'ong ba'i 'du shes mi 'jug pa dang / gang rten par mi byed pa </text></item>
<item><p>207a2</p><section>dkon brtsegs</section><text>dang | mngon par zhen par mi byed pa dang / mtshan mar mi byed pa de ni de bzhin gshegs pa mchod pa yin no/ /sangs rgyas su 'du shes mi 'jug pa dang / chos su ma yin/ dge 'dun du </text></item>
<item><p>207a3</p><section>dkon brtsegs</section><text>ma yin/ gang zag tu ma yin/ bdag tu ma yin/ gzhan du ma yin pa de ni de bzhin gshegs pa mchod pa yin no// //bam po bzhi pa ste tha ma/ grogs po de dag/</text></item>
<item><p>207a4</p><section>dkon brtsegs</section><text>de bzhin gshegs pa'i sku ni mi skye ba'i mtshan nyid yin pas/ de ni skye bas mchod par sla ba ma yin no/ /grogs po dag /de bzhin gshegs pa'i sku ni mngon par 'du byed pa med pa'i </text></item>
<item><p>207a5</p><section>dkon brtsegs</section><text>mtshan nyid yin pas de ni mngon par 'du byed pas mchod par sla ba ma yin no/ /grogs po dag /de bzhin gshegs pa'i sku ni gnyis su med pa'i mtshan nyid yin pas/ de ni gnyis </text></item>
<item><p>207a6</p><section>dkon brtsegs</section><text>kyis mchod par sla ba ma yin no/ /grogs po dag /de bzhin gshegs pa'i sku ni zag pa med pa'i mtshan nyid yin pas de ni zag pa med pa mngon par 'du bya bas mchod par sla ba ma </text></item>
<item><p>207a7</p><section>dkon brtsegs</section><text>yin no/ /grogs po dag /de bzhin gshegs pa'i sku ni stong pa nyid kyis yongs su bsgos pa yin pas/ de ni bdag tu lta ba'am/ /sems can du lta ba'am/ srog tu lta ba'am/ gang </text></item>
<item><p>207b1</p><section>dkon brtsegs</section><text>zag tu lta ba'am/ chad par lta ba'am/ rtag par lta ba'am/ ngar 'dzin par lta ba'am/ nga yir 'dzin par lta ba'am/ 'byung bar lta ba'am/ 'jig par lta bas mchod par sla ba ma yin no/ /</text></item>
<item><p>207b2</p><section>dkon brtsegs</section><text>grogs po dag /de bzhin gshegs pa'i sku ni mtshan ma med pa'i mtshan nyid yin pas/ de ni mtshan ma'i spyod yul gyis mchod par sla ba ma yin no/ /grogs po dag /de bzhin gshegs </text></item>
<item><p>207b3</p><section>dkon brtsegs</section><text>pa'i sku ni smon pa med pa'i mtshan nyid yin pas/ de ni smon pa la gnas pas mchod par sla ba ma yin no/ /grogs po dag /de bzhin gshegs pa'i sku ni dngos po med pa'i mtshan nyid yin pas/</text></item>
<item><p>207b4</p><section>dkon brtsegs</section><text>de ni dngos po'i 'du shes la gnas pas mchod par sla ba ma yin no/ /grogs po dag /de bzhin gshegs pa'i sku ni g.yo ba med pa'i mtshan nyid yin pas/ de ni g.yo zhing 'gul ba'i blo </text></item>
<item><p>207b5</p><section>dkon brtsegs</section><text>rnams kyis mchod par sla ba ma yin no/ /grogs po dag /de bzhin gshegs pa'i sku ni mngon par 'dus ma byas pa'i mtshan nyid yin pas/ de ni 'dus byas la gnas pas mchod par sla ba </text></item>
<item><p>207b6</p><section>dkon brtsegs</section><text>ma yin no/ /grogs po dag /de bzhin gshegs pa'i sku ni 'dod chags dang bral ba'i mtshan nyid yin pas/ de ni 'dod chags spyod pas mchod par sla ba ma yin no/ /grogs po dag /de bzhin </text></item>
<item><p>207b7</p><section>dkon brtsegs</section><text>gshegs pa'i sku ni zhe sdang dang bral ba'i mtshan nyid yin pas/ de ni gnod sems dang tha ba'i nyes pa la gnas pas mchod par sla ba ma yin no/ /grogs po dag /de bzhin gshegs pa'i sku </text></item>
<item><p>208a1</p><section>dkon brtsegs</section><text>ni gti mug dang bral ba'i mtshan nyid yin pas/ de ni shes rab 'chal ba dang / rmongs pa dang / mi shes pa rnams kyis mchod par sla ba ma yin no/ /grogs </text></item>
<item><p>208a2</p><section>dkon brtsegs</section><text>po dag /de bzhin gshegs pa'i sku ni tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong bas yongs su bsgos pa yin </text></item>
<item><p>208a3</p><section>dkon brtsegs</section><text>pas| de ni tshul khrims 'chal ba dang / brjed ngas pa dang / shes rab 'chal ba dang / rnam par ma grol ba dang / rnam par grol ba'i ye shes mthong ba ma yin pa rnams kyis mchod par </text></item>
<item><p>208a4</p><section>dkon brtsegs</section><text>sla ba ma yin no/ /grogs po dag /de bzhin gshegs pa'i sku ni byams pa dang / snying rje dang / dga' ba dang / btang snyoms kyis yongs su bsgos pa yin pas/ de ni gnod sems kyi </text></item>
<item><p>208a5</p><section>dkon brtsegs</section><text>sems dang ldan pa dang / snying rje med pa dang / dga' ba'i sems med pa dang / rnam par g.yeng ba'i sems yid la byed pa rnams kyis mchod par sla ba ma yin no/ /grogs po dag /</text></item>
<item><p>208a6</p><section>dkon brtsegs</section><text>de bzhin gshegs pa'i sku ni sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyis yongs su bsgos pa yin pas/ de ni ser sna </text></item>
<item><p>208a7</p><section>dkon brtsegs</section><text>can dang / tshul khrims 'chal ba dang / gnod sems dang / tha ba'i nyes pa dang / khong khro ba mang ba dang / le lo can dang / brjed ngas pa dang / shes rab 'chal ba rnams kyis mchod </text></item>
<item><p>208b1</p><section>dkon brtsegs</section><text>par sla ba ma yin no/ /'od srung / de ltar dge slong chos dang / chos bzang gnyis kyis 'khor de dag la de lta de ltar chos bstan pa na/ 'khor de las byang chub sems dpar bzhi khri nyis </text></item>
<item><p>208b2</p><section>dkon brtsegs</section><text>stong gis ni mi skye ba'i chos la bzod pa thob par gyur to/ /srog chags brgyad khri bzhi stong gis ni shes pa dang / mthong ba bskyed cing / 'dod chags dang bral ba nyid dang / phyir mi 'ong ba </text></item>
<item><p>208b3</p><section>dkon brtsegs</section><text>nyid kyang rjes su thob par gyur to/ /sngon sems ma bskyed pa'i srog chags nyi khri sum stong gis ni bla na med pa yang dag par rdzogs pa'i byang chub tu sems bskyed do/ /'od srung / dge slong </text></item>
<item><p>208b4</p><section>dkon brtsegs</section><text>chos dang / chos bzang gnyis kyis lhag pa'i bsam pa de lta bu dang ldan par gyur pa la ltos/ 'od srung / skyes bu dam pa de lta bu dag gis zab mo la bzod pa de dang / thabs la mkhas pa de </text></item>
<item><p>208b5</p><section>dkon brtsegs</section><text>la bslab par bya'o/ /'od srung / de ltar skyes bu dam pa de gnyis kyis dge slong dang / lha de dag zab mo'i bzod pa yang dag par 'dzin du bcug pas/ de phyin chad de dag thams cad bdag </text></item>
<item><p>208b6</p><section>dkon brtsegs</section><text>gi don la sbyar ba'i rjes su brtson pa dang / bya ba nyung ngur gnas pas gnas par gyur cing / phyin chad de bzhin gshegs pa'i mchod rten rnams kyi drung du'ang mi 'gro /de bzhin gshegs pa'i </text></item>
<item><p>208b7</p><section>dkon brtsegs</section><text>sku gdung rnams la mchod pa'i las kyi phyir brtson par yang mi byed do/ /de ci'i phyir zhe na/ 'di ltar de dag gi sems chos zab mo bla na med pa yang dag pa nyid la zhugs par gyur pa'i phyir ro/ /'od </text></item>
<item><p>209a1</p><section>dkon brtsegs</section><text>srung | de nas zhag bdun 'das nas de bzhin gshegs pa'i mchod rten de dag thams cad kyang sa la nub par gyur/ de bzhin gshegs pa'i sku gdung de dag </text></item>
<item><p>209a2</p><section>dkon brtsegs</section><text>thams cad kyang sprog mar blugs pa bzhin nam/ snod du blugs pa bzhin du de nyid du mi snang bar gyur te/ 'od srung / de lta bas na skyes bu dam pa de dag gi rjes su bslab par bya'o/ /'od </text></item>
<item><p>209a3</p><section>dkon brtsegs</section><text>srung | yang ma 'ongs pa'i dus na byang chub sems dpa'i theg pa pa dang / nyan thos kyi theg pa pa'i dge slong lus ma bsgoms pa/ sems ma bsgoms pa/ tshul khrims ma bsgoms pa/ shes </text></item>
<item><p>209a4</p><section>dkon brtsegs</section><text>rab ma bsgoms pa kha cig 'byung bar 'gyur te/ de dag ni de bzhin gshegs pa'i sku gdung gi mchod pas 'tsho bar sems kyi/ mya ngan las 'das pa'i phyir ma yin zhing / 'dod chags </text></item>
<item><p>209a5</p><section>dkon brtsegs</section><text>dang bral ba'i phyir ni ma yin no/ /de dag ni bdag nyid tshul khrims 'chal ba dang / brjed ngas pa dang / shes rab 'chal ba dang / rnam par ma grol ba dang / rnam par grol ba'i ye </text></item>
<item><p>209a6</p><section>dkon brtsegs</section><text>shes mthong ba ma yin bzhin du 'tsho ba tsam gyi phyir de bzhin gshegs pa'i sku gdung tshul khrims dang / ting nge 'dzin dang / shes rab dang / rnam par grol ba dang / rnam par grol ba'i </text></item>
<item><p>209a7</p><section>dkon brtsegs</section><text>ye shes mthong bas yongs su bsgos pa dag la bkur sti bya ba dang / ri mo bya ba dang / mchod par bya bar sems so/ /de dag ni bdag nyid 'dod chags dang bcas pa dang / zhe sdang dang </text></item>
<item><p>209b1</p><section>dkon brtsegs</section><text>bcas pa dang / gti mug dang bcas pa yin bzhin du 'tsho ba tsam gyi phyir de bzhin gshegs pa dgra bcom pa yang dag par rdzogs pa'i sangs rgyas 'dod chags dang bral ba/ zhe sdang </text></item>
<item><p>209b2</p><section>dkon brtsegs</section><text>dang bral ba/ gti mug dang bral ba'i sku gdung dag la bkur sti bya ba dang / ri mor bya ba dang / mchod par bya bar sems so/ /de dag ni bdag nyid ser sna can dang / 'jungs pa dang / gnod </text></item>
<item><p>209b3</p><section>dkon brtsegs</section><text>sems dang / tha ba'i nyes pa mang ba dang / le lo dang ldan pa dang / brjed ngas pa dang / shes bzhin med pa yin bzhin du 'tsho btsam gyi phyir de bzhin gshegs pa sbyin bdag chen po yang </text></item>
<item><p>209b4</p><section>dkon brtsegs</section><text>dag pa'i gnas la rab tu gnas pa mnyam par gzhag pa thugs rtse gcig pa'i sku gdung dag la bkur sti bya ba dang / ri mo bya ba dang / mchod pa bya bar sems so/ /'od srung / nga ni rigs kyi </text></item>
<item><p>209b5</p><section>dkon brtsegs</section><text>bu dang / rigs kyi bu mo las dang po pa dag gi sems mngon par dad par bya ba'i phyir/ sku gdung rnams byin gyis rlob par mdzad de/ gang dag de dag la mchod pa byed pa de dag ni/ lha dang </text></item>
<item><p>209b6</p><section>dkon brtsegs</section><text>mi'i phun sum tshogs pa nyams su myong bar 'gyur zhing / de yang de dag gi yongs su mya ngan las 'da' ba'i bar gyi rgyur 'gyur ba yin na/ mi blun po de dag ni bstan pa 'di la rab tu byung nas </text></item>
<item><p>209b7</p><section>dkon brtsegs</section><text>ngas dge sbyong gi las su gsungs pa gang yin pa de ni de dag gis bor zhing btang la/ bdag nyid gso ba'i don dang / mdza' shes kyi khyim dang / slong mo ster ba'i khyim dag yongs su smin par bya </text></item>
<item><p>210a1</p><section>dkon brtsegs</section><text>ba'i don dang / lhung bzed dang chos gos yongs su btsal ba'i don dang / rnyed pa dang bkur sti mngon par bsgrub pa'i don dang / snyan pa dang / sgra dang / grags </text></item>
<item><p>210a2</p><section>dkon brtsegs</section><text>pa yongs su bsgrub pa'i don gyi phyir de bzhin gshegs pa'i sku gdung dang / mchod rten la mchod pa dang / bsnyen bkur bya ba'i las kyis de bzhin gshegs pa'i sku gdung dang / mchod </text></item>
<item><p>210a3</p><section>dkon brtsegs</section><text>rten dag la bkur sti nye bar sgrub par byed do/ /'od srung / de la dge sbyong gi las gang zhe na/ 'od srung / ngas las gnyis po bsam gtan dang / kha ton bya ba bstan pa gang dag yin </text></item>
<item><p>210a4</p><section>dkon brtsegs</section><text>pa de dag ste/ las de gnyis kyang lam la 'jug par bya ba'i phyir bstan par zad kyi/ de dag kyang shin tu mthar thug pa dang / shin tu mthar phyin pa ni ma yin no/ /'od srung / las gang </text></item>
<item><p>210a5</p><section>dkon brtsegs</section><text>las zad par bya ba'i phyir 'jug pa de ni dge sbyong gi las yin te/ bya ba med pa dang / nyes pa mi byung ba dang / log par mi byed pa dang / dran pa med pa dang / yid la byed pa med pa dang / nyams pa med </text></item>
<item><p>210a6</p><section>dkon brtsegs</section><text>pa dang / skye ba med pa dang / rnam par thar ba'i sgo gsum po dag mngon du byed pa dang / khams gsum du mtshams sbyor ba med pa dang / 'gro ba med pa dang / 'ong ba med pa gang yin pa de ni </text></item>
<item><p>210a7</p><section>dkon brtsegs</section><text>dge sbyong gi las zhes bya ba yin na/ mi blun po de dag ni dge sbyong gi las de lta bu de dag spangs te/ las gzhan dang gzhan dag yongs su tshol bar byed do/ /de dag ni ngas khyim na gnas </text></item>
<item><p>210b1</p><section>dkon brtsegs</section><text>pa gos dkar po can rnams kyis bslab par gsungs pa gang yin pa de tsam la yang slob par mi byed de/ khyim na gnas pa gos dkar po can rnams kyang re zhig de bzhin gshegs pas </text></item>
<item><p>210b2</p><section>dkon brtsegs</section><text>bslab pa ji ltar bcas pa rnams slob pa byed pa na/ phyir mi 'ong ba'i 'bras bu thob par 'gyur na mi blun po de dag ni bstan pa 'di la rab tu byung nas rnam par grol ba dang rjes su mthun pa tsam </text></item>
<item><p>210b3</p><section>dkon brtsegs</section><text>yang bsgom par mi byed na 'thob par lta ga la 'gyur te/ de ni gnas med do/ /'od srung / yang phyi ma'i tshe phyi ma'i dus lnga brgya tha ma de la ming gis zil gyis non cing / kha dog dang / rtags </text></item>
<item><p>210b4</p><section>dkon brtsegs</section><text>dang | dbyibs kyis dge slong du 'gyur gyi/ tshul khrims kyis ma yin/ ting nge 'dzin gyis ma yin/ shes rab kyis ma yin pa dag kyang 'byung bar 'gyur te/ 'od srung / 'di lta ste/ dper na/ mi </text></item>
<item><p>210b5</p><section>dkon brtsegs</section><text>gsang sngags dang / sman dag gis gos la 'debs shing bgo bar byed la/ gang gis gos de gyon pa na zhag bdun nam/ zhag brgyad kyis de'i lus me lce gcig tu gyur cing kun du 'bar </text></item>
<item><p>210b6</p><section>dkon brtsegs</section><text>bar byed pa la la zhig yod par gyur cing / des gos de gsang sngags dang sman dag gis btab cing yongs su bgos nas mi mdza' ba la la zhig la 'di lta ste/ mdza' bshes kyi tshul gyis </text></item>
<item><p>210b7</p><section>dkon brtsegs</section><text>ster bar gyur la/ de nas mi des kyang gos de mdzes pa yin par rig nas len par byed cing blangs nas gos de gyon par gyur na/ de zhag bdun nam zhag brgyad kyi bar du ni gos de las dga' ba </text></item>
<item><p>211a1</p><section>dkon brtsegs</section><text>nyams su myong bar 'gyur ro/ /de nas zhag bdun nam/ zhag brgyad 'das nas mi de khyim du song ngam/ lam po cher song ba na/ gos de rab tu 'bar bar gyur cing /</text></item>
<item><p>211a2</p><section>dkon brtsegs</section><text>de nas mi de gzhi de las tshul ma yin pa'i sdug bsngal skyes par gyur te/ tshig par gyur/ shi bar gyur na/ 'od srung / 'di ji snyam du sems/ gos de las ro myang ba ni ji tsam zhig yod/</text></item>
<item><p>211a3</p><section>dkon brtsegs</section><text>nyes dmigs ni ji tsam zhig yod snyam/ 'od srung gis gsol pa/ bcom ldan 'das/ ro myang ba ni chung lags kyi/ nyes dmigs ni dpag tu ma mchis lags so/ /bcom ldan 'das </text></item>
<item><p>211a4</p><section>dkon brtsegs</section><text>kyis bka' stsal pa/ 'od srung / de bzhin du nga'i gos ngur smrig tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong bas bsgos pa gang dag yin </text></item>
<item><p>211a5</p><section>dkon brtsegs</section><text>pa de dag kyang bskal pa bye ba grangs med pa nas legs par spyad pas yang dag par bsgrubs pa yin no/ /mi blun po dge sbyong ltar bcos pa de dag ni drang srong gi rgyal mtshan gyon nas/</text></item>
<item><p>211a6</p><section>dkon brtsegs</section><text>grong dang / grong khyer dang / grong rdal dang / yul 'khor dang / rgyal po'i pho brang 'khor dag tu 'jug par 'gyur zhing / de nas bram ze dang / khyim bdag dad pa rnams kyis de dge sbyong </text></item>
<item><p>211a7</p><section>dkon brtsegs</section><text>yin no snyam nas bkur sti byed/ bla mar byed/ ri mor byed/ mchod par byed par 'gyur zhing de dag gos ngur smrig gi gzhi de las mchod pa rnyed par 'gyur bas/ de dag des dga' ba </text></item>
<item><p>211b1</p><section>dkon brtsegs</section><text>nyams su myong bar yang 'gyur ro/ /de dag lus zhig nas ni sems can dmyal bar ltung bar 'gyur zhing / de dag der lcags kyi glegs ma 'bar ba gyon par 'gyur/ lcags kyi thu lum za bar 'gyur/</text></item>
<item><p>211b2</p><section>dkon brtsegs</section><text>lcags kyi khu ba bskol ba 'thung bar 'gyur/ mal stan rab tu 'bar ba dag gi steng na nyal bar 'gyur ro/ /'od srung / de dag ni rang gi las des lus zhig nas sems can dmyal bar </text></item>
<item><p>211b3</p><section>dkon brtsegs</section><text>'gro bar zad kyi/ gzhi gang las mi blun po de dag gis kyang bde bar sbyar ba rnam pa du ma nyams su myong bar 'gyur ba'i gos ngur smrig gi dpal dang gzi brjid de 'dra ba la ltos/ 'od srung /</text></item>
<item><p>211b4</p><section>dkon brtsegs</section><text>ngas kyang de la dgongs nas 'di skad ces lcags kyi glegs ma 'bar ba dag gyon pa ni sla'i/ tshul khrims 'chal bas gos ngur smrig bgo ba ni de lta ma yin no/ /lcags kyi thu lum dag </text></item>
<item><p>211b5</p><section>dkon brtsegs</section><text>bza' ba ni sla'i/ tshul khrims 'chal bas bsod snyoms dag la yongs su longs spyod pa ni de lta ma yin no/ /zhes gsungs so/ /'od srung / de la ro myang ba ci tsam yod pa dang / de la nyes </text></item>
<item><p>211b6</p><section>dkon brtsegs</section><text>dmigs ji tsam yod pa la ltos/ 'od srung / de lta bas na ci nas kyang tshul khrims yongs su dag par 'gyur ba dang / sdig pa 'chags par 'gyur ba de ltar bslab par bya'o/ /'od srung /</text></item>
<item><p>211b7</p><section>dkon brtsegs</section><text>'di ji snyam du sems/ lha'am/ klu'am/ gnod sbyin nam/ dri za'am/ lha ma yin nam/ nam mkha' lding ngam/ lto 'phye chen po'am/ mi'am mi ma yin pa sus kyang de bzhin gshegs pa </text></item>
<item><p>212a1</p><section>dkon brtsegs</section><text>rnams kyi sku gzugs bya bar nus snyam mam/ 'od srung gis gsol pa/ bcom ldan 'das/ de ni de lta ma lags te/ de bzhin gshegs pa ni zla ma mchis </text></item>
<item><p>212a2</p><section>dkon brtsegs</section><text>pa| sku bsam gyis mi khyab pa lags pas de'i slad du de dag gi sku gzugs bgyi ba ni sla ba ma lags so/ /bcom ldan 'das kyis bka' stsal pa/ 'od srung / phyi ma'i tshe phyi ma'i dus na </text></item>
<item><p>212a3</p><section>dkon brtsegs</section><text>lnga brgya tha ma la dge slong lus ma bsgoms pa/ sems ma bsgoms pa/ tshul khrims ma bsgoms pa/ shes rab ma bsgoms pa kha cig 'byung bar 'gyur te/ de dag ni ras bcos bu dang /</text></item>
<item><p>212a4</p><section>dkon brtsegs</section><text>rtsig pa dang / ra ba dag gi ngos la de bzhin gshegs pa'i sku gzugs dag 'dri bar 'gyur zhing / de dag gis 'tsho bar sems par yang 'gyur te/ las des bdag nyid rlom sems </text></item>
<item><p>212a5</p><section>dkon brtsegs</section><text>su byed/ bstod par byed cing / gzhan dag la brnyas pa dang / smod par yang byed do/ /de skad ces bka' stsal pa dang / bcom ldan 'das la tshe dang ldan pa 'od srung chen pos 'di skad </text></item>
<item><p>212a6</p><section>dkon brtsegs</section><text>ces gsol to/ /bcom ldan 'das/ 'o na bcom ldan 'das kyis rgyal po gsal rgyal la de bzhin gshegs pa'i sku gzugs byas na bsod nams 'di tsam du skye bar 'gyur ro/ /zhes </text></item>
<item><p>212a7</p><section>dkon brtsegs</section><text>bka' stsal pa ma lags sam/ bcom ldan 'das kyis bka' stsal pa/ 'od srung / de ni de bzhin te/ rgyal po gsal rgyal ni khyim pa gos dkar po gyon pa yin pas des de bzhin gshegs </text></item>
<item><p>212b1</p><section>dkon brtsegs</section><text>pa'i sku gzugs byed du bcug na/ de ni de la mchod pa byed par 'gyur bar zad kyi/ gzhi des chos gos sam/ bsod snyoms sam/ rnyed pa cung zad kyang 'dod par mi byed do/ /'od srung / mi blun </text></item>
<item><p>212b2</p><section>dkon brtsegs</section><text>po de dag ni gzhi des 'tsho bar 'gyur bar sems te/ de dag gis don bya'o snyam du sems la/ don med pa kho na byed pa yin no/ /'od srung / rigs kyi bu dang / rigs kyi bu mo bsod nams 'dod </text></item>
<item><p>212b3</p><section>dkon brtsegs</section><text>pa kho na yin pa gang dag gis de bzhin gshegs pa'i sku gzugs byed du bcug na ni/ de dag la bsod nams dpag tu med pa bskyed par 'gyur ro/ /'od srung / dud 'gro'i skye gnas su </text></item>
<item><p>212b4</p><section>dkon brtsegs</section><text>skyes pa rnams kyi lus gzugs 'tshong pa yang legs pa ma yin na/ de bzhin gshegs pa'i sku gzugs 'tshong ba lta smos kyang ci dgos na/ mi blun po de dag ni de bzhin gshegs pa'i sku </text></item>
<item><p>212b5</p><section>dkon brtsegs</section><text>gzugs byed du bcug nas/ khyim pa'i lag tu 'tshong bar byed cing / des 'tsho bar sems par byed do/ /'od srung / 'di lta ste/ dper na/ mi byis pa dang 'dra ba shes rab 'chal ba'i rang bzhin </text></item>
<item><p>212b6</p><section>dkon brtsegs</section><text>can la la zhig yod par gyur la/ des bdud rtsi yongs su spangs nas dug za bar byed pa de bzhin du/ 'od srung / mi blun po gang dag zang zing gi phyir sangs rgyas kyi sku gzugs byed du </text></item>
<item><p>212b7</p><section>dkon brtsegs</section><text>bcug nas/ bdag nyid dug dang bcas par byed pa de dag kyang de lta bu yin pa snyam du nga sems so/ /'od srung / legs par gsungs pa'i chos 'dul ba 'di la dug ces bya ba de ni/ 'di </text></item>
<item><p>213a1</p><section>dkon brtsegs</section><text>lta ste/ rnyed pa yin na de la mi blun po khro bas zil gyis non pa gcig la gcig 'thab pa dang / rtsod pa dang / mtshang 'dru bar byed pa de dag ni/ de bzhin gshegs </text></item>
<item><p>213a2</p><section>dkon brtsegs</section><text>pa la mchod pa bya'o zhes zer zhing / bdag nyid sems can dmyal bar 'gro bar byed do/ /'od srung / 'di lta ste/ dper na/ mi thabs la mi mkhas pa la la zhig g.yul ngor zhugs pa na </text></item>
<item><p>213a3</p><section>dkon brtsegs</section><text>rang gi mtshon gyis rang la 'debs par byed pa de bzhin du/ 'od srung / mi blun po de dag kyang dam pa'i chos rnams kyis sems can dmyal bar 'gro bar 'gyur ro/ /'od srung / rigs kyi bu </text></item>
<item><p>213a4</p><section>dkon brtsegs</section><text>bu'am| rigs kyi bu mo gang gis de bzhin gshegs pa'i sku gzugs rin po che sna bdun las byas pa/ shin tu zin par byas pa/ byi dor legs par byas pa/ chu zheng du ri rab tsam yod pa </text></item>
<item><p>213a5</p><section>dkon brtsegs</section><text>byed du bcug ste/ de bzhin gshegs pa'i sku gzugs de lta bu dag gis sangs rgyas kyi zhing gang+gA'i klung gi bye ma snyed dag /'di lta ste/ dper na/ bu ram shing gi tshal lam/ 'dam bu'i tshal </text></item>
<item><p>213a6</p><section>dkon brtsegs</section><text>lam| 'bras kyi zhing ngam/ til gyi zhing ltar 'dab chags su yongs su bkang bar gyur na/ 'od srung / 'di ji snyam du sems/ rigs kyi bu'am/ rigs kyi bu mo de gzhi de las bsod </text></item>
<item><p>213a7</p><section>dkon brtsegs</section><text>nams mang po bskyed par 'gyur snyam mam/ 'od srung gis gsol pa/ bcom ldan 'das/ de bzhin gshegs pa'i sku gzugs sor mo'i phyogs tsam zhig bgyid du stsal na yang bsod </text></item>
<item><p>213b1</p><section>dkon brtsegs</section><text>nams mang du bskyed lags na/ de bzhin gshegs pa'i sku gzugs ri rab tsam du bgyid du stsal pa lta smos kyang ci 'tshal lags/ bcom ldan 'das kyis bka' stsal pa/ 'od srung </text></item>
<item><p>213b2</p><section>dkon brtsegs</section><text>khyod mos par bya/ khyod kyi khong du chud par bya ste/ de bas kyang byang chub sems dpa' gang zhig de bzhin gshegs pa'i sku la rab tu rtog par byed pa na/ tha na se gol gtogs pa tsam zhig </text></item>
<item><p>213b3</p><section>dkon brtsegs</section><text>chos zab mo rnams la bzod pa thob par gyur na de ches bsod nams mang du bskyed do/ /de bas kyang gang zhig tshul khrims kyi phung po la gnas shing / tshig bzhi pa'i tshigs su bcad pa gcig </text></item>
<item><p>213b4</p><section>dkon brtsegs</section><text>bzung nas tshigs su bcad pa de'i don gang yin pa de yang rtog par byed la/ sems can gcig tsam la ston par yang byed na de ches bsod nams mang du bskyed par 'gyur ro/ /'od srung /</text></item>
<item><p>213b5</p><section>dkon brtsegs</section><text>de la ji ltar de bzhin gshegs pa'i sku la rab tu brtag par bya zhe na/ 'od srung / 'di la byang chub sems dpas byang chub sems dpa' brtson 'grus chen po'i rjes su bslab par bya ste/ 'od </text></item>
<item><p>213b6</p><section>dkon brtsegs</section><text>srung / sngon byung ba 'das pa'i dus bskal pa grangs med pa/ ches grangs med pa/ ches shin tu grangs med pa/ rgya che ba tshad med pa/ bsam gyis mi khyab pa/ dpag tu med pa dag 'das pa </text></item>
<item><p>213b7</p><section>dkon brtsegs</section><text>de'i tshe de'i dus na/ de bzhin gshegs pa dgra bcom pa yang dag par rdzogs pa'i sangs rgyas skar 'od ces bya ba/ rig pa dang zhabs su ldan pa/ bde bar gshegs pa/ 'jig rten </text></item>
<item><p>214a1</p><section>dkon brtsegs</section><text>mkhyen pa/ skyes bu 'dul ba'i kha lo sgyur ba/ bla na med pa lha dang mi rnams kyi ston pa sangs rgyas bcom ldan 'das shig 'jig rten du byung ste/ 'od srung </text></item>
<item><p>214a2</p><section>dkon brtsegs</section><text>de bzhin gshegs pa skar 'od de yongs su mya ngan las 'das pa na byang chub sems dpa' brtson 'grus chen po zhes bya ba/ gzugs bzang ba/ mdzes pa blta na sdug pa zhig bram ze'i </text></item>
<item><p>214a3</p><section>dkon brtsegs</section><text>rigs shing sA la chen po lta bu zhig gi bur skyes par gyur to/ /'od srung / de'i tshe de'i dus na bcom ldan 'das de'i bstan pa la dge slong gang dag rab tu byung bar gyur pa de dag las bya ba </text></item>
<item><p>214a4</p><section>dkon brtsegs</section><text>sna tshogs kyis sbags pas sbags pa ni phal che'i/ yang dag par zhugs pa ni nyung bar gyur te/ 'od srung / dge slong de dag kyang de bzhin gshegs pa'i sku gzugs rnam pa sna tshogs byed </text></item>
<item><p>214a5</p><section>dkon brtsegs</section><text>du 'jug cing / ras bcos bu dang / dar dang / khang pa'i rtsig ngos dag la ri mo 'drir 'jug par yang byed do/ /de'i tshe na dge slong zhig gis dar la de bzhin gshegs pa'i sku gzugs </text></item>
<item><p>214a6</p><section>dkon brtsegs</section><text>legs par byas pa/ shin tu zin par byas pa zhig bris nas/ byang chub sems dpa' brtson 'grus chen po'i pha'i rgyal po'i pho brang du khyer ro/ /'od srung / de nas byang chub sems dpa' </text></item>
<item><p>214a7</p><section>dkon brtsegs</section><text>brtson 'grus chen po des/ de bzhin gshegs pa'i sku gzugs de mthong nas 'di snyam du de bzhin gshegs pa'i sku gzugs 'di yang 'di tsam du blta na sdug pa yin no/ de bzhin </text></item>
<item><p>214b1</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas de lta smos kyang ci dgos te/ bdag kyang lus 'di lta bu dang ldan par gyur na ci ma rung snyam nas dga' ba dang /</text></item>
<item><p>214b2</p><section>dkon brtsegs</section><text>mchog tu dga' ba dang / dad pa skyes par gyur te/ de de'i tshe na khyim thams cad la mngon par mi dga' bar gyur cing / de 'di snyam du khyim gyi gnas na gnas pas lus 'di lta bu </text></item>
<item><p>214b3</p><section>dkon brtsegs</section><text>bsgrub par mi nus pas/ de'i phyir bdag mngon par 'byung bar bya'o snyam du sems par yang gyur to/ /'od srung / de nas byang chub sems dpa' brtson 'grus chen po skyes nas lo bcu drug </text></item>
<item><p>214b4</p><section>dkon brtsegs</section><text>lon la/ dbang po rnams rgyas shing yongs su smin pa yang rjes su thob nas rang gi pha ma ga la ba der song ste phyin nas/ rang gi pha ma gnyis kyi rkang pa dag la phyag 'tshal te 'di skad ces </text></item>
<item><p>214b5</p><section>dkon brtsegs</section><text>smras so/ /yab yum/ bdag de bzhin gshegs pa'i bstan pa la khyim nas khyim ma mchis par legs par legs pa kho nar rab tu 'byung bar ci gnang / pha mas smras pa/ gzhon nu khyod de skad </text></item>
<item><p>214b6</p><section>dkon brtsegs</section><text>ma zer cig /de ci'i phyir zhe na/ ded gnyis la bu gcig pa/ sdug pa/ phangs pa yid du 'ong ba khyod las med pas gal te khyod ma mthong na/ 'chi ba'i dus byed par 'gyur ba'i phyir ro/ /khye'us </text></item>
<item><p>214b7</p><section>dkon brtsegs</section><text>smras pa/ bdag gis khyed gnyis kyang nongs par mi 'gyur la/ bdag kyang mngon par 'byung bar 'gyur ba de ltar bgyi lags so/ /pha mas smras pa/ gzhon nu ji ltar bya/ khye'us smras pa/</text></item>
<item><p>215a1</p><section>dkon brtsegs</section><text>bdag deng slan chad ji srid du mngon par byung bar ma gyur pa de srid du 'tshal ma yang mi 'tshal/ mal du yang mi 'jug /mar sar dang / 'bru mar gyis kyang </text></item>
<item><p>215a2</p><section>dkon brtsegs</section><text>mi nyug /skom pa yang mi 'tshal/ dge ba dang mi dge ba'i tshig 'ga' yang mi smra lags so/ /'od srung / de nas byang chub sems dpa' brtson 'grus chen po des/ sa phyogs byi </text></item>
<item><p>215a3</p><section>dkon brtsegs</section><text>dor ma byas pa zhig tu 'dug ste/ cang mi smra bar gyur cing nyin gcig zan yang ma zos so/ /de nas de'i pha ma gnyis kyis ro brgya dang ldan pa'i kha zas thogs te/ gzhan tshig tu ma </text></item>
<item><p>215a4</p><section>dkon brtsegs</section><text>brjod cing nyin mtshan thog thag tu de la gsol ba btab kyang de tshig tsam yang mi smra bar gyur to/ /'od srung / de ltar byang chub sems dpa' brtson 'grus chen po de cang mi smra bar zhag </text></item>
<item><p>215a5</p><section>dkon brtsegs</section><text>gnyis kyi bar du zan ma zos pa dang / de nas ma'i nye du lnga brgya tsam dag gis ro brgya dang ldan pa'i kha zas thogs te/ gzhan ni tshig tu mi brjod cing nyin mtshan thog thag tu gsol ba btab </text></item>
<item><p>215a6</p><section>dkon brtsegs</section><text>kyang | de dag gi gdong du yang mi lta na/ tshig smra ba lta smos kyang ci dgos/ 'od srung / de ltar byang chub sems dpa' brtson 'grus chen po de cang mi smra bar zhag gsum gyi bar du zan ma </text></item>
<item><p>215a7</p><section>dkon brtsegs</section><text>zos pa dang / de nas pha'i nye du lnga brgya tsam dag gis ro brgya dang ldan pa'i kha zas thogs te/ gzhan tshig tu mi brjod cing nyin mtshan thog thag tu gsol ba btab kyang / de dag gi gdong </text></item>
<item><p>215b1</p><section>dkon brtsegs</section><text>du yang mi lta/ tshig kyang mi smra'o/ /'od srung / de ltar byang chub sems dpa' brtson 'grus chen po de cang mi smra bar zhag bzhi'i bar du zan ma zos pa dang / de nas de'i ne'u ldangs lnga brgya </text></item>
<item><p>215b2</p><section>dkon brtsegs</section><text>dag gis ro brgya dang ldan pa'i kha zas thogs te/ gzhan tshig tu ma brjod cing nyin mtshan thog thag tu gsol ba btab kyang / de dag gi gdong du yang mi lta na tshig smra ba lta smos kyang ci dgos/</text></item>
<item><p>215b3</p><section>dkon brtsegs</section><text>'od srung / de ltar byang chub sems dpa' brtson 'grus chen po de cang mi smra bar zhag lnga'i bar du zan ma zos pa dang / de nas de'i pha ma gnyis kyis rgyal po'i pho brang na 'gron bu dang / gser </text></item>
<item><p>215b4</p><section>dkon brtsegs</section><text>dang / nor bu dang / mu tig dang / bai DUR+Ya dang / dung dang / man shel dang / sa le sbra ma dang / dngul dang / gzhan yang rin po che dang / gos dang / rgyan sna tshogs ji snyed yod pa de dag thams </text></item>
<item><p>215b5</p><section>dkon brtsegs</section><text>cad phyogs gcig tu bzhag ste/ na chung lha'i bu mo 'dra ba rgyan thams cad kyis brgyan pa brgyad khri bzhi stong yang bkug ste phyogs gcig tu bkod do/ /'od srung / mdor na rgyal po'i pho </text></item>
<item><p>215b6</p><section>dkon brtsegs</section><text>brang de na nye bar spyod pa'i longs spyod ji snyed yod pa de dag thams cad de'i mdun du bzhag ste/ de'i pha ma gnyis kyis ma'i nye du lnga brgya tsam po de dag dang / pha'i nye du lnga brgya tsam po de dag </text></item>
<item><p>215b7</p><section>dkon brtsegs</section><text>dang / ne'u ldangs lnga brgya tsam bo de dag dang / na chung brgyad khri bzhi stong po dag dang / skye bo phal po che de dag thams cad kyang byang chub sems dpa' brtson 'grus chen po de'i mdun du bkod </text></item>
<item><p>216a1</p><section>dkon brtsegs</section><text>nas| ro brgya dang ldan pa'i kha zas thogs te gzhan tshig tu ma brjod cing / nyin mtshan thog thag tu gsol ba 'debs te/ de la 'di skad ces gzhon nu longs </text></item>
<item><p>216a2</p><section>dkon brtsegs</section><text>la zan zo/ khyim 'dir 'dug la sbyin pa dag kyang byin cig /bsod nams dag kyang gyis shig /bud med 'di dag dang lhan cig tu dga' ba dang / rtsed mo dang / dga' mgur spyad pa </text></item>
<item><p>216a3</p><section>dkon brtsegs</section><text>dag kyang gyis la/ rgyal po'i khyim 'di lta bu yongs su ma btang zhig ces kyang smras so/ /'od srung / de ltar byang chub sems dpa' brtson 'grus chen po de skye bo phal po che de ltar 'dus </text></item>
<item><p>216a4</p><section>dkon brtsegs</section><text>pa de dag la mig kyang mi lta/ phyir yang mi smra bar de bzhin du cang mi zer bar 'dug cing / zhag drug gi bar du zan yang ma zos par de sangs rgyas dkon mchog dang 'brel ba'i yid la </text></item>
<item><p>216a5</p><section>dkon brtsegs</section><text>byed pa ma gtogs par yid la byed pa gzhan thams cad dang bral zhing kha zas kyi 'du shes kyang mi bskyed do/ /'od srung / de nas byang chub sems dpa' brtson 'grus chen po de'i pha ma </text></item>
<item><p>216a6</p><section>dkon brtsegs</section><text>de gnyis dang / skye bo phal po che de dag dang / ne'u ldangs de dag dang / nye du'i tshogs chen po de dag dang / bud med brgyad khri bzhi stong po de dag thams cad kyis bzhin la mchi ma'i rgyun </text></item>
<item><p>216a7</p><section>dkon brtsegs</section><text>blags shing skad phyung ste dud mos btab nas/ byang chub sems dpa' de'i rkang pa gnyis la gtugs kyang / de de dag gi gdong du yang mi lta'o/ /'od srung / de nas rgyal po'i pho brang de na </text></item>
<item><p>216b1</p><section>dkon brtsegs</section><text>lha zhig gnas par gyur pa gang yin pa de steng gi bar snang la cho 'phrul chen pos 'dug nas/ skye bo phal po che de dag la tshigs su bcad de smras pa/ gang dag byang chub phyir brtson pa/ /de dag </text></item>
<item><p>216b2</p><section>dkon brtsegs</section><text>lhun po 'dra bar ni/ /mthu brtan rab tu mi g.yo ste/ /yid dam gtong bar mi byed do/ /sa rnams thams cad g.yo yang srid/ /me ni chur yang 'gyur srid kyi/ /grogs dag 'di ni gnas 'di </text></item>
<item><p>216b3</p><section>dkon brtsegs</section><text>las| |bskyod par nus pa ma yin no/ /'di la mi dga' phyis mi bya/ /sdig pa'i las rnams ma byed cig /phyin chad dmus long 'dra bar ni/ /bskal pa bye bar 'khyams sa re/ /'di ni </text></item>
<item><p>216b4</p><section>dkon brtsegs</section><text>sems can thams cad la/ /phan phyir byang chub zhugs pa ste/ /mngon par byang chub brtson rnams ni/ /byang chub dam pa rnyed mi dka'/ /'dod pa'i phyir dang longs spyod phyir/ /byang chub </text></item>
<item><p>216b5</p><section>dkon brtsegs</section><text>spyad pa mi spyod kyi/ /sems can gang dag sangs rgyas kyi/ /ye shes tshol rnams ji ltar bde/ /stong gsum rin chen rnams dang ni/ /gos dang yul gzhan lha rdzas kyis/ /chal bar bkang </text></item>
<item><p>216b6</p><section>dkon brtsegs</section><text>bar gyur kyang ni/ /de dag chags par bya mi nus/ /mi shes pas ni gang byas pa'i/ /sdig pa'i las ni bshags par gyis/ /mkhas pa nyes pa bshags nas ni/ /las dang lhan cig mi gnas </text></item>
<item><p>216b7</p><section>dkon brtsegs</section><text>so| |'od srung / de ltar lha des bskul na/ byang chub sems dpa' brtson 'grus chen po de'i pha ma de gnyis dang / mdza' bshes dang / gros grogs dang / nye du dang / rgan rabs de dag </text></item>
<item><p>217a1</p><section>dkon brtsegs</section><text>dang | skye bo phal po che dag gis nyes pa la nyes par bshags nas/ gzhon nu de la 'di skad ces smras te/ gzhon nu khyod ji ltar bsam pa bzhin song </text></item>
<item><p>217a2</p><section>dkon brtsegs</section><text>zhig |rab tu yang byung zhig /zan yang zo zhig /zas ma zos pas 'chi ba'i dus byed par gyur ta re zhes byas so/ /'od srung / de ltar byang chub sems dpa' brtson 'grus chen po </text></item>
<item><p>217a3</p><section>dkon brtsegs</section><text>des zhag bdun gyi bar du zan bcad du zin kyang / 'di lta ste/ sangs rgyas dang 'brel pa yid la byed pa dang / zhag bdun gyi bar du lha rnams kyis de'i lus la mdangs bcug pas </text></item>
<item><p>217a4</p><section>dkon brtsegs</section><text>na dbang po rnams gzhan du gyur par yang ma gyur/ bzhin gyi mdangs yongs su nyams par yang ma gyur to/ /'od srung / byang chub sems dpa' brtson 'grus chen po des/ de ltar zhag </text></item>
<item><p>217a5</p><section>dkon brtsegs</section><text>bdun gyi bar du zan bcad de khyim gyi gnas la mi lta zhing / rgyal srid chen po de mchil ma'i thal ba bzhin du bor nas/ bud med brgyad khri bzhi stong po da dag dang / pha ma dang / nye </text></item>
<item><p>217a6</p><section>dkon brtsegs</section><text>du'i tshogs de dag gdong mchi mas gang ste/ ngu bzhin du de bzhin gshegs pa'i sku gzugs de khyer te/ rang gi grong khyer chen po nas byung nas dgon pa mi med pa gcan zan gdug pa </text></item>
<item><p>217a7</p><section>dkon brtsegs</section><text>gnas pa'i nags shig tu bzhugs so/ /de der bzhugs nas ras bcos bu'i gzhi gang la de bzhin gshegs pa'i sku gzugs de bris pa'i ras bcos bu'i gzhi de bres nas/ ras </text></item>
<item><p>217b1</p><section>dkon brtsegs</section><text>bcos bu'i gzhi de nyid kyi mdun du rtswa'i gding ba bting ba'i steng du skyil mo krung bcas nas lus drang por bsrang ste 'dug nas/ de bzhin gshegs pa'i sku gzugs de la rtog par byed </text></item>
<item><p>217b2</p><section>dkon brtsegs</section><text>do| |de de la rtog par byed pa na 'di snyam du sems te/ gang gi phyir de bzhin gshegs pa'i sku gzugs 'di yang 'di tsam du mdzes pa yin na/ bcom ldan 'das/ de lta smos kyang ci </text></item>
<item><p>217b3</p><section>dkon brtsegs</section><text>dgos te/ sangs rgyas bcom ldan 'das de de tsam du mdzes pa ni ngo mtshar bas/ gang dag gis de bzhin gshegs pa mthong ba de dag ni dpal yon can yin no snyam mo/ /de 'di snyam du ji ltar </text></item>
<item><p>217b4</p><section>dkon brtsegs</section><text>de bzhin gshegs pa blta bar bya snyam du yang sems par yang gyur to/ /de nas nags khrod de na lha zhig gnas par gyur pa gang yin pa des byang chub sems dpa' de'i sems kyi rtog </text></item>
<item><p>217b5</p><section>dkon brtsegs</section><text>pa sems kyis yongs su shes nas/ byang chub sems dpa' de la 'di skad ces smras so/ /grogs po khyod ji ltar de bzhin gshegs pa blta bar bya snyam du rnam par rtog par byed pa gang </text></item>
<item><p>217b6</p><section>dkon brtsegs</section><text>yin pa de ni de bzhin gshegs pa'i sku gzugs 'di ji lta ba de bzhin du blta bar bya zhing / de bzhin gshegs pa'i sku gzugs 'di ji ltar mthong ba bzhin du de bzhin gshegs pa </text></item>
<item><p>217b7</p><section>dkon brtsegs</section><text>yang blta bar bya ste/ de ltar mthong na de bzhin gshegs pa legs par mthong ba yin no/ /de nas byang chub sems dpa' brtson 'grus chen po de 'di snyam du sems te/ ji ltar bltas na </text></item>
<item><p>218a1</p><section>dkon brtsegs</section><text>de bzhin gshegs pa mthong bar 'gyur bar de bzhin gshegs pa'i sku gzugs 'di la ji ltar blta bar bya snyam nas/ de 'di snyam du sems te/ ji ltar </text></item>
<item><p>218a2</p><section>dkon brtsegs</section><text>de bzhin gshegs pa'i sku gzugs 'di sems par mi byed/ rnam par shes par mi byed pa de bzhin du/ chos thams cad kyang sems par mi byed/ rnam par shes par mi byed de/ de </text></item>
<item><p>218a3</p><section>dkon brtsegs</section><text>bzhin gshegs pa'i sku yang mtshan nyid de lta bu yin no/ /ji ltar de bzhin gshegs pa'i sku gzugs 'di ming du btags pa tsam du zad pa de bzhin du chos thams cad kyang ming du </text></item>
<item><p>218a4</p><section>dkon brtsegs</section><text>btags pa tsam du zad la/ ming de yang ngo bo nyid kyis stong pa dang / rang bzhin gyis g.yo ba med pa yin te/ de bzhin gshegs pa'i sku yang mtshan nyid de lta bu yin no/ /ji ltar de bzhin </text></item>
<item><p>218a5</p><section>dkon brtsegs</section><text>gshegs pa'i sku gzugs 'di la thob pa med pa dang / mngon par rtogs pa med pa dang / shes pa med pa dang / mngon sum du bya ba med pa dang / 'bras bu med pa dang / 'bras bu rtogs pa med pa </text></item>
<item><p>218a6</p><section>dkon brtsegs</section><text>dang | gnas med pa dang / rten med pa dang / 'gro ba med pa dang / 'ong ba med pa dang / skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa dang /</text></item>
<item><p>218a7</p><section>dkon brtsegs</section><text>sgra med pa dang / tshul med pa dang / tshul ma yin pa med pa dang / 'dod chags zad pa med pa dang / zhe sdang zad pa med pa dang / gti mug zad pa med pa dang / phung po rnams med pa dang / khams </text></item>
<item><p>218b1</p><section>dkon brtsegs</section><text>rnams med pa dang / skye mched rnams med pa dang / sngon gyi mtha' med pa dang / phyi ma'i mtha' med pa dang / dbus med pa de bzhin du chos thams cad kyang de dang 'dra ste/ de bzhin gshegs </text></item>
<item><p>218b2</p><section>dkon brtsegs</section><text>pa'i sku yang mtshan nyid de lta bu yin no/ /ji ltar de bzhin gshegs pa'i sku gzugs 'di g.yo ba med pa dang / spyod pa med pa de bzhin du chos thams cad kyang de dang 'dra ste/ de bzhin </text></item>
<item><p>218b3</p><section>dkon brtsegs</section><text>gshegs pa'i sku yang mtshan nyid de lta bu kho na yin no/ /ji ltar de bzhin gshegs pa'i sku gzugs 'di lta bar mi byed/ nyan par mi byed/ snom par mi byed/ myang bar mi byed/ reg </text></item>
<item><p>218b4</p><section>dkon brtsegs</section><text>par mi byed/ sems par mi byed/ nyal bar mi byed/ ldang bar mi byed/ dbugs 'byung bar mi byed/ dbugs rngub par mi byed/ rnam par shes par mi byed pa de bzhin du chos thams </text></item>
<item><p>218b5</p><section>dkon brtsegs</section><text>cad kyang de dang 'dra ste/ chos thams cad ji lta ba de bzhin du de bzhin gshegs pa'i sku yang mtshan nyid de lta bu yin no/ /ji ltar de bzhin gshegs pa'i sku gzugs 'di 'dod pa'i </text></item>
<item><p>218b6</p><section>dkon brtsegs</section><text>khams su gtogs pa yang ma yin/ gzugs kyi khams su gtogs pa yang ma yin/ gzugs med pa'i khams su gtogs pa yang ma yin pa de bzhin du chos thams cad kyang de dang </text></item>
<item><p>218b7</p><section>dkon brtsegs</section><text>'dra ste/ de bzhin gshegs pa'i sku yang mtshan nyid de lta bu yin no/ /ji ltar de bzhin gshegs pa'i sku gzugs 'di la tshu rol yang med/ pha rol yang med/ bar yang med/ thog ma </text></item>
<item><p>219a1</p><section>dkon brtsegs</section><text>yang med/ tha ma yang med/ 'jig pa yang med/ rgyu ba yang med/ spyod pa yang med/ blang ba yang med/ dor ba yang med/ bya ba yang med/ byed pa yang </text></item>
<item><p>219a2</p><section>dkon brtsegs</section><text>med| ltung ba yang med/ bden pa yang med/ rdzun pa yang med/ bden pa mngon par shes pa yang med/ kun du 'dod chags chags pa yang med/ yid 'byung ba yang med/ 'khor </text></item>
<item><p>219a3</p><section>dkon brtsegs</section><text>ba yang med/ mya ngan las 'das pa yang med pa de bzhin du chos thams cad kyang de dang 'dra ste/ chos thams cad ji lta ba de bzhin du de bzhin gshegs pa'i sku yang mtshan nyid de </text></item>
<item><p>219a4</p><section>dkon brtsegs</section><text>lta bu yin no snyam mo/ /'od srung / de ltar de bzhin gshegs pa'i sku la 'jug pa de lta bu des rab tu rtog par byed pa na nyin mtshan du skyil mo krung zhig par ma gyur cing / des nyin </text></item>
<item><p>219a5</p><section>dkon brtsegs</section><text>mtshan de la mngon par shes pa lnga dang / tshangs pa'i gnas pa bzhi dang / spobs pa thogs pa med pa dag kyang bsgrubs par gyur nas ting nge 'dzin kun du snang ba zhes bya ba yang </text></item>
<item><p>219a6</p><section>dkon brtsegs</section><text>bsgrubs par gyur nas/ de la snang ba yang byung bar gyur te/ snang ba byung bar gyur pa des lha'i mig rnam par dag pa mi las shin tu 'das pas phyogs bcu'i sangs rgyas bcom ldan </text></item>
<item><p>219a7</p><section>dkon brtsegs</section><text>'das dpag tu med/ grangs med pa dag kyang mthong ngo / /lha'i rna ba sgrib pa med pas sangs rgyas bcom ldan 'das de dag gis chos bstan pa thams cad kyang thos te/ de bzhin gshegs </text></item>
<item><p>219b1</p><section>dkon brtsegs</section><text>pa gcig gis chos bstan pa yang de bzhin gshegs pa gnyis pas chos bstan pa la sgrib par ma gyur cig thams cad kyang mnyes par byas so/ /'od srung / byang chub sems dpa' brtson </text></item>
<item><p>219b2</p><section>dkon brtsegs</section><text>'grus chen po zla ba bdun gyi bar du 'chag cing 'dug par gyur te/ shes pa'i zas ma gtogs par zas gzhan yang mi za zhing / lha rnams kyis de'i lhag pa'i bsam pa rig nas de'i lus </text></item>
<item><p>219b3</p><section>dkon brtsegs</section><text>la mdangs bcug par yang gyur to/ /'od srung / byang chub sems dpa' brtson 'grus chen po des gos dur smrig dag kyang ma bgos/ de bzhin gshegs pa yang mngon sum du ma mthong /</text></item>
<item><p>219b4</p><section>dkon brtsegs</section><text>bslab pa'i gzhi rnams kyang ma blangs mod kyi/ 'on kyang thams cad mkhyen pa'i ye shes rjes su thob cing / de ltar bslab par 'dod par gyur pa la ltos/ 'od srung / byang chub sems dpa' </text></item>
<item><p>219b5</p><section>dkon brtsegs</section><text>ni 'di ltar de bzhin gshegs pa'i sku rab tu rnam par 'byed de/ ci nas kyang 'phel bar mi byed pa dang / 'bri bar mi byed pa de ltar rab tu rnam par 'byed do/ /'od srung / byang chub sems </text></item>
<item><p>219b6</p><section>dkon brtsegs</section><text>dpas ni/ ji ltar byang chub sems dpa' sems dpa' chen po brtson 'grus chen po des de bzhin gshegs pa'i sku de la bsnyen bkur byas pa de ltar de bzhin gshegs pa'i sku la bsnyen </text></item>
<item><p>219b7</p><section>dkon brtsegs</section><text>bkur bya'o/ /des de ltar bsnyen bkur byas shing yang dag pa ji lta ba bzhin du rab tu rtog par byed pa na ye shes chen po'i rnam pa 'di lta bu dag kyang skyed par gyur te/ ye shes kyi rnam pa </text></item>
<item><p>220a1</p><section>dkon brtsegs</section><text>des phyogs bcu'i sangs rgyas bcom ldan 'das tshad med grangs med dpag tu med pa dag kyang mthong bar gyur/ de dag chos ston pa dag kyang thos par gyur </text></item>
<item><p>220a2</p><section>dkon brtsegs</section><text>to| |'od srung / de nas byang chub sems dpa' brtson 'grus chen po de nags khrod de nas phyir byung ste/ grong dang / grong khyer dang / grong rdal dang / yul 'khor dang / rgyal po'i pho </text></item>
<item><p>220a3</p><section>dkon brtsegs</section><text>brang 'khor dag tu zhugs nas/ sems can rnams la chos ston par byed cing / des srog chags nyi khri ni bla na med pa yang dag par rdzogs pa'i byang chub kyi sems la bkod do/ /</text></item>
<item><p>220a4</p><section>dkon brtsegs</section><text>sems can tshad med grangs med pa dag ni nyan thos dang / rang sangs rgyas kyi theg pa'i bsod nams dag la bkod par gyur to/ /pha ma de gnyis dang / btsun mo'i 'khor de dag </text></item>
<item><p>220a5</p><section>dkon brtsegs</section><text>dang / 'khor gzhan thams cad ni bla na med pa yang dag par rdzogs pa'i byang chub tu nges par byas so/ /'od srung / de'i tshe de'i dus na byang chub sems dpa' brtson 'grus chen </text></item>
<item><p>220a6</p><section>dkon brtsegs</section><text>po zhes bya bar gyur pa de gzhan zhig yin snyam du khyod nem nur dang / yid gnyis dang / the tshom za bar gyur na khyod kyis de ltar mi lta ste/ de ci'i phyir zhe na/ nga nyid de'i tshe de'i dus </text></item>
<item><p>220a7</p><section>dkon brtsegs</section><text>na byang chub sems dpa' brtson 'grus chen po zhes bya ba der gyur pa'i phyir ro/ /'od srung / de lta bas na byang chub sems dpa' rnams kyis/ byang chub sems dpa' sems dpa' </text></item>
<item><p>220b1</p><section>dkon brtsegs</section><text>chen po brtson 'grus chen po de dang / de las gzhan pa'i byang chub sems dpa' sems dpa' chen po lhag pa'i bsam pa phun sum tshogs pa rnams kyi rjes su bslab par bya'o/ /</text></item>
<item><p>220b2</p><section>dkon brtsegs</section><text>'od srung / yang phyi ma'i tshe phyi ma'i dus lnga brgya pa tha ma la/ byang chub sems dpa'i theg pa pa'i rigs kyi bu dang rigs kyi bu mo thabs la mi mkhas pa/ brkam pa/ 'dod pas zil gyis non pa </text></item>
<item><p>220b3</p><section>dkon brtsegs</section><text>kha cig 'byung bar 'gyur te/ de dag ni ras bcos bu dang / rtsig ngos la bris pa'am/ de bzhin gshegs pa'i sku gzugs gzhan dag la mchod pa byas pas dngos grub dang / rdzu </text></item>
<item><p>220b4</p><section>dkon brtsegs</section><text>'phrul 'thob par sems shing / de dag 'di snyam du bdag cag ni de bzhin gshegs pa la mchod pa byed pa yin gyi/ gzhan dag ni mchod pa byed pa ma yin no snyam du rlom sems su </text></item>
<item><p>220b5</p><section>dkon brtsegs</section><text>'gyur te/ de dag dge ba cung zad tsam po des bdag la bstod par byed/ gzhan la smod par byed cing gzhi des 'tsho bar sems par yang 'gyur ro/ /'od srung / de'i tshe na gang dag gis </text></item>
<item><p>220b6</p><section>dkon brtsegs</section><text>de bzhin gshegs pa'i sku gzugs byed du bcug pa dang / 'dus pa dang / gzhan yang de bzhin gshegs pa'i mchod pa rnam pa sna tshogs dag ma gtogs par de ltar lung mnod pa </text></item>
<item><p>220b7</p><section>dkon brtsegs</section><text>yongs su tshol bar mi 'gyur/ kha ton mi byed/ bsam gtan mi sgom/ nang du yang dag 'jog la gces par sems par mi 'gyur te/ de dag de'i tshe na khyim pa dang / rab tu byung ba dag </text></item>
<item><p>221a1</p><section>dkon brtsegs</section><text>gis mchod pa dang / ri mo bya ba dang / shes pa dang / shin tu yongs su shes par yang 'gyur zhing / gzhi des de dag gi chos gos dang / bsod snyoms </text></item>
<item><p>221a2</p><section>dkon brtsegs</section><text>dang / mal cha dang / stan dang / na ba'i gsos sman dang / yo byad dag kyang rnyed par 'gyur ro/ /'od srung / ngas ni byang chub sems dpa'i theg pa pa rnams kyi las su 'di lta ste/ tshul </text></item>
<item><p>221a3</p><section>dkon brtsegs</section><text>khrims kyi phung po la gnas te/ mang du thos pa yongs su btsal bar bya'o zhes bstan na/ de dag ni de'i tshe na tshul khrims 'chal pa kho nar gnas shing / chos yongs su btsal pa </text></item>
<item><p>221a4</p><section>dkon brtsegs</section><text>spangs nas de bzhin gshegs pa'i mchod rten dag la mchod pa'i las bya ba'i phyir brtson par 'gyur zhing / gzhi des 'tsho bar sems pa la ltos/ de nas bcom ldan 'das </text></item>
<item><p>221a5</p><section>dkon brtsegs</section><text>la gnas brtan 'od srung chen pos 'di skad ces gsol to/ /bcom ldan 'das/ ji tsam du de bzhin gshegs pas skyes bu dam pa ma lags pa de dag gi sgyu dang / g.yo dang /</text></item>
<item><p>221a6</p><section>dkon brtsegs</section><text>gya gyu de dag mang du bka' stsal pa ni ngo mtshar lags so/ /bde bar gshegs pa/ ngo mtshar lags te/ bcom ldan 'das/ rigs kyi bu'am rigs kyi bu mo dad pa dang ldan pa </text></item>
<item><p>221a7</p><section>dkon brtsegs</section><text>dag gis mdo sde 'di lta bu thos nas/ su zhig tshul khrims kyi phung po yongs su sbyong bar mi bgyid lags/ bcom ldan 'das/ gzhan yang 'di lta ste/ slad ma'i tshe slad ma'i dus </text></item>
<item><p>221b1</p><section>dkon brtsegs</section><text>na rigs kyi bu dang rigs kyi bu mo dag gis chos kyi rnam grangs 'di thos nas/ bdag cag ni de bzhin gshegs pas mkhyen pa/ bdag cag ni/ de bzhin gshegs pas </text></item>
<item><p>221b2</p><section>dkon brtsegs</section><text>gzigs pas na/ bdag cag yul 'di lta bu la spyod pa las phyir ldog par bya'o zhes kun du skyo ba skye bar 'gyur zhing / rab tu spyod par 'gyur bar bcom ldan 'das de bzhin </text></item>
<item><p>221b3</p><section>dkon brtsegs</section><text>gshegs pas chos kyi rnams grangs 'di byin gyis brlab tu gsol/ de skad ces gsol pa dang / bcom ldan 'das kyis gnas brtan 'od srung chen po la 'di skad ces bka' stsal to/ /</text></item>
<item><p>221b4</p><section>dkon brtsegs</section><text>'od srung / de bzhin gshegs pa gnas rnam pa 'di lta bu gang ci ston pa dang / yang dag par ston par mdzad pa de dag thams cad ni rigs kyi bu dang / rigs kyi bu mo de dag nyid kyi ched </text></item>
<item><p>221b5</p><section>dkon brtsegs</section><text>du ste/ 'di ltar de dag gis chos kyi rnam grangs 'di thos par 'gyur zhing / thos nas kyang skyon de dag yongs su spong bar 'gyur ba'i phyir ro/ /bcom ldan 'das kyis de skad ces bka' </text></item>
<item><p>221b6</p><section>dkon brtsegs</section><text>stsal nas gnas brtan 'od srung chen po dang / byang chub sems dpa' sems dpa' chen po byams pa dang / 'jam dpal gzhon nur gyur ba dang / byang chub sems dpa' de dag dang / dge slong </text></item>
<item><p>221b7</p><section>dkon brtsegs</section><text>de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs </text></item>
<item><p>222a1</p><section>dkon brtsegs</section><text>pa chen po'i chos kyi rnam grangs le'u stong phrag brgya pa las/ 'phags pa byams pa seng ge'i sgra chen po'i le'u zhes bya ste/ nyi shu gsum pa rdzogs so// //rgya gar gyi mkhan po dzi na mi tra dang / su ren+d+ra bo d+hi dang / pradz+nyA warma dang / zhu chen gyi lots+tsha ba ban de ye shes sde la sogs pas bsgyur cing zhus te gtan la phab pa// //rgya gar skad du/</text></item>
<item><p>222a2</p><section>dkon brtsegs</section><text>Ar+ya bi na ya bi nish+tsa ya u pa li pa ri pr-id ts+tshe nA ma ma hA ya na sU tra/ bod skad du/ 'phags pa 'dul ba rnam par gtan la dbab pa nye bar 'khor gyis zhus pa zhes bya ba theg pa chen po mdo/ /bam </text></item>
<item><p>222a3</p><section>dkon brtsegs</section><text>po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal </text></item>
<item><p>222a4</p><section>dkon brtsegs</section><text>mgon med zas sbyin gyi kun dga' ra ba na/ dge slong lnga brgya tsam gyi dge slong gi dge 'dun chen po dang / byang chub sems dpa' stong tha ma pa dang thabs gcig tu bzhugs so/ /de nas bcom </text></item>
<item><p>222a5</p><section>dkon brtsegs</section><text>ldan 'das kyis byang chub sems dpa' sems dpa' chen po de dag la glang po che'i lta stangs kyis gzigs te bka' stsal pa/ rigs kyi bu dag /khyed cag phyi ma'i tshe phyi ma'i dus </text></item>
<item><p>222a6</p><section>dkon brtsegs</section><text>na| dam pa'i chos yongs su gzung ba'i phyir/ de bzhin gshegs pas bskal pa bye ba khrag khrig 'bum phrag grangs med par yang dag par bsgrubs pa'i bla na med pa yang dag par rdzogs </text></item>
<item><p>222b1</p><section>dkon brtsegs</section><text>pa'i byang chub 'di yang dag par gzung ba dang / sems can rnams yongs su smin par bya ba'i phyir thabs dang / tshul dang / bsam pa sna tshogs kyis yongs su bskyang bar su spro/ de nas byang chub </text></item>
<item><p>222b2</p><section>dkon brtsegs</section><text>sems dpa' sems dpa' chen po byams pa stan las langs te bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su </text></item>
<item><p>222b3</p><section>dkon brtsegs</section><text>thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ bdag ni slad ma'i tshe slad ma'i dus na dam pa'i chos yongs su gzung ba'i slad du/ de bzhin </text></item>
<item><p>222b4</p><section>dkon brtsegs</section><text>gshegs pas bskal pa bye ba khrag khrig 'bum phrag grangs ma mchis par yang dag par bsgrubs pa'i bla na med pa yang dag par rdzogs pa'i byang chub 'di yang dag par 'dzin par spro lags so/ /byang </text></item>
<item><p>222b5</p><section>dkon brtsegs</section><text>chub sems dpa' seng ges gsol pa/ bcom ldan 'das/ bdag ni thabs dang / tshul dang / bsam pa sna tshogs kyis sems can rnams yongs su skyong bar spro lags so/ /byang chub sems dpa' </text></item>
<item><p>222b6</p><section>dkon brtsegs</section><text>lag na rdo rjes gsol pa/ bcom ldan 'das/ bdag ni sems can rnams ngan song du mchi ba las yongs su thar par bgyid par spro lags so/ /'jam dpal gzhon nur gyur pas gsol pa/</text></item>
<item><p>222b7</p><section>dkon brtsegs</section><text>bcom ldan 'das/ bdag ni sems can rnams kyis gang zag gi bsam pa yongs su rdzogs par bgyid par spro lags so/ /byang chub sems dpa' ye shes tog gis gsol pa/ bcom ldan </text></item>
<item><p>223a1</p><section>dkon brtsegs</section><text>'das/ bdag ni sems can ma 'tshal ba rnams yongs su smin par bgyid par spro lags so/ /byang chub sems dpa' chos kyi tog gis gsol pa/ bcom </text></item>
<item><p>223a2</p><section>dkon brtsegs</section><text>ldan 'das/ bdag ni chos kyi sbyin pas sems can rnams yongs su smin par bgyid par spro lags so/ /byang chub sems dpa' zla ba'i tog gis gsol pa/ bcom 'das/ bdag </text></item>
<item><p>223a3</p><section>dkon brtsegs</section><text>ni yon tan rnams kyis sems can yongs su smin par bgyid par spro lags so/ /byang chub sems dpa' nyi ma'i tog gis gsol pa/ bcom ldan 'das/ bdag ni theg pa bde </text></item>
<item><p>223a4</p><section>dkon brtsegs</section><text>bas sems can yongs su smin par bgyid par spro lags so/ /byang chub sems dpa' bag tsha ba med pas gsol pa/ bcom ldan 'das/ bdag ni sems can gyi khams mtha' </text></item>
<item><p>223a5</p><section>dkon brtsegs</section><text>yas pa dag yongs su smin par bgyid pa dang / yongs su 'dzin par spro lags so/ /byang chub sems dpa' bzang skyong gis gsol pa/ bcom ldan 'das/ bdag ni ming 'bras bu mchis par </text></item>
<item><p>223a6</p><section>dkon brtsegs</section><text>sgrogs pas sems can rnams yongs su smin par bgyid par spro lags so/ /byang chub sems dpa' blo gros mi bzad pas gsol pa/ bcom ldan 'das/ bdag ni smon lam rgya chen </text></item>
<item><p>223a7</p><section>dkon brtsegs</section><text>pos sems can gyi khams bas par ma 'tshal ba rnams yongs su thar par bgyid par spro lags so/ /byang chub sems dpa' zla 'od gzhon nur gyur pas gsol pa/ bcom ldan </text></item>
<item><p>223b1</p><section>dkon brtsegs</section><text>'das| bdag ni bde pa'i yo byad thams cad kyis sems can rnams rab tu 'god par spro lags so/ /byang chub sems dpa' mig bzang gis gsol pa/ bcom ldan 'das/ bdag </text></item>
<item><p>223b2</p><section>dkon brtsegs</section><text>ni sems can rnams kyi bde ba dang yid bde ba'i rtsa bar nye bar bsgrub par spro lags so/ /byang chub sems dpa' spyan ras gzigs dbang phyug gis gsol pa/ bcom ldan 'das/</text></item>
<item><p>223b3</p><section>dkon brtsegs</section><text>bdag ni ngan song dang ngan 'gro dag las sems can rnams yongs su skyob par spro lags so/ /byang chub sems dpa' mthu chen thob kyis gsol pa/ bcom ldan 'das/ bdag ni ngan </text></item>
<item><p>223b4</p><section>dkon brtsegs</section><text>song dag las ma brgal ba'i sems can rnams sgrol bar spro lags so/ /byang chub sems dpa' tshogs chen gyis gsol pa/ bcom ldan 'das/ bdag ni sems can ma dul pa rnams </text></item>
<item><p>223b5</p><section>dkon brtsegs</section><text>'dul ba'i shul nye bar ston par spro lags so/ /byang chub sems dpa' yid bzang gis gsol pa/ bcom ldan 'das/ bdag ni sems can dman pa la mos pa rnams yongs su smin par </text></item>
<item><p>223b6</p><section>dkon brtsegs</section><text>bgyid par spro lags so/ /byang chub sems dpa' des pas gsol pa/ bcom ldan 'das/ bdag ni sems can shes rab dman pa rnams yongs su smin par bgyid par spro lags </text></item>
<item><p>223b7</p><section>dkon brtsegs</section><text>so| |byang chub sems dpa' gzi brjid phung pos gsol pa/ bcom ldan 'das/ bdag ni sems can dud 'gro'i skye gnas su skyes pa rnams yongs su smin par bgyid par spro lags </text></item>
<item><p>224a1</p><section>dkon brtsegs</section><text>so| |byang chub sems dpa' nyon mongs pa med pa rtogs par khong du chud pas gsol pa/ bcom ldan 'das/ bdag ni shul yang dag par ston pas sems </text></item>
<item><p>224a2</p><section>dkon brtsegs</section><text>can rnams yongs su smin par bgyid par spro lags so/ /byang chub sems dpa' mthong dgas gsol pa/ bcom ldan 'das/ bdag ni sems can rnams la bde ba'i yo byad tshad ma </text></item>
<item><p>224a3</p><section>dkon brtsegs</section><text>mchis pa dag nye bar bsgrub par spro lags so/ /byang chub sems dpa' dbang po bzang gis gsol pa/ bcom ldan 'das/ bdag ni sdug bsngal dran par bgyid pas/ sems can rnams yongs </text></item>
<item><p>224a4</p><section>dkon brtsegs</section><text>su smin par bgyid par spro lags so/ /byang chub sems dpa' rnam par thar pa bsam gyis mi khyab pa la yang dag par zhugs pas gsol pa/ bcom ldan 'das/ bdag ni bsam pa tsam </text></item>
<item><p>224a5</p><section>dkon brtsegs</section><text>gyis yi dwags kyi 'jig rten du skyes pa'i sems can rnams yongs su thar par bgyid par spro lags so/ /byang chub sems dpa' nyi 'od kyis gsol pa/ bcom ldan 'das/ bdag </text></item>
<item><p>224a6</p><section>dkon brtsegs</section><text>ni sems can yongs su ma smin pa rnams yongs su smin par bgyid par spro lags so/ /byang chub sems dpa' dri ma med par grags pas gsol pa/ bcom ldan 'das/ bdag ni sems </text></item>
<item><p>224a7</p><section>dkon brtsegs</section><text>can rnams kyis bsam pa thams cad yongs su rdzogs par bgyid par spro lags so/ /byang chub sems dpa' gzi brjid stobs kyis gsol pa/ bcom ldan 'das/ bdag ni </text></item>
<item><p>224b1</p><section>dkon brtsegs</section><text>sems can rnams kyi ngan song gi shul 'gums par spro lags so/ /byang chub sems dpa' yid gnyis spong gis gsol ba/ bcom ldan 'das/ bdag ni sems can dman pa la mos pa </text></item>
<item><p>224b2</p><section>dkon brtsegs</section><text>rnams sgrol bar spro lags so/ /byang chub sems dpa' bag tsha ba med par gnas pas gsol pa/ bcom ldan 'das/ bdag ni sems can rnams bsdu ba'i slad du legs so zhes bgyi ba </text></item>
<item><p>224b3</p><section>dkon brtsegs</section><text>stsol bar spro lags so/ /byang chub sems dpa' ye shes dpal gyis gsol pa/ bcom ldan 'das/ bdag ni sems can mos pa sna tshogs dang ldan pa rnams mos pa ji lta ba bzhin du yongs su smin </text></item>
<item><p>224b4</p><section>dkon brtsegs</section><text>par bgyid par spro lags so/ /byang chub sems dpa' gsal ba dpag med kyis gsol pa/ bcom ldan 'das/ bdag ni sems can rnams la 'dus ma bgyis kyi shul nye bar ston </text></item>
<item><p>224b5</p><section>dkon brtsegs</section><text>par spro lags so/ /byang chub sems dpa' chos thams cad la bag tsha ba med par gnas pas gsol pa/ bcom ldan 'das/ bdag ni mos pa sna tshogs dang ldan pa'i sems can rnams </text></item>
<item><p>224b6</p><section>dkon brtsegs</section><text>la mos pa ji lta ba bzhin yang dag par ston par spro lags so/ /byang chub sems dpa' rin chen dpal gyis gsol pa/ bcom ldan 'das/ bdag ni sems can rnams la rin po che'i phung </text></item>
<item><p>224b7</p><section>dkon brtsegs</section><text>po kun du ston par spro lags so/ /byang chub sems dpa' blo gros bzang pos gsol pa/ bcom ldan 'das/ bdag ni gzugs sdug pa ston pas sems can rnams yongs su smin par </text></item>
<item><p>225a1</p><section>dkon brtsegs</section><text>bgyid par spro lags so/ /byang chub sems dpa' dri med gzi brjid kyis gsol pa/ bcom ldan 'das/ bdag ni gcugs pas sems can rnams yang </text></item>
<item><p>225a2</p><section>dkon brtsegs</section><text>dag bar 'dzin cing yongs su smin par bgyid par spro lags so/ /byang chub sems dpa' nor bu bzang gis gsol pa/ bcom ldan 'das/ bdag ni sngon gyi skye ba rjes su dran par bgyid </text></item>
<item><p>225a3</p><section>dkon brtsegs</section><text>pas sems can rnams yongs su smin par bgyid par spro lags so/ /byang chub sems dpa' bsod nams 'od zer gyis gsol pa/ bcom ldan 'das/ bdag ni yang dag pa'i smon lam </text></item>
<item><p>225a4</p><section>dkon brtsegs</section><text>gyis sems can rnams 'dren par spro lags so/ /byang chub sems dpa' dpal bzang pos gsol pa/ bcom ldan 'das/ bdag ni sems can rnams sdug bsngal dag las gtan </text></item>
<item><p>225a5</p><section>dkon brtsegs</section><text>yongs su thar par bgyid par spro lags so/ /byang chub sems dpa' lag na rin po ches gsol pa/ bcom ldan 'das/ bdag ni sems can rnams rin po che dag gis bde bar bgyid </text></item>
<item><p>225a6</p><section>dkon brtsegs</section><text>par spro lags so/ /byang chub sems dpa' blo gros kyis gsol pa/ bcom ldan 'das/ bdag ni sems can dbul po rnams kyi dbul ba ma mchis par bgyid par spro lags so/ /</text></item>
<item><p>225a7</p><section>dkon brtsegs</section><text>byang chub sems dpa' sgrib pa thams cad rnam par sel bas gsol pa/ bcom ldan 'das/ bdag ni sems can rnams nyon mongs pa thams cad las yongs su thar par bgyid </text></item>
<item><p>225b1</p><section>dkon brtsegs</section><text>par spro lags so/ /byang chub sems dpa' rdo rje 'od kyis gsol pa/ bcom ldan 'das/ bdag ni sems can rnams la shul bzang po nye bar ston par spro lags so/ /byang chub sems </text></item>
<item><p>225b2</p><section>dkon brtsegs</section><text>dpa' yon tan gzugs ston gyis gsol pa/ bcom ldan 'das/ bdag ni bsam pa thams cad rab tu dga' bar bgyid pas sems can rnams yongs su thar bar bgyid par spro lags </text></item>
<item><p>225b3</p><section>dkon brtsegs</section><text>so| |byang chub sems dpa' chos mngon par 'phags kyis gsol pa/ bcom ldan 'das/ bdag ni sems can rnams la chos kyi mig rnam par sbyang ba ston par spro lags so/ /byang chub sems </text></item>
<item><p>225b4</p><section>dkon brtsegs</section><text>dpa' rdo rje'i snying pos gsol pa/ bcom ldan 'das/ bdag ni sems can rnams sgrib pa dag las yongs su thar par bgyid par spro lags so/ /byang chub sems dpa' chos 'byung gis </text></item>
<item><p>225b5</p><section>dkon brtsegs</section><text>gsol pa/ bcom ldan 'das/ bdag ni chos kyis sems can rnams yongs su thar par bgyid par spro lags so/ /byang chub sems dpa' ci yang min gyis gsol pa/ bcom ldan </text></item>
<item><p>225b6</p><section>dkon brtsegs</section><text>'das| bdag ni sems can thams cad kyi nyon mongs pa'i dug thams cad gzhil bar spro lags so/ /byang chub sems dpa' zla mchog gis gsol pa/ bcom ldan 'das/ bdag </text></item>
<item><p>225b7</p><section>dkon brtsegs</section><text>ni sems can rnams la chos kyi phyogs rab tu ston par spro lags so/ /byang chub sems dpa' seng ge blo gros kyis gsol pa/ bcom ldan 'das/ bdag ni sems can rnams la </text></item>
<item><p>226a1</p><section>dkon brtsegs</section><text>chos kyi sbyin pa stsol bar spro lags so/ /byang chub sems dpa' gzhon nu 'od kyis gsol pa/ bcom ldan 'das/ bdag ni sems can rnams dman </text></item>
<item><p>226a2</p><section>dkon brtsegs</section><text>pa'i gnas nas yongs su thar par bgyid par spro lags so/ /byang chub sems dpa' sangs rgyas dpal gyis gsol pa/ bcom ldan 'das/ bdag ni shul bzang po ston </text></item>
<item><p>226a3</p><section>dkon brtsegs</section><text>pas sems can rnams kyi ngan song gi shul 'gog par spro lags so/ /byang chub sems dpa' gser 'od kyis gsol pa/ bcom ldan 'das/ bdag ni lus ston pas </text></item>
<item><p>226a4</p><section>dkon brtsegs</section><text>sems can rnams yongs su smin par bgyid par spro lags so/ /byang chub sems dpa' bsod nams dpal gyis gsol pa/ bcom ldan 'das/ bdag ni sems can don </text></item>
<item><p>226a5</p><section>dkon brtsegs</section><text>bgyid pa rnams kyi don bgyid par spro lags so/ /byang chub sems dpa' 'gro ba 'dzin gyis gsol pa/ bcom ldan 'das/ bdag ni sems can rnams kyi sems can </text></item>
<item><p>226a6</p><section>dkon brtsegs</section><text>dmyal ba'i sgo 'gums par spro lags so/ /byang chub sems dpa' bdud rtsi 'chang gis gsol pa/ bcom ldan 'das/ bdag ni sems can rnams 'khor ba las sgrol </text></item>
<item><p>226a7</p><section>dkon brtsegs</section><text>bar spro lags so/ /byang chub sems dpa' dra ba can gyi 'od gzhon nur gyur bas gsol pa/ bcom ldan 'das/ bdag ni slad ma'i tshe slad ma'i dus na 'od bstan pas </text></item>
<item><p>226b1</p><section>dkon brtsegs</section><text>sems can rnams kyi nyon mongs pa rnams rab tu zhi bar bgyid par spro lags so/ /de nas tshe dang ldan pa shA ri'i bus byang chub sems dpa' de dag gis sems can yongs su smin par bya ba'i </text></item>
<item><p>226b2</p><section>dkon brtsegs</section><text>go cha la 'jug pa bstan pa de lta bu thos nas ngo mtshar dang rmad du byung bar 'dzin par gyur te/ bcom ldan 'das la 'di skad ces gsol to/ /bcom ldan 'das/ kye ma ji tsam du byang chub sems </text></item>
<item><p>226b3</p><section>dkon brtsegs</section><text>dpa' sems dpa' chen po 'di dag snying rje chen po dang thabs la mkhas pa bsam gyis mi khyab cing / brtson 'grus brtan pa'i go cha chen po bgos pa dang / ji tsam du sems can thams cad kyis </text></item>
<item><p>226b4</p><section>dkon brtsegs</section><text>thul bar dka' ba dang / gting dpag par dka' ba dang / bsnyen par dka' ba dang / rdzi bar dka' ba dang / zil gyis mi non pa'i gzi brjid dang ldan pa ni ngo mtshar lags te/ bcom </text></item>
<item><p>226b5</p><section>dkon brtsegs</section><text>ldan 'das/ gzhan yang 'di ltar byang chub sems dpa' sems dpa' chen po gzi brjid zil gyis mi non pa rnams kyi drung du mgo dang / lag pa dang / rkang pa dang / mig slong ba dag </text></item>
<item><p>226b6</p><section>dkon brtsegs</section><text>mchis te/ dngos po thams cad slong bar bgyid kyang byang chub sems dpa' sems dpa' chen po rnams kun du zhum par mi bgyid/ sgyid lug par mi bgyid cing rab tu spro bar bgyid pa ni </text></item>
<item><p>226b7</p><section>dkon brtsegs</section><text>bdag ngo mtshar du 'dzin lags so/ /bcom ldan 'das gzhan yang bdag 'di snyam du sems lags te/ sems can gang su dag gis byang chub sems dpa' sems dpa' chen po </text></item>
<item><p>227a1</p><section>dkon brtsegs</section><text>rnams la gnod par bgyis te/ nang dang phyi'i dngos po dag slong bar bgyid pa de dag thams cad ni rnam pa thar pa bsam gyis mi khyab pa la gnas pa'i byang </text></item>
<item><p>227a2</p><section>dkon brtsegs</section><text>chub sems dpa' sems dpa' chen po sha stag tu 'gyur bar sems lags so/ /de skad ces gsol pa dang / bcom ldan 'das kyis tshe dang ldan pa shA ra dwa ti'i bu la 'di skad ces </text></item>
<item><p>227a3</p><section>dkon brtsegs</section><text>bka' stsal to/ /shA ri'i bu/ de de bzhin no/ /de de bzhin te/ byang chub sems dpa' rnams kyi ting nge 'dzin dang / thabs dang / shes rab dang / ye shes kyi spyod yul ni de lta bu yin no//</text></item>
<item><p>227a4</p><section>dkon brtsegs</section><text>shA ri'i bu/ byang chub sems dpa' rnams kyi yul de ni nyan thos dang / rang sangs rgyas thams cad kyis ma yin no/ /shA ri'i bu/ de la byang chub sems dpa' sems dpa' chen po rnams ni sems </text></item>
<item><p>227a5</p><section>dkon brtsegs</section><text>can rnams kyi bsam pa yongs su rdzogs par bya ba'i phyir sangs rgyas kyi rnam par 'phrul pa thams cad kun tu ston par byed kyang byang chub sems dpa'i chos nyid las mi g.yo'o//</text></item>
<item><p>227a6</p><section>dkon brtsegs</section><text>shA ri'i bu/ de la byang chub sems dpa' sems dpa' chen po rnams ni sems can khyim bdag gis rgyags pas myos pa rnams la dbang phyug gis rgyags pa bsal ba'i </text></item>
<item><p>227a7</p><section>dkon brtsegs</section><text>phyir| khyim bdag gi gzugs nye bar ston par byed do/ /sems can spro bas rgyags shing myos pa rnams la spro ba'i rgyags pa'i rgyags pa bsal ba'i phyir/ tshan po che chen po'i </text></item>
<item><p>227b1</p><section>dkon brtsegs</section><text>stobs dang / sred med kyi bu'i spro ba'i stobs nye bar ston par byed do/ /sems can mya ngan las 'das pa don du gnyer ba rnams la/ mya ngan las 'das pa'i lam sna tshogs nye bar ston </text></item>
<item><p>227b2</p><section>dkon brtsegs</section><text>par byed do/ /nyan thos kyi theg pa don du gnyer ba'i sems can rnams la ni/ nyan thos kyi theg pas yongs su mya ngan las bzla ba'i phyir/ nyan thos kyi gzugs nye bar ston par byed </text></item>
<item><p>227b3</p><section>dkon brtsegs</section><text>do| |rang sangs rgyas kyi theg pa don du gnyer ba'i sems can rnams la ni rten cing 'brel bar 'byung ba la 'jug par bya ba'i phyir rang sangs rgyas kyi gzugs nye bar ston par byed do/ /byang </text></item>
<item><p>227b4</p><section>dkon brtsegs</section><text>chub don du gnyer ba'i sems can rnams la ni sangs rgyas kyi chos thams cad yang dag par thob par bya ba'i phyir sangs rgyas kyi gzugs nye bar ston par byed de/ shA ri'i bu/ de ltar </text></item>
<item><p>227b5</p><section>dkon brtsegs</section><text>na byang chub sems dpa' sems dpa' chen po rnams ni thabs sna tshogs kyis sems can gyi khams yongs su smin par byas nas sangs rgyas kyi chos rnams la rab tu 'god par byed </text></item>
<item><p>227b6</p><section>dkon brtsegs</section><text>do| |de ci'i phyir zhe na/ shA ri'i bu/ de bzhin gshegs pa'i ye shes shin tu mya ngan las 'das pa'i rnam par thar pa ma gtogs par sems can rnams kyi rnam par thar </text></item>
<item><p>227b7</p><section>dkon brtsegs</section><text>ba gzhan med de/ de'i phyir de bzhin gshegs pa zhes bya ba'i phyir ro/ /de ci'i phyir zhe na/ de bzhin gshegs pas ni de bzhin nyid ji lta ba bzhin 'di thugs su chud de/ de'i phyir </text></item>
<item><p>228a1</p><section>dkon brtsegs</section><text>de bzhin gshegs pa zhes bya ba dang / gdags pa sna tshogs kyis sems can rnams la rnam par rig par mdzad de/ de'i phyir de bzhin gshegs </text></item>
<item><p>228a2</p><section>dkon brtsegs</section><text>pa zhes bya ba dang / dge ba'i chos thams cad dang ldan pa dang / mi dge ba'i chos thams cad spangs pas de'i phyir de bzhin gshegs pa zhes bya ba dang / sems can bcings pa rnams la </text></item>
<item><p>228a3</p><section>dkon brtsegs</section><text>thar pa nye bar ston par mdzad pas de'i phyir de bzhin gshegs pa zhes bya ba dang / sems can lam ngan par zhugs pa rnams la lam bzang po nye bar ston par mdzad pas/ de'i </text></item>
<item><p>228a4</p><section>dkon brtsegs</section><text>phyir de bzhin gshegs pa zhes bya ba dang / stong pa nyid gsung ba dang / stong pa nyid la nges par 'byung bas de'i phyir de bzhin gshegs pa zhes bya ba'i phyir ro/ /shA ri'i bu/</text></item>
<item><p>228a5</p><section>dkon brtsegs</section><text>byang chub sems dpa' sems dpa' chen po rnams ni byis pa so so'i skye bo rnam par rmongs pa rnams la yang dag pa'i chos rjes su rtogs par bya ba'i phyir mos pa ji lta ba bzhin </text></item>
<item><p>228a6</p><section>dkon brtsegs</section><text>du| rnam par rig pa sna tshogs kyi rnam par thar pa nye bar ston par byed kyang byang chub sems dpa'i chos nyid las mi g.yo'o/ /rim gyis byang chub kyi snying po thob par bya ba'i </text></item>
<item><p>228a7</p><section>dkon brtsegs</section><text>phyir sems can rnams la sgyu ma'i bkod pa rnam pa sna tshogs kyang nye bar ston to/ /shA ri'i bu/ gzhan yang byang chub sems dpa' sems dpa' chen po khyim pa khyim na gnas </text></item>
<item><p>228b1</p><section>dkon brtsegs</section><text>pas ni sbyin pa gnyis la gnas par bya'o/ /gnyis gang zhe na/ 'di lta ste/ chos sbyin pa dang / zang zing sbyin pa ste/ shA ri'i bu/ byang chub sems dpa' sems dpa' chen po </text></item>
<item><p>228b2</p><section>dkon brtsegs</section><text>khyim pa khyim na gnas pas ni rjes su chags pa med pa dang / khong khro ba med pas sbyin pa de gnyis la gnas par bya'o/ /shA ri'i bu/ byang chub sems dpa' sems dpa' chen po rab </text></item>
<item><p>228b3</p><section>dkon brtsegs</section><text>tu byung bar gtogs pas ni sbyin pa chen po bzhi la gnas par bya'o/ /gzhi gang zhe na/ 'di lta ste/ smyu gu sbyin pa dang / snag tsha sbyin pa dang / glegs bam sbyin pa dang / chos sbyin pa </text></item>
<item><p>228b4</p><section>dkon brtsegs</section><text>la ste| shA ri'i bu/ byang chub sems dpa' sems dpa' chen po rab tu byung bar gtogs pas ni sbyin pa bzhi po de dag la gnas par bya'o/ /shA ri'i bu/ byang chub sems dpa' </text></item>
<item><p>228b5</p><section>dkon brtsegs</section><text>sems dpa' chen po mi skye ba'i chos la bzod pa thob pas ni gtong ba gsum la gnas par bya'o/ /gsum gang zhe na/ 'di lta ste/ gtong ba dang / gtong ba chen po dang /</text></item>
<item><p>228b6</p><section>dkon brtsegs</section><text>shin tu gtong ba'o/ /de la gtong ba ni rgyal srid yongs su gtong ba'o/ /de la gtong ba chen po ni chung ma dang / bu dang / bu mo yong su gtong ba'o/ /shin tu gtong ba ni mgo </text></item>
<item><p>228b7</p><section>dkon brtsegs</section><text>dang | lag pa dang / rkang pa dang / mig dang / pags pa dang / rus pa dang / rkang yongs su gtong ba ste/ shA ri'i bu/ byang chub sems dpa' sems dpa' chen po mi skye ba'i chos </text></item>
<item><p>229a1</p><section>dkon brtsegs</section><text>la bzod pa thob pas ni yongs su gtong ba gsum po de dag la gnas par bya'o/ /shA ri'i bus gsol pa/ bcom ldan 'das/ byang chub sems </text></item>
<item><p>229a2</p><section>dkon brtsegs</section><text>dpa' rnams 'dod chags kyis mi 'jigs lags sam/ zhe sdang / gti mug gis mi 'jigs lags sam/ bcom ldan 'das kyis bka' stsal pa/ shA ri'i bu/ byang chub </text></item>
<item><p>229a3</p><section>dkon brtsegs</section><text>sems dpa' rnams kyi kha na ma tho ba chen po dang bcas pa'i nyes pa ni gnyis te/ gnyis gang zhe na/ 'di lta ste/ zhe sdang dang ldan pa dang / gti mug dang ldan pa ste/ shA ri'i bu/</text></item>
<item><p>229a4</p><section>dkon brtsegs</section><text>gnyis po de dag ni byang chub sems dpa' rnams kyi kha na ma tho ba chen po dang bcas pa'i nyes pa yin no/ /shA ri'i bu/ de la 'dod chags ni kha na ma tho ba dang bcas pa chung la/ 'bral </text></item>
<item><p>229a5</p><section>dkon brtsegs</section><text>ba bul ba yin no/ /zhe sdang ni kha na ma tho ba dang bcas pa che la/ 'bral ba myur ba yin no/ /gti mug ni kha na ma tho ba dang bcas pa che la/ 'bral ba bul ba yin no/ /de ci'i phyir </text></item>
<item><p>229a6</p><section>dkon brtsegs</section><text>zhe na| shA ri'i bu/ 'dod chags ni 'khor ba'i 'khri shing kun du 'dzin pa'i phyir nying mtshams sbyor ba'i sa bon yin pa dang / zhe sdang ni myur du yongs su spong ba'i phyir ngan song du </text></item>
<item><p>229a7</p><section>dkon brtsegs</section><text>'gro ba'i rgyur gyur pa yin pa dang / gti mug ni rnam par grol ba dka' ba'i phyir sems can dmyal ba chen po brgyad du rab tu ltung ba'i rgyur gyur pa'i phyir ro/ /shA ri'i bu/</text></item>
<item><p>229b1</p><section>dkon brtsegs</section><text>de la byang chub sems dpas nyes pa dang po'i lci ba ni tshogs bcu la dang por bshags par bya'o/ /bud med kyi lag pa nas 'dzin pa'i lag pa'i nyes pa lci ba ni tshogs lnga la </text></item>
<item><p>229b2</p><section>dkon brtsegs</section><text>bshags par bya'o/ /nyon mongs pa can gyi sems kyis mig gis bltas pa'i nyes pa ni gang zag gcig gam gnyis kyi mdun du bshags par bya'o/ /byang chub sems dpas </text></item>
<item><p>229b3</p><section>dkon brtsegs</section><text>mtshams med pa lnga dang ldan pa'i nyes pa dang / bud med kyi nyes pa dang / khye'u'i nyes pa dang / lag pa'i nyes pa dang / mchod rten gyi nyes pa dang / dge 'dun gyi nyes pa dang / de </text></item>
<item><p>229b4</p><section>dkon brtsegs</section><text>las gzhan pa'i nyes pa lci ba rnams ni sangs rgyas bcom ldan 'das sum cu rtsa lnga'i spyan sngar gcig pus nyin mtshan du bshags par bya'o/ /de la bshags pa ni 'di yin te/</text></item>
<item><p>229b5</p><section>dkon brtsegs</section><text>bdag ming 'di zhes bgyi ba/ sangs rgyas la skyabs su mchi'o/ /chos la skyabs su mchi'o/ /dge 'dun la skyabs su mchi'o/ /de bzhin gshegs pa dgra bcom pa yang </text></item>
<item><p>229b6</p><section>dkon brtsegs</section><text>dag par rdzogs pa'i sangs rgyas shAkya thub pa la phyag 'tshal lo/ /rdo rje snying pos rab tu 'joms pa la phyag 'tshal lo/ /rin chen 'od 'phro la phyag 'tshal lo/ /klu dbang gi </text></item>
<item><p>229b7</p><section>dkon brtsegs</section><text>rgyal po la phyag 'tshal lo/ /dpa' bo'i sde la phyag 'tshal lo/ /dpal dgyes la phyag 'tshal lo/ /rin chen me la phyag 'tshal lo/ /rin chen zla 'od la phyag 'tshal lo/ /mthong ba don </text></item>
<item><p>230a1</p><section>dkon brtsegs</section><text>yod la phyag 'tshal lo/ /rin chen zla ba la phyag 'tshal lo/ /dri ma med pa la phyag 'tshal lo/ /dpal byin la phyag 'tshal lo/ /tshangs pa la phyag </text></item>
<item><p>230a2</p><section>dkon brtsegs</section><text>'tshal lo/ /tshangs pas byin la phyag 'tshal lo/ /chu lha la phyag 'tshal lo/ /chu lha'i lha la phyag 'tshal lo/ /dpal bzang la phyag 'tshal lo/ /tsan dan dpal la phyag 'tshal </text></item>
<item><p>230a3</p><section>dkon brtsegs</section><text>lo| |gzi brjid mtha' yas la phyag 'tshal lo/ /'od dpal la phyag 'tshal lo/ /mya ngan med pa'i dpal la phyag 'tshal lo/ /sred med kyi bu la phyag 'tshal lo/ /me tog </text></item>
<item><p>230a4</p><section>dkon brtsegs</section><text>dpal la phyag 'tshal lo/ /de bzhin gshegs pa tshangs pa'i 'od zer rnam par rol pas mngon par mkhyen pa la phyag 'tshal lo/ /de bzhin gshegs pa pad ma'i </text></item>
<item><p>230a5</p><section>dkon brtsegs</section><text>'od zer rnam par rol pas mngon par mkhyen pa la phyag 'tshal lo/ /nor dpal la phyag 'tshal lo/ /dran pa'i dpal la phyag 'tshal lo/ /mtshan dpal shin tu yongs </text></item>
<item><p>230a6</p><section>dkon brtsegs</section><text>bsgrags la phyag 'tshal lo/ /dbang po tog gi rgyal mtshan gyi rgyal po la phyag 'tshal lo/ /shin tu rnam par gnon pa'i dpal la phyag 'tshal lo/ /g.yul las shin tu </text></item>
<item><p>230a7</p><section>dkon brtsegs</section><text>rnam par rgyal ba la phyag 'tshal lo/ /rnam par gnon pas gshegs pa la phyag 'tshal lo/ /kun nas snang ba bkod pa'i dpal la phyag 'tshal lo/ /rin chen pad mas rnam </text></item>
<item><p>230b1</p><section>dkon brtsegs</section><text>par gnon pa la phyag 'tshal lo/ /de bzhin gshegs pa dgra bcom pa yang dag par rdzogs pa'i sangs rgyas rin po che'i pad mo la rab tu bzhugs pa ri dbang gi rgyal po la </text></item>
<item><p>230b2</p><section>dkon brtsegs</section><text>phyag 'tshal lo/ /de dag la sogs pa phyogs bcu'i 'jig rten gyi khams thams cad na/ de bzhin gshegs pa dgra bcom pa yang dag par rdzogs pa'i sangs rgyas ji snyed </text></item>
<item><p>230b3</p><section>dkon brtsegs</section><text>cig bzhugs te 'tsho zhing gzhes pa'i sangs rgyas bcom ldan 'das de dag thams cad bdag la dgongs su gsol/ bdag gis skye ba 'di dang / skye ba thog ma dang / tha ma ma </text></item>
<item><p>230b4</p><section>dkon brtsegs</section><text>mchis pa nas/ 'khor ba nas 'khor ba'i skye ba gzhan dag tu sdig pha'i las bgyis pa dang / bgyid du stsal pa dang / bgyid pa la rjes su yi rang ba'am/ mchod rten gyi dkor </text></item>
<item><p>230b5</p><section>dkon brtsegs</section><text>ram| dge 'dun gyi dkor ram/ phyogs bzhi'i dge 'dun gyi dkor phrogs pa dang / 'phrog tu stsal ba dang / 'phrog pa la rjes su yi rang ba'am/ mtshams ma mchis </text></item>
<item><p>230b6</p><section>dkon brtsegs</section><text>pa lnga'i las bgyis pa dang / bgyid du stsal pa dang / bgyid pa la rjes su yi rang ba'am/ mi dge ba bcu'i las kyi lam yang dag par blang ba la zhugs pa dang / 'jug tu stsal pa </text></item>
<item><p>230b7</p><section>dkon brtsegs</section><text>dang / 'jug pa la rjes su yi rang ba'am/ las kyi sgrib pa gang gis bsgribs nas/ bdag sems can dmyal bar mchi ba'am/ dud 'gro'i skye gnas su mchi ba'am/ yi dwags </text></item>
<item><p>231a1</p><section>dkon brtsegs</section><text>kyi yul du mchi ba'am/ yul mtha' 'khob tu skye ba'am/ kla klor skye ba'am/ lha tshe ring po rnams kyi dang du skye ba'am/ dbang po ma tshang bar </text></item>
<item><p>231a2</p><section>dkon brtsegs</section><text>'gyur ba'am/ lta ba log pa 'dzin par 'gyur ba'am/ sangs rgyas 'byung ba la mnyes par mi bgyid par 'gyur ba'i las kyi sgrib pa gang lags pa de dag thams cad </text></item>
<item><p>231a3</p><section>dkon brtsegs</section><text>sangs rgyas bcom ldan 'das ye shes su gyur pa/ spyan du gyur pa/ dbang du gyur pa/ tshad mar gyur pa/ mkhyen par gzigs pa de dag gi spyan sngar mthol lo/ /'chags </text></item>
<item><p>231a4</p><section>dkon brtsegs</section><text>so/ /mi 'chab bo/ /mi sped do/ /slan chad kyang sdom par bgyid lags so/ /sangs rgyas bcom ldan 'das de dag bdag la dgongs su gsol/ bdag gis skye ba 'di dang /</text></item>
<item><p>231a5</p><section>dkon brtsegs</section><text>skye ba thog ma dang tha ma ma mchis pa nas 'khor ba nas 'khor ba'i skye ba gzhan dag tu sbyin pa tha na dud 'gro'i skye gnas su skyes pa la zas kha ma gcig tsam stsal ba gang lags </text></item>
<item><p>231a6</p><section>dkon brtsegs</section><text>pa dang / tshul khrims bsrungs pa'i dge ba'i rtsa ba gang lags pa dang / bdag gis sangs par spyod pa la gnas pa'i dge ba'i rtsa ba gang lags pa dang / bdag gis sems </text></item>
<item><p>231a7</p><section>dkon brtsegs</section><text>can yongs su smin par bgyis pa'i dge ba'i rtsa ba gang lags pa dang / bdag gi byang chub kyi sems kyi dge ba'i rtsa ba gang lags pa dang / bdag gi bla na med pa'i ye shes kyi dge </text></item>
<item><p>231b1</p><section>dkon brtsegs</section><text>ba'i rtsa ba gang lags pa de dag thams cad gcig tu bsdus shing bzlums te/ bsdoms nas bla na ma mchis pa dang / gong na ma mchis pa dang / gong ma'i yang gong mar yongs su bsngo bas </text></item>
<item><p>231b2</p><section>dkon brtsegs</section><text>bla na med pa yang dag par rdzogs par rdzogs pa'i byang chub tu yongs su bsngo bar bgyi'o/ /ji ltar 'das pa'i sangs rgyas bcom ldan 'das rnams kyis yongs su bsngos pa dang / ji ltar ma </text></item>
<item><p>231b3</p><section>dkon brtsegs</section><text>'ongs pa'i sangs rgyas bcom ldan 'das rnams yongs su bsngo bar 'gyur ba dang / ji ltar da ltar byung ba'i sangs rgyas bcom ldan 'das rnams da ltar yongs su bsngo bar mdzad pa de ltar </text></item>
<item><p>231b4</p><section>dkon brtsegs</section><text>bdag gis kyang yongs su bsngo bar bgyi'o/ /sdig pa thams cad bshags so/ /bsod nams thams cad la rjes su yi rang ngo / /sangs rgyas thams cad la gsol ba 'debs so/ /bdag </text></item>
<item><p>231b5</p><section>dkon brtsegs</section><text>gi ye shes bla na med pa'i mchog tu gyur cig /mi mchog rgyal ba gang dag da ltar bzhugs pa dang / /gang dag 'das pa dag dang de bzhin gang ma byon/ /yon tan bsngags pa mtha' yas </text></item>
<item><p>231b6</p><section>dkon brtsegs</section><text>rgya mtsho 'dra kun la/ /thal mo sbyar ba bgyis te skyabs su nye bar mchi/ /shA ri'i bu/ de ltar byang chub sems dpas sangs rgyas bcom ldan 'das sum cu rtsa lnga po de dag la sogs pa de </text></item>
<item><p>231b7</p><section>dkon brtsegs</section><text>bzhin gshegs pa thams cad dang ldan pa'i yid la byed pa dag gis sdig pa thams cad rnam par dag par bya'o/ /de ltar sdig pa thams cad rnam par dag pa de la sangs rgyas bcom </text></item>
<item><p>232a1</p><section>dkon brtsegs</section><text>ldan 'das de dag nyid kyang sems can rnam par thar bar bya ba kho na'i phyir zhal nye bar ston par mdzad do/ /de bzhin du byis pa so so'i skye bo 'khrul pa </text></item>
<item><p>232a2</p><section>dkon brtsegs</section><text>rnams yongs su smin par bya ba'i phyir tshig 'bru rnam pa sna tshogs nye bar ston par byed kyang chos kyi dbyings las kyang mi g.yo la sems can mos pa sna tshogs dang ldan pa rnams mos </text></item>
<item><p>232a3</p><section>dkon brtsegs</section><text>pa ji lta ba bzhin du/ rnam par thar bar bya ba'i phyir smon lam yongs su rdzogs par byed do/ /shA ri'i bu/ de la byang chub sems dpa' sems dpa' chen po snying rje chen po'i ting nge </text></item>
<item><p>232a4</p><section>dkon brtsegs</section><text>'dzin la snyoms par zhugs pa ni sems can yongs su smin par bya ba'i phyir/ sems can dmyal ba dang / dud 'gro'i skye gnas dang / gshin rje'i 'jig rten dang / lha ma yin gyi </text></item>
<item><p>232a5</p><section>dkon brtsegs</section><text>'gro ba nye bar ston par byed do/ /byang chub sems dpa' sems dpa' chen po bkod pa chen po'i ting nge 'dzin la snyoms par zhugs pa ni sems can yongs su smin par bya ba'i phyir/</text></item>
<item><p>232a6</p><section>dkon brtsegs</section><text>khyim bdag gi gzugs nye bar ston par byed do/ /byang chub sems dpa' sems dpa' chen po mchog gi ting nge 'dzin la snyoms par zhugs pa ni sems can yongs su smin par bya </text></item>
<item><p>232a7</p><section>dkon brtsegs</section><text>ba'i phyir/ 'khor los bsgyur ba'i gzugs nye bar ston par byed do/ /byang chub sems dpa' sems dpa' chen po gzi brjid drag po'i ting nge 'dzin la snyoms par zhugs pa ni </text></item>
<item><p>232b1</p><section>dkon brtsegs</section><text>sems can yongs su smin par bya ba'i phyir/ brgya byin dang / tshangs pa'i gzugs nye bar ston par byed do/ /byang chub sems dpa' sems dpa' chen po rtse gcig pa'i ting nge </text></item>
<item><p>232b2</p><section>dkon brtsegs</section><text>'dzin la snyoms par zhugs pa ni sems can yongs su smin par bya ba'i phyir/ nyan thos kyi gzugs nye bar ston par byed do/ /byang chub sems dpa' sems dpa' chen po gnyis su </text></item>
<item><p>232b3</p><section>dkon brtsegs</section><text>med pa'i ting nge 'dzin la snyoms par zhugs pa ni/ sems can yongs su smin par bya ba'i phyir rang sangs rgyas kyi gzugs nye bar ston par byed do/ /byang chub sems dpa' sems dpa' chen </text></item>
<item><p>232b4</p><section>dkon brtsegs</section><text>po zhi ba'i ting nge 'dzin la snyoms par zhugs pa ni/ sems can yongs su smin par bya ba'i phyir yang dag par rdzogs pa'i sangs rgyas kyi gzugs nye bar ston par byed do/ /byang chub sems </text></item>
<item><p>232b5</p><section>dkon brtsegs</section><text>dpa' sems dpa' chen po chos thams cad la dbang bsgyur ba'i ting nge 'dzin la snyoms par zhugs pa ni sems can yongs su smin par bya ba'i phyir mos pa ji lta ba bzhin du gzugs </text></item>
<item><p>232b6</p><section>dkon brtsegs</section><text>nye bar ston par byed de/ shA ri'i bu/ de ltar na skyes bu dam pa rnams ni sems can yongs su smin par bya ba'i phyir/ la lar ni brgya byin gyi gzugs/ la lar ni tshangs pa'i gzugs /</text></item>
<item><p>232b7</p><section>dkon brtsegs</section><text>la lar ni 'khor los bsgyur ba'i gzugs nye bar ston par yang byed la/ chos kyi dbyings las kyang mi g.yo'o/ /de ci'i phyir zhe na/ 'di lta ste/ byang chub sems dpa' ni sems can </text></item>
<item><p>233a1</p><section>dkon brtsegs</section><text>yongs su smin par bya ba'i phyir mos pa sna tshogs dang ldan pa'i sems can rnams la rnam par rig pa'i gzugs rnam pa sna tshogs nye bar ston par </text></item>
<item><p>233a2</p><section>dkon brtsegs</section><text>byed kyang de la bdag tu dmigs pa yang med/ sems can du dmigs pa yang med la/ sems can rnams la 'gro ba sna tshogs kyi gzugs nye bar ston par yang byed pa'i phyir </text></item>
<item><p>233a3</p><section>dkon brtsegs</section><text>ro| |shA ri'i bu/ 'di ji snyam du sems/ ri dwags kyi rgyal po seng ge'i sgra skad gang yin pa de/ byi las bzod par nus snyam mam/ shA ri'i bus gsol pa/ bcom ldan 'das/</text></item>
<item><p>233a4</p><section>dkon brtsegs</section><text>de ni mi bzod lags so/ /bcom ldan 'das kyis bka' stsal pa/ shA ri'i bu/ 'di ji snyam du sems/ spos kyi glang po che'i khal gang yin pa de bong bus bzod par nus </text></item>
<item><p>233a5</p><section>dkon brtsegs</section><text>snyam mam/ shA ri'i bus gsol pa/ bcom ldan 'das/ de ni mi bzod lags so/ /bcom ldan 'das kyis bka' stsal pa/ shA ri'i bu/ 'di ji snyam du sems/ /brgya byin </text></item>
<item><p>233a6</p><section>dkon brtsegs</section><text>dang / tshangs pa dag gi gzi brjid kyi rgyal po gang yin pa de mi dbul pos bzod par nus snyam mam/ shA ri'i bus gsol pa dang / bcom ldan 'das/ de ni mi bzod lags </text></item>
<item><p>233a7</p><section>dkon brtsegs</section><text>so| |bcom ldan 'das kyis bka' stsal pa/ shA ri'i bu/ 'di ji snyam du sems/ bya'i rgyal po nam mkha' lding gi pha rol gnon pa gang yin pa de/ bya rgod kyi phru gus bzod par </text></item>
<item><p>233b1</p><section>dkon brtsegs</section><text>nus snyam mam/ shA ri'i bus gsol pa/ bcom ldan 'das/ de ni mi bzod lags so/ /bcom ldan 'das kyis bka' stsal pa/ shA ri'i bu/ de bzhin du byang chub sems dpa' rnams </text></item>
<item><p>233b2</p><section>dkon brtsegs</section><text>kyis sems dpa' ba dang / dge ba'i rtsa ba'i stobs bskyed pa las byung zhing shes pa las rnam par byung ba'i nyes pa gang yin pa dang / nyes pa 'gyod pa'i gnas sangs rgyas mthong ba'i </text></item>
<item><p>233b3</p><section>dkon brtsegs</section><text>ting nge 'dzin la snyoms par 'jug pa thob pas rnam par sbyong ba gang yin pa de ni sems can thams cad dang / nyan thos dang / rang sangs rgyas kyi theg pa pa thams cad kyis rnam par sbyong </text></item>
<item><p>233b4</p><section>dkon brtsegs</section><text>bar mi nus so/ /byang chub sems dpa' ni sangs rgyas bcom ldan 'das de dag gi mtshan 'dzin cing yongs su brjod pa dang phung po gsum pa'i chos kyi rnam grangs nyin lan gsum </text></item>
<item><p>233b5</p><section>dkon brtsegs</section><text>mtshan lan gsum brjod pas nyes pa bgyid pa'i gnas la nges par 'gyur zhing ting nge 'dzin kyang thob par 'gyur ro// //bam po gnyis pa ste tha ma'o/ /de'i tshe </text></item>
<item><p>233b6</p><section>dkon brtsegs</section><text>na tshe dang ldan pa nye bar 'khor nang du yang dag 'jog las langs nas/ bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal </text></item>
<item><p>233b7</p><section>dkon brtsegs</section><text>te| bcom ldan 'das la lan gsum bskor ba byas nas phyogs gcig tu 'dug go /phyogs gcig tu 'dug nas/ bcom ldan 'das la tshe dang ldan pa nye bar 'khor gyis 'di skad </text></item>
<item><p>234a1</p><section>dkon brtsegs</section><text>ces gsol to/ /bcom ldan 'das/ 'di na bdag gcig pu dben par mchis nas nang du yang dag par bzhag pa na sems la yongs su rtog pa 'di lta bu </text></item>
<item><p>234a2</p><section>dkon brtsegs</section><text>'di skyes lags/ bcom ldan 'das kyis nyan thos kyi theg pa pa dang / rang sangs rgyas kyi theg pa pa rnams la ni so sor thar pa'i sdom pa/ lhag pa'i tshul khrims kyi bslab pa yongs su </text></item>
<item><p>234a3</p><section>dkon brtsegs</section><text>dag pa bcas la/ bcom ldan 'das kyis byang chub sems dpa'i theg pa pa rnams kyis ni srog gi phyir yang bslab pa yongs su mi gtong ngo zhes gsungs lags na/ bcom ldan 'das/</text></item>
<item><p>234a4</p><section>dkon brtsegs</section><text>yongs su mya ngan las 'das sam bzhugs kyang rung ste/ nyan thos kyi theg pa pa rnams kyi so sor thar pa'i sdom pa ni ji ltar brjod par bgyi/ rang sangs rgyas kyi theg pa pa rnams kyi so </text></item>
<item><p>234a5</p><section>dkon brtsegs</section><text>sor thar pa'i sdom pa ni ji ltar brjod par bgyi/ theg pa chen po la yang dag par zhugs pa'i byang chub sems dpa' rnams kyi so sor thar pa'i sdom pa ni ji ltar brjod par bgyi/ bcom ldan </text></item>
<item><p>234a6</p><section>dkon brtsegs</section><text>'das kyis bdag ni 'dul ba 'dzin pa rnams kyi mchog lags par bka' stsal na/ ci nas kyang bdag gis bcom ldan 'das las 'dul ba la mkhas pa mngon sum du thos shing </text></item>
<item><p>234a7</p><section>dkon brtsegs</section><text>mngon sum du bzung nas mi 'jigs pa thob cing 'khor rnams la rgya cher yang dag par ston par 'gyur ba de ltar/ bcom ldan 'das kyis bdag la rgya cher yang dag par bstan du gsol </text></item>
<item><p>234b1</p><section>dkon brtsegs</section><text>bar bgyi lags so snyam ste/ bcom ldan 'das/ bdag gcig pu dben par gnas nas nang du yang dag par bzhag pa na/ sems la bdag de bzhin gshegs pa'i spyan sngar mchis la 'dul ba </text></item>
<item><p>234b2</p><section>dkon brtsegs</section><text>rnam par gtan la dbab pa yongs su zhu'o/ /snyam pa de lta bu'i yongs su rtog pa skyes par gyur lags na/ de'i slad du bcom ldan 'das de bzhin gshegs pas dge slong gi 'khor dang / byang chub sems </text></item>
<item><p>234b3</p><section>dkon brtsegs</section><text>dpa'i 'khor chen po 'dus pa la 'dul ba rnam par gtan la dbab pa rgya cher bstan du gsol/ de skad ces gsol pa dang / bcom ldan 'das kyis tshe dang ldan pa nye bar 'khor la 'di skad ces bka' </text></item>
<item><p>234b4</p><section>dkon brtsegs</section><text>stsal to/ /nye bar 'khor/ de'i phyir khyod kyis nyan thos kyi theg pa pa rnams kyi bslab pa ni sbyor ba gzhan dang / lhag pa'i bsam pa gzhan gyis yongs su dag pa yin par smros shig /theg pa chen po la </text></item>
<item><p>234b5</p><section>dkon brtsegs</section><text>yang dag par zhugs pa'i byang chub sems dpa' rnams kyi bslab pa yang sbyor ba gzhan dang / lhag pa'i bsam pa gzhan gyis yongs su dag pa yin par smros shig /de ci'i phyir zhe na/ nye </text></item>
<item><p>234b6</p><section>dkon brtsegs</section><text>bar 'khor/ nyan thos kyi theg pa pa rnams kyi sbyor ba yang gzhan/ lhag pa'i bsam pa yang gzhan la/ theg pa chen po la yang dag par zhugs pa'i byang chub sems dpa' rnams kyi sbyor ba yang </text></item>
<item><p>234b7</p><section>dkon brtsegs</section><text>gzhan| lhag pa'i bsam pa yang gzhan yin pa'i phyir ro/ /nye bar 'khor/ de la nyan thos kyi theg pa pa'i tshul khrims yongs su dag pa gang yin pa de ni theg pa chen po la yang dag par zhugs </text></item>
<item><p>235a1</p><section>dkon brtsegs</section><text>pa'i byang chub sems dpa'i tshul khrims yongs su ma dag pa nyid dang / shin tu 'tshal ba'i tshul khrims nyid yin la/ theg pa chen po la yang dag par zhugs pa'i </text></item>
<item><p>235a2</p><section>dkon brtsegs</section><text>byang chub sems dpa'i tshul khrims yongs su dag pa nyid gang yin pa de ni nyan thos kyi theg pa pa'i tshul khrims yongs su ma dag pa nyid dang / shin tu 'chal pa'i tshul khrims nyid yin no/ /de ci'i </text></item>
<item><p>235a3</p><section>dkon brtsegs</section><text>phyir zhe na/ nye bar 'khor/ 'di la nyan thos kyi theg pa ni de'i skad cig tsam yang srid par skye ba len par mi byed do/ /de ni nyan thos kyi theg pa pa'i tshul khrims yongs su dag pa nyid yin la/ de ni theg </text></item>
<item><p>235a4</p><section>dkon brtsegs</section><text>pa chen po la yang dag par zhugs pa'i byang chub sems dpa'i tshul khrims yongs su ma dag pa nyid dang / shin tu 'chal ba'i tshul khrims nyid yin pa'i phyir ro/ /nye bar 'khor/ theg pa chen po la yang </text></item>
<item><p>235a5</p><section>dkon brtsegs</section><text>dag par zhugs pa'i byang chub sems dpa'i tshul khrims yongs su dag pa nyid gang yin pa de ni nyan thos kyi theg pa pa'i tshul khrims yongs su ma dag pa nyid dang / shin tu 'chal pa'i tshul khrims </text></item>
<item><p>235a6</p><section>dkon brtsegs</section><text>nyid du gyur pa gang zhe na/ nye bar 'khor/ 'di la theg pa chen po la yang dag par zhugs pa'i byang chub sems dpa' bskal pa tshad med grangs med par srid par skye ba len kyang sems yongs su mi skyo </text></item>
<item><p>235a7</p><section>dkon brtsegs</section><text>zhing yongs su mi skyo ba de ni theg pa chen po la yang dag par zhugs pa'i byang chub sems dpa'i tshul khrims yongs su dag pa nyid yin la/ de ni nyan thos kyi theg pa pa'i tshul khrims yongs su ma dag pa </text></item>
<item><p>235b1</p><section>dkon brtsegs</section><text>nyid dang / shin tu 'chal pa'i tshul khrims nyid yin no/ /nye bar 'khor/ de lta bas na khyod kyis theg pa chen po la yang dag par zhugs pa'i byang chub sems dpa' rnams kyi bslab pa ni rjes su bsrung ba </text></item>
<item><p>235b2</p><section>dkon brtsegs</section><text>dang bcas pa yin par smros shig /nyan thos kyi theg pa pa rnams kyi bslab pa ni rjes su bsrung ba med pa yin par smros shig /theg pa chen po la yang dag par zhugs pa'i byang chub sems dpa' rnams kyi </text></item>
<item><p>235b3</p><section>dkon brtsegs</section><text>bslab pa ni bcos su yod pa yin par smros shig /nyan thos kyi theg pa pa rnams kyi bslab pa ni bcos su med pa yin par smros shig /theg pa chen po la yang dag par zhugs pa'i byang chub sems dpa' rnams </text></item>
<item><p>235b4</p><section>dkon brtsegs</section><text>kyi bslab pa ni ring du rjes su zhugs pa yin par smros shig /nyan thos kyi theg pa pa rnams kyi bslab pa ni mthar chags pa yin par smros shig /nye bar 'khor/ 'di la ji ltar na theg pa chen po la yang dag </text></item>
<item><p>235b5</p><section>dkon brtsegs</section><text>par zhugs pa'i byang chub sems dpa' rnams kyi bslab pa rjes su bsrung ba dang bcas pa yin la/ nyan thos kyi theg pa pa rnams kyi bslab pa rjes su bsrung ba med pa yin zhe na/ nye bar 'khor/ 'di la </text></item>
<item><p>235b6</p><section>dkon brtsegs</section><text>theg pa chen po la yang dag par zhugs pa'i byang chub sems dpas ni sems can gzhan dag dang / gang zag gzhan dag gi sems kyi rjes su 'jug par bya dgos la/ nyan thos kyi theg pa pa </text></item>
<item><p>235b7</p><section>dkon brtsegs</section><text>rnams ni mi dgos te/ nye bar 'khor/ rnam grangs des na theg pa chen po la yang dag par zhugs pa'i byang chub sems dpa' rnams kyi bslab pa ni rjes su bsrung ba dang bcas pa yin la/</text></item>
<item><p>236a1</p><section>dkon brtsegs</section><text>nyan thos kyi theg pa pa rnams kyi bslab pa ni rjes su bsrung ba med pa yin no/ /nye bar 'khor/ ji ltar na theg pa chen po la yang dag par zhugs pa'i byang chub </text></item>
<item><p>236a2</p><section>dkon brtsegs</section><text>sems dpa' rnams kyi bslab pa bcos su yod pa yin la/ nyan thos kyi theg pa pa rnams kyi bslab pa bcos su med pa yin zhe na/ nye bar 'khor/ 'di la theg pa chen po la yang dag par </text></item>
<item><p>236a3</p><section>dkon brtsegs</section><text>zhugs pa'i byang chub sems dpa' ni gal te snga dro'i dus kyi tshe nyes pa byung la/ gung tshigs kyi dus kyi tshe thams cad mkhyen pa nyid kyi sems dang ma bral bas gnas par byed na/ theg </text></item>
<item><p>236a4</p><section>dkon brtsegs</section><text>pa chen po la yang dag par zhugs pa'i byang chub sems dpa'i tshul khrims kyi phung po yongs su ma gtugs pa kho na yin no/ /gal te gung tshigs kyi dus kyi tshe nyes pa byung la/ phyi dro'i dus kyi </text></item>
<item><p>236a5</p><section>dkon brtsegs</section><text>tshe thams cad mkhyen pa nyid kyi sems dang ma bral bas gnas par byed na theg pa chen po la yang dag par zhugs pa'i byang chub sems dpa'i tshul khrims kyi phung po yongs su ma gtugs pa kho na </text></item>
<item><p>236a6</p><section>dkon brtsegs</section><text>yin no| |gal te phyi dro'i dus kyi tshe nyes pa byung la mtshan mo'i thun dang po la thams cad mkhyen pa nyid kyi sems dang ma bral bas gnas par byed na/ theg pa chen po la yang dag par </text></item>
<item><p>236a7</p><section>dkon brtsegs</section><text>zhugs pa'i byang chub sems dpa'i tshul khrims kyi phung po yongs su ma gtugs pa kho na yin no/ /gal te mtshan mo'i thun dang po la nyes pa byung la/ mtshan mo'i gung thun la thams </text></item>
<item><p>236b1</p><section>dkon brtsegs</section><text>cad mkhyen pa nyid kyi sems dang ma bral bas gnas par byed na theg pa chen po la yang dag par zhugs pa'i byang chub sems dpa'i tshul khrims kyi phung po yongs su ma gtugs pa kho na </text></item>
<item><p>236b2</p><section>dkon brtsegs</section><text>yin no/ /gal te mtshan mo'i gung thun la nyes pa byung la/ mtshan mo'i thun tha ma la thams cad mkhyen pa nyid kyi sems dang ma bral bas gnas par byed na/ theg pa chen po la yang dag par </text></item>
<item><p>236b3</p><section>dkon brtsegs</section><text>zhugs pa'i byang chub sems dpa'i tshul khrims kyi phung po yongs su ma gtugs pa kho na yin no/ /nye bar 'khor/ de ltar na theg pa chen po la yang dag par zhugs pa'i byang chub sems dpa' rnams </text></item>
<item><p>236b4</p><section>dkon brtsegs</section><text>kyi bslab pa ni bcos su yod pa yin te/ de la ni byang chub sems dpas 'gyod pa'i kun nas ldang ba ha cang bskyed par mi bya zhing / ha cang yid la gcags par yang mi bya'o/ /nye bar 'khor/ de la </text></item>
<item><p>236b5</p><section>dkon brtsegs</section><text>nyan thos kyi theg pa pa yang dang yang du nyes pa byung na ni nyan thos kyi theg pa pa'i tshul khrims kyi phung po nyams pa dang / rab tu nyams pa dang / yongs su gtugs pa yin par rig par bya'o/ /de ci'i phyir </text></item>
<item><p>236b6</p><section>dkon brtsegs</section><text>zhe na/ nyan thos kyi theg pa pas ni nyon mongs pa thams cad spang pa'i phyir mgo dang gos la me 'bar ba lta bur bya dgos pa'i phyir te/ de ltar na nyan thos kyi theg pa pa lhag pa'i bsam pas yongs su mya </text></item>
<item><p>236b7</p><section>dkon brtsegs</section><text>ngan las 'da' bar 'dod pa rnams kyi bslab pa ni bcos su med pa yin no/ /nye bar 'khor/ ji ltar na theg pa chen po la yang dag par zhugs pa'i byang chub sems dpa' rnams kyi bslab pa ring du </text></item>
<item><p>237a1</p><section>dkon brtsegs</section><text>rjes su zhugs pa yin la/ nyan thos kyi theg pa pa rnams kyi bslab pa mthar chags pa yin zhe na/ nye bar 'khor/ 'di la gal te theg pa chen po la yang dag </text></item>
<item><p>237a2</p><section>dkon brtsegs</section><text>par zhugs pa'i byang chub sems dpa' bskal pa gang+gA'i klung gi bye ma snyed du 'dod pa'i yon tan lnga po dag gis rtse ba dang / dga' ba dang / dga' mgur spyad pa byas kyang byang chub </text></item>
<item><p>237a3</p><section>dkon brtsegs</section><text>kyi sems mi gtong na/ theg pa chen po la yang dag par zhugs pa'i byang chub sems dpa'i bslab pa yongs su ma gtugs pa kho na yin par rig par bya'o/ /de ci'i phyir zhe na/ nye bar </text></item>
<item><p>237a4</p><section>dkon brtsegs</section><text>'khor| theg pa chen po la yang dag par zhugs pa'i byang chub sems dpa' byang chub kyi sems de nyid kyis legs par yongs su zin pa ni rmi lam na yang nyon mongs pa rnams kyis </text></item>
<item><p>237a5</p><section>dkon brtsegs</section><text>kun tu reg par mi 'gyur ba'i dus kyang yod/ skabs kyang yod par 'gyur ba dang / nye bar 'khor/ yang theg pa chen po la yang dag par zhugs pa'i byang chub sems dpas ni </text></item>
<item><p>237a6</p><section>dkon brtsegs</section><text>srid pa gcig gis nyon mongs pa thams cad zad par mi byed de/ byang chub sems dpa' dge ba'i rtsa ba yongs su smin pa rnams kyi nyon mongs pa dag ni rim gyis zad par 'gyur </text></item>
<item><p>237a7</p><section>dkon brtsegs</section><text>ba dang / nyan thos kyi theg pa pa dge ba'i rtsa ba yongs su smin pa mgo dang gos la me 'bar ba lta bur byed pas ni de'i skad cig tsam yang srid par skye ba bskyed par mi bya ba'i phyir te/</text></item>
<item><p>237b1</p><section>dkon brtsegs</section><text>nye bar 'khor/ de ltar na theg pa chen po la yang dag par zhugs pa'i byang chub sems dpa' rnams kyi bslab pa ni ring du rjes su zhugs pa yin la/ nyan thos kyi theg pa pa rnams kyi </text></item>
<item><p>237b2</p><section>dkon brtsegs</section><text>bslab pa ni mthar chags pa yin no/ /nye bar 'khor/ de lta bas na khyod kyis theg pa chen po la yang dag par zhugs pa'i byang chub sems dpa' rnams kyi bslab pa ni rjes su bsrung ba </text></item>
<item><p>237b3</p><section>dkon brtsegs</section><text>dang bcas pa dang / bcos su yod pa dang / ring du rjes su zhugs pa yin par smros shig /nyan thos kyi theg pa pa rnams kyi bslab pa ni rjes su bsrung ba med pa dang / bcos su med pa dang /</text></item>
<item><p>237b4</p><section>dkon brtsegs</section><text>mthar chags pa yin par smros shig /de ci'i phyir zhe na/ nye bar 'khor/ bla na med pa yang dag par rdzogs pa'i byang chub ni tshogs chen po dang ldan pa yin pas na/ theg pa chen po la </text></item>
<item><p>237b5</p><section>dkon brtsegs</section><text>yang dag par zhugs pa'i byang chub sems dpa' gcig tu skyobs ni bskal pa tshad med grangs med par mtshams sbyor zhing 'khor bar sla pa ma yin pa'i phyir te/ nye bar 'khor/</text></item>
<item><p>237b6</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas kyis don gyi dbang de gzigs pas na theg pa chen po la yang dag par zhugs pa'i byang chub sems dpa' </text></item>
<item><p>237b7</p><section>dkon brtsegs</section><text>rnams la gcig tu skyo ba'i gtam mi gsung / gcig tu 'dod chags dang bral ba'i gtam mi gsung / gcig tu yid 'byung ba'i gtam mi gsung bar dga' ba dang / mchog tu </text></item>
<item><p>238a1</p><section>dkon brtsegs</section><text>dga' ba dang ldan pa'i gtam gsung ngo / /zab pa dang / kun nas nyon mongs pa can ma yin pa dang / phra ba dang / brtags pa dang / 'gyod pa med pa dang / kun </text></item>
<item><p>238a2</p><section>dkon brtsegs</section><text>nas ldang ba med pa'i gtam gsung ngo / /thogs pa med pa dang / sgrib pa med pa dang / stong pa nyid kyi gtam gsung ste/ de dag gis gtam de dag thos nas mngon par dga' zhing </text></item>
<item><p>238a3</p><section>dkon brtsegs</section><text>'khor bas yongs su mi skyo ba dang / bla na med pa yang dag par rdzogs pa'i byang chub chags pa med pa yang yongs su rdzogs par byed do/ /de nas bcom ldan 'das la tshe dang ldan </text></item>
<item><p>238a4</p><section>dkon brtsegs</section><text>pa nye bar 'khor gyis 'di skad ces gsol to/ /bcom ldan 'das/ nongs ba gang lags pa de dag las kha cig ni 'dod chags dang mtshungs par ldan pa lags/ kha cig ni zhe </text></item>
<item><p>238a5</p><section>dkon brtsegs</section><text>sdang dang mtshungs par ldan pa lags/ kha cig ni gti mug dang mtshungs par ldan par gsungs pa lags na/ bcom ldan 'das/ de dag las ci 'dod chags dang mtshungs par </text></item>
<item><p>238a6</p><section>dkon brtsegs</section><text>ldan pa'am/ 'on te zhe sdang dang mtshungs par ldan pa'am/ 'on te gti mug dang mtshungs par ldan pa'am/ gang zhig theg pa chen po la yang dag par zhugs pa'i byang chub sems dpa'i </text></item>
<item><p>238a7</p><section>dkon brtsegs</section><text>nongs pa shin tu lci bar 'gyur ba lags/ de skad ces gsol pa dang / bcom ldan 'das kyis tshe dang ldan pa nye bar 'khor la 'di skad ces bka' stsal to/ /nye bar 'khor/ gal te theg </text></item>
<item><p>238b1</p><section>dkon brtsegs</section><text>pa chen po la yang dag par zhugs pa'i byang chub sems dpa' la 'dod chags dang mtshungs par ldan pa'i nyes pa bskal pa gang+gA'i klung gi bye ma snyed du byung bar gyur la/ zhe sdang dang mtshungs par </text></item>
<item><p>238b2</p><section>dkon brtsegs</section><text>ldan pa'i nyes pa gang yin pa de ni gcig gcig byung bar gyur na yang / byang chub sems dpa'i theg pa tshad mar byas na zhe sdang dang mtshungs par ldan pa'i nyes pa gang yin pa de ni 'dod chags dang </text></item>
<item><p>238b3</p><section>dkon brtsegs</section><text>mtshungs par ldan pa'i nyes pa de dag pas ches nyes pa lci bar 'gyur ro/ /de ci'i phyir zhe na/ nye bar 'khor/ zhe sdang ni sems can yongs su gtong bar 'gyur ba yin la/ 'dod chags ni sems can </text></item>
<item><p>238b4</p><section>dkon brtsegs</section><text>sdud par 'gyur ba yin te/ nye bar 'khor/ de la sems can sdud par 'gyur ba'i nyon mongs pa gang yin pa de la ni byang chub sems dpa'i sgyu bag dang / 'jigs pa med la/ sems can yongs su gtong </text></item>
<item><p>238b5</p><section>dkon brtsegs</section><text>bar 'gyur ba'i nyon mongs pa gang yin pa de la ni byang chub sems dpa'i sgyu bag dang / 'jigs pa yod pa'i phyir ro/ /nye bar 'khor/ yang de bzhin gshegs pas 'dod chags ni 'bral ba bul </text></item>
<item><p>238b6</p><section>dkon brtsegs</section><text>la| kha na ma tho ba dang bcas pa chung ba dang / zhe sdang ni 'bral ba myur la/ kha na ma tho ba dang bcas pa che ba dang / gti mug 'bral ba bul la/ kha na ma tho ba dang bcas pa che bar gsungs pa gang yin pa de la/ nye </text></item>
<item><p>238b7</p><section>dkon brtsegs</section><text>bar 'khor/ 'bral ba bul la kha na mtho ba dang bcas pa chung ba gang yin pa de ni byang chub sems dpa'i nyon mongs pa ma yin par blta'o/ /'bral ba myur la kha na ma tho ba dang bcas pa che ba </text></item>
<item><p>239a1</p><section>dkon brtsegs</section><text>gang yin pa de ni byang chub sems dpa'i nyon mongs pa yin pas/ rmi lam na yang 'dod par mi bya'o/ /nye bar 'khor/ de lta bas na khyod kyis byang chub sems dpa' </text></item>
<item><p>239a2</p><section>dkon brtsegs</section><text>rnams la 'dod chags dang mtshungs par ldan pa'i nyes pa gang de dag yin pa de dag la ni byang chub sems dpa'i sgyu bag dang / nyes pa med pas de dag thams cad ni nyes pa ma yin par smros </text></item>
<item><p>239a3</p><section>dkon brtsegs</section><text>shig| zhe sdang dang mtshungs par ldan pa'i nyes pa gang dag yin pa de dag la ni byang chub sems dpa'i sgyu bag dang / nyes pa yod pas de dag thams cad ni nyes pa yin par smros shig/ nye bar </text></item>
<item><p>239a4</p><section>dkon brtsegs</section><text>'khor| de la byang chub sems dpa' gang dag thabs la mi mkhas pa de dag ni 'dod chags dang mtshungs par ldan pa'i nyes pa dag 'jigs par byed la/ zhe sdang dang mtshungs par ldan </text></item>
<item><p>239a5</p><section>dkon brtsegs</section><text>pa dag gis ni 'jigs par mi byed do/ /byang chub sems dpa' gang dag thabs la mkhas pa de dag ni zhe sdang dang mtshungs par ldan pa'i nyes pa dag gis 'jigs par byed la/ 'dod </text></item>
<item><p>239a6</p><section>dkon brtsegs</section><text>chags dang mtshungs par ldan pa dag gis ni 'jigs par mi byed do/ /de nas 'jam dpal gzhon nur gyur pa 'khor de nyid du 'dus par gyur te 'dug pa des bcom ldan 'das la 'di skad ces </text></item>
<item><p>239a7</p><section>dkon brtsegs</section><text>gsol to/ /bcom ldan 'das/ shin tu dul ba'i chos thams cad la 'dul ba ci zhig mchis/ de skad ces gsol pa dang / bcom ldan 'das kyis 'jam dpal gzhon nur gyur pa la </text></item>
<item><p>239b1</p><section>dkon brtsegs</section><text>'di skad ces bka' stsal to/ /'jam dpal/ gal te byis pa so so'i skye bo rnams kyis chos thams cad shin tu dul bar shes na ni de bzhin gshegs pa yang dang yang du 'dul ba 'cha' bar mi </text></item>
<item><p>239b2</p><section>dkon brtsegs</section><text>mdzad pa zhig na/ gang gi phyir sems can rnams kyis mi shes pa de'i phyir/ de bzhin gshegs pa yang chos thams cad shin tu dul ba rtogs par bya ba'i phyir rim gyis bya ba'i 'dul ba 'cha' bar mdzad </text></item>
<item><p>239b3</p><section>dkon brtsegs</section><text>do| |de nas bcom ldan 'das la tshe dang ldan pa nye bar 'khor gyis 'di skad ces gsol to/ /bcom ldan 'das/ 'jam dpal gzhon nur gyur pa 'di 'dul ba rnam par gtan la dbab pa bstan </text></item>
<item><p>239b4</p><section>dkon brtsegs</section><text>pa bshad pa 'di la ci yang mi ston lags na/ bcom ldan 'das/ de'i slad du bcom ldan 'das kyis 'jam dpal gzhon nur gyur pa 'di bstan pa 'ga' zhig legs par ston par mdzad du </text></item>
<item><p>239b5</p><section>dkon brtsegs</section><text>gsol| de nas bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal/ dge slong nye bar 'khor 'dul ba la mkhas pa nyan par 'dod kyi/ shin tu dul </text></item>
<item><p>239b6</p><section>dkon brtsegs</section><text>ba las rtsoms la khyod spobs par gyis shig /de nas 'jam dpal gzhon nur gyur pas tshe dang ldan pa nye bar 'khor la 'di skad ces smras so/ /btsun pa nye bar 'khor/ chos thams cad ni shin tu dul ba </text></item>
<item><p>239b7</p><section>dkon brtsegs</section><text>ste| rang gi sems gdul ba'i phyir shin tu dul ba kun du ston to/ /chos thams cad ni kun nas nyon mongs pa can ma yin pa ste/ bdag mi dmigs pa'i phyir 'gyod pa 'dul ba kun du ston to/ /chos thams </text></item>
<item><p>240a1</p><section>dkon brtsegs</section><text>cad ni phyin ci ma log pa ste/ rang bzhin gyis yongs su dag pa'i phyir shin tu dul ba kun du ston to/ /chos thams cad ni de bzhin nyid kyi mtha'i sgo yin </text></item>
<item><p>240a2</p><section>dkon brtsegs</section><text>te| bslab pa la rlom sems med par bya ba'i phyir bslab pa yongs su dag pa kun du ston to/ /chos thams cad ni rnam par mi rtog pa dang / blang ba med pa dang / dor ba med pa ste/ bsam </text></item>
<item><p>240a3</p><section>dkon brtsegs</section><text>gyis mi khyab pas chags pa med pa nyid du kun du ston to/ /chos thams cad ni chags pa med pa dang / gnas med pa ste/ yun ring du mi gnas pa'i phyir 'gro ba thams cad yongs su dag pa </text></item>
<item><p>240a4</p><section>dkon brtsegs</section><text>kun du ston to/ /chos thams cad ni nam mkha'i mtha' la gnas pa ste/ dngos po dang bral ba'i phyir rang bzhin med pa nyid kun du ston to/ /chos thams cad ni tha dad du bya ba med par gyur </text></item>
<item><p>240a5</p><section>dkon brtsegs</section><text>pa ste/ sngon gyi mtha' dang / phyi ma'i mtha' dang / da ltar byung ba mi dmigs pa'i phyir dus gsum mnyam pa nyid kun du ston to/ /chos thams cad ni gdags pa dang bral ba ste/ sems </text></item>
<item><p>240a6</p><section>dkon brtsegs</section><text>mnyam pa nyid du spyod pa'i phyir the tshom spang pa kun du ston to/ /btsun pa nye bar 'khor/ de ni sangs rgyas bcom ldan 'das rnams kyi rjes su rtogs pa chos kyi dbyings shin tu dul ba </text></item>
<item><p>240a7</p><section>dkon brtsegs</section><text>yin te/ rigs kyi bu dang rigs kyi bu mo gang dag chos nyid 'di la ma mos pa de dag ni/ de bzhin gshegs pa'i bslab pa las ring du gyur pa yin no/ /de nas bcom ldan 'das la </text></item>
<item><p>240b1</p><section>dkon brtsegs</section><text>tshe dang ldan pa nye bar 'khor gyis 'di skad ces gsol to/ /bcom ldan 'das/ 'jam dpal gzhon nur gyur pa ni gang dang gang ston pa de dag thams cad bsam gyis mi khyab pa kho na </text></item>
<item><p>240b2</p><section>dkon brtsegs</section><text>las brtsams te ston lags so/ /de skad ces gsol pa dang / bcom ldan 'das kyis tshe dang ldan pa nye bar 'khor la 'di skad ces bka' stsal to/ /nye bar 'khor/ 'jam dpal gzhon </text></item>
<item><p>240b3</p><section>dkon brtsegs</section><text>nur gyur pa'i chos ston pa ni rnam par grol ba'i rgyu mthun pa yin te/ bsam gyis mi khyab pa nyid la ma brten par rnam par grol ba med pas na/ de'i phyir 'jam dpal gzhon nur gyur </text></item>
<item><p>240b4</p><section>dkon brtsegs</section><text>pa ni rnam par rtog pa thams cad dang bral ba dang / sems pa la mos pa lhag pa'i nga rgyal can rnams kyi lhag pa'i nga rgyal med par bya ba'i phyir chos ston to/ /de nas bcom ldan 'das </text></item>
<item><p>240b5</p><section>dkon brtsegs</section><text>la tshe dang ldan pa nye bar 'khor gyis 'di skad ces gsol to/ /bcom ldan 'das/ dge slong sems gang dang mtshungs par ldan na lhag pa'i nga rgyal can lags/ de skad ces gsol pa </text></item>
<item><p>240b6</p><section>dkon brtsegs</section><text>dang / bcom ldan 'das kyis tshe dang ldan pa nye bar 'khor la 'di skad ces bka' stsal to/ /nye bar 'khor/ 'di la dge slong gal te 'dod chags spang bar sems na lhag pa'i nga rgyal la </text></item>
<item><p>240b7</p><section>dkon brtsegs</section><text>spyod pa yin no/ /gal te zhe sdang spang ba dang / gti mug spang bar sems na lhag pa'i nga rgyal la spyod pa yin no/ /gal te 'dod chags kyi chos kyang gzhan la/ sangs rgyas kyi chos kyang </text></item>
<item><p>241a1</p><section>dkon brtsegs</section><text>gzhan no zhes de snyam du sems na lhag pa'i nga rgyal la spyod pa yin no/ /gal te zhe sdang gi chos kyang gzhan la/ sangs rgyas kyi chos kyang gzhan pa dang / gti </text></item>
<item><p>241a2</p><section>dkon brtsegs</section><text>mug gi chos kyang gzhan la/ sangs rgyas kyi chos kyang gzhan no zhes de snyam du sems na lhag pa'i nga rgyal la spyod pa yin no/ /gal te dga' ba la sems na lhag pa'i nga rgyal la spyod pa </text></item>
<item><p>241a3</p><section>dkon brtsegs</section><text>yin no/ /bya ba la sems na lhag pa'i nga rgyal la spyod pa yin no/ /rnam par grol ba la sems na lhag pa'i nga rgyal la spyod pa yin no/ /stong pa nyid la sems na lhag pa'i nga rgyal la spyod </text></item>
<item><p>241a4</p><section>dkon brtsegs</section><text>pa yin no/ /mtshan ma med pa la sems na lhag pa'i nga rgyal la spyod pa yin no/ /smon pa med pa la sems na lhag pa'i nga rgyal la spyod pa yin no/ /mngon par 'du bya ba med pa la sems </text></item>
<item><p>241a5</p><section>dkon brtsegs</section><text>na lhag pa'i nga rgyal la spyod pa yin no/ /skye ba med pa la sems na lhag pa'i nga rgyal la spyod pa yin no/ /dngos po med pa la sems na lhag pa'i nga rgyal la spyod pa yin no/ /gal te chos </text></item>
<item><p>241a6</p><section>dkon brtsegs</section><text>rnams yod do snyam du sems na lhag pa'i nga rgyal la spyod pa yin no/ /chos thams cad mi rtag go snyam du sems na lhag pa'i nga rgyal la spyod pa yin no/ /chos thams cad stong pa la </text></item>
<item><p>241a7</p><section>dkon brtsegs</section><text>yang bya ba ci yod ces de snyam du sems na lhag pa'i nga rgyal la spyod pa yin no/ /de ni nyan thos kyi theg pa pa'i lhag pa'i nga rgyal yin no/ /de la byang chub sems dpa'i theg pa pa'i lhag pa'i </text></item>
<item><p>241b1</p><section>dkon brtsegs</section><text>nga rgyal gang zhe na/ gal te bdag gis thams cad las khyad par du 'phangs pa sangs rgyas kyi ye shes la sems bskyed do zhes de snyam sems na lhag pa'i nga rgyal la spyod pa yin no/ /gal te pha rol </text></item>
<item><p>241b2</p><section>dkon brtsegs</section><text>tu phyin pa drug la spyad par bya'o zhes de snyam sems na lhag pa'i nga rgyal la spyod pa yin no/ /gal te shes rab kyi pha rol tu phyin pa la nges par 'byung ba yin par sems te/ de snyam du sems </text></item>
<item><p>241b3</p><section>dkon brtsegs</section><text>na lhag pa'i nga rgyal la spyod pa yin no/ gal te 'di ni zab pa'o/ /'di ni zab pa ma yin no zhes de snyam sems na lhag pa'i nga rgyal la spyod pa yin no/ /gal te 'dis ni rnam par dag par </text></item>
<item><p>241b4</p><section>dkon brtsegs</section><text>'gyur la/ 'dis ni rnam par dag par mi 'gyur ro zhes de snyam sems na lhag pa'i nga rgyal la spyod pa yin no/ /gal te 'di dag ni sangs rgyas kyi chos so/ /'di dag ni rang sangs rgyas kyi chos so//</text></item>
<item><p>241b5</p><section>dkon brtsegs</section><text>'di dag ni nyan thos kyi chos so zhes de snyam sems na lhag pa'i nga rgyal la spyod pa yin no/ /gal te 'di ni rigs so/ /'di ni mi rigs so zhes de snyam sems na lhag pa'i nga rgyal la spyod pa yin </text></item>
<item><p>241b6</p><section>dkon brtsegs</section><text>no| |gal te 'di ni kun nas nyon mongs pa can yin no/ /'di ni kun nas nyon mongs pa can ma yin no zhes de snyam sems na lhag pa'i nga rgyal la spyod pa yin no/ /gal te 'di ni lam yin no/ /'di </text></item>
<item><p>241b7</p><section>dkon brtsegs</section><text>ni lam ma yin no zhes de snyam sems na lhag pa'i nga rgyal la spyod pa yin no/ /gal te myur du bla na med pa yang dag par rdzogs pa'i byang chub tu mngon par 'tshang rgya bar bya'o zhes de snyam sems </text></item>
<item><p>242a1</p><section>dkon brtsegs</section><text>na lhag pa'i nga rgyal la spyod pa yin no/ /gal te chos thams cad ni bsam gyis mi khyab pa yin pas 'di la bsam par bya ba med do zhes de snyam sems na lhag pa'i </text></item>
<item><p>242a2</p><section>dkon brtsegs</section><text>nga rgyal la spyod pa yin no/ /gal te bla na med pa yang dag par rdzogs pa'i byang chub ni bsam gyis mi khyab pa yin pas bsam par bya ba ci yang med do zhes de snyam sems na </text></item>
<item><p>242a3</p><section>dkon brtsegs</section><text>dmigs pa chen po yin te/ de ni byang chub sems dpa'i theg pa pa'i lhag pa'i nga rgyal yin no/ /de skad ces bka' stsal pa dang / bcom ldan 'das la tshe dang ldan pa nye bar 'khor </text></item>
<item><p>242a4</p><section>dkon brtsegs</section><text>gyis 'di skad ces gsol to/ /bcom ldan 'das/ ji tsam gyis na dge slong lhag pa'i nga rgyal ma mchis pa lags/ de skad ces gsol ba dang / bcom ldan 'das kyis tshe dang ldan pa nye bar </text></item>
<item><p>242a5</p><section>dkon brtsegs</section><text>'khor la 'di skad ces bka' stsal to/ /nye bar 'khor/ dge slong gang thams cad mkhyen pa'i ye shes kyis rgyu mthun pa bsam gyis mi khyab pa nyid la mngon par zhen par mi byed </text></item>
<item><p>242a6</p><section>dkon brtsegs</section><text>na| de ni shin tu lhag pa'i nga rgyal med pa yin no/ /de nas bcom ldan 'das bsam gyis mi khyab pa de nyid rgya cher ston cing de'i tshe tshigs su bcad pa 'di dag bka' stsal to/ /</text></item>
<item><p>242a7</p><section>dkon brtsegs</section><text>gang dag bsam yas chos rnams 'di shes pa'i/ /mi rnams de dag rtag tu bde ba yin/ /chos dang chos min rnam rtog med pa ste/ /thams cad sems kyi spros pas phye ba </text></item>
<item><p>242b1</p><section>dkon brtsegs</section><text>yin/ /thams cad bsam yas thams cad byung min pas/ /dngos dang dngos med shes pa rnam par zhig /byis pa gang dag sems kyi dbang song ba/ /de dag srid pa bye ba brgyar sdug </text></item>
<item><p>242b2</p><section>dkon brtsegs</section><text>bsngal/ /dge slong gang dag bsam yas yod min pa'i/ /sangs rgyas mi mchog de sems tshul bzhin min/ /rtog pa'i dbang gis sangs rgyas rnam par brtags/ /rtog pa de yang nam yang byung </text></item>
<item><p>242b3</p><section>dkon brtsegs</section><text>ma yin/ /gang dag chos rnams stong la sems byed pa'i/ /byis pa de dag lam ngan zhugs pa yin/ /chos rnams stong pa yi ges brjod pa ni/ /de dag yi ge med par ye shes bstan/ /gang </text></item>
<item><p>242b4</p><section>dkon brtsegs</section><text>dag zhi zhing rab zhi'i chos sems pa'i/ /sems dpa' de yang nam yang byung ma yin/ /spros kun sems kyi rnam par rtog yin te/ /de phyir chos rnams bsam yas rtogs par gyis/ /</text></item>
<item><p>242b5</p><section>dkon brtsegs</section><text>chos 'di thams cad sems med sems pa med/ /ji srid mi sems de srid stong pa yin/ /mi gang stong la sems par byed 'dod pa/ /bsam yas kun la phyir zhing sims pa </text></item>
<item><p>242b6</p><section>dkon brtsegs</section><text>yin/ /mig ni thams cad ldan na mthong 'gyur te/ /mig gis gzugs rnams mthong ba gang yin pa'ang / /mtshan mo rkyen rnams med na mthong mi 'gyur/ /de phyir ldan dang </text></item>
<item><p>242b7</p><section>dkon brtsegs</section><text>bral ba rnam rtog yin/ /mig ni snang lam brten te yid 'ong dang / /yid du mi 'ong sna tshogs gzugs mthong bas/ /de ltar ldan las brten te mthong bas na/ /de phyir mig gis nam yang </text></item>
<item><p>243a1</p><section>dkon brtsegs</section><text>mthong ba med/ /yid du 'ong ba'i sgra grags gang yin pa/ /de yang nam yang nang du zhugs pa med/ /der 'gro dmigs su yod pa ma yin te/ /rtog pa'i dbang gis sgra </text></item>
<item><p>243a2</p><section>dkon brtsegs</section><text>rnams byung ba yin/ /chos rnams 'di dag yi ge'i sgra skad kyis/ /grangs dang tha snyad gdags par bstan pa yin/ /chos dang chos min nam yang yod min yang / /skye bo byis pa rnams </text></item>
<item><p>243a3</p><section>dkon brtsegs</section><text>la de mi snang / /sbyin pa'i bsngags pa 'jig rten ngas brjod kyang / /ser sna'i chos de'ang dmigs su yod ma yin/ /de ltar rgyal ba'i chos rnams bsam yas te/ /de yang dmigs med de </text></item>
<item><p>243a4</p><section>dkon brtsegs</section><text>yang mthong ba med/ /tshul khrims bya pa dag pa ngas bshad kyang / /'chal pa'i tshul khrims mkha' la lag pa bzhin/ /tshul khrims ngan pa thams cad mkha' 'dra ste/ /gang dag tshul </text></item>
<item><p>243a5</p><section>dkon brtsegs</section><text>bzang de yang de dang 'dra/ /bzod pa gya nom nga yis bshad byas kyang / /de yi rang bzhin na ma yang mthong ba med/ /'di na chos 'ga'ang 'khrug pa yod min yang / /bzod pa de yang rgyal </text></item>
<item><p>243a6</p><section>dkon brtsegs</section><text>bas rab tu bshad/ /nyin mtshan bag yod bya phyir nga yis ni/ /mi nyal dam pa bsngags pa brjod byas te/ /bskal pa brgya snyed brtson 'grus bskyed byas kyang / /'phel bar mi 'gyur </text></item>
<item><p>243a7</p><section>dkon brtsegs</section><text>zad pa yod ma yin/ /bsam gtan rnam thar ting 'dzin gya nom pa'i/ /ji bzhin sgo dag 'gro la bstan byas te/ /'di la chos 'ga'ang zad pa yod min yang / /de dag cha shas phye </text></item>
<item><p>243b1</p><section>dkon brtsegs</section><text>ste rab tu bstan/ /shes rab chos rnams shes par gyis shig ces/ /shes rab lhag mthong blo gros ngas bstan kyang / /rang bzhin rang bzhin med pa nam du yang / /shes par mi nus de </text></item>
<item><p>243b2</p><section>dkon brtsegs</section><text>yang nges par bstan/ /rab dben mchog shes sbyangs la dga' gyis zhes/ /dka' thub ngan pa 'jig rten ngas bshad kyang / /mchog shes yongs su mi 'thob gang yin pa/ /chos de </text></item>
<item><p>243b3</p><section>dkon brtsegs</section><text>'dir ni dmigs su yod ma yin/ /sems dmyal 'jigs pa nga yis bstan byas te/ /sems can stong phrag du ma skyob byas kyang / /gang dag shi 'phos ngan song drag 'gro ba'i/ /'gro ba de </text></item>
<item><p>243b4</p><section>dkon brtsegs</section><text>dag nam yang yod ma yin/ /gang dag ral gri mda' chen mtshon 'byin pa'i/ /gnod pa byed pa yod pa ma yin te/ /rtog pa'i dbang gis ngan song de dag na/ /lus la 'bab mthong de na </text></item>
<item><p>243b5</p><section>dkon brtsegs</section><text>mtshon cha med/ /sna tshogs yid dga' me tog kha bye zhing / /gser gyi khang mchog 'bar ba yid 'ong ba/ /'di na de la'ang byed pa 'ga' med de/ /de dag rtog pa'i dbang gis bzhag </text></item>
<item><p>243b6</p><section>dkon brtsegs</section><text>pa yin/ /rtog pa'i dbang gis 'jig rten rnam brtags te/ /'du shes 'dzin pas byis pa rnam par bye/ /'dzin dang 'dzin med de yang byung min te/ /yongs su rtogs pa sgyu ma smig rgyu bzhin/ /</text></item>
<item><p>243b7</p><section>dkon brtsegs</section><text>'gro don byang chub phyir ni sems bskyed ces/ /spyod mchog khyad par 'phags pa bstan byas kyang / /byang chub nam yang dmigs su yod min te/ /'dod pa gang yin de yang yod ma yin/ /sems </text></item>
<item><p>244a1</p><section>dkon brtsegs</section><text>ni rang bzhin 'od gsal rnam dag cang / /rngul med rngul bral dri ma med par gsungs/ /byis pa yod pa min la rnam rtog pa/ /chags gyur sdang bar 'gyur zhing </text></item>
<item><p>244a2</p><section>dkon brtsegs</section><text>rmongs par 'gyur/ /mnyam gzhag gya nom chos ni thob 'gyur na/ /'dod chags yod min sdang med rmongs pa'ang med/ /'dod chags bral zhing rnam par grol ba'i chos/ /kun gzhir </text></item>
<item><p>244a3</p><section>dkon brtsegs</section><text>ma gyur mya ngan 'das pa thob/ /mkha' 'dra'i chos rnams 'di dag shes gyur na/ /zhing brgya rnams su thogs med 'gro 'gyur zhing / /de dag yid kyang chags pa med 'gyur bas/ /de </text></item>
<item><p>244a4</p><section>dkon brtsegs</section><text>phyir thogs med lam ni bskyed par gyis/ /bskal pa brgya phrag mang por spyad byas shing / /sems can brgya phrag mtha' yas grol byas kyang / /nam yang sems can dmigs su yod </text></item>
<item><p>244a5</p><section>dkon brtsegs</section><text>min zhing / /zad pa'ang yod min mtha' yas gyur pa'ang med/ /ji ltar sgyu ma mkhan gyis 'jig rten na/ /sems can brgya phrag mang po sprul byas te/ /sprul pa de dag thams cad bsad </text></item>
<item><p>244a6</p><section>dkon brtsegs</section><text>gyur kyang / /sgyu ma de dag bsad pa yod min ltar/ /'gro ba 'di kun sgyu ma'i rang bzhin te/ /'di la mtha' ni nam yang dmigs su med/ /gang dag de ltar mtha' yas mos </text></item>
<item><p>244a7</p><section>dkon brtsegs</section><text>byed pa| |de dag 'jig rten na ni tshor ba med/ /gang dag rang bzhin med chos 'di shes pa/ /dpa' bo de dag 'jig rten mya ngan 'da'/ /'dod pa'i yon tan spyod kyang chags med cing /</text></item>
<item><p>244b1</p><section>dkon brtsegs</section><text>chags pa rnam spangs sems can 'dul bar byed/ /'di na sems can 'ga' med srog med kyang / /mi dbang rnams ni sems can phan pa mdzad/ /sems can yod ma yin yang don mdzad pa//</text></item>
<item><p>244b2</p><section>dkon brtsegs</section><text>de dag rnams kyi de ni dka' ba che/ /ji ltar chang pa bcangs te byis pa la/ /ston cing lag tu yod ces brjod byas nas/ /de yis chang pa stong pa mthong nas ni/ /byis pa de ni cho nges ngu ba ltar/ /</text></item>
<item><p>244b3</p><section>dkon brtsegs</section><text>de bzhin sangs rgyas bsam gyis mi khyab pa/ /sems can tshul la mkhas shing mkhyen pa rnams/ /chos rnams 'di dag gsob gsog mkhyen gyur nas/ /'jig rten dag la dngos po bstan </text></item>
<item><p>244b4</p><section>dkon brtsegs</section><text>pa ston/ /shin tu dga' ba'i bstan pa 'di la ni/ /khyim pa'i rtags spangs rab tu 'byung gyis la/ /'bras bu yod pa'i mchog tu 'gyur gyis zhes/ /thugs rje can gyis de skad bstan pa'ang </text></item>
<item><p>244b5</p><section>dkon brtsegs</section><text>mdzad/ /khyim pa'i rtags spangs rab tu byung gyur nas/ /'bras bu thams cad thob par 'gyur yang ni/ /chos kyi rang bzhin dag la gzhal byas na/ /'bras bu kun med 'bras bu thob pa'ang </text></item>
<item><p>244b6</p><section>dkon brtsegs</section><text>med| |'on kyang 'bras bu thob pa thob gyur pa/ /kye ma mi mchog thugs rje ldan pa yi/ /rgyal bas rigs pa shin tu legs bshad ces/ /de dag ngo mtshar che ba skye bar 'gyur/ /de ltar </text></item>
<item><p>244b7</p><section>dkon brtsegs</section><text>zhi ba'i chos rnams de dag la/ /'di dag dbang po bsam gtan rnam dag dang / /stobs dang byang chub yan lag zhi ba zhes/ /ming dang tshig stong snyed kyi bstan pa mdzad/ /dbang po </text></item>
<item><p>245a1</p><section>dkon brtsegs</section><text>'ga' yang ma skyes stobs kyang min/ /byang chub yan lag zhi ba'ang ma skyes te/ /chos 'di gzugs can ma yin gzugs med kyang / /'jig rten dag la </text></item>
<item><p>245a2</p><section>dkon brtsegs</section><text>shes pa'i stobs kyang bshad/ /'gro ba rnams la thob pa ngas bshad pa/ /de kun mtshan ma rnam par spangs pa yin/ /'di na gang dag bdag gis thob sems pa/ /de ni ma thob thob par </text></item>
<item><p>245a3</p><section>dkon brtsegs</section><text>rlom sems byed/ /'jig rten dag na gang dag ngoms med pa/ /de la thob pa 'ga' yang yod ma yin/ /thob dang thob med 'gro la ston mdzad pa/ /gang gis de ltar shes pa de thob yin/</text></item>
<item><p>245a4</p><section>dkon brtsegs</section><text>kun las khyad zhugs 'bras bu thob pa yi/ /sems can de ngas sems can med par bstan/ /de la sems can nam yang dmigs med de/ /sems can med na gang gis 'thob </text></item>
<item><p>245a5</p><section>dkon brtsegs</section><text>par 'gyur/ /zhing dngos gang la sa bon yod min pa/ /de la myu gu skye ba med pa ltar/ /de bzhin sems can nam yang dmigs su med/ /sems can med la thob pa ga la yod/ /sems </text></item>
<item><p>245a6</p><section>dkon brtsegs</section><text>can 'di kun mya ngan 'das pa ste/ /'di la rtsa ba nam yang dmigs su med/ /gang zhig chos tshul 'di la mos gyur pa/ /de ngas lhag med mya ngan 'das par bstan/ /sangs rgyas </text></item>
<item><p>245a7</p><section>dkon brtsegs</section><text>brgya mang yang dag 'das gyur pa/ /de dag gis kyang sems can kun ma btul/ /gal te sems can 'ga' 'dir byung gyur na/ /de dag nam yang mya ngan 'da' mi 'gyur/ /</text></item>
<item><p>245b1</p><section>dkon brtsegs</section><text>de ltar lam 'di sgrib pa yod min te/ /de la nam yang chags pa yong ma yin/ /gang dag chos nyid 'di la mos gyur pa/ /de dag yid ni sred la chags mi 'gyur/ /bcom ldan 'das </text></item>
<item><p>245b2</p><section>dkon brtsegs</section><text>kyis tshigs su bcad pa bsgrubs pa bstan pa 'di bshad pa na/ dge slong lhag pa'i nga rgyal can nyis brgya len pa med par zag pa rnams las sems rnam par grol lo/ /byang chub </text></item>
<item><p>245b3</p><section>dkon brtsegs</section><text>sems dpa' drug khris ni mi skye ba'i chos la bzod pa thob par gyur to/ /de nas bcom ldan 'das la tshe dang ldan pa nye bar 'khor gyis 'di skad ces gsol to/ /bcom ldan 'das/ chos </text></item>
<item><p>245b4</p><section>dkon brtsegs</section><text>kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ nye bar 'khor/ de'i phyir khyod kyis chos kyi rnam grangs 'di 'dul ba rnam par gtan </text></item>
<item><p>245b5</p><section>dkon brtsegs</section><text>la dbab pa zhes bya ba gzung zhig /sems can thams cad yang dag par 'joms pa zhes bya bar yang gzung zhig /bcom ldan 'das kyis de skad ces bka' stsal pa dang / tshe dang ldan pa </text></item>
<item><p>245b6</p><section>dkon brtsegs</section><text>nye bar 'khor dang / 'jam dpal gzhon nur gyur pa dang / byang chub sems dpa' de dag dang / dge slong de dag dang / thams cad dang ldan pa'i 'khor de dang / lha dang mi dang lha ma yin dang / dri </text></item>
<item><p>245b7</p><section>dkon brtsegs</section><text>zar bcas pa'i 'jig rten yi rangs te bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs kyi le'u stong phrag brgya pa </text></item>
<item><p>246a1</p><section>dkon brtsegs</section><text>las/ 'dul ba rnam par gtan la dbab pa nye bar 'khor gyis zhus pa'i le'u zhes bya ste/ 'dus pa nyi shu bzhi pa rdzogs so// //rgya gar gyi mkhan po </text></item>
<item><p>246a2</p><section>dkon brtsegs</section><text>dzi na mi tra dang / pradz+nyA barma dang / su ren+d+ra bo d+hi dang / zhus chen gyi lots+tsha ba ban+d+he ye shes sde la sogs pas bsgyur cing zhus te gtan la phab pa// //rgya gar skad du/ Ar+ya Ad+h+yA sha ya san </text></item>
<item><p>246a3</p><section>dkon brtsegs</section><text>tso da na nA ma ma hA yA na sU tra/ bod skad du/ 'phags pa lhag pa'i bsam pa bskul ba zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la </text></item>
<item><p>246a4</p><section>dkon brtsegs</section><text>phyag 'tshal lo/ /'di skad bdag gis thos pa dus gcig na/ bcom ldan 'das wA ra NA si na drang srong lhung ba ri dwags kyi nags na dge slong stong tham pa'i dge slong gi dge 'dun </text></item>
<item><p>246a5</p><section>dkon brtsegs</section><text>chen po dang / byang chub sems dpa' lnga brgya phal cher dge ba'i rtsa ba yongs su smin pa/ las kyi sgrib pa bsal ba sha stag dang thabs gcig tu bzhugs te/ de'i tshe na byang chub sems dpa' kha </text></item>
<item><p>246a6</p><section>dkon brtsegs</section><text>gcig 'du 'dzi la dga' bar gnas shing gnyid la dga' ba dang / las la dga' ba dang / smra ba la dga' ba dang / spras pa la dga' ba dang / spags pas spags par gyur pa dang / rigs pa </text></item>
<item><p>246a7</p><section>dkon brtsegs</section><text>med pa dang / mi brtson pa dang / le lo can dang / brtson 'grus dman pa dang / sbyor ba btang bar gnas te/ byang chub sems dpa' sems dpa' chen po byams pas byang chub sems dpa' de dag </text></item>
<item><p>246b1</p><section>dkon brtsegs</section><text>yon tan ma yin pa'i spyod pa 'di lta bu 'di dang ldan par mthong ngo / /de nas byang chub sems dpa' sems dpa' chen po byams ba 'di snyam du sems te/ kye ma byang chub sems dpa' 'di dag ni </text></item>
<item><p>246b2</p><section>dkon brtsegs</section><text>byang chub kyi yan lag yongs su rdzogs par bya ba las yongs su nyams kyi/ bdag gis byang chub sems dpa' 'di dag bskul bar bya/ dran par bya gor ma chag go snyam mo/ /de nas </text></item>
<item><p>246b3</p><section>dkon brtsegs</section><text>byang chub sems dpa' sems dpa' chen po byams pa phye ma red kyi dus kyi tshe nang du yang dag 'jog las langs nas/ byang chub sems dpa' de dag ga la ba der song ste phyin nas </text></item>
<item><p>246b4</p><section>dkon brtsegs</section><text>byang chub sems dpa' sems dpa' chen po de dag dang lhan cig tu yang dag par mgu bar bya ba dang / yang dag par dga' bar bya ba'i gtam rnam pa sna tshogs byas nas byang chub sems </text></item>
<item><p>246b5</p><section>dkon brtsegs</section><text>dpa' de dag la 'di skad ces smras so/ /ci rigs kyi bu dag/ khyed dge ba'i chos rnams kyis 'phel ba'am/ yongs su nyams par ma gyur tam/ de dag gis smras pa/ tshe dang ldan </text></item>
<item><p>246b6</p><section>dkon brtsegs</section><text>pa byams pa/ bdag cag ni dge ba'i chos rnams las yongs su nyams te 'phel bar ma gyur to/ /bdag cag de bzhin gshegs par 'gyur ram mi 'gyur snyam pa'i the tshom gyis </text></item>
<item><p>246b7</p><section>dkon brtsegs</section><text>kyang bdag cag gi sems kun nas dkris shing 'dug go /bdag cag log par ltung ba'i chos can yin nam/ log par ltung ba'i chos can ma yin zhig gu snyam pa'i 'gyod pas kyang </text></item>
<item><p>247a1</p><section>dkon brtsegs</section><text>bdag cag gi sems kun nas dkris shing 'dug ste/ bdag cag ni dge ba'i chos rnams la yang 'dun pa mi skye'o/ /de skad ces smras pa dang / byang chub </text></item>
<item><p>247a2</p><section>dkon brtsegs</section><text>sems dpa' sems dpa' chen po byams pas/ byang chub sems dpa' de dag la 'di skad ces smras so/ /rigs kyi bu dag /khyed tshur shog bcom ldan 'das de bzhin gshegs pa </text></item>
<item><p>247a3</p><section>dkon brtsegs</section><text>dgra bcom pa yang dag par rdzogs pa'i sangs rgyas shAkya thub pa ga la bzhugs pa der 'dong ngo / /de ci'i phyir zhe na/ bcom ldan 'das de ni thams cad mkhyen pa/ thams </text></item>
<item><p>247a4</p><section>dkon brtsegs</section><text>cad gzigs pa/ ye shes sgrib pa mi mnga' ba dang ldan pa/ sems can thams cad kyi spyod pa la 'jug pa la mkhas pa ste/ des khyod kyi spyod pa'i rim pa ji lta ba bzhin du chos </text></item>
<item><p>247a5</p><section>dkon brtsegs</section><text>ston par 'gyur ba'i phyir ro/ /de nas byang chub sems dpa' drug cu tsam pa de dag byang chub sems dpa' sems dpa' chen po byams pa dang lhan cig tu bcom ldan 'das </text></item>
<item><p>247a6</p><section>dkon brtsegs</section><text>ga la ba der dong ste lhags nas/ bcom ldan 'das kyi zhabs la mgo bos phyag 'tshal te ngu zhing bcom ldan 'das la yan lag lngas yang dang yang du phyag 'tshal nas gdong </text></item>
<item><p>247a7</p><section>dkon brtsegs</section><text>la mchi ma zag cing mgo ma bteg go /byang chub sems dpa' sems dpa' chen po byams pas kyang / bcom ldan 'das kyi zhabs la mgo bos phyag 'tshal te/ bcom </text></item>
<item><p>247b1</p><section>dkon brtsegs</section><text>ldan 'das la lan gsum bskor ba byas nas phyogs gcig tu 'dug go /de nas bcom ldan 'das kyis byang chub sems dpa' de dag la 'di skad ces bka' stsal to/ /rigs kyi bu dag /</text></item>
<item><p>247b2</p><section>dkon brtsegs</section><text>khyed ma ngu ma 'gyod par longs/ khyod nyid kyi las kyi rnam par smin pa la mi rtog par dga' zhing mgu la yi rangs pas gzhan la gtse zhing gshe ba byas te/ las kyi sgrib pa de lta bu </text></item>
<item><p>247b3</p><section>dkon brtsegs</section><text>mngon par 'du byas pas da ltar khyed bsgribs shing chod de kun nas bskor cing kun nas dkris nas brtson par mi nus so/ /de nas byang chub sems dpa' drug cu po de dag gis bla </text></item>
<item><p>247b4</p><section>dkon brtsegs</section><text>gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces </text></item>
<item><p>247b5</p><section>dkon brtsegs</section><text>gsol to/ /bdag cag gis gang thos na rang gi sems bzlog par bgyid cing las kyi sgrib pa gzhan yang mngon par 'du mi bgyid par 'gyur ba'i bdag cag gi las kyi sgrib </text></item>
<item><p>247b6</p><section>dkon brtsegs</section><text>pa| bcom ldan 'das kyis legs par bka' stsal du gsol/ de skad ces gsol pa dang / bcom ldan 'das kyis gang zag byang chub sems dpa'i theg pa pa drug cu bo de dag la 'di </text></item>
<item><p>247b7</p><section>dkon brtsegs</section><text>skad ces bka' stsal to/ /rigs kyi bu dag /sngon byung ba 'das pa'i dus na/ de bzhin gshegs pa log par dad sel gyi gsung rab la khyed rab tu byung ste 'khod pa na/ tshul khrims </text></item>
<item><p>248a1</p><section>dkon brtsegs</section><text>kyi rgyags pas myos pa dang / thos pa'i rgyags pas myos pa dang / sbyangs pa'i yon tan dang yo byad bsnyungs pa la mngon par zhen pa dang / dge slong </text></item>
<item><p>248a2</p><section>dkon brtsegs</section><text>chos smra ba gnyis la 'di ltar rnyed pa dang / bkur sti'i rgyu dang / mdza' bshes kyi khyim dang / slong mo ster ba'i khyim gyi gzhi las phrag dog dang / ser sna dang ldan pas 'khrig </text></item>
<item><p>248a3</p><section>dkon brtsegs</section><text>pas skur pas skur te/ chos smra ba'i dge slong de gnyis kyi mdza' bshes kyi khyim dang / slong mo ster ba'i khyim du gyur pa gang yin pa de dag kyang khyed kyis phye ste/ the tshom skyed </text></item>
<item><p>248a4</p><section>dkon brtsegs</section><text>cing ma dad par byas la/ dge slong chos smra ba de gnyis kyi mi snyan pa mang po dag kyang smras/ sems can de dag gi dge ba'i rtsa ba yang bcad cing dge ba la sgrib par byas te/</text></item>
<item><p>248a5</p><section>dkon brtsegs</section><text>mi dge ba'i las kyi sgrib pa des khyed lo drug khrir sems can dmyal ba chen po mnar med par skyes so/ /lo bzhi khrir ni sems can dmyal ba chen po yang sos su skyes so/ /lo </text></item>
<item><p>248a6</p><section>dkon brtsegs</section><text>nyi khrir ni sems can dmyal ba chen po thig nag tu skyes so/ /lo brgyad stong du ni sems can dmyal ba chen po tsha bar skyes so/ /khyed de nas shi 'phos nas mi'i lus rnyed pa rnyed </text></item>
<item><p>248a7</p><section>dkon brtsegs</section><text>nas tshe rabs lnga brgyar mig med de/ dmus long du gyur to/ /khyed las kyi sgrib pa de nyid kyis bsgribs nas gang dang gang du skyes pa de dag thams cad du sems brtul ba dang / brjed </text></item>
<item><p>248b1</p><section>dkon brtsegs</section><text>ngas par gyur to/ /mi dge ba'i rtsa ba'i sgrib pas bsgribs shing dbang chung bar grags par gyur to/ /mi sdug pa'i skyon gyis zil gyis non pa dang / smras pa dang / bshung ba dang / skur </text></item>
<item><p>248b2</p><section>dkon brtsegs</section><text>pa mang bar yul ngan pa dang / yul 'khor ngan pa dang / ljongs ngan pa dag tu rigs ngan pa dang / dbul po'i rigs dag tu skyes nas/ rnyed pa chung ba dang / bkur sti chung ba dang / mi bkur </text></item>
<item><p>248b3</p><section>dkon brtsegs</section><text>ba dang / mi mchod par gyur to/ /khyed 'di nas shi 'phos nas lnga brgya pa tha ma la dam pa'i chos nub pa'i dus kyi tshe/ yul ngan pa sha stag tu rigs dma' ba dang / dngul po dag tu </text></item>
<item><p>248b4</p><section>dkon brtsegs</section><text>skye bar 'gyur te/ skur pa mang pa dang / brjed ngas pa dang / dge ba'i rtsa ba spong ba dang / brtson pa byas kyang bar chad 'byung ba dang / snang ba byung yang phyir nub par 'gyur ro/ /khyed lnga </text></item>
<item><p>248b5</p><section>dkon brtsegs</section><text>brgya pa tha ma la las kyi sgrib pa thams cad zad par 'gyur te/ zad par byas nas de bzhin gshegs pa 'od dpag med kyi sangs rgyas kyi zhing 'jig rten gyi khams bde ba can du skye bar </text></item>
<item><p>248b6</p><section>dkon brtsegs</section><text>'gyur te/ de bzhin gshegs pa 'od dpag med des kyang khyed bla na med pa yang dag par rdzogs pa'i byang chub tu lung ston par 'gyur ro/ /de nas rigs kyi bu byang chub sems dpa'i </text></item>
<item><p>248b7</p><section>dkon brtsegs</section><text>theg pa pa drug cu po de dag gi gdong las mchi ma phyis nas skyo zhing skyo ba'i yid kyis yang dag par dga' ste/ spu zing zhes byed par gyur nas bcom ldan 'das la 'di skad ces </text></item>
<item><p>249a1</p><section>dkon brtsegs</section><text>gsol to/ /bcom ldan 'das/ bdag cag gis byang chub sems dpa'i theg pa pa'i gang zag rnams la tha ba'i nongs pa'i sems bskyed pa gang lags </text></item>
<item><p>249a2</p><section>dkon brtsegs</section><text>pa'i nongs pa dang / gzhan yang las kyi sgrib pa gang ci mngon par 'dus bgyis pa rnams bdag cag gis bshags so/ /bcom ldan 'das/ deng slan chad bdag cag 'di rnams </text></item>
<item><p>249a3</p><section>dkon brtsegs</section><text>kyis de bzhin gshegs pa'i spyan sngar yi dam 'di lta bu bca' bar bya'o/ /bcom ldan 'das/ gal te bdag cag gis deng slan chad byang chub sems dpa'i theg pa pa'i </text></item>
<item><p>249a4</p><section>dkon brtsegs</section><text>gang zag gi ltung ba med pa'am/ med pa ma lags pa yang rung ste/ glengs na bdag cag gis de bzhin gshegs pa dgra bcom pa yang dag par rdzogs pa'i sangs rgyas la bslus </text></item>
<item><p>249a5</p><section>dkon brtsegs</section><text>par 'gyur ro/ /bcom ldan 'das/ gal te bdag cag gis deng slan chad byang chub sems dpa'i theg pa pa'i gang zag la brnyas sam/ de la mi snyan pa brjod na bdag cag gis </text></item>
<item><p>249a6</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas bslus par 'gyur ro/ /bcom ldan 'das/ gal te bdag cag gis deng slan chad byang chub sems dpa'i </text></item>
<item><p>249a7</p><section>dkon brtsegs</section><text>theg pa pa'i gang zag khyim pa'am/ rab tu byung ba yang rung ste/ 'dod pa'i yon tan lnga la rtse zhing yongs su spyod pa mthong na ma dad par bgyid pas/ ma gus par bgyid dam/ de la </text></item>
<item><p>249b1</p><section>dkon brtsegs</section><text>ston par 'du shes ma bskyed na/ bdag cag gis de bzhin gshegs pa la bslus par 'gyur ro/ /bcom ldan 'das/ gal te bdag cag gis deng slan chad mdza' bshes kyi khyim </text></item>
<item><p>249b2</p><section>dkon brtsegs</section><text>dang | slong mo ster ba'i khyim gyi rgyus byang chub sems dpa'i theg pa pa'i gang zag rnams kyi lus la gnod pa'am/ sems la gnod pa bgyis na bdag cag gis de bzhin gshegs pa la </text></item>
<item><p>249b3</p><section>dkon brtsegs</section><text>bslus par 'gyur ro/ /bcom ldan 'das/ gal te bdag cag gis deng slad chad byang chub sems dpa'i theg pa pa'i gang zag mthong nas yid du mi 'ong ba'i tshig gcig </text></item>
<item><p>249b4</p><section>dkon brtsegs</section><text>tsam zhig smras na yang bdag cag gis de bzhin gshegs pa la bslus par 'gyur ro/ /bcom ldan 'das/ gal te bdag cag gis deng slad chad nyin lan gsum/ mtshan lan </text></item>
<item><p>249b5</p><section>dkon brtsegs</section><text>gsum du byang chub sems dpa'i theg pa pa'i gang zag la phyag ma bgyis na/ bdag cag gis de bzhin gshegs pa la bslus par 'gyur ro/ /bcom ldan 'das/ gal te bdag </text></item>
<item><p>249b6</p><section>dkon brtsegs</section><text>cig gis deng slan chad brtul zhugs yang dag par blangs pa 'di'i slad du/ rgyal srid thob pa'am/ nor thob pa'am/ lus dang srog dang yang ma bsngos na/ bdag cag gis de bzhin </text></item>
<item><p>249b7</p><section>dkon brtsegs</section><text>gshegs pa la bslus par 'gyur ro/ /bcom ldan 'das/ gal te bdag cag gis deng slan chad nyan thos kyi theg pa pa'am/ rang sangs rgyas kyi theg pa pa'i gang zag la brnyas te/</text></item>
<item><p>250a1</p><section>dkon brtsegs</section><text>bdag cag ni ches drag gi/ de dag ni de lta ma yin no snyam na/ bdag cag gis de bzhin gshegs pa la bslus par 'gyur ro/ /bcom ldan 'das/ gal </text></item>
<item><p>250a2</p><section>dkon brtsegs</section><text>te bdag cag gis deng slad chad dma' ba'i sems dang / gdol ba dang / khyi'i sems lta bur gnas par ma bgyis na/ bdag cag gis de bzhin gshegs pa la bslus par 'gyur </text></item>
<item><p>250a3</p><section>dkon brtsegs</section><text>ro| |bcom ldan 'das/ gal te bdag gi deng slan chad ba dag la bstod dam/ gzhan la smad na/ bdag cag gis de bzhin gshegs pa la bslus par 'gyur ro/ /bcom ldan </text></item>
<item><p>250a4</p><section>dkon brtsegs</section><text>'das/ gal te bdag cag gis deng slan chad gnod sems dang / rtsod pa'i 'jigs pas bskul ma thag tu dpag tshad dam/ dpag tshad brgyar ma phyin na/ bdag cag gis de </text></item>
<item><p>250a5</p><section>dkon brtsegs</section><text>bzhin gshegs pa la bslus par 'gyur ro/ /bcom ldan 'das/ gal te bdag cag gi deng slan chad bdag nyid tshul khrims dang ldan par khas 'che ba'am/ mang du thos pa'am/</text></item>
<item><p>250a6</p><section>dkon brtsegs</section><text>sbyangs pa'i yon tan dang ldan pa'am/ yon tan gang yang rung ba zhig bdag gis brjod na/ bdag cag gis de bzhin gshegs pa la bslus par 'gyur ro/ /bcom ldan 'das/ gal </text></item>
<item><p>250a7</p><section>dkon brtsegs</section><text>te bdag cag gis deng slan chad dge ba mi sbyoms shing / sdig pa mi 'chab par gnas par ma bgyis na/ bdag cag gis de bzhin gshegs pa dgra bcom pa yang dag par </text></item>
<item><p>250b1</p><section>dkon brtsegs</section><text>rdzogs pa'i sangs rgyas la bslus par 'gyur ro/ /de nas bcom ldan 'das kyis byang chub sems dpa'i theg pa pa'i gang zag de dag la legs so/ /zhes bya ba byin te/ rigs kyi bu </text></item>
<item><p>250b2</p><section>dkon brtsegs</section><text>dag/ legs so/ /legs so/ /tshig de khyed kyis legs par smras so/ /yang dag par blang ba 'di khyed kyis legs par byas so/ /khyed yang dag par blang ba 'di la gnas na/ las </text></item>
<item><p>250b3</p><section>dkon brtsegs</section><text>kyi sgrib pa rnam par byang bar 'gyur zhing / dge ba'i rtsa ba rnam par dag pa yang thob par 'gyur ro/ /de'i tshe bcom ldan 'das kyis byang chub sems dpa' sems dpa' chen po </text></item>
<item><p>250b4</p><section>dkon brtsegs</section><text>byams pa la bka' stsal pa/ byams pa/ rigs kyi bu'am rigs kyi bu mo las kyi sgrib pa sbyang bar 'dod pas ji ltar rigs kyi bu 'di dag gis byas pa de bzhin du yid dam bca'o/ /</text></item>
<item><p>250b5</p><section>dkon brtsegs</section><text>de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das/ ci rigs kyi bu 'di dag yi dam 'di yongs su rdzogs </text></item>
<item><p>250b6</p><section>dkon brtsegs</section><text>par bgyid par 'gyur lags sam/ 'on te yongs su gtong bar 'gyur lags/ bka' stsal pa/ byams pa/ rigs kyi bu 'di dag ni yi dam 'di lus dang srog gi phyir yang spong </text></item>
<item><p>250b7</p><section>dkon brtsegs</section><text>bar mi 'gyur ro/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das/ byang chub sems dpa'i theg </text></item>
<item><p>251a1</p><section>dkon brtsegs</section><text>pa pa'i gang zag chos du dang ldan na/ lnga brgya pa tha ma la dam pa'i chos rnam par 'jig pa'i tshe ma snad cing ma smas la bde ba yongs su thar par </text></item>
<item><p>251a2</p><section>dkon brtsegs</section><text>'gyur lags/ de skad ces gsol pa dang / bcom ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa/ byang </text></item>
<item><p>251a3</p><section>dkon brtsegs</section><text>chub sems dpa'i theg pa pa'i gang zag chos bzhi dang ldan na/ lnga brgya pa tha ma la dam pa'i chos rnam par 'jig pa'i tshe ma snad cing ma smas la bde bar yongs su thar par 'gyur </text></item>
<item><p>251a4</p><section>dkon brtsegs</section><text>'gyur ro/ /bzhi gang zhe na/ bdag gi 'khrul pa la so sor rtog pa dang / byang chub sems dpa'i theg pa pa'i gang zag gzhan gyi nyes pa mi gleng ba dang / mdza' bshes kyi khyim </text></item>
<item><p>251a5</p><section>dkon brtsegs</section><text>dang | slong mo ster ba'i khyim la mi lta ba dang / yid du mi 'ong ba'i tshig spong ba ste/ byams pa/ byang chub sems dpa'i theg pa pa'i gang zag chos bzhi po de dag dang ldan na/</text></item>
<item><p>251a6</p><section>dkon brtsegs</section><text>lnga brgya pa tha ma la dam pa'i chos rnam par 'jig pa'i tshe ma snad cing ma nyams la bde bar yongs su thar par 'gyur ro/ /byams pa/ gzhan yang byang chub sems dpa'i theg pa </text></item>
<item><p>251a7</p><section>dkon brtsegs</section><text>pa'i gang zag chos bzhi dang ldan na/ lnga brgya ba tha ma la dam pa'i chos rnam par 'jig pa'i tshe ma snad cing ma smas la bde bar yongs su thar par 'gyur te/ bzhi gang zhe na/ thos </text></item>
<item><p>251b1</p><section>dkon brtsegs</section><text>pa nyung ba'i sems can yongs su spong ba dang / 'khor mi bsdu ba dang / bas mtha'i gnas mal la brten pa dang / bdag dul ba dang zhib dang zhi gnas kyi sbyor ba la brtson pa ste/ byams </text></item>
<item><p>251b2</p><section>dkon brtsegs</section><text>pa| byang chub sems dpa'i theg pa pa'i gang zag chos bzhi po de dag dang ldan na/ lnga brgya pa tha ma la dam pa'i chos rnam par 'jig pa'i tshe ma snad cing ma smas la bde bar yongs </text></item>
<item><p>251b3</p><section>dkon brtsegs</section><text>su thar par 'gyur ro/ /byams pa/ de lta bas na byang chub sems dpa'i theg pa pa'i rigs kyi bu'am rigs kyi bu mo lnga brgya pa tha ma la dam pa'i chos rnam par 'jig pa'i tshe ma </text></item>
<item><p>251b4</p><section>dkon brtsegs</section><text>snad cing ma smas la bde bar yongs su thar par 'gyur bar 'dod pa/ las kyi sgrib pa thams cad zad par byed par 'dod pas/ 'du 'dzi la mi dga' ba dang / dgon pa dang / nags </text></item>
<item><p>251b5</p><section>dkon brtsegs</section><text>dang | bas mtha' la gnas pa dang / sems can rig pa med cing mi brtson pa yongs su spang ba dang / bdag gi 'khrul pa la rtog cing gzhan gyi 'khrul pa mi tshol ba dang / mi smra ba </text></item>
<item><p>251b6</p><section>dkon brtsegs</section><text>la dga' ba dang / shes rab kyi pha rol tu phyin pa la gnas par dga' bar bya'o/ /gal te de la sems can gzhan dag la brda sprad par 'dod pa'i sems skyes na/ des zang zing </text></item>
<item><p>251b7</p><section>dkon brtsegs</section><text>med pa'i sems la gnas te chos kyi sbyin pa byin par bya'o/ /byams pa/ nyi shu po 'di dag ni zang zing med pa'i chos kyi sbyin pa rnyed pa dang bkur sti mi 'dod par chos kyi sbyin </text></item>
<item><p>252a1</p><section>dkon brtsegs</section><text>pa byin pa gang yin pa de'i phan yon yin te/ nyi shu gang zhe na/ 'di lta ste/ dran pa dang ldan par 'gyur ba dang / blo gros dang ldan par 'gyur ba </text></item>
<item><p>252a2</p><section>dkon brtsegs</section><text>ba dang / blo dang ldan par 'gyur ba dang / brtan pa dang ldan par 'gyur ba dang / shes rab dang ldan par 'gyur ba dang / 'jig rten las 'das pa'i shes rab rjes su rtog </text></item>
<item><p>252a3</p><section>dkon brtsegs</section><text>par 'gyur ba dang / 'dod chags chung bar 'gyur ba dang / zhe sdang chung bar 'gyur ba dang / gti mug chung bar 'gyur ba dang / bdud kyis de la glags mi rnyed par 'gyur ba </text></item>
<item><p>252a4</p><section>dkon brtsegs</section><text>dang / sangs rgyas bcom ldan 'das rnams kyi dgongs par 'gyur ba dang / mi ma yin pa rnams de la bsrung bar 'gyur ba dang / lha rnams de la gzi byin bskyed par 'gyur ba </text></item>
<item><p>252a5</p><section>dkon brtsegs</section><text>dang | mi mdza' ba rnams kyis de la glags rnyed par mi 'gyur ba dang / de'i mdza' bshes rnams mi phyed par 'gyur ba dang / tshig btsun par 'gyur ba dang / des mi 'jigs pa </text></item>
<item><p>252a6</p><section>dkon brtsegs</section><text>thob par 'gyur ba dang / yid bde ba mang bar 'gyur ba dang / mkhas pas bsngags par 'gyur ba dang / de'i chos kyi sbyin par de yang rjes su dran par bya bar 'os par 'gyur </text></item>
<item><p>252a7</p><section>dkon brtsegs</section><text>ba ste/ byams pa/ nyi shu po de dag ni zang zing med pa'i chos kyi sbyin pa rnyed pa dang bkur sti yongs su spangs shing / gos dang zas la re ba med par phan pa'i dngos po sngon du 'gro </text></item>
<item><p>252b1</p><section>dkon brtsegs</section><text>pa'i sems kyis rgyun mi 'chad par yang dang yang du chos kyi sbyin pa byin pa gang yin pa de'i phan yon yin no/ /byams pa/ zang zing med pa'i sems dang ldan pa'i chos kyi sbyin pa la </text></item>
<item><p>252b2</p><section>dkon brtsegs</section><text>gzhan yang phan yon nyi shu yod de/ nyi shu gang zhe na/ de'i spobs pa ma skyes ba skye bar 'gyur ba dang / de'i spobs pa skyes pa chud mi za bar 'gyur ba dang / gzungs thob par bya ba'i phyir </text></item>
<item><p>252b3</p><section>dkon brtsegs</section><text>de'i sems drang por 'gyur ba dang / tshegs chung ngus sems can mang po dag gi don byed par 'gyur ba dang / tshegs chung ngus sems can rnams de la gus par byed/ rim gro byed par </text></item>
<item><p>252b4</p><section>dkon brtsegs</section><text>'gyur ba dang / lus kyi sdom pa thob par 'gyur ba dang / ngag gi sdom pa thob par 'gyur ba dang / yid kyi sdom pa thob par 'gyur ba dang / ngan 'gro'i 'jigs pa las 'da' bar </text></item>
<item><p>252b5</p><section>dkon brtsegs</section><text>'gyur ba dang / rab tu dga' bzhin du 'chi ba'i dus byed par 'gyur ba dang / phas gyi rgol ba thams cad chos dang mthun pas tshar gcod par 'gyur ba dang / de'i gzi brjid sems </text></item>
<item><p>252b6</p><section>dkon brtsegs</section><text>can rigs mthon po dag gis kyang mi bzod na phal pa dag gis lta ci smos pa dang / dbang po zil gyis mi non par 'gyur ba dang / lhag pa'i bsam pa phun sum tshogs pa 'dzin </text></item>
<item><p>252b7</p><section>dkon brtsegs</section><text>par 'gyur ba dang / zhi gnas dang lhag mthong thob par 'gyur ba dang / dka' ba spyad pa dag yongs su rdzogs par 'gyur ba dang / brtson 'grus brtsams pa las yongs su nyams </text></item>
<item><p>253a1</p><section>dkon brtsegs</section><text>par mi 'gyur ba dang / dam pa'i chos kun du srung bar 'gyur ba dang / phyir mi ldog pa'i sa myur du non par 'gyur ba dang / byang chub sems dpa'i spyod </text></item>
<item><p>253a2</p><section>dkon brtsegs</section><text>pa thams cad la mthun par gnas par 'gyur ba ste/ byams pa/ nyi shu po de dag ni zang zing med pa'i sems dang ldan pa'i chos kyi sbyin pa'i phan yon yin no/ /byams pa/ phyi </text></item>
<item><p>253a3</p><section>dkon brtsegs</section><text>ma'i dus na byang chub sems dpa'i theg pa pa'i zang zing dang bcas pa'i chos kyi sbyin pa la ches yi rang bar 'gyur la/ zang zing med pa la ni ma yin te/ shes rab 'chal bar </text></item>
<item><p>253a4</p><section>dkon brtsegs</section><text>gyur pa de dag la ltos/ de dag 'di ltar mdza' bshes kyi khyim dang / slong mo ster ba'i khyim la brten cing / ji ltar bdag la dad cing bkur stir byed par 'gyur snyam </text></item>
<item><p>253a5</p><section>dkon brtsegs</section><text>pa'i sems de lta bus chos kyi sbyin pa byin par byed de/ de dag gis zang zing med pa'i chos kyi sbyin pa bor nas/ gos dang / zas dang / mal cha dang / stan dang / nad kyi gsos </text></item>
<item><p>253a6</p><section>dkon brtsegs</section><text>sman dang / yo byad kyi phyir gzhan dag la chos ston par 'gyur ro/ /byams pa/ 'di lta ste/ dper na/ mi la la zhig la khyi ro'am/ mi ro 'am/ spre'u'i ro yang rung ste/ shi ba/</text></item>
<item><p>253a7</p><section>dkon brtsegs</section><text>rul ba/ mnam po zhig mgul bar btags na/ gtsang spra 'dod pa'i phyir ngo tsha zhing mi dga' la yongs su spong bar byed do/ /de bzhin du de dag zang zing med pa'i chos kyi sbyin </text></item>
<item><p>253b1</p><section>dkon brtsegs</section><text>pas ngo tsha zhing mi dga' bar byed de/ mnog med par shes nas skyo ste 'dor zhing 'gro bar 'gyur ro/ /gang gi phyir bdag cag la gos dang zas mi sbyin par sems pas na/ bdag </text></item>
<item><p>253b2</p><section>dkon brtsegs</section><text>cag gi chos kyi sbyin pa ni don med pa yin te/ bdag cag ni 'di na don med par mi dga' zhing 'dug go zhes zer nas/ de dag lus brgyan pa ched cher bya ba'i phyir slob ma sdud </text></item>
<item><p>253b3</p><section>dkon brtsegs</section><text>par byed kyi/ sems can bsdu ba ched cher bya ba'i phyir ni ma yin no/ /de dag 'di skad du bdag cag ni snying rje bas 'khor sdud par byed kyi/ bdag cag la ni bsnyen bkur byed pa </text></item>
<item><p>253b4</p><section>dkon brtsegs</section><text>ci yang dgos pa med do/ /bdag cag ni phan pa'i dngos pos sems can yongs su smin par bya ba'i phyir/ grong dang / grong khyer dang / grong rdal dang / yul 'khor dang / rgyal </text></item>
<item><p>253b5</p><section>dkon brtsegs</section><text>po'i pho brang dag tu 'gro bar zad do zhes skye bo mang po de dag shes par byed de/ de dag gi sems ni gos dang zas la song bar 'gyur ro/ /byams pa/ nga ni sems zang zing dang bcas </text></item>
<item><p>253b6</p><section>dkon brtsegs</section><text>pa la sems can yongs su smin par byed pa zhes mi smra'o/ /de ci'i phyir zhe na/ de ni bdag nyid kyang yongs su ma smin na/ sems can rnams yongs su smin par byed pa lta ci smos te/</text></item>
<item><p>253b7</p><section>dkon brtsegs</section><text>gnas 'di ni thob par sla ba'i ngo bo ma yin pa'i phyir ro/ /byams pa/ nga ni bsnyen bkur lhur len cing lus kyi bsnyen bkur gyi bde ba'i sbags pas sbags par gyur pa la phan pa'i </text></item>
<item><p>254a1</p><section>dkon brtsegs</section><text>dngos po nyid du mi smra'o/ /de ci'i phyir zhe na/ de ni lus la bde bar bsnyen bkur bya ba'i phyir 'khor sdud par byed kyi/ nan tan du bsgrub pa la gnas </text></item>
<item><p>254a2</p><section>dkon brtsegs</section><text>pa'i phyir ni ma yin pa'i phyir ro/ /byams pa/ nga ni tshul 'chos pa la dgon pa na gnas pa zhes mi smra'o/ /nga ni bsod nams chung du la 'dod pa chung ba zhes mi smra'o/ /nga ni kha zas bzang </text></item>
<item><p>254a3</p><section>dkon brtsegs</section><text>po 'dod pa la bsod snyoms pa zhes mi smra'o/ /nga ni gos sdug gu 'dod pa la phyag dar khrod pa zhes mi smra'o/ /nga ni khyim pa dang rab tu byung ba dang 'dres pa la ma 'dzings pa zhes mi </text></item>
<item><p>254a4</p><section>dkon brtsegs</section><text>smra'o/ /nga ni g.yo sgyu can la sangs rgyas byung ba dang phrad pa zhes mi smra'o/ /nga ni gzhan gyi 'khrul pa tshol ba la rnal 'byor la brtson pa zhes mi smra'o/ /nga ni khong khro ba mang ba la tshul </text></item>
<item><p>254a5</p><section>dkon brtsegs</section><text>khrims kyi phung po yongs su dag pa zhes mi smra'o/ /nga ni nga rgyal can la mang du thos pa zhes mi smra'o/ /nga ni phyogs 'dzin pa la 'dul ba 'dzin pa zhes mi smra'o/ /nga ni rgod pa la </text></item>
<item><p>254a6</p><section>dkon brtsegs</section><text>chos smra ba zhes mi smra'o/ /nga ni khyim pa dang 'dres pa la zhal ta byed pa yongs su dag pa zhes mi smra'o/ /nga ni yon gnas dam pa la zang zing med par yongs su gtong ba zhes mi </text></item>
<item><p>254a7</p><section>dkon brtsegs</section><text>smra'o/ /nga ni lan du phan 'dogs su re ba la bsdu ba'i dngos po zhes mi smra'o/ /nga ni rnyed pa dang bkur sti la chags pa la lhag pa'i bsam pa yongs su dag pa zhes mi smra'o/ /nga </text></item>
<item><p>254b1</p><section>dkon brtsegs</section><text>ni ma dad pa mang ba la rab tu byung ba zhes mi smra'o/ /nga ni pha rol la shes par byed pa la bslab pa 'dod pa zhes mi smra'o/ /nga ni ma gus pa la chos sbyin pa zhes mi smra'o/ /nga ni 'jig </text></item>
<item><p>254b2</p><section>dkon brtsegs</section><text>rten pa'i gsang sngags la brtson pa la chos la dga' ba zhes mi smra'o/ /nga ni stong pa nyid la ma brtson pa la nges par 'byung ba zhes mi smra'o/ /nga ni mngon par mi sgrub pa la las mngon </text></item>
<item><p>254b3</p><section>dkon brtsegs</section><text>par 'du byed pa zhes mi smra'o/ /nga ni de mi sgrub pa la byang chub kyi yan lag yongs su rdzogs par byed pa zhes mi smra'o/ /nga ni dmigs pa can la mngon par rtogs pa zhes mi smra'o//</text></item>
<item><p>254b4</p><section>dkon brtsegs</section><text>nga ni mthu med pa la bzod pa yongs su rdzogs pa zhes mi smra'o/ /nga ni ma gces pa la bzod pa'i stobs kyi go cha zhes mi smra'o/ /nga ni rang bzhin gyis 'dod chags chung ba la tshangs </text></item>
<item><p>254b5</p><section>dkon brtsegs</section><text>par spyod pa la gnas pa dka' ba byed pa zhes mi smra'o/ /nga ni sbyor ba la mi gnas pa la ji skad smras pa de bzhin byed pa zhes mi smra'o/ /nga ni lhag pa'i bsam pa yongs su dag pa la </text></item>
<item><p>254b6</p><section>dkon brtsegs</section><text>log par ltung bar 'gro ba zhes mi smra'o/ /nga ni shes rab spyod pa la 'dzings par spyod pa zhes mi smra'o/ /nga ni thabs dang ldan par gyur pa la g.yo sgyu can zhes mi smra'o/ /nga ni rnyed pa dang </text></item>
<item><p>254b7</p><section>dkon brtsegs</section><text>bkur sti mi 'dod pa la brdzun du smra ba zhes mi smra'o/ /nga ni bar ma dor gnas pa la chos spong ba zhes mi smra'o/ /nga ni dam pa'i chos kun srung bar 'dod pa la lus dang srog la chags </text></item>
<item><p>255a1</p><section>dkon brtsegs</section><text>pa zhes mi smra'o/ /nga ni sems zhum pa la nga rgyal med pa zhes mi smra'o/ /byams pa/ g.yo sgyu'i tshig gang dag lnga brgya pa tha ma la byang chub sems dpa' </text></item>
<item><p>255a2</p><section>dkon brtsegs</section><text>rnams dmu rgod du 'gyur ba dang / gang dag byang chub sems dpas khong du chud par bya zhing / khong du chud nas kyang yongs su spang bar bya ba ni de dag yin no/ /de nas bcom ldan 'das </text></item>
<item><p>255a3</p><section>dkon brtsegs</section><text>la byang chub sems dpa' sems dpa' chen po byams pas 'di skad ces gsol to/ /bcom ldan 'das/ ci byang chub sems dpa' drug cu po 'di dag nyi tshe las kyi sgrib pas bsgribs </text></item>
<item><p>255a4</p><section>dkon brtsegs</section><text>par 'gyur ram/ 'on te gzhan dag kyang bsgribs par 'gyur lags/ de skad ces gsol pa dang / bcom ldan 'das kyis byang chub sems dpa' byams pa la 'di skad ces </text></item>
<item><p>255a5</p><section>dkon brtsegs</section><text>bka' stsal to/ /byams pa/ lnga brgya pa tha ma la byang chub sems dpa' phal cher las kyi sgrib pas bsgribs par 'gyur te/ de dag las byang chub sems dpa' kha cig ni las </text></item>
<item><p>255a6</p><section>dkon brtsegs</section><text>kyi sgrib pa zad par byed do/ /kha cig ni 'phel bar byed do/ /byams pa/ gzhan yang byang chub sems dpa' drug cu po 'di dag las byang chub sems dpa' nyi shu las kyi sgrib pa chung </text></item>
<item><p>255a7</p><section>dkon brtsegs</section><text>zhing | las kyi sgrib pa phra ba lnga brgya pa tha ma la skye bar 'gyur ba gang yin pa de dag ni/ grong khyer dang / grong rdal dang / rigs chen po sna tshogs dag tu mkhas pa/ khong bzo ba/ yid </text></item>
<item><p>255b1</p><section>dkon brtsegs</section><text>gzhungs pa/ shes rab dang thabs la mkhas pa/ sems mnyen pa/ phan pa'i dngos po phun sum tshogs pa/ snying rje che ba/ mdzes pa blta na sdug pa/ dge ba mi spyoms pa/ yon </text></item>
<item><p>255b2</p><section>dkon brtsegs</section><text>tan sbed pa/ spyod pa brtan pa dag tu 'gyur ro/ /de dag rigs sna tshogs las rab tu byung nas/ bskal pa grangs med par bla na med pa yang dag par rdzogs pa'i byang chub sgrub pa </text></item>
<item><p>255b3</p><section>dkon brtsegs</section><text>'di kun tu srung zhing 'dzin par byed de/ lus dang srog dang yang bsdos nas dgon pa dang / nags khrod dang / bas mtha'i gnas mal bsten cing rnyed pa dang / bkur sti mi 'dod par </text></item>
<item><p>255b4</p><section>dkon brtsegs</section><text>'gyur te/ rtag tu brtson cing rab tu brtson la sems can gyi spyod pa la 'jug pa la mkhas pa/ gsang sngags dang bstan bcos la mkhas pa/ mgo smos pas go ba/ lhag mthong la </text></item>
<item><p>255b5</p><section>dkon brtsegs</section><text>mkhas pa/ spobs pa chags pa med pa dag tu 'gyur ro/ /gzungs mi zad pa thob pa de dag sangs rgyas kyi mthu dang / sangs rgyas kyi byin gyi rlabs kyis 'khor bzhi po dag la chos ston </text></item>
<item><p>255b6</p><section>dkon brtsegs</section><text>cing / de bzhin gshegs pas gsungs pa'i mdo sde dang / dbyangs kyis bsnyad pa'i sde dang / lung du bstan pa'i sde dang / tshigs su bcad pa'i sde dang / ched du brjod pa'i sde dang /</text></item>
<item><p>255b7</p><section>dkon brtsegs</section><text>gleng gzhi'i sde dang / rtogs pa brjod pa'i sde dang / de lta bu byung ba'i sde dang / skyes pa rabs kyi sde dang / shin tu rgyas pa'i sde dang / rmad du byung ba'i chos kyi sde dang / gtan la dbab </text></item>
<item><p>256a1</p><section>dkon brtsegs</section><text>pa bstan pa'i mdo sde dag la spobs par 'gyur ro/ /der byang chub sems dpa' thabs pa mkhas pa nyi chu po gang yin pa de dag slob dpon gyi lung </text></item>
<item><p>256a2</p><section>dkon brtsegs</section><text>brjod cing / mkhan po'i lung brjod par 'gyur te/ slob dpon che ge mo zhig dang / mkhan po che ge mo zhig las chos kyi rnam grangs 'di bdag gis kun chub par byas so/ /zhes </text></item>
<item><p>256a3</p><section>dkon brtsegs</section><text>brjod cing skyes bu dam pa de dag gi sems kun nas dkris te 'dug par mi 'gyur ro/ /der byang chub sems dpa' thabs la mi mkhas pa 'byung bar 'gyur ba gang yin pa de dag ni/</text></item>
<item><p>256a4</p><section>dkon brtsegs</section><text>dge ba spyoms pas gnas shing spobs pas de la mi lta bar skye bo mang po de dag shes par byed de/ de dag gis dam pa'i chos 'dzin par mi 'gyur ro/ /'di skad du yang 'phya bar </text></item>
<item><p>256a5</p><section>dkon brtsegs</section><text>byed de/ khyed ni rang gi spobs pas chos ston par byed kyi/ de bzhin gshegs pas gsungs pa ni ma yin no/ /chos 'di ni khyed kyis rang dgar byas pa yin no/ /khyed kyis </text></item>
<item><p>256a6</p><section>dkon brtsegs</section><text>chos gang dag bstan pa ni rang bzor gzhung du byas pa yin gyi/ khyed kyis 'di la ni gus par bya ba yang med/ ri mor bya ba yang med do zhes zer te/ der sems can mang po </text></item>
<item><p>256a7</p><section>dkon brtsegs</section><text>dag chos kyi rnam grangs 'di spong bar byed de/ de skad smras pas skye bo mang po 'dun pa las bzlog par 'gyur ro/ /'di skad du yang dge slong de dag ni sbyin pa la sogs pa zang zing </text></item>
<item><p>256b1</p><section>dkon brtsegs</section><text>kun tu spyod pa yin gyi/ mdo las 'byung ba dang / 'dul ba las 'byung ba'i chos mi ston to/ /'di ni chos ma yin gyi/ 'di la ri mor bya ba ma skyed cig ces zer te/ skyes bu blun po de dag </text></item>
<item><p>256b2</p><section>dkon brtsegs</section><text>gis ni legs par smras pa gang ci yang rung ba de dag thams cad ni/ sangs rgyas kyi bka' yin par de ltar mi shes so/ /de dag gis bdud kyi byin gyi rlabs kyis dge slong chos 'dzin pa </text></item>
<item><p>256b3</p><section>dkon brtsegs</section><text>de dag gi chos de spangs pas chos kyis phongs par 'gyur ba'i las mngon par 'du byed do/ /chos kyis phongs par 'gyur ba'i las mngon par 'du byas pas log par ltung bar 'gro </text></item>
<item><p>256b4</p><section>dkon brtsegs</section><text>bar 'gyur ro/ /byams pa/ de lta bas na byang chub sems dpa' dam pa'i chos kun du srung bar 'dod pas thabs la mkhas par bya ste/ ci nas sems can mos pa tha dad pa de dag gi </text></item>
<item><p>256b5</p><section>dkon brtsegs</section><text>khong khro ba'i sems mi skye bar kun tu bsrung bar bya'o/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das </text></item>
<item><p>256b6</p><section>dkon brtsegs</section><text>'di ltar lnga brgya pa tha ma la dam pa'i chos rnam par 'jig pa'i tshe/ byang chub sems dpa' shes rab 'chal ba de dag 'byung bar 'gyur te/ spobs pa yang tshol la/ spobs pa la </text></item>
<item><p>256b7</p><section>dkon brtsegs</section><text>mog bar yang mi bgyid pa dang / gzungs kyang tshol la/ dge slong chos 'dzin pa rnams kyi chos la yang sun 'byin par bgyid pa ni ngo mtshar lags so/ /bcom ldan 'das/ dper </text></item>
<item><p>257a1</p><section>dkon brtsegs</section><text>bgyi na/ mi la la zhig gis chab mig gam/ khron pa'am/ mtsho las chab 'tshal bar 'tshal la/ des der sla tshwa bor te sla tshwa bor nas chab 'tshal bar </text></item>
<item><p>257a2</p><section>dkon brtsegs</section><text>bsams te/ de'i sna'i dbang pos chab de mnams nas bdag nyid kyis nongs par glo bar ma chud de/ 'di ltar kye ma chu 'di ni mnab mo zhes chab la skyon 'dogs par sems so/ /</text></item>
<item><p>257a3</p><section>dkon brtsegs</section><text>bcom ldan 'das/ de la sangs rgyas kyi mthus chos kyi tshul 'di la spobs pa'i dge slong chos smra ba gang lags pa de dag ni chab mig gam/ khron pa'am/ mtsho ji lta ba de bzhin du blta </text></item>
<item><p>257a4</p><section>dkon brtsegs</section><text>bar bgyi'o/ /bcom ldan 'das/ lnga brgya pa tha ma la byang chub sems dpa' 'byung bar 'gyur ba rnams ni ji ltar byis pa'i rang bzhin can gyis chab mig zhig gam/ khron pa'am/</text></item>
<item><p>257a5</p><section>dkon brtsegs</section><text>mtsho'i nang du sla tshwa bor nas chab 'tshal bar 'tshal ba de chab la skyon 'dogs pa bzhin te/ shes rab 'chal ba'i rang bzhin can de dag chos smra ba de dag dang / chos la yang sun 'byin </text></item>
<item><p>257a6</p><section>dkon brtsegs</section><text>par bgyid de/ sun phyung nas kyang de dag nyid las chos kyi ro 'tshal bar sems te/ bdag nyid kyis nongs par glo bar mchud nas/ rna ba'i dbang po skyon dang ldan pas dge slong </text></item>
<item><p>257a7</p><section>dkon brtsegs</section><text>chos 'dzin pa de dag la sting zhing khyad du gsod la/ 'di skad du 'di ltar dge slong chos smra ba 'di dag ni nyes pa mang pos sun phyung ba yin no zhes mchi ste/ dge slong chos smra </text></item>
<item><p>257b1</p><section>dkon brtsegs</section><text>ba de dag gi chos kyi ro la sun 'byin cing 'khrul pa tshol te/ skyo nas 'dor zhing mchi bar sems lags so/ /de nas bcom ldan 'das kyis byang chub sems dpa' sems dpa' </text></item>
<item><p>257b2</p><section>dkon brtsegs</section><text>chen po byams pa la legs so zhes bya ba byin te/ byams pa/ legs so/ /legs so/ /ji ltar yang 'khrul pa mi tshol zhing skyon thams cad dang bral ba khyod kyis bshad pa 'di'i dpe </text></item>
<item><p>257b3</p><section>dkon brtsegs</section><text>de legs par smras so/ /byams pa/ gzhan yang rgyu bzhis na spobs pa thams cad ni sangs rgyas kyis gsungs par rig par bya'o/ /bzhi gang zhe na/ byams pa/ 'di la spobs pa </text></item>
<item><p>257b4</p><section>dkon brtsegs</section><text>don dang ldan pa yin gyi don dang mi ldan pa ma yin pa dang / chos dang ldan pa yin gyi chos dang mi ldan pa ma yin pa dang / nyon mongs pa zad par byed pa yin gyi nyon mongs pa 'phel </text></item>
<item><p>257b5</p><section>dkon brtsegs</section><text>bar byed pa ma yin pa dang / mya ngan las 'das pa'i yon tan dang phan yon ston pa yin gyi/ 'khor ba'i nyes pa 'phel bar byed pa ma yin pa ste/ byams pa/ rgyu bzhi po 'di dag </text></item>
<item><p>257b6</p><section>dkon brtsegs</section><text>dang ldan na spobs pa thams cad sangs rgyas kyis gsungs par rig par bya'o/ /byams pa/ dge slong ngam/ dge slong ma'am/ dge bsnyen nam/ dge bsnyen ma gang su yang rung </text></item>
<item><p>257b7</p><section>dkon brtsegs</section><text>ste| rgyu bzhi po 'di dag gi spobs pas spobs pa'am/ spobs par 'gyur yang rung ste/ de la rigs kyi bu'am rigs kyi bu mo dad pa can dag gis de dag la sangs rgyas su 'du </text></item>
<item><p>258a1</p><section>dkon brtsegs</section><text>shes bskyed par bya zhing / ston par 'du shes bskyed par byas nas dam pa'i chos mnyan par bya'o/ /de ci'i phyir zhe na/ byams pa/ legs par smras </text></item>
<item><p>258a2</p><section>dkon brtsegs</section><text>pa gang ci yang rung ba de dag thams cad ni sangs rgyas kyis gsungs pa yin pa'i phyir ro/ /byams pa/ de la gang zag la sdang ba'i phyir 'di dag ni sangs rgyas kyis gsungs pa ma yin </text></item>
<item><p>258a3</p><section>dkon brtsegs</section><text>no zhes spobs pa bzhi po de dag spong zhing de dag la ma gus pa bskyed par byed pa des ni sangs rgyas kyis gsungs pa'i spobs pa thams cad spangs pa yin te/ chos spangs nas chos </text></item>
<item><p>258a4</p><section>dkon brtsegs</section><text>kyis phongs par 'gyur ba'i las mngon par 'du byed pas ngan song du 'gro bar 'gyur ro/ /byams pa/ de lta bas na rigs kyi bu'am/ rigs kyi bu mo dad pa can gang chos kyis </text></item>
<item><p>258a5</p><section>dkon brtsegs</section><text>phongs par 'gyur ba'i las las yongs su grol bar 'dod pas gang zag la sdang ba'i phyir chos la sdang bar mi bya'o/ /byams pa/ spobs pa bzhi po 'di dag ni sangs rgyas rnams </text></item>
<item><p>258a6</p><section>dkon brtsegs</section><text>kyis spangs pa yin te/ byams pa/ bzhi gang zhe na/ spobs pa don med pa yin gyi/ don dang ldan pa ma yin pa dang / chos dang mi ldan pa yin gyi/ chos dang ldan pa ma yin pa dang /</text></item>
<item><p>258a7</p><section>dkon brtsegs</section><text>nyon mongs pa 'phel bar byed pa yin gyi/ nyon mongs pa zad par byed pa ma yin pa dang / 'khor ba'i nyes pa 'phel bar byed pa yin gyi/ mya ngan las 'das pa'i yon tan dang /</text></item>
<item><p>258b1</p><section>dkon brtsegs</section><text>phan yon mi ston pa ste/ byams pa/ spobs pa bzhi po de dag ni sangs rgyas rnams kyis spangs shing ma gnang ba yin no/ /de nas bcom ldan 'das la byang chub sems dpa' sems </text></item>
<item><p>258b2</p><section>dkon brtsegs</section><text>dpa' chen po byams pas 'di skad ces gsol to/ /bcom ldan 'das/ gal te 'khor ba 'phel bar bgyid pa'i spobs pa sangs rgyas kyis ma gnang ba lags na/ byang chub kyi yan lag </text></item>
<item><p>258b3</p><section>dkon brtsegs</section><text>yongs su rdzogs par bgyi ba'i slad du/ bcom ldan 'das kyis nyon mongs pa ni byang chub sems dpa' rnams la phan 'dogs pa lags par bstan cing 'khor ba yongs su 'dzin </text></item>
<item><p>258b4</p><section>dkon brtsegs</section><text>pa'i bsngags pa yang bka' stsal pa 'di ji lta zhig lags te/ bcom ldan 'das/ spobs pa 'di sangs rgyas kyi spobs pa ma lags par mi 'gyur lags grang / bcom ldan 'das </text></item>
<item><p>258b5</p><section>dkon brtsegs</section><text>kyis bka' stsal pa/ byams pa/ 'di ji snyam du sems/ byang chub sems dpa' rnams kyi byang chub kyi yan lag yongs su rdzogs par bya ba'i phyir nyon mongs pa phan 'dogs pa </text></item>
<item><p>258b6</p><section>dkon brtsegs</section><text>yin par ngas bstan cing 'khor ba yongs su 'dzin pa'i bsngags pa bstan pa gang yin pa de don dang ldan pa yin nam/ 'on te don dang ldan pa ma yin/ gsol pa/ bcom ldan </text></item>
<item><p>258b7</p><section>dkon brtsegs</section><text>'das/ yang dag par smra bar smra bar bgyid na/ byang chub sems dpa' rnams kyi byang chub kyi yan lag yongs su rdzogs par bgyi ba'i slad du/ nyon mongs pa la dga' ba ni don dang ldan </text></item>
<item><p>259a1</p><section>dkon brtsegs</section><text>pa lags shing / chos dang ldan pa lags zhes mchi na yang dag par smra ba smra ba lags so/ /bka' stsal pa/ byams pa/ de lta bas na rnam grangs 'dis </text></item>
<item><p>259a2</p><section>dkon brtsegs</section><text>kyang 'di ltar byang chub sems dpa' rnams kyi byang chub kyi yan lag yongs su rdzogs par bya ba'i phyir/ nyon mongs pa phan 'dogs par 'gyur bar bstan pa dang / 'khor ba </text></item>
<item><p>259a3</p><section>dkon brtsegs</section><text>yongs su 'dzin pa'i bsngags pa brjod pa ni legs par smras pa thams cad sangs rgyas kyis gsungs pa yin par rig par bya'o/ /de ci'i phyir zhe na/ byams pa/ don gang la byang </text></item>
<item><p>259a4</p><section>dkon brtsegs</section><text>chub sems dpa'i chos kyi dbang phyug thabs la mkhas pa rnams kyi dbang bya ba dang / gang na nyan thos dang / rang sangs rgyas thams cad kyis yod pa ma yin pa de ni nyon mongs par </text></item>
<item><p>259a5</p><section>dkon brtsegs</section><text>blta bar mi bya ste/ nyon mongs pa'i gnod pa ma yin no/ /byams pa/ de lta mod kyi nyon mongs pa gzhan dag la phan par mi 'gyur ba dang / byang chub kyi yan lag yongs su rdzogs </text></item>
<item><p>259a6</p><section>dkon brtsegs</section><text>pa'i don mi 'gyur ba dang / don dang ldan pa yang ma yin pa dang / dge ba'i rtsa ba chung ngu'i rgyur yang mi 'gyur ba gang yin pa de la ni/ byang chub sems dpa' lus dang srog dang </text></item>
<item><p>259a7</p><section>dkon brtsegs</section><text>yang bsngo bar bya'i/ nyon mongs pa de'i dbang du 'gro bar ni mi bya'o/ /de ci'i phyir zhe na/ byams pa/ byang chub sems dpa' ye shes kyi stobs bskyed pa thob pa'i nyon mongs pa bstan pa </text></item>
<item><p>259b1</p><section>dkon brtsegs</section><text>yang gzhan yin la/ byang chub sems dpa' stobs bskyed pa ma yin pa'i sa la chags pa rnams kyi yang gzhan yin pa'i phyir ro/ /de nas bcom ldan 'das la byang chub sems dpa' </text></item>
<item><p>259b2</p><section>dkon brtsegs</section><text>sems dpa' chen po byams pas 'di skad ces gsol to/ /bcom ldan 'das kyis bka' stsal pa'i don bdag gis 'tshal ba ltar na/ byang chub sems dpa' gang las kyi sgrib pa </text></item>
<item><p>259b3</p><section>dkon brtsegs</section><text>mngon par 'du mi bgyid bar 'tshal ba dang / las kyi sgrib pa sbyang bar 'tshal ba dang / ma snad cing ma smras la bde bar yongs su thar par 'tshal pas lnga brgya pa tha ma la byang chub </text></item>
<item><p>259b4</p><section>dkon brtsegs</section><text>sems dpa'i spyod pa thams cad la mos par bgyi'o/ /the tshom ma mchis par mang bar bgyi'o/ /gzhan gyi 'khrul pa mi tshol ba dang / phan yon yongs su bzung ba dang / snying po btsal </text></item>
<item><p>259b5</p><section>dkon brtsegs</section><text>bar bgyi'o/ /bka' stsal pa/ byams pa/ de de bzhin te/ byang chub sems dpas byang chub sems dpa'i spyod pa rnams la the tshom med pa mang bar bya'o/ /de ci'i phyir zhe na/ byams </text></item>
<item><p>259b6</p><section>dkon brtsegs</section><text>pa| byang chub sems dpa' shes rab spyod pa rnams kyi spyod pa ni 'jig rten thams cad dang mi mthun pa'i phyir ro/ /byams pa/ dper na/ rgyun du zhugs pa ni so so'i skye bo'i spyod pa na </text></item>
<item><p>259b7</p><section>dkon brtsegs</section><text>yang snang la/ byis pa so so'i nyes pa dag gis kyang gos par mi 'gyur te/ 'dod chags dang / zhe sdang dang / gti mug gang dag gis byis pa so so skye bo rnams log par ltung bar 'gro </text></item>
<item><p>260a1</p><section>dkon brtsegs</section><text>par 'gyur ba'i 'dod chags dang / zhe sdang dang / gti mug de dag nyid kyis rgyun du zhugs pa log par ltung bar 'gro bar mi 'gyur te/ 'di ltar </text></item>
<item><p>260a2</p><section>dkon brtsegs</section><text>'jig tshogs yongs su rtogs pa'i phyir ro/ /byams pa/ de bzhin du byang chub sems dpa' shes rab spyod pa rnams ni bag chags ma spangs pa'i phyir chags shing sdang la rmongs </text></item>
<item><p>260a3</p><section>dkon brtsegs</section><text>par 'gyur du zin kyang / de dag gis yang gzhan la/ byis pa so so'i skye bo rnams kyis yang gzhan no/ /de ci'i phyir zhe na/ de dag gi bag la nyal ni sems la kun nas dkris shing </text></item>
<item><p>260a4</p><section>dkon brtsegs</section><text>'dug pa gang gis byis pa so so'i skye bo rnams sam/ byang chub sems dpa' sems brtul zhing nges par 'byung ba la mi mkhas pa rnams dang mnyam par 'gyur ba ma yin pa'i </text></item>
<item><p>260a5</p><section>dkon brtsegs</section><text>phyir ro/ /byams pa/ byang chub sems dpa' sems dpa' chen po shes rab spyod pa rnams ni nyes pa thams cad kyi nang na lci ba byung du zin kyang shes rab kyi stobs kyi rdul du rlog </text></item>
<item><p>260a6</p><section>dkon brtsegs</section><text>byed de/ de'i rgyus log pa ltung bar 'gro bar yang mi 'gyur ro/ /byams pa /dper na/ me'i phung po 'bar ba la ni shing gi tshogs chen po bsnan na ji lta ji ltar bsnan pa de lta de ltar de phyir zhing </text></item>
<item><p>260a7</p><section>dkon brtsegs</section><text>cher 'bar bar 'gyur gyi /me shi bar mi 'gyur ro/ /byams pa/ de bzhin du byang chub sems dpa' shes rab spyod pa'i shes rab kyi me 'bar ba de la ni nyon mongs pa'i len pa ji lta ji ltar bsnan </text></item>
<item><p>260b1</p><section>dkon brtsegs</section><text>pa de lta de ltar de'i shes rab kyi me 'bar bar 'gyur gyi/ shi zhing zad par mi 'gyur ro/ /byams pa/ de bas na rnam grangs 'dis kyang 'di ltar byang chub sems dpa' shes rab spyod </text></item>
<item><p>260b2</p><section>dkon brtsegs</section><text>pa rnams kyi spyod pa ni 'jig rten thams cad dang mi mthun par rig par bya'o/ /de nas bcom ldan 'das la byang chub sems dpa' sems dpa' chen po byams pas 'di skad ces gsol </text></item>
<item><p>260b3</p><section>dkon brtsegs</section><text>to| |bcom ldan 'das/ las dang po pa'i byang chub sems dpa' khyim gyi gnas nas mngon par byung ba shes rab kyi stobs bskyed pa thob par 'tshal bas chos gang dag ni yongs su </text></item>
<item><p>260b4</p><section>dkon brtsegs</section><text>spang bar bgyi/ chos gang dag ni kun tu bstan par bgyi/ chos gang dag yongs su spong zhing kun tu bstan par bgyid na/ shes rab kyi stobs bskyed pa ma skyes pa ni skye bar 'gyur la/</text></item>
<item><p>260b5</p><section>dkon brtsegs</section><text>skyes pa yang rnam par 'phel zhing yongs su 'grib par mi 'gyur ba lags/ de skad ces gsol pa dang / bcom ldan 'das kyis byang chub sems dpa' sems dpa' chen po byams pa </text></item>
<item><p>260b6</p><section>dkon brtsegs</section><text>la 'di skad ces bka' stsal to/ /byams pa/ byang chub sems dpa' las dang po pas khyim gyi gnas nas mngon par 'byung ba dang / shes rab kyi stobs bskyed pa thob pa dang / rnyed pa </text></item>
<item><p>260b7</p><section>dkon brtsegs</section><text>dang bkur sti yongs su spang pa dang / rnyed pa dang bkur sti'i nyes pa mthong bar bya'o/ /'du 'dzi la dga' ba yongs su spang ba dang / 'du 'dzi la dga' ba'i nyes pa mthong bar bya'o/ /smra </text></item>
<item><p>261a1</p><section>dkon brtsegs</section><text>ba la dga' ba yongs su spang pa dang / smra ba la dga' ba'i nyes pa mthong bar bya'o/ /gnyid la dga' ba yongs su spang ba dang / gnyid la dga' ba'i nyes pa </text></item>
<item><p>261a2</p><section>dkon brtsegs</section><text>mthong bar bya'o/ /las la dga' ba yongs su spang ba dang / las la dga' ba'i nyes pa mthong bar bya'o/ /spros pa la dga' ba yongs su spang ba dang / spros pa la dga' ba'i nyes pa </text></item>
<item><p>261a3</p><section>dkon brtsegs</section><text>mthong bar bya'o/ /rnyed pa dang / bkur sti dang / tshigs su bcad pa yongs su spang ba des ni 'dod pa chung ba bsgom par bya'o/ /'du 'dzi la dga' ba yongs su spangs pas ni gcig pur </text></item>
<item><p>261a4</p><section>dkon brtsegs</section><text>dga' ba yongs su bsten par bya'o/ /smra ba la dga' ba yongs su spang bas ni don la rtog pa kun tu bsten par bya'o/ /gnyid la dga' ba yongs su spangs pas ni nam gyi cha stod dang /</text></item>
<item><p>261a5</p><section>dkon brtsegs</section><text>nam gyi cha smad la mi nyal ba kun tu bsten par bya'o/ /las la dga' ba yongs su spangs pas ni sems can thams cad la byams pa kun du bsten par bya'o/ /byams pa/ las dang po </text></item>
<item><p>261a6</p><section>dkon brtsegs</section><text>pa'i byang chub sems dpa' khyim gyi gnas nas mngon par 'byung ba shes rab kyi stobs bskyed pa rjes su thob par 'dod pas yongs su spang bar bya ba'i chos rnams ni yongs su spang </text></item>
<item><p>261a7</p><section>dkon brtsegs</section><text>bar bya'o/ /kun tu bsten par bya ba'i chos rnams ni kun tu bsten par bya'o/ /de ci'i phyir zhe na/ byams pa/ ye shes kyang rkyen la rag las pa yin la/ mi shes pa yang rkyen la </text></item>
<item><p>261b1</p><section>dkon brtsegs</section><text>rag las pa yin te/ de ni rkyen ma tshogs par thob par sla ba ma yin pa'i phyir ro// //bam po gnyis pa ste tha ma/ de nas bcom ldan 'das la byang chub sems dpa' sems </text></item>
<item><p>261b2</p><section>dkon brtsegs</section><text>dpa' chen po byams pas 'di skad ces gsol to/ /bcom ldan 'das/ byang chub sems dpas rnyed pa dang bkur sti'i skyon ji ltar mthong bar bgyi/ rnyed pa dang bkur sti'i nongs dmigs </text></item>
<item><p>261b3</p><section>dkon brtsegs</section><text>ni gang lags/ byang chub sems dpas gang dag la brtags na 'dod pa chung du la dga' zhing yongs su mi gdung bar 'gyur ba lags/ bka' stsal pa/ byams pa/ byang chub sems </text></item>
<item><p>261b4</p><section>dkon brtsegs</section><text>dpa' sems dpa' chen pos rnyed pa dang bkur sti ni 'dod chags bskyed pa yin par brtag par bya'o/ /rnyed pa dang bkur sti ni dran pa 'joms par byed par brtag par bya'o/ /rnyed </text></item>
<item><p>261b5</p><section>dkon brtsegs</section><text>pa dang bkur sti ni rnyed pa dang ma rnyed pas khengs pa dang 'dud par brtag par bya'o/ /rnyed pa dang bkur sti ni gti mug bskyed par brtag par bya'o/ /rnyed pa dang bkur sti ni bdag gi </text></item>
<item><p>261b6</p><section>dkon brtsegs</section><text>don bsgrub pas khyim la ser sna byed pa dang / chags par byed par brtag par bya'o/ /rnyed pa dang bkur sti ni g.yo bskyed par brtag par bya'o/ /rnyed pa dang bkur sti ni 'phags pa'i </text></item>
<item><p>261b7</p><section>dkon brtsegs</section><text>rigs bzhi yongs su spong pas ngo tsha med pa dang / khrel med pa bskyed par brtag par bya'o/ /rnyed pa dang bkur sti ni sangs rgyas thams cad kyis ma gnang bar brtag par bya'o/ /rnyed pa </text></item>
<item><p>262a1</p><section>dkon brtsegs</section><text>dang bkur sti ni nga rgyal dang / rgyags pa dang / dregs pa bskyed par brtag par bya'o/ /rnyed pa dang bkur sti ni bla ma rnams la khyad du gsod par brtag </text></item>
<item><p>262a2</p><section>dkon brtsegs</section><text>par bya'o/ /rnyed pa dang bkur sti ni bdud kyi phyogs su brtag par bya'o/ /rnyed pa dang bkur sti ni gcig tu bag med pa'i rtsa ba yin par brtag par bya'o/ /rnyed pa dang bkur sti ni </text></item>
<item><p>262a3</p><section>dkon brtsegs</section><text>dge ba'i rtsa ba 'phrog par brtag par bya'o/ /rnyed pa dang bkur sti ni glog dang / 'khor lo dang / lce 'bab pa lta bur brtag par bya'o/ /rnyed pa dang bkur sti ni spags pa mang pos </text></item>
<item><p>262a4</p><section>dkon brtsegs</section><text>spags par brtag par bya'o/ /rnyed pa dang bkur sti ni mdza' bshes kyi khyim dang / slong mo ster ba'i khyim la blta bar brtag par bya'o/ /rnyed pa dang bkur sti ni yid mi bde ba bskyed </text></item>
<item><p>262a5</p><section>dkon brtsegs</section><text>par brtag par bya'o/ /rnyed pa dang bkur sti ni blo rnam par 'khrul par byed par brtag par bya'o/ /rnyed pa dang bkur sti ni sdug pa'i dngos po 'gyur bar byed pa'i phyir mya ngan </text></item>
<item><p>262a6</p><section>dkon brtsegs</section><text>bskyed par brtag par bya'o/ /rnyed pa dang bkur sti ni dran pa nye bar gzhag pa bzhi brjed par byed par brtag par bya'o/ /rnyed pa dang bkur sti ni dkar po'i chos nyam chung bar byed </text></item>
<item><p>262a7</p><section>dkon brtsegs</section><text>par brtag par bya'o/ /rnyed pa dang bkur sti ni yang dag par spong ba bzhi yongs su nyams par byed par brtag par bya'o/ /rnyed pa dang bkur sti ni pha rol gyi dad pa'i bar chad byed </text></item>
<item><p>262b1</p><section>dkon brtsegs</section><text>par brtag par bya'o/ /rnyed pa dang bkur sti ni rdzu 'phrul dang mngon par shes pa nyams par byed par brtag par bya'o/ /rnyed pa dang bkur sti ni sngar bkur sti byed la phyis bkur sti mi byed par </text></item>
<item><p>262b2</p><section>dkon brtsegs</section><text>brtag par bya'o/ /rnyed pa dang bkur sti ni mi mdza' ba dag dang gnas par byed par brtag par bya'o/ /rnyed pa dang bkur sti ni mdza' bo spong bar brtag par bya'o/ /rnyed pa dang bkur </text></item>
<item><p>262b3</p><section>dkon brtsegs</section><text>sti ni pha rol 'drid pa'i phyir smad 'tshong ma dang 'dra bar brtag par bya'o/ /rnyed pa dang bkur sti ni bsam gtan dang / tshad med pa yongs su spong bar brtag par bya'o/ /rnyed pa </text></item>
<item><p>262b4</p><section>dkon brtsegs</section><text>dang bkur sti ni sems can dmyal ba dang / dud 'gro'i skye gnas dang / gshin rje'i 'jig rten du ltung bar byed par brtag par bya'o/ /rnyed pa dang bkur sti ni lhas byin dang /</text></item>
<item><p>262b5</p><section>dkon brtsegs</section><text>lhag spyod kyi go cha dang mthun par brtag par bya'o/ /byams pa/ byang chub sems dpas rnyed pa dang bkur sti la nyes dmigs gang dag brtag par bya ba ni 'di lta bu 'di dag go /</text></item>
<item><p>262b6</p><section>dkon brtsegs</section><text>brtags nas kyang 'dod pa chung bar bya'i/ /yongs su gdung bar ni mi bya'o/ /de ci'i phyir zhe na/ byams pa/ byang chub sems dpa' 'dod pa chung ba la skyon 'di lta bu 'di dag med </text></item>
<item><p>262b7</p><section>dkon brtsegs</section><text>pa'i phyir te/ de'i sangs rgyas kyi chos rnams la bar chad med pa yin/ khyim pa dang / rab tu byung ba dag yid 'byung bar 'gyur ba yin/ lha dang mi rnams yongs su dag par bya ba'i </text></item>
<item><p>263a1</p><section>dkon brtsegs</section><text>phyir gnas pas rjes su bsrung bar 'os pa yin/ ngan 'gro log par ltung ba thams cad kyis skrag pa med pa yin/ sdig pa dang bral bas zil gyis </text></item>
<item><p>263a2</p><section>dkon brtsegs</section><text>mi non pa yin/ bdud kyi yul las yongs su grol bas mi 'phrog pa yin/ sdug bsngal thams cad kyis mi tshugs pa yin/ lha dang mi rnams kyi mngon par 'dod par bya ba yin/</text></item>
<item><p>263a3</p><section>dkon brtsegs</section><text>bsam gtan la goms par byed par gnas pas gsal ba yin/ g.yo dang sgyu spangs pa dang / 'dod pa'i yon tan lnga la skyon du lta bas bag yod pa yin/ 'phags pa'i rigs </text></item>
<item><p>263a4</p><section>dkon brtsegs</section><text>la gnas pas ji skad smras pa de bzhin byed pa yin/ mkhas pa rnams dang / tshangs pa mtshungs par spyod pa rnams kyis 'dod pa yin te/ byams pa/ phan yon 'di lta bu 'di dag </text></item>
<item><p>263a5</p><section>dkon brtsegs</section><text>shes nas byang chub sems dpa' sems dpa' chen po mkhas pa rnyed pa dang bkur sti yongs su spangs pas/ rnyed pa dang bkur sti thams cad spangs pa'i phyir/ lhag pa'i </text></item>
<item><p>263a6</p><section>dkon brtsegs</section><text>bsam pas 'dod pa chung ba la gnas par bya zhing 'dod pa chung ba la kun tu bsten par bya'o/ /de skad ces bka' stsal pa dang / bcom ldan 'das la byang chub sems dpa' sems </text></item>
<item><p>263a7</p><section>dkon brtsegs</section><text>dpa' chen po byams pas 'di skad ces gsol to/ /bcom ldan 'das/ byang chub sems dpa' 'du 'dzi la dga' ba'i skyon rnams ji ltar brtag par bgyi/ 'du 'dzi la dga' ba'i </text></item>
<item><p>263b1</p><section>dkon brtsegs</section><text>skyon de dag ni gang lags/ byang chub sems dpas gang dag la brtags na gcig pur dga' ba la dga' zhing yongs su skyo bar yang mi 'gyur ba lags/ bcom ldan 'das kyis bka' </text></item>
<item><p>263b2</p><section>dkon brtsegs</section><text>stsal pa/ byams pa/ 'du 'dzi'i nyes dmigs ni nyi shu po 'di dag yin te/ nyi shu gang zhe na/ byams pa/ 'di la lus kyis ma bsdams pa yin/ ngag gis ma bsdams pa yin/ yid kyis </text></item>
<item><p>263b3</p><section>dkon brtsegs</section><text>ma bsdams pa yin/ 'dod chags che ba yin/ zhe sdang che ba yin/ gti mug che ba yin/ 'jig rten pa'i gtam gyis kyang gos pa yin/ 'jig rten las 'das pa'i gtam las yongs su </text></item>
<item><p>263b4</p><section>dkon brtsegs</section><text>nyams pa yin/ chos la ma gus pa la brten pa yin/ chos yongs su spangs pa yin/ de la bdud kyis glags rnyed pa yin/ bag med pa la brten pa yin/ bag med pa dang ldan pa yin/ de rtog pa </text></item>
<item><p>263b5</p><section>dkon brtsegs</section><text>dang dpyod pa shas che ba yin/ mang du thos pa las yongs su nyams pa yin/ zhi gnas dang lhag mthong mi 'thab pa yin/ myur du tshangs par spyod par mi 'gyur ba yin/ sangs rgyas la dga' </text></item>
<item><p>263b6</p><section>dkon brtsegs</section><text>ba las yongs su nyams pa yin/ chos la dga' ba las yongs su nyams pa yin/ dge 'dun la dga' ba las yongs su nyams pa yin te/ byams pa/ nyi shu po de dag ni 'du 'dzi la dga' </text></item>
<item><p>263b7</p><section>dkon brtsegs</section><text>ba'i nyes dmigs yin par rig par bya ste/ byang chub sems dpas gang dag la brtags na gcig pur dga' ba la dga' zhing yongs su skyo bar yang mi 'gyur ba yin no/ /de nas </text></item>
<item><p>264a1</p><section>dkon brtsegs</section><text>bcom ldan 'das kyis de'i tshe tshigs su bcad pa 'di dag bka' stsal to/ /'dod chags spangs shing zhe sdang rab spangs nas/ /rnal 'byor can </text></item>
<item><p>264a2</p><section>dkon brtsegs</section><text>ni 'du 'dzi mi gnas te/ /de ni de la gzhol zhing de la 'bab/ /nyes pa des na dga' bar byed mi 'gyur/ /rgod dang 'gyod dang de bzhin rnam rtog pa/ /'di dag thams cad 'du </text></item>
<item><p>264a3</p><section>dkon brtsegs</section><text>'dzi rnams las byung / /snying po med pa'i 'du 'dzi su byed pa/ /de ni lang long spyod cing ma bsdams yin/ /byis pa dag ni 'jig rten smra la dga'/ /byis pa de dag mchog gi lam </text></item>
<item><p>264a4</p><section>dkon brtsegs</section><text>las nyams/ /zhe sdang 'di la rnam rtog shas kyang che/ /nyes pa des na de la mi chags so/ /rigs pa ma yin smra la dga' bskyed nas/ /dge slong thos pa rnam par 'phel mi byed/ /</text></item>
<item><p>264a5</p><section>dkon brtsegs</section><text>de lta bas ni mi rigs smra spongs la/ /chos la gcig tu dga' ba thob par gyis/ /byang chub mngon par 'dod phyir nga yis ni/ /rang gi yan lag lan stong snyed du btang / /chos </text></item>
<item><p>264a6</p><section>dkon brtsegs</section><text>nyan pas ni nga la ngoms med na/ /de dag chos nyan pa na skyo bar 'gyur/ /tshig bzhi pa yi tshigs su bcad pa'i phyir/ /nga ni chung ma bu la dga' ma gyur/ /rgyal srid dag dang longs </text></item>
<item><p>264a7</p><section>dkon brtsegs</section><text>spyod ngas spangs na/ /mkhas pa ji ltar chos ni nyan mi byed/ /rigs min smra dang dam pa min smra ba/ /rnam pa kun tu yongs su spang bar bya/ /bskal pa brgya phrag du mar gang </text></item>
<item><p>264b1</p><section>dkon brtsegs</section><text>dkon pa/ /chos kyi dam pa de la dga' bskyed cing / /thar par 'dod pa yon tan don gnyer bas/ 'jig rten bya ba yongs su btsal mi bya/ /gang zhig zas dang gos kyi don tsam </text></item>
<item><p>264b2</p><section>dkon brtsegs</section><text>'dod/ /de ni mchog dang gtso bor bsngags pa yin/ /gang zhig 'dri zhing dge slong legs par 'ongs/ /stan yang gding gi tshur shog 'dug par gyis/ /mi yi rnyed pa rab </text></item>
<item><p>264b3</p><section>dkon brtsegs</section><text>dkon rnyed gyur gyi/ /gcig la gcig ni chos kyi gtam yang bya/ /lung nod kha ton bya dang bsam gtan rnams/ /khyod kyi dkar po'i phyogs rnams 'phel gyur tam/ /gal te </text></item>
<item><p>264b4</p><section>dkon brtsegs</section><text>khyod ni 'dod na dri bar gyis/ /khyod la'ang bdag 'dri skabs ni dbye bar gyis/ /de bzhin gshegs pa mya ngan yongs 'das nas/ /bstan pa rnam par 'jig par 'gyur ba na/ /</text></item>
<item><p>264b5</p><section>dkon brtsegs</section><text>dge slong dag ni rgod cing khengs pa dang / /dgon pa bor nas 'du 'dzir dga' bar 'gyur/ /rnyed pa dang ni de bzhin zas ched du/ /nyin dang mtshan rnams su yang gtam byed la/ /</text></item>
<item><p>264b6</p><section>dkon brtsegs</section><text>byis pa dag ni gnyid log gyur na yang / /lo tog skye ba'i rmi lam rmi bar 'gyur/ /byis pa 'di kun shes pa rab tu nyams/ /ngan song ngan 'gro gsum du gzhol 'gyur gyi/ /</text></item>
<item><p>264b7</p><section>dkon brtsegs</section><text>dga' ba dang ni mos pa bskyed nas kyang / /bse ru lta bur rtag tu nags gnas kyi/ /yon tan 'dod pa nags na gnas pa yis/ /pha rol dag gi skyon la brtag mi bya/ /bdag </text></item>
<item><p>265a1</p><section>dkon brtsegs</section><text>ni khyad par 'phags shing bdag mchog ces/ /de snyam du ni sems bskyed mi bya'o/ /rgyags 'di bag med kun gyi rtsa ba ste/ /dge slong dman la brnyas </text></item>
<item><p>265a2</p><section>dkon brtsegs</section><text>par yongs mi bya/ /bskal pa gcig gis thar pa thob mi 'gyur/ /'di ni bstan pa 'di ni go rim bzhin/ /de ltas dge slong yon tan 'dod gyur ba/ /dpa' bos mi rigs brjod </text></item>
<item><p>265a3</p><section>dkon brtsegs</section><text>pa spangs nas kyang / /dga' zhing mgu la rab tu dga' ba yis/ /bse ru lta bur dgon par gnas par bya/ /de nas bcom ldan 'das la byang chub sems dpa' sems dpa' chen </text></item>
<item><p>265a4</p><section>dkon brtsegs</section><text>po byams pas 'di skad ces gsol to/ /bcom ldan 'das/ 'di ltar dkar po'i chos yongs su spong ba'i slad du 'du 'dzi nongs pa mang po'i skyon chags shing yon tan ma mchis </text></item>
<item><p>265a5</p><section>dkon brtsegs</section><text>la gnod pa dang ldan te/ 'du 'dzis nyon mongs pa 'phel bar bgyid cing / spyod pa bzang po ma lags pa ni ngo mtshar lags te/ bcom ldan 'das/ byang chub sems dpa' mkhas </text></item>
<item><p>265a6</p><section>dkon brtsegs</section><text>pa dge ba 'tshal ba su zhig gcig pur dga' ba la mngon par dga' bar mi bgyid/ bcom ldan 'das/ byang chub sems dpas smra ba la dga' ba'i skyon rnams ji ltar brtag </text></item>
<item><p>265a7</p><section>dkon brtsegs</section><text>par bgyi/ byang chub sems dpas gang rtogs na don rnam par nges pa la dga' zhing don la rtogs pa yongs su gdung bar yang mi 'gyur ba lags/ de skad ces gsol </text></item>
<item><p>265b1</p><section>dkon brtsegs</section><text>pa dang / bcom ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa/ 'di la byang chub sems dpas smra ba la dga' ba'i nyes </text></item>
<item><p>265b2</p><section>dkon brtsegs</section><text>dmigs nyi shu yod par brtag par bya'o/ /nyi shu gang zhe na/ byams pa/ 'di la dge slong smra ba la dga' ba ni mang du thos pas rgyags shing dregs pas gus pa med par 'gyur ba dang /</text></item>
<item><p>265b3</p><section>dkon brtsegs</section><text>rtsod pa'i smra ba lhur len pas phyogs la mngon par zhen par 'gyur ba dang / nang du tshul bzhin yid la byed pa dang bral bas dran pa brjed par 'gyur ba dang / lus dang sems shin tu ma </text></item>
<item><p>265b4</p><section>dkon brtsegs</section><text>sbyangs pas shes bzhin med par spyod par 'gyur ba dang / chos la bzod pa las nyams pas khengs pa dang 'dud par 'gyur ba dang / zhi gnas dang lhag mthong yongs su spangs pas </text></item>
<item><p>265b5</p><section>dkon brtsegs</section><text>sems can gyi rgyud dmu rgod du 'gyur ba dang / smra ba'i spags pas spags pas dus ma yin par smra bar 'gyur ba dang / 'phags pa'i shes pa ma thob pas ma bsdams par 'gyur ba </text></item>
<item><p>265b6</p><section>dkon brtsegs</section><text>dang | lha dang klu rnams kyis mi bkur bar 'gyur ba dang / so so yang dag par rig pa thob pa rnams kyis brnyes par 'gyur ba dang / lus mngon sum du gyur pa rnams kyis spyo bar 'gyur </text></item>
<item><p>265b7</p><section>dkon brtsegs</section><text>ba dang / bsgrub pa la mi gnas pas yid la gcags par 'gyur ba dang / the tshom ma spangs pas rab tu mi brtan par 'gyur ba dang / sgra lhur len pas thos pa dang bye brag phyed pa nyams par </text></item>
<item><p>266a1</p><section>dkon brtsegs</section><text>'gyur ba dang / rnam par shes pa'i spyod yul can yin pas 'dod pa'i yon tan la chags par 'gyur ba dang / yang dag pa ji lta ba bzhin du rtog par </text></item>
<item><p>266a2</p><section>dkon brtsegs</section><text>mi byed pas myur du chos spong bar byed pa dang / gzhan dang gzhan rtsom pas mi brtan zhing rten med par 'gyur ba dang / sems yongs su ma dul bas bkur sti med par thob par 'gyur </text></item>
<item><p>266a3</p><section>dkon brtsegs</section><text>ba dang / chos kyi dbyings khong du ma chud pas gzhan gyi dring 'jog par 'gyur ba dang / dbang po rnams yongs su ma shes pas nyon mongs pa'i dbang du 'gyur ba ste/ byams pa/ nyi shu po </text></item>
<item><p>266a4</p><section>dkon brtsegs</section><text>de dag ni byang chub sems dpa' smra ba la dga' zhing sgra lhur len la don la rtog pa dang bral ba'i nyes dmigs yin no/ /de nas de'i tshe bcom ldan 'das kyis tshigs su bcad pa 'di </text></item>
<item><p>266a5</p><section>dkon brtsegs</section><text>dag bka' stsal to/ /thos pas rgyags nas gus par mi 'gyur te/ /rnam par 'gyed pa'i smra ba rnams la chags/ /brjed par 'gyur zhing shes bzhin med par 'gyur/ /smra la </text></item>
<item><p>266a6</p><section>dkon brtsegs</section><text>dga' ba'i nyes pa 'di dag go /nang gi sems las shin tu ring bar 'gyur/ /lus dang sems kyang rab sbyangs ma yin 'gyur/ /khengs pa dang ni 'dud pa mang bar 'gyur/ /smra </text></item>
<item><p>266a7</p><section>dkon brtsegs</section><text>la dga' ba'i nyes pa 'di dag go /byis pa dam pa'i chos bsam rab tu nyams/ /sems ni mi mnyen shin tu rtsub par 'gyur/ /zhi gnas lhag mthong dag dang rab tu ring / /smra la </text></item>
<item><p>266b1</p><section>dkon brtsegs</section><text>dga' ba'i nyes pa 'di dag go /rtag tu bla ma dag la gus pa med/ /spags pa'i gtam dag la ni dga' ba bskyed/ /snying po med la gnas shing shes rab nyams/ /smra la dga' ba'i </text></item>
<item><p>266b2</p><section>dkon brtsegs</section><text>nyes pa 'di dag go /de ni lha tshogs rnams kyis mi bkur zhing / /de tshe de la'ang 'dod pa mi bskyed la/ /so so yang dag rig las nyams 'gyur te/ /smra la dga' ba'i nyes pa 'di dag go /</text></item>
<item><p>266b3</p><section>dkon brtsegs</section><text>gang dag lus ni mngon sum bag yod pa/ /mkhas pa de dag gis ni spyo bar 'gyur/ /de yi srog ni don med 'gyur ba ste/ /smra la dga' ba'i nyes pa 'di dag go /bdag ni sgrub nyams da </text></item>
<item><p>266b4</p><section>dkon brtsegs</section><text>ni ci bya zhes/ /'chi ba'i dus tshe byis pa mya ngan byed/ /gting rnyed ma gyur shin tu sdug bsngal 'gyur/ /smra la dga' ba'i nyes pa 'di dag go /rtswa bskyod bzhin du 'gul zhing g.yo ba ste/ /de </text></item>
<item><p>266b5</p><section>dkon brtsegs</section><text>ni de ltar the tshom 'gyur du nges/ /de ni nam yang blo brtan mi 'gyur te/ /smra la dga' ba'i nyes pa 'di dag go /gar la lta ba'i khrod na 'dug pa zhig /dpa' bo gzhan gyi yon tan brjod </text></item>
<item><p>266b6</p><section>dkon brtsegs</section><text>ba bzhin/ /bdag nyid nan tan nyams par 'gyur ba ste/ /smra la dga' ba'i nyes pa 'di dag go /de yi sems ni rna ba'i rnam shes la/ /rab tu chags shing sgras rgyags shes rab </text></item>
<item><p>266b7</p><section>dkon brtsegs</section><text>nyams/ /log par sems shing lam ngan 'gro bar 'gyur/ /smra la dga' ba'i nyes pa 'di dag go /de ni g.yo ldan yang zhing re chad 'gyur/ /phyi phyir zhing ni rnam par 'gyed par rtsom/ /</text></item>
<item><p>267a1</p><section>dkon brtsegs</section><text>'phags pa rnams kyi chos las rab tu ring / /smra la dga' ba'i nyes pa 'di dag go /mthu chung bsti stang gis ni dgar 'gyur te/ /mi shes ldan pa g.yo </text></item>
<item><p>267a2</p><section>dkon brtsegs</section><text>zhing 'gyur ba yin/ /spre'u ltar de yi sems ni g.yo bar 'gyur/ /smra la dga' ba'i nyes pa 'di dag go /rang gi blo ni shes pas dman pa'i phyir/ /rmongs pa de ni gzhan gyi dring la </text></item>
<item><p>267a3</p><section>dkon brtsegs</section><text>'jog /de ni nyon mongs phyogs kyi dbang du 'gro /smra la dga' ba'i nyes pa 'di dag go /mig kyang 'khrul cing de bzhin rna ba'ang 'khrul/ /sna yang 'khrul cing de bzhin lce yang </text></item>
<item><p>267a4</p><section>dkon brtsegs</section><text>'khrul/ /lus kyang 'khrul cing yid kyang 'khrul bar 'gyur/ /smra la dga' ba'i nyes pa 'di dag go /yun ring dus nas smra la dga' bas na/ /de ni bdag nyid dga' ba mi thob bo/ /</text></item>
<item><p>267a5</p><section>dkon brtsegs</section><text>tshig gang dga' ba mtha' yas thob 'gyur ba/ /tshig gcig tsam zhig bsam pa mchog yin no/ /bu ram shing shun snying po ci yang med/ /dga' bar bya ba'i ro ni nang na 'dug /shun </text></item>
<item><p>267a6</p><section>dkon brtsegs</section><text>pa zos pas mis ni bu ram ro/ /zhim po rnyed par nus pa ma yin no/ /ji ltar shun pa de bzhin smra ba ste/ /ro lta bu ni 'di la don sems yin/ /de lta bas na smra la dga' spongs te/ /</text></item>
<item><p>267a7</p><section>dkon brtsegs</section><text>rtag tu bag yod byos la don sems shig /smra ba'i nyes pa 'di 'dra rtogs 'gyur zhing / /don gyi yon tan mchog 'di shes nas ni/ /'di ni byang chub mkhas pa gang yin pa/ /des </text></item>
<item><p>267b1</p><section>dkon brtsegs</section><text>ni don bsam pa la dga' bar gyis/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das/ 'di ltar smra </text></item>
<item><p>267b2</p><section>dkon brtsegs</section><text>ba la dga' ba'i skyon rnams dang / don la sems pa'i yon tan rnams de bzhin gshegs pas legs par gsungs pa ni ngo mtshar lags so/ /bcom ldan 'das/ byang chub sems </text></item>
<item><p>267b3</p><section>dkon brtsegs</section><text>dpa' snying po btsal ba rnams kyis ni don bsam pa btang ste/ snying po ma mchis pa'i smra ba la dga' bar bgyid pa'i rngo mi thogs lags so/ /bcom ldan 'das/ byang chub sems dpa' sems </text></item>
<item><p>267b4</p><section>dkon brtsegs</section><text>dpa' chen pos gnyid kyi dga' bas dga' ba'i skyon ji ltar blta bar bgyi/ byang chub sems dpas ji ltar brtags na rmugs pa dang / gnyid kyi nongs dmigs mthong nas brtson 'grus </text></item>
<item><p>267b5</p><section>dkon brtsegs</section><text>rtsom zhing yongs su skyo bar yang mi 'gyur ba lags/ bcom ldan 'das kyis bka' stsal pa/ byams pa/ 'di la gnyid la dga' ba'i nyes dmigs ni rnam pa nyi shur brtag par bya </text></item>
<item><p>267b6</p><section>dkon brtsegs</section><text>ste| byang chub sems dpa' de dag la rtog na brtson 'grus rtsom pa la dga' zhing skyo bar yang mi 'gyur ro/ /nyi shu gang zhe na/ byams pa/ 'di la byang chub sems dpa' gnyid che </text></item>
<item><p>267b7</p><section>dkon brtsegs</section><text>ba ni rmugs pa dang / gnyid kyis non te le lo che bar 'gyur ba dang / lus sha che ba dang / mdog yongs su ma dag pa dang / de'i 'byung ba chen po rnams nad gzhis non par 'gyur ba dang /</text></item>
<item><p>268a1</p><section>dkon brtsegs</section><text>de'i me'i khams chung bar 'gyur ba dang / de'i kha zas legs par 'ju bar mi 'gyur ba dang / de'i lus la 'bras dang phol mig 'byung bar 'gyur </text></item>
<item><p>268a2</p><section>dkon brtsegs</section><text>ba dang / le lo can du 'gyur ba dang / de'i gti mug gi dra ba rnam par 'phel bar 'gyur pa dang / de'i shes rab nyam chung bar 'gyur ba dang / de kha zas 'dod pa las yi ga 'chu </text></item>
<item><p>268a3</p><section>dkon brtsegs</section><text>bar 'gyur ba dang / de gti mug gi mun pa rab tu 'dzin par 'gyur ba dang / de la mi ma yin pa rnams bkur sti mi byed pa dang / sems brtul bar 'gyur ba dang / mi ldang ba mang </text></item>
<item><p>268a4</p><section>dkon brtsegs</section><text>bar 'gyur ba dang / de'i sems bag la nyal gyis kun nas dkris shing 'dug par 'gyur pa dang / de dge ba'i chos la 'dun par mi 'gyur ba dang / dge ba'i chos thams cad las </text></item>
<item><p>268a5</p><section>dkon brtsegs</section><text>nyams par 'gyur ba dang / spyod pa zhum par gyur nas brtson 'grus rtsom pa rnams kyi spyod pa la smod pa dang / 'khor gyi nang du song na brnyas par 'gyur ba ste/ byams pa/ nyi shu </text></item>
<item><p>268a6</p><section>dkon brtsegs</section><text>po de dag ni byang chub sems dpa' gnyid la dga' zhing rmugs dang / gnyid mang ba'i nyes dmigs yin te/ byang chub sems dpa' de dag la rtog na brtson 'grus rtsom pa la </text></item>
<item><p>268a7</p><section>dkon brtsegs</section><text>dga' zhing yongs su skyo bar mi 'gyur ro/ /de nas de'i tshe bcom ldan 'das kyis tshigs su bcad pa 'di dag bka' stsal to/ /gang zhig rmugs dang gnyid la dga' 'gyur </text></item>
<item><p>268b1</p><section>dkon brtsegs</section><text>ba| |de yi lus ni sha che mkhregs ma yin/ /le lo de tshe blun zhing mthun mi byed/ /de yi mdog kyang dag par mi 'gyur ro/ /gang zhig rmugs dang gnyid la dga' 'gyur pa/ /bad kan </text></item>
<item><p>268b2</p><section>dkon brtsegs</section><text>rlung dang de bzhin mkhris par rnams/ /de dag de yi lus las shas cher 'byung / /de yi khams rnams rab tu 'khrug par 'gyur/ /gang zhig rmugs dang gnyid la dga' 'gyur ba/ /kha </text></item>
<item><p>268b3</p><section>dkon brtsegs</section><text>zas nyes pas lto ni ma dag cing / /lus kyang lci la zo mdog pa de ma yin/ /de yi tshig kyang gsal bar mi 'gyur ro/ /gang zhig rmugs dang gnyid la dga' 'gyur ba/ /de yi lus la phol </text></item>
<item><p>268b4</p><section>dkon brtsegs</section><text>mig mang po 'byung / /de ni nyin dang mtshan du bde bar nyal/ /de la rma rnams mi bzad mang bar 'gyur/ /gang zhig rmugs dang gnyid la dga' 'gyur ba/ /le lo byed cing brtson </text></item>
<item><p>268b5</p><section>dkon brtsegs</section><text>'grus yongs su nyams/ /de ni bde las nyams shing nor rnams 'grib/ /de ni rtag tu zhen cing sems kyang rmongs/ /gang zhig rmugs dang gnyid la dga' 'gyur pa/ /gti mug </text></item>
<item><p>268b6</p><section>dkon brtsegs</section><text>dra ba chen po 'phel 'gyur zhing / /de ni the tshom can de lta ba thob/ /de ni lta bar gyur pa mang bar 'gyur/ /gang zhig rmugs dang gnyid la dga' 'gyur ba/ /de yi shes rab shin tu </text></item>
<item><p>268b7</p><section>dkon brtsegs</section><text>nyam chung 'gyur/ /de yi blo yang yongs su nyams par 'gyur/ /ye shes las ni rtag tu de nyams 'gyur/ /gang zhig rmugs dang gnyid la dga' 'gyur ba/ /mi shes le lo snyoms las </text></item>
<item><p>269a1</p><section>dkon brtsegs</section><text>shes rab 'chal/ /mi ma yin pa dag gis glags rnyed de/ /nags na gnas pa'i tshe ni 'tshe bar 'gyur/ /gang zhig rmugs dang gnyid la </text></item>
<item><p>269a2</p><section>dkon brtsegs</section><text>dga' 'gyur ba/ /sems kyang rtul zhing de yi dran pa rmongs/ /lung nod kha ton byed la de mi gnas/ /chos smra na yang de ni rtag tu thogs/ /gang zhig rmugs dang gnyid la dga' </text></item>
<item><p>269a3</p><section>dkon brtsegs</section><text>'gyur ba/ /de yi nyon mongs kun nas ldang bar 'gyur/ /rnam par 'khor zhing g.yo la rmongs pa dang / /de yi sems ni rtag tu gdung bar 'gyur/ /gang zhig rmugs dang </text></item>
<item><p>269a4</p><section>dkon brtsegs</section><text>gnyid la dga' 'gyur ba/ /de yi bya ba mang po nyams shing 'gags/ /lus kyang gdungs shing yid kyang yongs su gdungs/ /bag la nyal ba 'phel bar des mi shes/ /gang </text></item>
<item><p>269a5</p><section>dkon brtsegs</section><text>zhig rmugs dang gnyid la dga' 'gyur ba/ /de ni dge sems rtag tu mi 'dod de/ /de ni chos la 'dun pa skye mi byed/ /phyir zhing chos ma yin la de dga' 'gyur/ /gang zhig </text></item>
<item><p>269a6</p><section>dkon brtsegs</section><text>rmugs dang gnyid la dga' 'gyur ba/ /de ni rmongs shing chos la 'dun pa nyams/ /byis pa yon tan kun nas yongs su nyams/ /dkar po 'joms shing mun par 'gro bar </text></item>
<item><p>269a7</p><section>dkon brtsegs</section><text>'gyur/ /gang zhig rmugs dang gnyid la dga' 'gyur ba/ /'jigs par 'gyur zhing sems kyang rab tu zhum/ /de ni rtag par mchog tu dga' mi 'gyur/ /gnyid kyis </text></item>
<item><p>269b1</p><section>dkon brtsegs</section><text>non pa lus kyang lhod par 'gyur/ /gang zhig rmugs dang gnyid la dga' 'gyur ba/ /bdag nyid mi shes le lo can gyur nas/ /brtson 'grus stobs dang ldan la phrag dog byed/ /brtson </text></item>
<item><p>269b2</p><section>dkon brtsegs</section><text>'grus ldan pa rnams la mi snyan smra/ /nyes pa 'di 'dra de dag rtogs gyur nas/ /mkhas pa su zhig rmugs gnyid dga' bar byed/ /shin tu gti mug lta ba mang po'i rgyu/ /don bzang </text></item>
<item><p>269b3</p><section>dkon brtsegs</section><text>dam chos yon tan chud gson pa/ /gnyid 'di brtson 'grus 'phrog par rtogs gyur nas/ /mkhas pa yon tan ldan pa su der dga'/ /sdug bsngal kun dang mun pa sel byed cing / /ngan </text></item>
<item><p>269b4</p><section>dkon brtsegs</section><text>song yongs su spong ba'i gzhir gyur pa/ /sangs rgyas kun gyis bsngags pa'i brtson 'grus 'phags/ /gang yin de ni rtag tu brten pa bgyis/ /'jig rten 'di na bzo gang ci yod dang //</text></item>
<item><p>269b5</p><section>dkon brtsegs</section><text>'jig rten 'das bzo gang dag ci yod pa/ /brtson 'grus brtsams la rnyed par mi dka' na/ /mkhas pa su dag brtson 'grus stobs kyis skyo/ /gang dag sangs rgyas byang chub zhugs </text></item>
<item><p>269b6</p><section>dkon brtsegs</section><text>gyur pa/ /de dag rmugs gnyid skyon rnams mthong nas ni/ /rtag tu brtson 'grus rtsom la gnas par byed/ /'di ni nga yis de dag bskul byas yin/ /de nas bcom ldan 'das la byang </text></item>
<item><p>269b7</p><section>dkon brtsegs</section><text>chub sems dpa' sems dpa' chen po byams pas 'di skad ces gsol to/ /bcom ldan 'das/ byang chub sems dpa' gang dag rmugs pa dang / gnyid kyi skyon 'di lta bu 'di </text></item>
<item><p>270a1</p><section>dkon brtsegs</section><text>dag thos nas spong bar mi bgyid cing skyo bar mi bgyid pa de dag dang / brtson 'grus rtsom pa mi bskyed pa de dag de tsam du rmongs par 'gyur ba ni ngo </text></item>
<item><p>270a2</p><section>dkon brtsegs</section><text>mtshar lags so/ /bcom ldan 'das/ byang chub sems dpa' slob par 'tshal ba dang / lhag pa'i bsam pas bla na med pa yang dag par rdzogs pa'i byang chub tu mngon par rdzogs </text></item>
<item><p>270a3</p><section>dkon brtsegs</section><text>par 'tshang rgya bar 'tshal ba su zhig yang dag pa'i gnas 'di lta bu 'di dag thos na/ le lo bgyid cing dge ba'i chos rnams bskyed par mi bgyid/ brtson 'grus kyi yon tan </text></item>
<item><p>270a4</p><section>dkon brtsegs</section><text>dang | phan yon 'di lta bu thos na byang chub kyi yan lag yongs su rdzogs par bgyi ba'i slad du zhig brtson 'grus rtsom par mi bgyid de/ de bzhin gshegs pas gnyid </text></item>
<item><p>270a5</p><section>dkon brtsegs</section><text>la dga' ba'i nongs dmigs dang / brtson 'grus rtsom pa'i phan yon 'di dag legs par bka' stsal lags so/ /bcom ldan 'das/ byang chub sems dpas las la dga' </text></item>
<item><p>270a6</p><section>dkon brtsegs</section><text>zhing 'jig rten pa'i spags pas spags pa'i nongs dmigs ji ltar brtag par bgyi/ byang chub sems dpas gang dag la brtags na 'dod pa chung zhing bgyi ba nyung la/ dam </text></item>
<item><p>270a7</p><section>dkon brtsegs</section><text>pa'i chos btsal ba'i slad du rtag tu brtson zhing sbyor ba la gnas par 'gyur ba lags/ bcom ldan 'das kyis bka' stsal pa/ byams pa/ 'di la byang chub sems dpa' </text></item>
<item><p>270b1</p><section>dkon brtsegs</section><text>sems dpa' chen pos las la dga' ba'i nyes dmigs nyi shur brtag par bya ste/ byang chub sems dpa' de dag la rtog na 'dod pa chung zhing bya ba nyung la dam pa'i chos btsal ba'i </text></item>
<item><p>270b2</p><section>dkon brtsegs</section><text>slad du rtag tu brtson zhing skyo ba la gnas par 'gyur ro/ /nyi shu gang zhe na/ byams pa/ 'di la byang chub sems dpa' las la dga' ba 'jig rten pa'i las rnams la brtson par </text></item>
<item><p>270b3</p><section>dkon brtsegs</section><text>'gyur ba dang / las ngan pa thams cad la gnas par 'gyur ba dang / lung nod pa dang / kha ton la brtson pa dag gis brnyas par 'gyur ba dang / nang du yang dag 'jog la dga' ba </text></item>
<item><p>270b4</p><section>dkon brtsegs</section><text>rnams kyis smad par 'gyur ba dang / 'khor ba thog ma dang tha ma med pa yongs su 'dzin pa'i las brtsams par 'gyur ba dang / bram ze dang khyim bdag dad pa rnams kyi yon sbyong bar </text></item>
<item><p>270b5</p><section>dkon brtsegs</section><text>mi byed pa dang / de'i sems dngos por 'dzin pa la 'jug par 'gyur ba dang / chags pa mang bar 'gyur ba dang / khyim so rnams la rgyun du sbyong bar 'gyur ba dang / dbang byed </text></item>
<item><p>270b6</p><section>dkon brtsegs</section><text>par mi 'gyur ba dang / bzlog byed kyi ngang tshul can yid smon mang po la rgyun du gnas pa dang / khyim gyi bya ba dag la brtson pa dang / de ro dag la shas cher 'dun cing chags pa </text></item>
<item><p>270b7</p><section>dkon brtsegs</section><text>bskyed pa dang / len pa med par mi dga' ba dang / kun nas mnar sems mang ba'i las kyi sgrib pa rgyun du mngon par 'du byed pa dang / dge bsnyen dang / dge bsnyen ma la rton </text></item>
<item><p>271a1</p><section>dkon brtsegs</section><text>par 'gyur ba dang / de'i zas kyi rnam par rtog pas nyin mtshan 'da' bar byed pa dang / 'jig rten pa'i bya ba dag gi rgyun du 'dri bar byed pa </text></item>
<item><p>271a2</p><section>dkon brtsegs</section><text>dang | mi rigs pa'i smra ba dag la mngon par dga' bar 'gyur ba dang / zhal ta byed pa'i rgyags pas tshangs pa mtshungs par spyod pa rnams dbang phyug gis tshar gcod par byed </text></item>
<item><p>271a3</p><section>dkon brtsegs</section><text>pa dang / pha rol gyi 'khrul pa la rtog cing bdag gi 'khrul pa la mi rtog par 'gyur ba dang / don dang ldan zhing rnam par nges pa'i gtam dag la skyo nas brnyas par 'gyur ba ste/</text></item>
<item><p>271a4</p><section>dkon brtsegs</section><text>byams pa/ nyi shu po de dag ni byang chub sems dpa' las la dga' zhing zhal te byed pa'i spags pas spags pa'i nyes dmigs yin te/ byang chub sems dpa' de dag la </text></item>
<item><p>271a5</p><section>dkon brtsegs</section><text>rtog na 'dod pa chung zhing bya ba nyung bar 'gyur la/ 'jig rten pa'i bya ba spangs nas 'jig rten las 'das pa'i bya ba la brtson par 'gyur ro/ /de nas de'i tshe bcom ldan 'das </text></item>
<item><p>271a6</p><section>dkon brtsegs</section><text>kyis tshigs su bcad pa 'di dag bka' stsal to/ /de ni las ngan dag la gnas 'gyur zhing / /las mchog dag las de ni rgyang yang ring / /'dir ni rnyed pa che las ring bar </text></item>
<item><p>271a7</p><section>dkon brtsegs</section><text>'gyur/ /rnam par chags sems nyes pa 'di dag yin/ /dge slong lung nod kha ton dga' rnams kyis/ /de la brnyes zhing 'dod pa mi byed la/ /bsam gtan byed pa rnams </text></item>
<item><p>271b1</p><section>dkon brtsegs</section><text>kyis smad par 'gyur/ /rtag tu las gnas skyon ni 'di dag yin/ /'khor ba'i las la mngon par brtson pa dang / /thar pa las ni rgyang ring bcings par gnas/ /de ni yul 'khor zas </text></item>
<item><p>271b2</p><section>dkon brtsegs</section><text>la mi rigs spyod/ /nyes pa 'di dag las la chags pa yin/ /rtag tu dngos po dag ni len par byed/ /yongs su 'dzin pa la ni dga' mi bskyed/ /nor med nor ni don du gnyer bar </text></item>
<item><p>271b3</p><section>dkon brtsegs</section><text>byed| |nyes pa 'di dag las la chags pa'i yin/ /khyim du rgyu ba dag ni chags par 'gyur/ /'du 'dzin dga' bas thams cad 'jig par byed/ /gzeb kyi nang du bya bcug bzhin </text></item>
<item><p>271b4</p><section>dkon brtsegs</section><text>du 'gyur/ /nyes pa 'di dag las la chags pa'i yin/ /khyim pa'i las la de rtag mya ngan byed/ /yongs su gdungs par gyur kyang yid mi 'byung / /nam yang tshig ni btsun par mi </text></item>
<item><p>271b5</p><section>dkon brtsegs</section><text>'gyur te/ /nyes pa 'di dag las dga' ba'i yin/ /bla mas bskul na dga' blo mi bde zhing / /rjes su bstan pa mthun par 'dzin mi byed/ /de ni myur du tshul khrims nyams </text></item>
<item><p>271b6</p><section>dkon brtsegs</section><text>par 'gyur/ /nyes pa 'di dag las la dga' ba'i yin/ /khyim na gnas pa'i las rnams rtag sems pas/ /de ni rtag tu 'dod par 'gyur ba ste/ /bsam gtan dang ni spong ba de mi </text></item>
<item><p>271b7</p><section>dkon brtsegs</section><text>byed| |nyes pa 'di dag las la dga' ba'i yin/ /de yi 'dod chags shas ni che bar skye/ /de ni ro bro rnams la chags shing zhe na/ /de ni ngan ngon tsam gyis dga' mi 'gyur/ /nyes </text></item>
<item><p>272a1</p><section>dkon brtsegs</section><text>pa 'di dag las la dga' ba'i yin/ /de ni 'khor mang phal cher dgar 'gyur te/ /de nyams na ni shin tu sdug bsngal 'gyur/ /de ni bong bu bzhin du lang </text></item>
<item><p>272a2</p><section>dkon brtsegs</section><text>long 'gyur/ /nyes pa 'di dag las la dga' ba'i yin/ /de sems rtag tu gnod sems ldan par 'gyur/ /las rnams 'phel zhing zad par mi 'gyur te/ /sred pa'i 'khri shing </text></item>
<item><p>272a3</p><section>dkon brtsegs</section><text>dag gis dam du bcings/ /nyes pa 'di dag las la dga' ba'i yin/ /de ni rtag tu bla ma rnams mi bsten/ /phyogs 'dod khyim pa la ni sten par byed/ /tshul khrims gnas pa </text></item>
<item><p>272a4</p><section>dkon brtsegs</section><text>dag la'ang phrag dog byed/ /nyes pa 'di dag las la dga' ba'i yin/ /nyin dang mtshan du sems gzhan med par ni/ /zas dang gos la rgyun du sems par byed/ /de ni rtag tu </text></item>
<item><p>272a5</p><section>dkon brtsegs</section><text>yon tan 'dod ma yin/ /nyes pa 'di dag las la dga' ba'i yin/ /de ni 'jig rten pa yi bya ba 'dri/ /rigs pa min pa'i smra ba rnams la dga'/ /rigs pa'i smra la de ni </text></item>
<item><p>272a6</p><section>dkon brtsegs</section><text>dga' mi 'gyur/ /nyes pa 'di dag las la dga' ba'i yin/ /sdom brtson rnams la de ni rtag tu gshe/ dbang phyug nyes pas de dag nges tshar gcod/ /mi sdug las rnams </text></item>
<item><p>272a7</p><section>dkon brtsegs</section><text>mngon par 'du byed de/ /nyes pa 'di dag las la dga' ba'i yin/ /de ni rtag tu gzhan gyi skyon rtog cing / /bdag la yod pa'i skyon rnams mi mthong la/ /yon tan ldan pa </text></item>
<item><p>272b1</p><section>dkon brtsegs</section><text>rnams la 'khrul pa tshol/ /nyes pa 'di dag las dga' ba'i yin/ /byis pa de ni gzhan gyis myur du brnyas/ /de ni pha rol dag la chos ston tshe/ /blo nyams pas na mngon par shes </text></item>
<item><p>272b2</p><section>dkon brtsegs</section><text>mi 'gyur/ /nyes pa 'di dag las la dga' ba'i yin/ /gnod 'gyur nyes pa 'di dag mthong nas ni/ /las ngan dag la su zhig dga' bar byed/ /dpa' bo dag ni rtag tu las mchog </text></item>
<item><p>272b3</p><section>dkon brtsegs</section><text>byed| |byis pa gang yin chud ni gson mi byed/ /lan stong brjod kyang tshig gcig mi 'dzin pa/ /de ni blo can dag gis spyo ba yin/ /gang zhig las ngan dag ni byed pa la/ /dam pa dag gis </text></item>
<item><p>272b4</p><section>dkon brtsegs</section><text>de ltar rtag tu smad/ /de lta bas na mkhas mis de rtag tu/ /las ngan dag ni rnam par spangs nas kyang / /thub dbang rnams kyis rtag tu bsngags pa yi/ /bzang po'i las rnams </text></item>
<item><p>272b5</p><section>dkon brtsegs</section><text>gang yin de dag bya/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das/ byang chub sems dpa' </text></item>
<item><p>272b6</p><section>dkon brtsegs</section><text>gang dag chos kyi mchog yongs su spangs nas las ngan pa rtsom pa de dag ni shes rab shin tu chung zhing shes rab kyis dman par 'gyur ba lags so/ /de skad ces gsol pa dang /</text></item>
<item><p>272b7</p><section>dkon brtsegs</section><text>bcom ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa/ de de bzhin te/ de de bzhin no/ /ji skad smras pa de bzhin </text></item>
<item><p>273a1</p><section>dkon brtsegs</section><text>te| byang chub sems dpa' gang dag chos kyi mchog yongs su spangs nas las ngan pa rtsom pa de dag ni shes rab shin tu chung zhing shes rab kyis dman </text></item>
<item><p>273a2</p><section>dkon brtsegs</section><text>par 'gyur ba yin no/ /byams pa/ gzhan yang khyod mos par bya'o/ /byams pa/ byang chub sems dpa' gang dag la sbyor ba med cing bsam gtan med la/ spong ba med cing 'don pa </text></item>
<item><p>273a3</p><section>dkon brtsegs</section><text>med pa dang / mang du thos pa yongs su tshol ba med pa de dag ni de bzhin gshegs pa'i bstan pa la rab tu byung ba ma yin no/ /byams pa/ de bzhin gshegs pa'i bstan pa ni bsam </text></item>
<item><p>273a4</p><section>dkon brtsegs</section><text>gtan dang spong bas phye ba dang / ye shes kyis 'dus byas pa dang / ye shes kyis mnyam par bzhag pa dang / brtson pas phye ba yin gyi/ khyim pa'i las dang / zhal ta byed pas phye ba ni </text></item>
<item><p>273a5</p><section>dkon brtsegs</section><text>ma yin te/ 'di ltar zhal ta byed pa'i las de ni mi rigs pa la sbyor ba rnams dang / 'du byed la mngon par dga' ba rnams dang / 'jig rten pa'i bya bas spags pa ste/ byang chub sems </text></item>
<item><p>273a6</p><section>dkon brtsegs</section><text>dpas de la 'dod pa bskyed par mi bya'o/ /byams pa/ gal te byang chub sems dpa' zhal ta byed pa la brtson pa rin po che sna bdun gyi mchod rten dag gis stong gsum gyi stong chen </text></item>
<item><p>273a7</p><section>dkon brtsegs</section><text>po'i 'jig rten gyi khams 'di bkang na des ni nga mnyes par byas pa ma yin/ ri mor byas pa ma yin/ bkur sti byas pa ma yin gyi/ byams pa/ gal te byang chub sems dpa' tha na pha </text></item>
<item><p>273b1</p><section>dkon brtsegs</section><text>rol tu phyin pa dang ldan pa'i tshig bzhi pa'i tshigs su bcad pa gcig tsam 'dzin tam/ 'chang ngam/ klog gam/ kun chub par byed dam/ 'chad pa des ni nga la bkur stir byas/ bla mar </text></item>
<item><p>273b2</p><section>dkon brtsegs</section><text>byas| ri mor byas/ mchod pa byas par 'gyur ro/ /de ci'i phyir zhe na/ byams pa/ de bzhin gshegs pa rnams kyi byang chub ni mang du thos pa las byung ba yin gyi/ dngos por yongs </text></item>
<item><p>273b3</p><section>dkon brtsegs</section><text>su 'dzin pa las byung ba ni ma yin pa'i phyir ro/ /byams pa/ gal te byang chub sems dpa' zhal ta byed pa la brtson pas byang chub sems dpa' lung nod pa dang / kha ton byed pa la </text></item>
<item><p>273b4</p><section>dkon brtsegs</section><text>brtson pa/ zhal ta byed pa'i spags pas spags par byed na bsod nams 'dod pa des ni bsod nams ma yin pa'i phung po chen po bskyed par 'gyur te/ las kyi sgrib pa yang yongs </text></item>
<item><p>273b5</p><section>dkon brtsegs</section><text>su 'dzin par 'gyur ro/ /de ci'i phyir zhe na/ bsod nams bya ba'i gzhi gsum po gang yin pa de dag thams cad ni shes rab las byung ba'i phyir ro/ /byams pa/ de lta bas na byang </text></item>
<item><p>273b6</p><section>dkon brtsegs</section><text>chub sems dpa' zhal te byed pa la brtson pas byang chub sems dpa' lung nod pa dang kha ton byed pa la brtson pa'i bar chad mi bya'o/ /'dzam bu'i gling 'di zhal ta byed pas yongs </text></item>
<item><p>273b7</p><section>dkon brtsegs</section><text>su gang bar 'gyur ba'i zhal ta byed pa de dag thams cad kyis ni byang chub sems dpa' lung nod pa dang / kha ton byed pa la brtson pa gcig la rim gro dang bsnyen bkur bya'o/ /</text></item>
<item><p>274a1</p><section>dkon brtsegs</section><text>byang chub sems dpa' lung nod pa dang / kha ton byed pa la brtson pa 'dzam bu gling gang ba snyed kyis ni byang chub sems dpa' nang du yang dag 'jog </text></item>
<item><p>274a2</p><section>dkon brtsegs</section><text>la brtson pa gcig la rim gro dang bsnyen bkur bya'o/ /de ltar byas na de bzhin gshegs pas rjes su yi rang ba dang gnang ba yin te/ de dag ni bsnyen bkur ni legs par byas </text></item>
<item><p>274a3</p><section>dkon brtsegs</section><text>pa yin no/ /gang zhig shes rab spyod pa la mos nas rim gro dang bsnyen bkur byed pa'i bsod nams kyi phung po ni tshad med par skyes par 'gyur ro/ /de ci'i phyir zhe na/ 'di </text></item>
<item><p>274a4</p><section>dkon brtsegs</section><text>ltar shes rab kyi las de ni dka' ba'i las dang / bla na med pa dang / gong na med pa dang / 'jig rten gsum po thams cad las khyad par du 'phags shing mngon par </text></item>
<item><p>274a5</p><section>dkon brtsegs</section><text>'phags pa'i phyir ro/ /byams pa/ de lta bas na byang chub sems dpa' mngon par brtson pa don du gnyer zhing / brtson 'grus rtsom par 'dod pas shes rab la brtson par </text></item>
<item><p>274a6</p><section>dkon brtsegs</section><text>bya zhing / shes rab yongs su btsal ba la brtson 'grus brtsam par bya'o/ /de nas bcom ldan 'das la byang chub sems dpa' sems dpa' chen po byams pas 'di skad </text></item>
<item><p>274a7</p><section>dkon brtsegs</section><text>ces gsol to/ /bcom ldan 'das/ byang chub sems dpa' 'du 'dzi la dga' ba dang / las la dga' ba rnams kyi nongs dmigs rnams ni bka' stsal lags na/ bcom </text></item>
<item><p>274b1</p><section>dkon brtsegs</section><text>ldan 'das/ byang chub sems dpas spros pa la dga' ba'i nongs dmigs rnams ji ltar brtag par bgyi/ byang chub sems dpas gang dag la brtags na nye bar zhi ba la gnas </text></item>
<item><p>274b2</p><section>dkon brtsegs</section><text>shing rtsod pa ma mchis par gnas par 'gyur lags/ bcom ldan 'das kyi bka' stsal pa/ byams pa/ byang chub sems dpas spros pa la dga' ba'i nyes dmigs rnams mdor bsdu </text></item>
<item><p>274b3</p><section>dkon brtsegs</section><text>na nyi shu po 'di dag tu brtag par bya'o/ /rgyas par ni de bzhin gshegs pas mtha' yas par bstan te mthar thug par yang mi 'gyur ro/ /nyi shu gang zhe na/ byams pa/ byang chub </text></item>
<item><p>274b4</p><section>dkon brtsegs</section><text>sems dpa' spros pa la dga' ba tshe 'di nyid la sdug bsngal ba dang yid mi bde ba mang bar gnas pa dang / bzod pa las yongs su nyams par 'gyur ba dang / de'i mi mdza' ba rnams </text></item>
<item><p>274b5</p><section>dkon brtsegs</section><text>yi rang bar 'gyur ba dang / de la bdud kyang mgu bar 'gyur ba dang / de la bdud kyi 'khor kyang dga' bar 'gyur ba dang / de'i dge ba'i chos ma skyes pa rnams skye ba mi 'gyur ba dang /</text></item>
<item><p>274b6</p><section>dkon brtsegs</section><text>skyes pa rnams med par 'gyur ba dang / 'thab pa dang 'khon du 'dzin pa dang 'gyed pa mang bar 'gyur ba dang / 'thab pa dang rtsod pa dang 'gyed pas ngan song du 'gro bar 'gyur ba'i </text></item>
<item><p>274b7</p><section>dkon brtsegs</section><text>las mngon par 'du byed par 'gyur ba dang / bag med par 'gyur ba'i lam rab tu 'dzin par 'gyur ba dang / de'i lce'i dbang po rtsub par 'gyur ba dang / de'i lung mnos pa'i </text></item>
<item><p>275a1</p><section>dkon brtsegs</section><text>chos rnams legs par gnas par mi 'gyur ba dang / mdo sde lung ma mnos pa rnams rna lam du grag par mi 'gyur ba dang / dge ba'i bshes gnyen </text></item>
<item><p>275a2</p><section>dkon brtsegs</section><text>thams cad kyis yongs su spang bar 'gyur ba dang / sdig pa'i grogs po rnams dang myur du phrad par 'gyur ba dang / dka' ba'i lam gyis nges par 'byung bar 'gyur ba dang /</text></item>
<item><p>275a3</p><section>dkon brtsegs</section><text>rgyun mi 'chad par yid du mi 'ong ba'i tshig thos par 'gyur ba dang / gang dang gang du skyes pa de dang der the tshom du 'gyur ba dang / de la mi khom pa brgyad po de dag nye bar 'gyur </text></item>
<item><p>275a4</p><section>dkon brtsegs</section><text>ba dang / rtag tu de'i dkar po'i phyogs la brtson pa la bar chad 'byung bar 'gyur ba ste/ byams pa/ nyi shu po de dag ni spros pa la dga' ba'i nyes dmigs rnams mdor bsdus </text></item>
<item><p>275a5</p><section>dkon brtsegs</section><text>pa yin te/ de dag yongs su spang bar bya'o/ /de nas de'i tshe bcom ldan 'das kyis tshigs su bcad pa 'di dag bka' stsal to/ /de ni tshe 'dir bde bar mi 'gyur te/ /bzod dang </text></item>
<item><p>275a6</p><section>dkon brtsegs</section><text>ring zhing khro ba'i phyogs la gnas/ /de yi dgra rnams dga' bar 'gyur ba ste/ /spros spyod de yi nyes pa 'di dag go /bdud kyang de la dga' zhing mgu bar 'gyur/ /bdud kyi </text></item>
<item><p>275a7</p><section>dkon brtsegs</section><text>phyogs kyang de la dga' bar 'gyur/ /de yi dge ba'i chos skyes chud zar 'gyur/ /spros spyod de yi nyes pa 'di dag go /de ni nam yang dge ba mi skyed de/ /'chi kar tha dad rgyu </text></item>
<item><p>275b1</p><section>dkon brtsegs</section><text>la gnas pa dang / ngan song 'gro ba'i las ni byed par 'gyur/ /spros spyod de yi nyes pa 'di dag go /mi mdzes pa dang blta na mi sdug dang / /de ni rtag tu rus rigs dma' bar 'gyur//</text></item>
<item><p>275b2</p><section>dkon brtsegs</section><text>de yi lce yi dbang po rtsub 'gyur te/ /spros spyod de yi nyes pa 'di dag go /lung mnos chos rnams legs par mi gnas shing / /lung mnos ma byas mdo sde thos mi 'gyur/ /dge </text></item>
<item><p>275b3</p><section>dkon brtsegs</section><text>ba'i bshes gnyen rnams kyang rnam par spong / /spros spyod de yi nyes pa 'di dag go /sdig pa'i grogs po dag dang phrad par 'gyur/ /dka' ba'i theg pas rnam par dga' 'gyur </text></item>
<item><p>275b4</p><section>dkon brtsegs</section><text>zhing | |mi 'dod pa yi tshig rnams rgyun du thos/ /spros spyod de yi nyes pa 'di dag go /byis pa'i blo can de ni gar skyes der/ /yin nam ma yin snyam du de rtog cing / /rtag tu des ni the </text></item>
<item><p>275b5</p><section>dkon brtsegs</section><text>tshom rnyed par 'gyur/ /spros spyod de yi nyes pa 'di dag go /de ni mi khom brgyad dang ring mi 'gyur/ /de ni dal ba ldan zhing mchog mi 'gyur/ /de la 'dod pa 'di dag rtag 'byung </text></item>
<item><p>275b6</p><section>dkon brtsegs</section><text>ste| |spros spyod de yi nyes pa 'di dag go /de yi dge ba dag la bar chad mang / /bgegs su 'gyur bas myur du 'thob mi 'gyur/ /brtson dang ldan yang de la dgra rnams 'byung / /</text></item>
<item><p>275b7</p><section>dkon brtsegs</section><text>spros spyod de yi nyes pa 'di dag go /mkhas pas nyes 'di yang dag rig nas ni/ /spros pa thams cad yongs su gtang bar bya/ /spros spyod dag ni gnod pa rnyed pa sla/ /de lta bas na spros </text></item>
<item><p>276a1</p><section>dkon brtsegs</section><text>la dga' mi bya/ /gang na spros pa'am rtsod pa yod pa las/ /dpag tshad brgya yi pha rol 'gro ba mchog /gang na nyon mongs yod pa de dag tu/ /</text></item>
<item><p>276a2</p><section>dkon brtsegs</section><text>yud tsam zhig kyang gnas shing 'dug mi bya/ /rab byung don 'dod yon tan 'dod pa rnams/ /sdang ba'i sems kyis rtsod par ma byed cig /khyed la zhing med zhing las tshong byar </text></item>
<item><p>276a3</p><section>dkon brtsegs</section><text>med| |gang la nor phyir 'di dag 'byung bar spros/ /khyed la chung ma bu dang bu mo med/ /khyim dang gnyen gyi tshogs kyang yod ma yin/ /bran pho bran mo med cing dbang phyug med/ /rab </text></item>
<item><p>276a4</p><section>dkon brtsegs</section><text>tu byung nas rtsod par ma byed cig /zhi zhing rab tu zhi bas bsten pa yi/ /ngur smrig gos rnams dad pas blangs nas ni/ /zhi zhing rab zhi nye bar zhi bar byos/ /spros pa rnam par </text></item>
<item><p>276a5</p><section>dkon brtsegs</section><text>spongs la bzod pa bskyed/ /mi bzad sems ni sbrul gdug 'dra ba srungs/ /spros la spyod pa sems can dmyal ba dang / /dud 'gro gshin rje'i yul dang mi ring 'gyur/ /de </text></item>
<item><p>276a6</p><section>dkon brtsegs</section><text>lta bas na bzod dang brtson 'grus bskyed/ /tshogs pa gcig phyir spros par byed na ni/ /sdug bsngal gsod dang 'ching ba ci yang rung / /go rar brdeg dang bsdigs pa de </text></item>
<item><p>276a7</p><section>dkon brtsegs</section><text>dag ni/ /'jig rten 'di na gnas pa rnams la 'byung / /tshogs par gyur la nyes pa 'di dag dkon/ /tshogs gyur bag la nyal la 'phel ba med/ /tshogs gyur rnams la </text></item>
<item><p>276b1</p><section>dkon brtsegs</section><text>dga' bar 'byung 'gyur na/ /mkhas pa su zhig tshogs pa bskyed mi byed/ /glags tshol dag gis skyon rnams rnyed mi 'gyur/ /nam yang 'khor rnams phyed par mi 'gyur te/ /de yi mdza' </text></item>
<item><p>276b2</p><section>dkon brtsegs</section><text>bshes dag kyang rgyun du 'byung / /spros pa spangs pa'i phan yon 'di dag yin/ /theg pa'i stobs 'di yis ni dag 'gyur zhing / /las kyi sgrib pa ma lus byang nas ni/ /stobs dang bcas </text></item>
<item><p>276b3</p><section>dkon brtsegs</section><text>shing bzhon bcas bdud thul cig /brtan pa gang yin des ni bzod pa bskyed/ /spros pa rgyas pa la ni skyon mang chags/ /nyes pa de dag ngas ni bstan mi nus/ /rtag tu spros med bsngags </text></item>
<item><p>276b4</p><section>dkon brtsegs</section><text>pa mtha' yas 'gyur/ /su zhig don gnyer des ni bzod pa bskyed/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /</text></item>
<item><p>276b5</p><section>dkon brtsegs</section><text>bcom ldan 'das/ kun nas nyon mongs pa de tsam du gleng ba ni de bzhin gshegs pas legs par gsungs te ngo mtshar lags so/ /bcom ldan 'das/ ci lnga brgya pa tha ma la byang chub </text></item>
<item><p>276b6</p><section>dkon brtsegs</section><text>sems dpa' rnams kyis tshig gi mchog 'di lta bu 'di dag thos na skyo bar 'gyur zhing kun nas nyon mongs pa'i spyod pa yang spong bar 'gyur lags sam/ bka' stsal pa/ byams pa/</text></item>
<item><p>276b7</p><section>dkon brtsegs</section><text>lnga brgya pa tha ma la byang chub sems dpa'i theg pa pa'i gang zag rnams tshig gi mchog 'di lta bu 'di dag thos na skyo bar 'gyur zhing / kun nas nyon mongs pa'i spyod pa lang </text></item>
<item><p>277a1</p><section>dkon brtsegs</section><text>spong bar 'gyur ba 'byung ba de dag ni nyung ngo / /byams pa/ gang dag sems kyi rgyud khengs par 'gyur zhing gus pa med pa dang / mngon </text></item>
<item><p>277a2</p><section>dkon brtsegs</section><text>pa'i nga rgyal la gnas pa dang / gcig la gcig the tshom za ba mang bdag ni phal che/ de dag ni de bzhin gshegs pas gsungs pa'i mdo sde zab mo bstan pa'i yon tan dang /</text></item>
<item><p>277a3</p><section>dkon brtsegs</section><text>phan yon zab pa dag lung nod par mi byed/ kha ton du mi byed/ 'chang bar mi byed/ kun chub par mi byed de/ /de dag gi las kyi sgrib pa de shas ches pas yon tan de dag </text></item>
<item><p>277a4</p><section>dkon brtsegs</section><text>dang | phan yon de dag 'byung bar mi 'gyur ro/ /de dag dad pa med pa des mdo sde de dag la the tshom za bar 'gyur te/ phyis kyang lung nod par mi byed/ 'chang bar mi </text></item>
<item><p>277a5</p><section>dkon brtsegs</section><text>byed| kun chub par mi byed de/ de dag gi drung du bdud sdig can dge slong gi cha lugs su 'dug nas 'di skad du/ mdo sde 'di dag ni rang bzor byas pa yin te/ 'di dag </text></item>
<item><p>277a6</p><section>dkon brtsegs</section><text>ni de bzhin gshegs pas gsungs pa ma yin no/ /de ci'i phyir zhe na/ mdo sde 'di dag las yon tan dang / phan yon bshad pa gang yin pa de dag khyed kyi 'di las mi 'byung zhing </text></item>
<item><p>277a7</p><section>dkon brtsegs</section><text>med pa'i phyir ro zhes mos pa bzlog par byed do/ /de dag de ltar mos pa bzlog pas mdo sde zab mo dag mi 'dod cing the tshom du 'gyur te/ lung nod par mi byed/ kha ton du mi byed de/</text></item>
<item><p>277b1</p><section>dkon brtsegs</section><text>mi blun po de dag gis yon tan de dag thos na/ 'di ltar chos spong bar 'gyur ba'i las kyi rnam par smin pa ni sbyang bar mi nus so snyam du shes so/ /de nas bcom ldan 'das la byang </text></item>
<item><p>277b2</p><section>dkon brtsegs</section><text>chub sems dpa' sems dpa' chen po byams pas 'di skad ces gsol to/ /bcom ldan 'das/ de bzhin gshegs pa tshe dpag med kyi yon tan de bzhin gshegs pas gsungs </text></item>
<item><p>277b3</p><section>dkon brtsegs</section><text>pa gang lags pa 'di dag las gang gis sems bskyed pa gang yang rung ba zhig yid la bgyid cing / de bzhin gshegs pa tshe dpag med yid la bgyid pa de sangs rgyas kyi zhing der </text></item>
<item><p>277b4</p><section>dkon brtsegs</section><text>skye bar 'gyur na/ bcom ldan 'das/ sems bskyed pa de dag gang lags/ de skad ces gsol pa dang / bcom ldan 'das kyis byang chub sems dpa' sems dpa' chen po byams </text></item>
<item><p>277b5</p><section>dkon brtsegs</section><text>pa la 'di skad ces bka' stsal to/ /byams pa/ sems bskyed pa gang dag gis de bzhin gshegs pa tshe dpag med kyi sangs rgyas kyi zhing 'jig rten gyi khams bde ba can du skye </text></item>
<item><p>277b6</p><section>dkon brtsegs</section><text>bar 'gyur bar byed pa de dag ni byis pa'i sems bskyed pa ma yin/ skyed bu dam pa ma yin pa'i sems bskyed pa ma yin/ kun nas nyon mongs pa'i sems bskyed pa ma yin te/ byams </text></item>
<item><p>277b7</p><section>dkon brtsegs</section><text>pa| sems bskyed pa ni bcu po 'di dag yin no/ /bcu gang zhe na/ byams pa/ 'di lta ste/ sems can thams cad kyi spyod pa la zhe 'gras pas ni/ de bzhin gshegs pa tshe dpag </text></item>
<item><p>278a1</p><section>dkon brtsegs</section><text>med kyi sangs rgyas kyi zhing du skye bar mi nus te/ sems can thams cad la byams pa'i sems bskyed pa dang / 'tshe ba yongs su spangs te sems can </text></item>
<item><p>278a2</p><section>dkon brtsegs</section><text>thams cad la snying rje'i sems bskyed pa dang / lus dang srog la mi lta bar dam pa'i chos bsrung ba'i sems bskyed pa dang / zab mo'i bzod pa la nges par gyur pas dam pa'i </text></item>
<item><p>278a3</p><section>dkon brtsegs</section><text>chos la mngon par zhen pa'i sems bskyed pa dang / rnyed pa dang bkur stis ma gos pas bsam pa yongs su dag pa'i sems bskyed pa dang / brjed pa med pas thams cad </text></item>
<item><p>278a4</p><section>dkon brtsegs</section><text>mkhyen pa nyid la rin po cher sems bskyed pa dang / zhum pa med pas sems can thams cad la bla ma bzhin du gus pa bskyed pa dang / byang chub kyi yan lag la nges pas nyi tshe </text></item>
<item><p>278a5</p><section>dkon brtsegs</section><text>ba'i bsam gtan gyi ro myang bar mi bya ba'i sems bskyed pa dang / ma 'dres pas dge ba'i rtsa ba rnam pa sna tshogs kyi sems bskyed pa dang / mtshan ma yongs su spangs te sangs </text></item>
<item><p>278a6</p><section>dkon brtsegs</section><text>rgyas rjes su dran pa bsgom pa'i sems bskyed pa ste/ byams pa/ sems bskyed pa bcu po ni de dag yin te/ sems bskyed pa bcu po de dag las sems bskyed pa gang yang </text></item>
<item><p>278a7</p><section>dkon brtsegs</section><text>rung ba'i sems bskyed pa gang yin pa de ni sems bskyed pa de dang ldan na sangs rgyas kyi zhing der skye bar mi 'gyur ba de ni gnas med do/ /de nas bcom ldan 'das la tshe dang </text></item>
<item><p>278b1</p><section>dkon brtsegs</section><text>ldan pa kun dga' bos 'di skad ces gsol to/ /bcom ldan 'das/ lhag pa'i bsam pa bskul ba'i chos kyi rnam grangs 'di de tsam du bsam gyis mi khyab pa ni ngo mtshar lags </text></item>
<item><p>278b2</p><section>dkon brtsegs</section><text>so| |de skad ces gsol pa dang / bcom ldan 'das kyis tshe dang ldan pa kun dga' bo la legs so zhes bya ba byin te/ kun dga' bo/ legs so/ /legs so/ /kun dga' bo/ de'i </text></item>
<item><p>278b3</p><section>dkon brtsegs</section><text>phyir khyod kyis lhag pa'i bsam pa bskul ba zhes bya ba'i chos kyi rnam grangs 'di gzung zhig /bcom ldan 'das kyis de skad ces bka' stsal nas/ byang chub sems dpa' sems </text></item>
<item><p>278b4</p><section>dkon brtsegs</section><text>dpa' chen po byams pa dang / byang chub sems dpa' de dag dang / tshe dang ldan pa kun dga' bo dang / lha dang / mi dang / lha ma yin dang / dri zar bcas pa'i 'jig rten yi rangs </text></item>
<item><p>278b5</p><section>dkon brtsegs</section><text>te| bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po chos kyi rnam grangs stong phrag brgya pa las/ lhag pa'i bsam pa </text></item>
<item><p>278b6</p><section>dkon brtsegs</section><text>bskul ba zhes bya ste/ 'dus pa nyi shu rtsa lnga pa rdzogs so// //rgya gar gyi mkhan po dzi na mi tra dang / su ren+d+ra bo d+hi dang / zhu chen gyi lots+tsha ba ban de ye shes sde la </text></item>
<item><p>278b7</p><section>dkon brtsegs</section><text>sogs pas bsgyur cing zhus te gtan la phab pa// //rgya gar skad du/ Ar+ya su bA hu pa ri br-its+tshA nA ma ma hA yA na sU tra/ bod skad du/ 'phags pa lag bzang gis </text></item>
<item><p>279a1</p><section>dkon brtsegs</section><text>zhus pa zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis </text></item>
<item><p>279a2</p><section>dkon brtsegs</section><text>thos pa dus gcig na/ bcom ldan 'das rgyal po'i khab na 'od ma'i tshal bya ka lan da ka'i gnas na/ dge slong gi dge 'dun chen po dang thabs gcig tu bzhugs te/ de'i tshe byang </text></item>
<item><p>279a3</p><section>dkon brtsegs</section><text>chub sems dpa' sems dpa' chen po lag bzang zhes bya ba g.yog dang bcas te/ rgyal po'i khab kyi grong khyer chen po nas byung nas/ 'od ma'i tshal bya ka lan da ka'i gnas ga la </text></item>
<item><p>279a4</p><section>dkon brtsegs</section><text>ba dang / bcom ldan 'das ga la ba der dong ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas phyogs </text></item>
<item><p>279a5</p><section>dkon brtsegs</section><text>gcig tu 'dug go /phyogs gcig tu 'dug nas byang chub sems dpa' sems dpa' chen po lag bzang gis bcom ldan 'das ga la ba de logs su thal mo sbyar ba btud de/</text></item>
<item><p>279a6</p><section>dkon brtsegs</section><text>bcom ldan 'das la 'di skad ces gsol to/ /bcom ldan 'das/ byang chub sems dpa' sems dpa' chen po chos du dang ldan na myur du bla na med pa yang dag par rdzogs pa'i </text></item>
<item><p>279a7</p><section>dkon brtsegs</section><text>byang chub mngon par rdzogs par 'tshang rgya/ de skad ces gsol pa dang / bcom ldan 'das kyis byang chub sems dpa' sems dpa' chen po lag bzang la 'di skad ces bka' </text></item>
<item><p>279b1</p><section>dkon brtsegs</section><text>stsal to/ /lag bzang / byang chub sems dpa' sems dpa' chen pos myur du mngon par rdzogs par byang chub par bya ba'i phyir/ pha rol tu phyin pa drug po 'di dag rtag par rgyun </text></item>
<item><p>279b2</p><section>dkon brtsegs</section><text>du yongs su rdzogs par bya'o/ /drug gang zhe na/ 'di lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson </text></item>
<item><p>279b3</p><section>dkon brtsegs</section><text>'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ste/ lag bzang / byang chub sems dpa' sems dpa' chen pos pha rol </text></item>
<item><p>279b4</p><section>dkon brtsegs</section><text>tu phyin pa drug po 'di dag rtag par rgyun du yongs su rdzogs par bya'o/ /lag bzang / byang chub sems dpa' sems dpa' chen pos ji ltar sbyin pa'i pha rol tu phyin pa yongs su rdzogs </text></item>
<item><p>279b5</p><section>dkon brtsegs</section><text>par byed ce na/ lag bzang / 'di la byang chub sems dpa' sems dpa' chen po ni chos kyis longs spyod pa rnams yongs su tshol gyi/ chos ma yin pas ni ma yin no/ /mnyam pa </text></item>
<item><p>279b6</p><section>dkon brtsegs</section><text>nyid yin gyi mi mnyam pas ni ma yin no/ /de srog chags gzhan dag dang / sems can gzhan rnams la gnod pa mi byed/ nyam nga ba mi byed par sbyin pa byin te/ brjod pa dang sgra </text></item>
<item><p>279b7</p><section>dkon brtsegs</section><text>dang tshigs su bcad pa'i phyir ma yin/ 'dzem pa'i phyir ma yin/ 'jigs pa'i phyir ma yin/ lan du phan 'dogs su re ba'i phyir ma yin/ mtho ris kyi phyir ma yin/ tshul 'chos </text></item>
<item><p>280a1</p><section>dkon brtsegs</section><text>pa ma yin/ kha gsag byed pa ma yin/ brnyas pa ma yin no/ /sbyin gnas sam sbyin gnas ma yin pa'am/ mngon par grags pa'am mngon par grags pa </text></item>
<item><p>280a2</p><section>dkon brtsegs</section><text>ma yin pa'am/ tshul khrims dang ldan pa'am tshul khrims 'chal ba'am/ 'dris pa'am ma 'dris pa'am/ mdza' ba'am mi mdza' ba yang rung ste/ bkur stir byed/ bla mar </text></item>
<item><p>280a3</p><section>dkon brtsegs</section><text>byed| rim gro byed/ mchod par byed cing 'dun pa drag po dang / dga' ba drag po dang / dad pa drag pos de nyung du bdog na'ang rung nyung du sbyin/ mang du bdog na yang mang du sbyin </text></item>
<item><p>280a4</p><section>dkon brtsegs</section><text>bzang du bdog na yang bzang du sbyin/ ngan pa bdog na yang ngan pa sbyin/ gya nom pa bdog na yang gya nom ba sbyin no/ /lag bzang / ji ltar byang chub sems dpa' brgya stong sbyin </text></item>
<item><p>280a5</p><section>dkon brtsegs</section><text>pa dang / rlabs po che'i sems dang / rangs pa'i sems kyis sbyin pa de bzhin du/ ka kA ni tsam yang sbyin zhing rlabs po che'i sems dang rangs pa'i sems kyis sbyin no/ /de zas </text></item>
<item><p>280a6</p><section>dkon brtsegs</section><text>'dod pa rnams la sems can thams cad thams cad mkhyen pa'i ye shes bla na med pa'i stobs kyis brtan pa thob par bya ba'i phyir zas sbyin no/ /skom 'dod pa rnams la ni sems </text></item>
<item><p>280a7</p><section>dkon brtsegs</section><text>can thams cad nyon mongs pa'i skom pa thams cad bsal ba'i stobs thob par bya ba'i phyir skom sbyin no/ /gos 'dod pa rnams la ni sems can thams cad ngo tsha shes pa dang khrel yod </text></item>
<item><p>280b1</p><section>dkon brtsegs</section><text>pa'i gos thob par bya ba'i phyir gos sbyin no/ /bzhon pa 'dod pa rnams la ni sems can thams cad byang chub sems dpa'i theg pa dang / rdzogs pa'i sangs rgyas kyi theg pa bla na med pa thob </text></item>
<item><p>280b2</p><section>dkon brtsegs</section><text>par bya ba'i phyir bzhon pa sbyin no/ /spos 'dod pa rnams la ni sems can thams cad sangs rgyas kyi tshul khrims kyi dri bsung thams cad thob par bya ba'i phyir spos sbyin no/ /me tog 'dod pa rnams </text></item>
<item><p>280b3</p><section>dkon brtsegs</section><text>la ni sems can thams cad de bzhin gshegs pa'i byang chub kyi yan lag bdun gyi me tog bla na med pa thob par bya ba'i phyir me tog rnams sbyin no/ /phye ma 'dod pa rnams la ni sems </text></item>
<item><p>280b4</p><section>dkon brtsegs</section><text>can nyes par spyod pa'i dri nga ba'i dri ma gzhom pa'i stobs thob par bya ba'i phyir phye ma sbyin no/ /byug pa 'dod pa rnams la ni sems can thams cad nyes pa med pa'i tshul khrims dang / spyod </text></item>
<item><p>280b5</p><section>dkon brtsegs</section><text>pa'i byug pa thob par bya ba'i phyir byug pa sbyin no/ /gdugs 'dod pa rnams la ni sems can thams cad nyon mongs pa'i gdung ba thams cad nye bar zhi ba'i stobs thob par bya ba'i phyir </text></item>
<item><p>280b6</p><section>dkon brtsegs</section><text>gdugs sbyin no/ /lham 'dod pa rnams la ni sems can thams cad bla na med pa'i bde ba mngon par shes pa thob par bya ba'i phyir lham sbyin no/ /mal cha 'dod pa rnams la ni sems </text></item>
<item><p>280b7</p><section>dkon brtsegs</section><text>can thams cad lha dang / tshangs pa dang / 'phags pa'i gnas pa'i mal cha'i bde ba sbyar ba'i stobs thob par bya ba'i phyir mal cha sbyin no/ /stan 'dod pa rnams la ni sems can </text></item>
<item><p>281a1</p><section>dkon brtsegs</section><text>thams cad byang chub kyi snying por bdud dang / nyon mongs pa'i sgrib pa bar du gcod pa thams cad kyis mi phyed par dpa' ba'i stan thob par bya ba'i phyir </text></item>
<item><p>281a2</p><section>dkon brtsegs</section><text>stan sbyin no/ /gnas 'dod pa rnams la ni sems can thams cad skyabs dang / gnas dang / mgon dang / dpung gnyen du gyur pa'i lus thob par bya ba'i phyir gnas sbyin no/ /phru </text></item>
<item><p>281a3</p><section>dkon brtsegs</section><text>tog dang / bum pa dang / 'tshog chas 'dod pa rnams la ni sems can thams cad chos kyi rdzing lta bu'i lus thob par bya ba'i phyir phru tog dang / bum pa dang / 'tshogs chas sbyin </text></item>
<item><p>281a4</p><section>dkon brtsegs</section><text>no| |sems can thams cad zhi ba dang / nye bar zhi ba bla na med pa'i ting nge 'dzin dang / snyoms par 'jug pa thams cad thob par bya ba'i phyir sangs rgyas dang / chos dang / dge 'dun </text></item>
<item><p>281a5</p><section>dkon brtsegs</section><text>la dka' thub kyi nags tshal sbyin pa sbyin no/ /sems can thams cad skyes bu chen po'i mtshan sum cu rtsa gnyis dang / dpe byad bzang po brgyad cu thob par bya ba'i phyir mchod </text></item>
<item><p>281a6</p><section>dkon brtsegs</section><text>rten rnams la rgyan sbyin pa sbyin no/ /sems can thams cad de bzhin gshegs pa'i lha'i spyan mtha' yas pa thob par bya ba'i phyir mun khrod kyi mchod rten nam/ lam rnams </text></item>
<item><p>281a7</p><section>dkon brtsegs</section><text>la mar me sbyin pa sbyin no/ /sems can thams cad de bzhin gshegs pa'i lha'i snyan mtha' yas pa thob par bya ba'i phyir sangs rgyas la mchod pa rnams sam/ chos la mchod </text></item>
<item><p>281b1</p><section>dkon brtsegs</section><text>pa rnams sam/ dge 'dun la mchod pa rnams la rol mo'i dbyangs sgra'i sbyin pa sbyin no/ /sems can thams cad cha byad dang / tshul khrims dang / spyod pa mdzes pa bla na med pa thob par </text></item>
<item><p>281b2</p><section>dkon brtsegs</section><text>bya ba'i phyir lhung bzed dang / chos gos sbyin pa sbyin no/ /sems can thams cad dbugs dbyung ba sbyin pa'i stobs thob par bya ba'i phyir snod chags sbyin pa sbyin no/ /sems can thams </text></item>
<item><p>281b3</p><section>dkon brtsegs</section><text>cad shes rab chen po'i tshogs yongs su bskang ba thob par bya ba'i phyir smyu gu dang / snag tsha dang / glegs bu dang / chos kyi khri stan sbyin pa sbyin no/ /sems can thams cad kyi nyon mongs </text></item>
<item><p>281b4</p><section>dkon brtsegs</section><text>pa'i nad thams cad gzhom pa'i phyir na ba'i gsos sman dang / yo byad sbyin pa sbyin no/ /sems can thams cad byang chub rnam pa gsum gyis dang / bdud rtsi dbyings kyis thob par bya ba'i phyir sa </text></item>
<item><p>281b5</p><section>dkon brtsegs</section><text>gzhi sbyin pa sbyin no/ /sems can thams cad slob dpon med pa'i chos mthon po thob par bya ba'i phyir mchod rten mthon po dang / sku gzugs mthon po byed do/ /bdog pa lta na sems </text></item>
<item><p>281b6</p><section>dkon brtsegs</section><text>can thams cad mngon par shes pa myur ba thob par bya ba'i phyir myur zhing yongs su nyon mongs par ma gyur par sbyin pa sbyin no/ /sems can thams cad bar du gcod pa med par rdzogs </text></item>
<item><p>281b7</p><section>dkon brtsegs</section><text>pa'i byang chub thob par bya ba'i phyir rung ba sbyin gyi/ rung ba ma yin pa ni ma yin no/ /sems can thams cad spobs pa chen po yongs su mi 'chad pa thob par bya ba'i phyir yongs su mi gcod </text></item>
<item><p>282a1</p><section>dkon brtsegs</section><text>par sbyin pa sbyin no/ /sems can thams cad snying rje chen po mtshungs pa med pa thob par bya ba'i phyir sems can thams cad la mnyam par sbyin pa </text></item>
<item><p>282a2</p><section>dkon brtsegs</section><text>sbyin no/ /sems can thams cad bdud dang mu stegs byed pa thams cad kyis tshar mi chod pa dang / gnod par mi nus pa'i chos mngon par rdzogs par byang chub par bya ba'i phyir </text></item>
<item><p>282a3</p><section>dkon brtsegs</section><text>gzhan la mi gnod par sbyin pa sbyin no/ /lag bzang / gal te byang chub sems dpa' la sbyin pa 'di dag sbyin du nor med cing 'byor pa med par gyur na/ de 'jig rten gyi khams </text></item>
<item><p>282a4</p><section>dkon brtsegs</section><text>thams cad du sems can thams cad la sbyin pa mtha' yas shing dpag tu med pa 'di dag sbyin par yid kyis 'dod cing smon la smon lam 'debs te/ lag bzang / byang chub </text></item>
<item><p>282a5</p><section>dkon brtsegs</section><text>sems dpa' de sbyin pa 'di dag byin pa'i nus pa dang ldan yang rung / nus pa dang mi ldan pa yang rung ste/ gang 'jig rten gyi khams thams cad na sems can thams cad bdag gi </text></item>
<item><p>282a6</p><section>dkon brtsegs</section><text>bde bar sbyar ba nyid dang ldan pa dang / yang dag par ldan par 'gyur zhing 'bad pa med pa dang 'dod pa med par brang pa rnams/ thams cad kyi thams cad rnam pa thams cad kyi </text></item>
<item><p>282a7</p><section>dkon brtsegs</section><text>thams cad du shin tu yongs su rdzogs shing / bsam pa ma lus par yongs su rdzogs nas bde ba la reg par gnas par 'gyur bar bdag gi de bzang por gyur cig /bdag </text></item>
<item><p>282b1</p><section>dkon brtsegs</section><text>gi de dge bar gyur cig ces de ltar yid kyis 'dod cing smon lam smon lam 'debs so/ /'jig rten gyi khams thams cad du sems can thams cad la rin po che'i rgya mtsho yang sbyin par </text></item>
<item><p>282b2</p><section>dkon brtsegs</section><text>'dod cing smon la smon lam 'debs so/ /dbyig gi ri dang / gser gyi ri dang / gos kyi ri dang / yo byad thams cad kyi ri dang / bza' brgya mtsho dang / btung ba rgya mtsho dang / gnas legs </text></item>
<item><p>282b3</p><section>dkon brtsegs</section><text>par byas pa/ legs par gnas pa/ mtha' yas shing dpag tu med pa dag kyang sbyin par 'dod cing smon la smon lam 'debs so/ /'khor ba'i srid pa thams cad kyi 'jig rten gyi </text></item>
<item><p>282b4</p><section>dkon brtsegs</section><text>khams thams cad kyi sems can 'das pa dang / ma 'ongs pa dang / da ltar byung ba thams cad kyi sbyin pa dang / gtong ba dang / rnam par gtong ba gang yin pa zang zing sbyin pa'am/ mi </text></item>
<item><p>282b5</p><section>dkon brtsegs</section><text>'jigs pa sbyin pa'am/ chos sbyin pa ma lus pa de dag thams cad la tha na dus gsum du yang mngon par dga' zhing rjes su yi rang ngo / /gal te de la bslangs la nor sbyin mi nus na </text></item>
<item><p>282b6</p><section>dkon brtsegs</section><text>yang rang gi zos skal sbyin pa'am/ grogs su 'gyur ba'am/ kun du btsal ba'i thabs kyang de la ston par 'gyur ro/ /chos kyi gtam gyis de'i 'dod pa sel bar byed do/ /de sbyin </text></item>
<item><p>282b7</p><section>dkon brtsegs</section><text>par 'dod par gyur pa na yang sbyin pa de sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / sems can </text></item>
<item><p>283a1</p><section>dkon brtsegs</section><text>thams cad yongs su mya ngan las bzla ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i </text></item>
<item><p>283a2</p><section>dkon brtsegs</section><text>phyir| bla na med pa yang dag par rdzogs pa'i byang chub tu yongs su bsngo'o/ /sbyin pa dag byin nas kyang sbyin pa de sems can thams cad bsgral ba dang / sems can thams cad </text></item>
<item><p>283a3</p><section>dkon brtsegs</section><text>dgrol ba dang / sems can thams cad dbugs dbyung ba dang / sems can thams cad yongs su mya ngan las bzla ba dang / thams cad mkhyen pa nyid thob par bya ba dang / sangs </text></item>
<item><p>283a4</p><section>dkon brtsegs</section><text>rgyas kyi chos thams cad yongs su rdzogs par bya ba'i phyir bla na med pa yang dag par rdzogs pa'i byang chub tu yongs su bsngo'o/ /gal te sbyin pa dang / gtong ba dang / rnam par gtong </text></item>
<item><p>283a5</p><section>dkon brtsegs</section><text>ba de la slob pa'i nus pa dang mi ldan par gyur na de 'di ltar yang dag par slob ste/ dus dus su'am/ cung zad cung zad du yang chags pa dang / ser sna dang / sbyin pas 'jigs </text></item>
<item><p>283a6</p><section>dkon brtsegs</section><text>pa spang ba dang / dor ba dang / bsal bar rtsol lo/ /'bad do/ /dus dus su'am/ cung zad cung zad du yang sbyin pa dang / gtong ba dang / rnam par gtong ba la slob pa dang / mngon </text></item>
<item><p>283a7</p><section>dkon brtsegs</section><text>par 'phel bar bya ba dang / yongs su rdzogs par bya bar rtsol lo/ /'bad do/ /srid pa gzhan du gyur pa na yang zhum par mi 'gyur zhing skyid lug par mi 'gyur ro/ /lag bzang / byang </text></item>
<item><p>283b1</p><section>dkon brtsegs</section><text>chub sems dpa' rnams byang chub tu sems bskyed pa dang / byang chub kyi sems rjes su dran pa dang / byang chub kyi sems bsgom pa dang / byang chub tu smon pa dang / byang chub tu smon </text></item>
<item><p>283b2</p><section>dkon brtsegs</section><text>lam 'debs pa gang yin pa de nyid de dag sbyin pa chen po dang / gtong ba chen po dang / rnam par gtong ba chen po grangs med cing dpag tu med pa yin no/ /de ci'i phyir zhe na/ 'di lta </text></item>
<item><p>283b3</p><section>dkon brtsegs</section><text>ste| 'jig rten gyi khams thams cad du sems can thams cad la dam pa'i chos kyi char sbyin par 'dod pa dang / bdud rtsi'i dbyings kyi char sbyin par 'dod pa dang / dam pa'i chos kyi </text></item>
<item><p>283b4</p><section>dkon brtsegs</section><text>char gtong bar 'dod pa dang / bdud rtsi'i dbyings kyi char gtong bar 'dod pa dang / dam pa'i chos kyi char rnam par gtong bar 'dod pa dang / bdud rtsi'i dbyings kyi char rnam par </text></item>
<item><p>283b5</p><section>dkon brtsegs</section><text>gtong bar 'dod pa de ni sbyin pa dang / gtong ba dang / rnam par gtong ba thams cad kyi nang na mchog yin no/ /de ni dam pa yin no/ /lag bzang / de ltar na byang chub sems dpa' bde ba dang ldan la yid </text></item>
<item><p>283b6</p><section>dkon brtsegs</section><text>bde ba dang ldan zhing tshegs chung du dang / sdug bsngal chung dus myur du skyen par sbyin pa'i pha rol tu phyin pa yongs su rdzogs par byed do/ /lag bzang / byang chub sems dpa' ni slong ba </text></item>
<item><p>283b7</p><section>dkon brtsegs</section><text>rnams kyis bslangs pa na yan lag dang nying lag gcod dam/ bcad nas slong ba rnams la sbyin par mi byed do/ /de ci'i phyir zhe na/ de dag nyid kyi sems can dmyal ba chen por </text></item>
<item><p>284a1</p><section>dkon brtsegs</section><text>'gyur ba dang / mi dge ba'i las chen po rgya che ba yongs su ma sdod ba'i phyir ro/ /sems can gzhan gyi phyir ram/ sems can gzhan gyi ched la de rang gi </text></item>
<item><p>284a2</p><section>dkon brtsegs</section><text>yan lag dang nying lag yongs su mi gtong ba ni ma yin no/ /lag bzang / byang chub sems dpa' sems dpa' chen po ni slong bas bdog pa thams cad bslangs na pha ma la gnod pa </text></item>
<item><p>284a3</p><section>dkon brtsegs</section><text>byas shing spangs te sdug bsngal bar byas/ bu dang / chung ma dang / bran pho dang / bran mo dang / las byed pa dang / zho shas 'tsho ba la gnod pa byas shing spangs te sdug bsngal bar byas </text></item>
<item><p>284a4</p><section>dkon brtsegs</section><text>nas| bdog pa thams cad slong ba rnams la sbyin par mi byed do/ /de ci'i phyir zhe na/ byang chub sems dpa' ni sems can thams cad la mtshungs par snying brtse ba yin te/ ji ltar pha ma </text></item>
<item><p>284a5</p><section>dkon brtsegs</section><text>la gnod pa mi byed cing mi spong la sdug bsngal bar yang mi byed pa dang / bu dang / chung ma dang / bran pho dang / bran mo dang / las byed pa dang / zho shas 'tsho ba la gnod pa mi byed cing </text></item>
<item><p>284a6</p><section>dkon brtsegs</section><text>mi spong ste/ sdug bsngal bar mi byed par sbyin pa yang sbyin pa de bzhin du sems can thams cad la mtshungs par gso bar byed do/ /de ni sems can gzhan gyi phyir ram/ sems can </text></item>
<item><p>284a7</p><section>dkon brtsegs</section><text>gzhan gyi ched la bdog pa thams cad yongs su mi gtong ba yang ma yin no/ /lag bzang / de bzhin gshegs pa rnams ni sems can la gnod pa'i sbyin pa'i bsngags pa gsung ba </text></item>
<item><p>284b1</p><section>dkon brtsegs</section><text>ma yin na/ byang chub sems dpa' rnams kyis yan lag bcad pa lta la de ltar ga la 'gyur/ lag bzang / byang chub sems dpa' ji ltar tshul khrims kyi pha rol tu phyin pa yongs su rdzogs par </text></item>
<item><p>284b2</p><section>dkon brtsegs</section><text>byed ce na/ lag bzang / 'di la byang chub sems dpa' ni srog gi phyir yang srog chags gzhan dag dang / sems can gzhan rnams la mi brdeg /mi gsod cing / gsod pa la rjes su </text></item>
<item><p>284b3</p><section>dkon brtsegs</section><text>yi rang bar mi byed do/ /srog gi phyir yang ma byin par mi len la ma byin par len du mi 'jug cing ma byin par len pa la rjes su yi rang bar mi byed do/ /srog gi phyir yang 'dod pa la log </text></item>
<item><p>284b4</p><section>dkon brtsegs</section><text>par g.yem pa mi byed la/ 'dod pa la log par g.yem pa byed du mi 'jug cing / 'dod pa la log par g.yem pa la rjes su yi rang bar mi byed do/ /srog gi phyir yang rdzun mi smra la </text></item>
<item><p>284b5</p><section>dkon brtsegs</section><text>rdzun zer du mi 'jug cing / rdzun smra ba la rjes su yi rang bar mi byed do/ /srog gi phyir yang chang mi 'thung la chang 'thung du mi 'jug cing / chang 'thung ba la rjes su yi rang bar mi byed </text></item>
<item><p>284b6</p><section>dkon brtsegs</section><text>do| |de bslab pa'i gzhi lnga po de dag la ring du gnas shing brtan por gnas la dam por gnas te mi lhod par gnas shing bsgrub bo/ /de bzhin du zhing rmed pa dang / zhing rmed </text></item>
<item><p>284b7</p><section>dkon brtsegs</section><text>du 'jug pa dang / 'ching ba dang 'ching du 'jug pa dang / go rar gzhug pa dang / go rar gzhug tu 'jug pa dang / brdeg pa dang / brdeg tu 'jug pa dang / gcod pa dang / gcod du </text></item>
<item><p>285a1</p><section>dkon brtsegs</section><text>'jug pa dag spang ba dang / dor ba dang / bsal bar 'bad pa byed do/ /de de ltar bslab pa'i gzhi lnga po dag la ring du gnas shing brtan por gnas la </text></item>
<item><p>285a2</p><section>dkon brtsegs</section><text>dam por gnas te mi lhod par gnas shing bsgrub po/ /de bzhin du phra ma'i tshig dang / ngag rtsub po dang / tshig kyal pa spang pa dang / dor ba dang / bsal bar 'bad par byed do/ /de </text></item>
<item><p>285a3</p><section>dkon brtsegs</section><text>srog chags thams cad dang / sems can thams cad ni bdag gi pha ma ji lta ba bzhin no/ /bu gcig pa phangs pa ji lta ba bzhin te/ ji ltar pha ma dang / bu gcig pa phangs pa bdag </text></item>
<item><p>285a4</p><section>dkon brtsegs</section><text>la 'khu yang slar 'khu bar mi bya la/ lag pa'am/ bong ba'am/ dbyug pa'am/ ral gri'am/ mdas brdegs kyang slar brdeg par mi bya/ gsod kyang slar gsad par mi bya </text></item>
<item><p>285a5</p><section>dkon brtsegs</section><text>zhing | ji ltar pha ma dang bu gcig pa phangs pa 'khu yang slar 'khu bar mi bya ba de bzhin du bdag srog chags thams cad dang / sems can thams cad kyis lag pa'am/ bong </text></item>
<item><p>285a6</p><section>dkon brtsegs</section><text>ba'am/ dbyug pa'am/ ral gri'am/ mdas brdegs kyang slar brdeg par mi bya/ gsod kyang slar gsad par mi bya'o zhes de ltar slob po/ /dper na pha'am/ ma'am/ bu gcig </text></item>
<item><p>285a7</p><section>dkon brtsegs</section><text>pa phangs pa yun ring por yul rgyu ste 'ongs pa mthong na dga' zhing yid bde bar 'gyur ba de bzhin du/ lag bzang / byang chub sems dpa' sems dpa' chen po yang srog chags </text></item>
<item><p>285b1</p><section>dkon brtsegs</section><text>thams cad dang / sems can thams cad mthong na dga' ba dang / yid bde bar 'gyur ro/ /de'i srog gcod pa spangs pa'i tshul khrims ni/ sems can thams cad mi slob pa'i tshul </text></item>
<item><p>285b2</p><section>dkon brtsegs</section><text>khrims srog gcod pa spang pa la dgod pa'i phyir ro/ /de'i ma byin par len par spangs pa'i tshul khrims ni/ sems can thams cad mi slob pa'i tshul khrims ma byin par len pa spang </text></item>
<item><p>285b3</p><section>dkon brtsegs</section><text>ba la dgod pa'i phyir ro/ /de'i 'dod pa la log par g.yem pa spangs pa'i tshul khrims ni/ sems can thams cad mi slob pa'i tshul khrims tshangs par spyod pa la dgod pa'i phyir ro/ /</text></item>
<item><p>285b4</p><section>dkon brtsegs</section><text>de'i brdzun du smra ba spangs pa'i tshul khrims ni/ sems can thams cad mi slob pa'i tshul khrims brdzun du smra ba spang ba la dgod pa'i phyir ro/ /de'i chang 'thung ba spangs pa'i tshul khrims </text></item>
<item><p>285b5</p><section>dkon brtsegs</section><text>ni| sems can thams cad mi slob pa'i tshul khrims chang 'thung ba spang ba la dgod pa'i phyir ro/ /de'i zhing rmed pa dang / zhing rmed du 'jug pa spangs pa'i tshul khrims ni/ sems </text></item>
<item><p>285b6</p><section>dkon brtsegs</section><text>can thams cad rdo rje ltar mi phyed pa'i ting nge 'dzin thob par bya ba'i phyir ro/ /de'i 'ching ba dang / 'ching du 'jug pa spangs pa'i tshul khrims ni/ sems can thams cad kyi nyon mongs </text></item>
<item><p>285b7</p><section>dkon brtsegs</section><text>pa'i bcing ba thams cad gcad pa'i phyir ro/ /de'i go rar 'jug pa dang / go rar gzhug tu 'jug pa spangs pa'i tshul khrims ni/ sems can thams cad kyi 'gro ba lnga dgag pa dang </text></item>
<item><p>286a1</p><section>dkon brtsegs</section><text>bsal ba'i phyir ro/ /de'i brdeg pa dang / brdeg tu 'jug pa spangs pa'i tshul khrims ni/ sems can thams cad bdud dang nyon mongs pa'i </text></item>
<item><p>286a2</p><section>dkon brtsegs</section><text>sgrib pa bar du gcod pa thams cad kyis zil gyi mi non pa'i chos nyid thob par bya ba'i phyir ro/ /de'i gcod pa dang / gcod du 'jug pa spangs pa'i tshul khrims ni/ sems can </text></item>
<item><p>286a3</p><section>dkon brtsegs</section><text>thams cad lus dang / ngag dang / yid kyi las kun du bsrungs pa thob par bya ba'i phyir ro/ /de'i phra ma'i tshig spangs pa'i tshul khrims ni g.yog nyan thos kyi dge 'dun chen po mi </text></item>
<item><p>286a4</p><section>dkon brtsegs</section><text>phyed pa thob par bya ba'i phyir ro/ /de'i tshig rtsub po spangs pa'i tshul khrims ni/ yan lag lnga pa'i ngag gi lam dang ldan pa'i tshangs pa'i dbyangs thob par bya ba'i phyir ro/ /de'i tshig kyal </text></item>
<item><p>286a5</p><section>dkon brtsegs</section><text>pa spangs pa'i tshul khrims ni/ tshig bzung bar 'os par thogs pa med pa thob par bya ba'i phyir ro/ /de'i 'chi bas 'jigs skrag pa yongs su skyob pa'i tshul khrims ni/ sems </text></item>
<item><p>286a6</p><section>dkon brtsegs</section><text>can thams cad kyi skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i 'jigs pa rab </text></item>
<item><p>286a7</p><section>dkon brtsegs</section><text>tu zhi bar bya ba'i phyir ro/ /de'i gzhan gyi nor dang yo byad 'jig cing chud za ba yongs su skyob pa'i tshul khrims ni/ sems can thams cad byang chub kyi phyogs kyi chos kyi nor bla na </text></item>
<item><p>286b1</p><section>dkon brtsegs</section><text>med pa thob par bya ba'i phyir ro/ /de'i gzhan gyi bud med la 'dzin pa gtong bar byed pa dang / gtong bar byed du 'jug pa'i tshul khrims ni/ 'khrul pa med pa'i chos nyid thob par bya ba'i </text></item>
<item><p>286b2</p><section>dkon brtsegs</section><text>phyir ro/ /de'i 'gug pa gtong bar byed pa dang / gtong bar byed du 'jug pa'i tshul khrims ni/ rang gi sems la dbang thob par bya ba'i phyir ro/ /de'i 'ching ba 'grol ba dang / 'grol </text></item>
<item><p>286b3</p><section>dkon brtsegs</section><text>du 'jug pa'i tshul khrims ni/ dpa' bo'i stan byang chub kyi snying por bdud kyi dmag dang / nyon mongs pa'i 'ching ba thams cad gzhig pa'i phyir ro/ /de'i khyim nas 'byung ba'i tshul </text></item>
<item><p>286b4</p><section>dkon brtsegs</section><text>khrims ni/ sems rnam par grol ba sgrib pa med pa thob par bya ba'i phyir ro/ /de'i brdeg pa 'chags pa'i tshul khrims ni/ mi 'jigs pa rnam pa bzhis 'jig pa yang dag par gzhom pa </text></item>
<item><p>286b5</p><section>dkon brtsegs</section><text>thob par bya ba'i phyir ro/ /de'i gcod pa bzlog pa'i tshul khrims ni/ kun du bsrung ba'i chos bzhi thob par bya ba'i phyir ro/ /de'i mi slu ba'i tshig smra ba'i tshul khrims ni dpa' bo'i stan </text></item>
<item><p>286b6</p><section>dkon brtsegs</section><text>byang chub kyi snying por bdud dang nyon mongs pa'i sgrib pa bar du gcod pa thams cad kyis mi slu ba'i chos nyid thob par bya ba'i phyir ro/ /de'i bye ba rnams kyi sdums byed cing mdza' ba </text></item>
<item><p>286b7</p><section>dkon brtsegs</section><text>brtan par byed pa'i tshul khrims ni g.yog 'phags pa'i nyan thos kyi dge bdun chen po mi phyed pa thob par bya ba'i phyir ro/ /de'i tshig snyan pa dang 'jam po smra ba'i tshul khrims ni/</text></item>
<item><p>287a1</p><section>dkon brtsegs</section><text>sems can thams cad kyi rnar bde zhing snying du 'ong la/ bden pa'i ngag thob par bya ba'i phyir ro/ /de'i kun du mthun pa smra ba'i tshul khrims ni/</text></item>
<item><p>287a2</p><section>dkon brtsegs</section><text>tshar mi chod cing bzung bar 'os la 'bras bu yod pa'i chos ston pa thob par bya ba'i phyir ro/ /de'i sangs rgyas kyi yon tan gyi bsngags pa brjod pa'i tshul khrims ni/ 'phags pa'i </text></item>
<item><p>287a3</p><section>dkon brtsegs</section><text>yon tan dang ldan pa'i dge 'dun gyi g.yog 'khor chen po thob par bya ba'i phyir ro/ /de'i 'das pa dang / ma 'ongs pa dang / da ltar byung ba'i sangs rgyas dang / chos dang / dge </text></item>
<item><p>287a4</p><section>dkon brtsegs</section><text>'dun dang / byang chub sems dpa' 'jig rten gyi khams thams cad du gtogs pa grangs med dpag tu med pa rnams la dus gsum du yan lag lngas gtugs te phyag 'tshal </text></item>
<item><p>287a5</p><section>dkon brtsegs</section><text>bar byed pa'i tshul khrims ni/ sems can thams cad dpa' bo'i stan byang chub kyi snying por mi phyed cing sra la shin tu brtan pa'i dad pa dang / brtson 'grus dang / dran pa dang /</text></item>
<item><p>287a6</p><section>dkon brtsegs</section><text>ting nge 'dzin dang / shes rab mchog gi chos nyid dam pa lnga thob par bya ba'i phyir ro/ /de'i dus gsum du sangs rgyas kyi mchod rten thams cad la rim gro byed pa'i tshul khrims </text></item>
<item><p>287a7</p><section>dkon brtsegs</section><text>ni| sangs rgyas kyi chos thams cad yongs su bskang ba thob par bya ba'i phyir ro/ /de'i dus gsum du chos kyi yon tan brjod pa smra ba'i tshul khrims ni chos kyi 'khor lo gnas med </text></item>
<item><p>287b1</p><section>dkon brtsegs</section><text>pa bla na med pa bskor ba'i phyir ro/ /de'i dus gsum du dge 'dun gyi yon tan brjod pa smra ba'i tshul khrims ni/ 'phags pa'i dge 'dun mi phyed pa'i g.yog 'khor chen po thob par </text></item>
<item><p>287b2</p><section>dkon brtsegs</section><text>bya ba'i phyir ro/ /de'i dus gsum du dkon mchog gsum la skyabs su 'gro ba'i tshul khrims ni/ sems can thams cad la skyabs bla na med pa sbyin pa'i phyir ro/ /de'i dus gsum </text></item>
<item><p>287b3</p><section>dkon brtsegs</section><text>du 'jig rten gyi khams thams cad dkon mchog gsum dang / byang chub sems dpa' rnams kyis stongs par mi 'gyur bar gsol ba 'debs pa'i tshul khrims ni/ bde bar </text></item>
<item><p>287b4</p><section>dkon brtsegs</section><text>'gyur ba gcig tu nges par rdzogs pa'i byang chub thob par bya ba'i phyir ro/ /de'i dus gsum du sangs rgyas thams cad la bskal par chos ston par gsol ba 'debs pa'i tshul khrims ni/</text></item>
<item><p>287b5</p><section>dkon brtsegs</section><text>sa bcu pa chos kyi sprin thob par bya ba'i phyir ro/ /de'i dus gsum du sdig pa thams cad so sor 'chags pa dang / sdig pa thams cad so sor 'dor ba dang / sdig pa thams cad la smod pa'i </text></item>
<item><p>287b6</p><section>dkon brtsegs</section><text>tshul khrims ni/ bag chags kyi mtshams sbyor ba thams cad yang dag par gzhom pa thob par bya ba'i phyir ro/ /de'i dus gsum du dge ba'i rtsa ba thams cad yang dag par 'dzin pa'i tshul </text></item>
<item><p>287b7</p><section>dkon brtsegs</section><text>khrims ni/ pha rol tu phyin pa thams cad yongs su bskang ba thob par bya ba'i phyir ro/ /de'i dus gsum du sangs rgyas dang / rang sangs rgyas dang / 'phags pa'i nyan thos kyi dge 'dun dang /</text></item>
<item><p>288a1</p><section>dkon brtsegs</section><text>byang chub sems dpa' 'jig rten gyi khams thams cad tu gtogs pa 'das pa dang / ma 'ongs pa dang / da ltar byung ba thams cad dang / sems can </text></item>
<item><p>288a2</p><section>dkon brtsegs</section><text>'gro ba thams cad du song ba 'jig rten gyi khams thams cad du gtogs pa/ 'das pa dang / ma 'ongs pa dang / da ltar byung ba thams cad kyi dge ba'i rtsa ba thams cad la rjes su </text></item>
<item><p>288a3</p><section>dkon brtsegs</section><text>yi rang ba'i tshul khrims ni/ byang chub kyi tshogs mtha' yas shing dpag tu med pa bsags pa yongs su rdzogs par bya ba'i phyir ro/ /de'i dus gsum du rdzogs pa'i byang chub tu smon </text></item>
<item><p>288a4</p><section>dkon brtsegs</section><text>pa'i tshul khrims ni/ rdzogs pa'i byang chub thob par nges pa la 'jug par bya ba'i phyir ro/ /de'i dus gsum du dge ba'i rtsa ba thams cad rdzogs pa'i byang chub thob par yongs </text></item>
<item><p>288a5</p><section>dkon brtsegs</section><text>su bsngo ba'i tshul khrims ni/ gcig tu de bzhin gshegs pa'i stobs dang mi 'jigs pa thob par bya ba'i phyir ro/ /de'i pha ma dang / bla ma dang / rgan pa dang / slob dpon </text></item>
<item><p>288a6</p><section>dkon brtsegs</section><text>dang | mkhan po la yongs su spyad par byed pa'i bsnyen bkur byed pa'i tshul khrims ni/ zil gyis mi non pa'i chos nyid thob par bya ba'i phyir ro/ /de'i 'jigs pa dang / skrag pa </text></item>
<item><p>288a7</p><section>dkon brtsegs</section><text>dang | nyam thag pa dang / mgon med pa dbugs 'byin pa'i tshul khrims ni/ dris pa thams cad la mi skyo bar lan 'debs pa la mkhas pa thob par bya ba'i phyir ro/ /de'i rgyal po </text></item>
<item><p>288b1</p><section>dkon brtsegs</section><text>dang | chom rkun dang / me dang / chu dang / bgo skal la spyod pa'i sdug bsngal gyi nang du chud pa rnams yongs su bskyab cing grogs bya ba'i tshul khrims ni/ gnas dang / sa dang / pha rol tu </text></item>
<item><p>288b2</p><section>dkon brtsegs</section><text>phyin pa chen po yongs su bsrung ba thob par bya ba'i phyir ro/ /de'i sangs rgyas dang / rang sangs rgyas dang / 'phags pa nyan thos dang / byang chub sems dpa' rnams kyi rdzu 'phrul gyi cho 'phrul rjes </text></item>
<item><p>288b3</p><section>dkon brtsegs</section><text>su bsngags pa'i tshul khrims ni de bzhin gshegs pa'i rdzu 'phrul gyi stobs bla na med pa thob par bya ba'i phyir ro/ /de'i pha rol gyi sems rjes su bsrung ba dang mthun pa'i lus kyi las kyi </text></item>
<item><p>288b4</p><section>dkon brtsegs</section><text>tshul khrims dang / pha rol gyi sems mngon par dga' ba dang / yang dag par dga' bar 'gyur ba'i lus kyi las kyi tshul khrims dang / pha rol gyi sems rjes su bsrung ba dang mthun </text></item>
<item><p>288b5</p><section>dkon brtsegs</section><text>pa'i ngag gi las kyi tshul khrims dang / pha rol gyi sems mngon par dga' ba dang / yang dag par dga' bar 'gyur ba'i ngag gi las kyi tshul khrims ni de bzhin gshegs pa'i pha </text></item>
<item><p>288b6</p><section>dkon brtsegs</section><text>rol kyi sems mkhyen pa'i stobs mtha' yas pa thob par bya ba'i phyir ro/ /de'i tshe 'di'i don dang / tshe rabs gzhan gyi don dang / nyan thos kyi theg pa'i don dang / rang sangs rgyas kyi theg </text></item>
<item><p>288b7</p><section>dkon brtsegs</section><text>pa'i don dang / rdzogs pa'i byang chub kyi theg pa'i don rnams la bag med pa dang / brjed pa rnams kyi dran pa yang dag par bskyed pa'i tshul khrims dang / dran pa 'byung bar byed pa'i tshul </text></item>
<item><p>289a1</p><section>dkon brtsegs</section><text>khrims ni/ brjed pa med pa'i chos nyid thob par bya ba'i phyir ro/ /de'i chos nyan pa'i tshul khrims dang / chos 'dzin pa'i tshul khrims dang / chos goms </text></item>
<item><p>289a2</p><section>dkon brtsegs</section><text>par byed pa'i tshul khrims dang / chos nye bar ston pa'i tshul khrims ni/ so so yang dag par rig pa dang / pha rol tu phyin pa yongs su bskang ba thob par bya ba'i phyir ro/ /de'i tshul khrims </text></item>
<item><p>289a3</p><section>dkon brtsegs</section><text>yang dag par len par 'dod pa dang / lhag par spyad par 'dod pa na yang lus dang / ngag dang / sems kyi dge ba'i rtsa ba de thams cad sems can thams cad bsgral ba dang / sems </text></item>
<item><p>289a4</p><section>dkon brtsegs</section><text>can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs </text></item>
<item><p>289a5</p><section>dkon brtsegs</section><text>par bya ba'i phyir yongs su bsngo bar byed do/ /yang dag par 'dzin pa dang / lhag par spyod pa dang / yang dag par blangs pa dang / lhag par spyad nas kyang sems can thams cad </text></item>
<item><p>289a6</p><section>dkon brtsegs</section><text>bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams </text></item>
<item><p>289a7</p><section>dkon brtsegs</section><text>cad yongs su rdzogs par bya ba'i phyir yongs su bsngo bar byed do/ /gal te tshul khrims de ma zhig pa dang / ma ral ba dang / 'dren ma ma yin par slob pa'i nus pa dang mi ldan par </text></item>
<item><p>289b1</p><section>dkon brtsegs</section><text>gyur na/ de 'di ltar yang dag par slob ste/ dus dus su'am/ cung zad cung zad du yang mi dge ba spang ba dang / dor ba dang / bsal bar rtsol lo/ /'bad do/ dus dus su'am/ cung zad </text></item>
<item><p>289b2</p><section>dkon brtsegs</section><text>cung zad du yang dge ba la slob pa dang / mngon par 'phel bar bya ba dang / yongs su rdzogs par bya bar rtsol lo/ /'bad do/ /srid pa gzhan du gyur pa na yang zhum par mi 'gyur zhing </text></item>
<item><p>289b3</p><section>dkon brtsegs</section><text>sgyid lug par mi 'gyur ro/ /lag bzang / byang chub sems dpa' rnams kyi byang chub tu sems bskyed pa dang / byang chub kyi sems rjes su dran pa dang / byang chub kyi sems bsgom pa dang /</text></item>
<item><p>289b4</p><section>dkon brtsegs</section><text>byang chub tu son pa dang / byang chub tu smon lam 'debs pa gang yin 'di nyid de dag gi dge ba'i tshul khrims yang dag par 'dzin pa dang / dge ba'i tshul khrims la lhag par spyod pa </text></item>
<item><p>289b5</p><section>dkon brtsegs</section><text>grangs med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams thams cad du sems can thams cad la zag pa med pa'i tshul khrims bskyed par 'dod pa </text></item>
<item><p>289b6</p><section>dkon brtsegs</section><text>dang / mi slob pa'i tshul khrims bskyed par 'dod pa dang / zag pa med pa'i tshul khrims yang dag par bskyed par 'dod pa dang / mi slob pa'i tshul khrims yang dag par bskyed par </text></item>
<item><p>289b7</p><section>dkon brtsegs</section><text>'dod pa de ni dge ba'i tshul khrims yang dag par 'dzin pa dang / dge ba'i tshul khrims lhag par spyod pa'i mchog yin no/ /de ni dam pa yin no/ /lag bzang / de ltar na byang chub </text></item>
<item><p>290a1</p><section>dkon brtsegs</section><text>sems dpa' bde ba dang ldan la yid bde ba dang ldan zhing / tshegs chung ngu dang sdug bsngal chung ngus myur du skyen par tshul khrims kyi pha rol tu phyin pa </text></item>
<item><p>290a2</p><section>dkon brtsegs</section><text>yongs su rdzogs par byed do/ /lag bzang / byang chub sems dpa' ji ltar bzod pa'i pha rol tu phyin pa yongs su rdzogs par byed ce na/ lag bzang / 'di la byang chub sems dpa' </text></item>
<item><p>290a3</p><section>dkon brtsegs</section><text>ni gzhan dag gis rang gi lus kyi srog gcod dam/ bdog pa thams cad 'phrog gam/ chung ma 'phrog gam/ brdzun du smra ba'am/ phra ma'am/ ngag rtsub po'am/ tshig kyal ba smra </text></item>
<item><p>290a4</p><section>dkon brtsegs</section><text>ba'am| gshe 'am/ gsod dam/ 'dzin nam/ brdeg gam/ gcod kyang slar gnod par mi byed cing slar mi khro ste/ shar gnyer zhing 'khon du 'dzin par mi byed do/ /de 'di ltar </text></item>
<item><p>290a5</p><section>dkon brtsegs</section><text>yang dag par slob ste/ bdag nyid kyis sngon gyi srid pa rnams dang / srid pa 'di la sdig pa mi dge ba'i las 'di dag byas shing bsags pa de dag gi 'bras bu ni 'di dag </text></item>
<item><p>290a6</p><section>dkon brtsegs</section><text>yin| de dag gi rnam par smin pa ni 'di yin te/ rang gi las kyi 'bras bu dang rang gi las kyi rnam par smin pa rang gis myong ba la ci'i phyir gzhan la slar gnod pa bya zhing slar </text></item>
<item><p>290a7</p><section>dkon brtsegs</section><text>khro ba dang / shar gnyer zhing 'khon du 'dzin par bya snyam du sems so/ /lag bzang / gzhan yang byang chub sems dpa' 'di ltar yang dag par slob ste/ gal te bdag gi srog </text></item>
<item><p>290b1</p><section>dkon brtsegs</section><text>gcod pa'am/ bdog pa thams cad 'phrog pa'am/ chung ma 'phrog pa'am/ brdzun du smra ba'am/ phra ma'am/ ngag rtsub po'am/ tshig kyal pa smra ba'am/ gshe ba'am/ gsod pa'am/</text></item>
<item><p>290b2</p><section>dkon brtsegs</section><text>'dzin pa'am/ brdeg pa'am/ gcod pa yang rung ste/ gzhan dag la slar gnod pa byas sam/ slar khro ba'am/ shar gnyer zhing khon du bzung na slar gnod pa byas pa dang / slar khros </text></item>
<item><p>290b3</p><section>dkon brtsegs</section><text>pa dang / shar gnyer zhing 'khon du bzung ba'i sdig pa mi dge ba de'i sdug bsngal gyi tshor ba mi 'dod pa/ mi sdug pa/ yid du mi 'ong ba 'dis bdag la las kyi rnam par smin pa dang / las </text></item>
<item><p>290b4</p><section>dkon brtsegs</section><text>kyi rgyu mthun pa brgya 'gyur ram/ stong 'gyur ram/ de bas lhag par mi 'dod pa dang / mi sdug pa dang / yid du mi 'ong ba'i sdug bsngal gzhan yang 'byung bar 'gyur ro snyam mo/ /lag </text></item>
<item><p>290b5</p><section>dkon brtsegs</section><text>bzang / gzhan yang byang chub sems dpa' 'di ltar yang dag par slob ste/ srog yod pas srog gcod par 'gyur/ rdzas yod pas rdzas 'phrog par 'gyur/ rna ba'i dbang po yod </text></item>
<item><p>290b6</p><section>dkon brtsegs</section><text>pas brdzun du smra ba thos par 'gyur/ phra ma dang / ngag rtsub po dang / tshig kyal pa thos par 'gyur la/ lus yod pas 'dren pa dang / 'chi ba dang / 'dzin pa dang / brdeg pa dang / gcod </text></item>
<item><p>290b7</p><section>dkon brtsegs</section><text>par 'gyur te/ bdag nyid kyis sdug bsngal gyi dngos po/ sdug bsngal gyi gzhi/ srog gi dbang po dang / rna ba'i dbang po dang / lus blangs par gyur na/ ji ltar gzhan dag la slar gnod pa dang / slar khro </text></item>
<item><p>291a1</p><section>dkon brtsegs</section><text>ba'am/ shar gnyer zhing 'khon du bzung bar bya snyam mo/ /lag bzang / gzhan yang byang chub sems dpa' 'di ltar yang dag par slob ste/ dper na/</text></item>
<item><p>291a2</p><section>dkon brtsegs</section><text>sa'i khams kyi mtshan nyid ni sra ba ste/ de ni ngo bo nyid/ de ni chos nyid /de ni rang bzhin no/ /chu'i khams kyi mtshan nyid ni gsher ba/ me'i khams kyi mtshan nyid ni tsha ba/ rlung gi khams </text></item>
<item><p>291a3</p><section>dkon brtsegs</section><text>kyi mtshan nyid ni yang zhing g.yo ba ste/ de ni ngo bo nyid/ de ni chos nyid/ de ni rang bzhin no/ /de bzhin du srog thams cad kyang zad pa'i chos can/ 'god pa'i chos can/ 'gog </text></item>
<item><p>291a4</p><section>dkon brtsegs</section><text>pa'i chos can no/ /dbang po thams cad kyang sdug bsngal gyi chos can/ sdug bsngal 'dus te reg pa'i chos can/ sdug bsngal myong ba'i chos can/ lus thams cad kyang sdug bsngal </text></item>
<item><p>291a5</p><section>dkon brtsegs</section><text>gyi chos/ sdug bsngal 'dus te reg pa'i chos/ sdug bsngal myong ba'i chos te/ de ni ngo bo nyid/ de ni chos nyid/ de ni rang bzhin no/ /srog gi dbang po zad pa'i chos can/ 'god </text></item>
<item><p>291a6</p><section>dkon brtsegs</section><text>pa'i chos can/ 'gog pa'i chos can/ zad cing dngos la 'gog pa dang / dbang po drug sdug bsngal gyi chos can/ sdug bsngal 'dus te reg pa'i chos can/ sdug bsngal myong </text></item>
<item><p>291a7</p><section>dkon brtsegs</section><text>ba'i chos can rnams la/ sdug bsngal 'dus te reg pas ji ltar gzhan dag la slar gnod pa'am/ slar khro ba'am/ shar gnyer zhing 'khon du gzung bar bya/ de ci'i phyir zhe na/</text></item>
<item><p>291b1</p><section>dkon brtsegs</section><text>'di ni ngo bo nyid/ 'di ni chos nyid/ 'di ni rang bzhin no snyam mo/ /lag bzang / gzhan yang byang chub sems dpa' 'di ltar yang dag par slob ste/ bdag gi mig dang / rna ba dang / sna </text></item>
<item><p>291b2</p><section>dkon brtsegs</section><text>dang / lce dang / lus dang / yid kyang bdag med cing bdag gi med pa yin la/ gzhan dag gi mig dang / rna ba dang / sna dang / lce dang / lus dang / yid kyang bdag med cing bdag gi med </text></item>
<item><p>291b3</p><section>dkon brtsegs</section><text>pa yin na/ mkhas pa rig pa dag mig dang / rna ba dang / sna dang / lce dang / lus dang / yid bdag med cing / yid bdag gi med pa la mig dang / rna ba dang / sna dang / lce dang / lus </text></item>
<item><p>291b4</p><section>dkon brtsegs</section><text>dang / yid bdag med cing / bdag gi med pas ji ltar dga' ba'am/ rjes su chags pa'am/ yang dag par dga' bar 'gyur ba'am/ brdeg pa'am/ slar gnod par byed pa'am/</text></item>
<item><p>291b5</p><section>dkon brtsegs</section><text>slar khro ba'am/ shar gnyer zhing 'khon du 'dzin par 'gyur snyam mo/ /lag bzang / gzhan yang byang chub sems dpas 'di ltar slob ste/ 'di lta ste/ mir skye ba'i sdug bsngal </text></item>
<item><p>291b6</p><section>dkon brtsegs</section><text>ni nyung zhing chung gi /yi dwags kyi sdug bsngal ni ches mi bzad la ches bzod par dka' ba yin/ dud 'gro'i skye gnas kyi sdug bsngal dang / sems can dmyal ba'i sdug bsngal </text></item>
<item><p>291b7</p><section>dkon brtsegs</section><text>yang ches mi bzad cing bzod par dka' ba yin na/ bdag gis ji ltar sdug bsngal chung zhing nyung ba tsam gyi phyir gzhan dag la slar gnod pa dang / slar khro ba dang / shar gnyer </text></item>
<item><p>292a1</p><section>dkon brtsegs</section><text>zhing 'khon du gzung bar bya snyam mo/ /lag bzang / gzhan yang byang chub sems dpa' 'di ltar yang dag par slob ste/ gang bdag gcig pu'i </text></item>
<item><p>292a2</p><section>dkon brtsegs</section><text>don 'dod pa dang / bdag gcig pu la phan par 'dod pas/ gzhan dag la phyir gnod par byed cing phyir khro ste/ shar gnyer zhing khon du 'dzin pa yang mi rigs te/ cha ma yin na </text></item>
<item><p>292a3</p><section>dkon brtsegs</section><text>bdag 'jig rten thams cad kyi don 'dod pa/ 'jig rten thams cad la phan par 'dod pa/ go cha chen po bgos pa/ yid dam bcas pa chen pos yid dam bcas pa/ theg pa chen </text></item>
<item><p>292a4</p><section>dkon brtsegs</section><text>po la yang dag par zhugs pa/ sangs rgyas kyi chos rgya chen po yongs su bskang bar 'dod pa lta la smos kyang ci dgos te/ mi bzod pa dang / phyir gnod pa byed pa dang / phyir </text></item>
<item><p>292a5</p><section>dkon brtsegs</section><text>khro ba dang / shar gnyer zhing 'khon du 'dzin pas ni/ sangs rgyas kyi chos 'di dag gsog pa dang / 'phel ba dang / yongs su rdzogs par mi 'gyur gyi/ gzod pa dang / phyir gnod </text></item>
<item><p>292a6</p><section>dkon brtsegs</section><text>pa mi byed pa dang / phyir mi khro ba dang / shar gnyer zhing 'khon du 'dzin pa mi byed pas sangs rgyas kyi chos 'di dag gsog cing 'phel te yongs su rdzogs par 'gyur snyam mo/ /</text></item>
<item><p>292a7</p><section>dkon brtsegs</section><text>lag bzang / rigs kyi bu'am/ rigs kyi bu mo sangs rgyas kyi chos yongs su bskang bar 'dod pas/ mnar med pa'i sdug bsngal gyi reg pas reg kyang gzhan dag la slar </text></item>
<item><p>292b1</p><section>dkon brtsegs</section><text>gnod par mi bya/ slar khro bar mi bya/ shar gnyer zhing 'khon du gzung bar mi bya na mi'i sdug bsngal gyis reg pas lta smos kyang ci dgos/ de spyos sam/ brgyad dam/ smad dam/ mi </text></item>
<item><p>292b2</p><section>dkon brtsegs</section><text>snyan pa byas kyang byams pa'i sems dang / snying rje'i sems dang / de bzhin gshegs pa'i thugs shin tu dri ma med cing dag la dkar ba thob par bya ba'i phyir bzod cing dang du len </text></item>
<item><p>292b3</p><section>dkon brtsegs</section><text>no| |de drud bshal tam/ bcings sam/ bzung yang byams pa'i sems dang / snying rje'i sems dang / skad cig gcig la ma rig pa'i sgrib pa'i sgo nga'i sbubs gzhom pa'i phyir bzod </text></item>
<item><p>292b4</p><section>dkon brtsegs</section><text>cing dang du len to/ /de brdegs kyang byams pa'i sems dang / snying rje'i sems dang / sems can thams cad kyi rjes su 'chags pa dang / khong khro ba bzlog pa'i phyir bzod cing dang du </text></item>
<item><p>292b5</p><section>dkon brtsegs</section><text>len no/ /de rna ba bcad kyang byams pa'i sems dang / snying rje'i sems dang / sems can thams cad la dad par bya ba'i chos kyi rna ba bskyed pa'i phyir bzod cing dang du len no/ /de sna bcad </text></item>
<item><p>292b6</p><section>dkon brtsegs</section><text>kyang byams pa'i sems dang / snying rje'i sems dang / sems can thams cad tshul khrims kyi yon tan mdzes shing / bla na med pa la longs spyod par bya ba'i phyir bzod cing dang du len no/ /de </text></item>
<item><p>292b7</p><section>dkon brtsegs</section><text>rkang pa bcad kyang byams pa'i sems dang / snying rje'i sems dang / sems can thams cad de bzhin gshegs pa'i rdzu 'phrul gyi rkang pa bzhi thob par bya ba'i phyir bzod cing dang du len no/ /de lag </text></item>
<item><p>293a1</p><section>dkon brtsegs</section><text>pa bcad kyang byams pa'i sems dang / snying rje'i sems dang / sems can thams cad la zhi ba dang nye bar zhi ba'i chos kyi lag pa sbyin pa thob par bya ba'i phyir </text></item>
<item><p>293a2</p><section>dkon brtsegs</section><text>bzod cing dang du len no/ /de yan lag thams cad bcad kyang byams pa'i sems dang / snying rje'i sems dang / pha rol tu phyin pa drug gi yan lag dang nying lag yongs su rdzogs par bya ba'i </text></item>
<item><p>293a3</p><section>dkon brtsegs</section><text>phyir bzod cing dang du len no/ /de'i mig phyung yang byams pa'i sems dang / snying rje'i sems dang / sems can thams cad shes bzhin gyi mig g.yung drung thob par bya ba'i phyir bzod cing dang </text></item>
<item><p>293a4</p><section>dkon brtsegs</section><text>du len no/ /de mgo bcad kyang byams pa'i sems dang / snying rje'i sems dang / sems can thams cad thams cad mkhyen pa nyid kyi chos kyi mgo thob par bya ba'i phyir bzod cing dang du </text></item>
<item><p>293a5</p><section>dkon brtsegs</section><text>len no/ /de bzod pa 'di dag dang / ji mi snyam pa 'di dag mngon sum du bya bar 'dod pa dang / yid la bya bar 'dod pa na yang sems can thams cad bsgral ba dang / sems can </text></item>
<item><p>293a6</p><section>dkon brtsegs</section><text>thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir </text></item>
<item><p>293a7</p><section>dkon brtsegs</section><text>yongs su bsngo bar byed do/ /mngon sum du byed pa dang / yid la byed pa dang / mngon sum du byas pa dang / yid la byas nas kyang sems can thams cad bsgral ba dang / sems can thams </text></item>
<item><p>293b1</p><section>dkon brtsegs</section><text>cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo </text></item>
<item><p>293b2</p><section>dkon brtsegs</section><text>bar byed do/ /gal te bzod pa 'di dag dang / ji mi snyam pa 'di dag ma nyams pa dang / skyon med pa dang / 'dren ma ma yin par slob pa'i nus pa dang mi ldan par gyur na de 'di ltar yang dag </text></item>
<item><p>293b3</p><section>dkon brtsegs</section><text>par slob ste/ dus dus su'am/ cung zad cung zad du yang mi bzod pa dang / mi snyam par ma byas pa spang ba dang / dor ba dang / bsal bar rtsol lo/ /'bad do/ /dus dus su'am/ cung zad/</text></item>
<item><p>293b4</p><section>dkon brtsegs</section><text>cung zad du yang bzod pa dang / ji mi snyam pa la slob pa dang / mngon par 'phel bar bya ba dang / yongs su rdzogs par bya bar rtsol lo/ /'bad do/ /srid pa gzhan du gyur pa na yang zhum par </text></item>
<item><p>293b5</p><section>dkon brtsegs</section><text>mi 'gyur zhing sgyid lug par mi 'gyur ro/ /lag bzang / byang chub sems dpa' rnams kyi byang chub tu sems bskyed pa dang / byang chub kyi sems rjes su dran pa dang / byang chub kyi sems </text></item>
<item><p>293b6</p><section>dkon brtsegs</section><text>bsgom pa dang / byang chub tu smon pa dang / byang chub tu smon lam 'debs pa gang yin pa de nyid de dag gi bzod pa kun tu spyod pa dge ba dang / bzod pa yang dag par sgrub pa dge ba grangs </text></item>
<item><p>293b7</p><section>dkon brtsegs</section><text>med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams thams cad du sems can thams cad la zag pa med pa'i bzod pa bskyed par 'dod pa dang / mi slob pa'i </text></item>
<item><p>294a1</p><section>dkon brtsegs</section><text>bzod pa bskyed par 'dod pa dang / zag pa med pa'i bzod pa yang dag par bskyed par 'dod pa dang / mi slob pa'i bzod pa yang dag par bskyed par 'dod </text></item>
<item><p>294a2</p><section>dkon brtsegs</section><text>pa de ni bzod pa kun tu spyad pa dge ba dang / bzod pa yang dag par bsgrub pa dge ba thams cad kyi mchog yin no/ /de ni dam pa yin no/ /lag bzang / de ltar na byang chub sems dpa' bde </text></item>
<item><p>294a3</p><section>dkon brtsegs</section><text>ba dang ldan la yid bde ba dang ldan zhing tshegs chung ngu dang / sdug bsngal chung ngus myur du skyen par bzod pa'i pha rol tu phyin pa yongs su rdzogs par byed do/ /lag bzang / byang chub </text></item>
<item><p>294a4</p><section>dkon brtsegs</section><text>sems dpa' ji ltar brtson 'grus kyi pha rol tu phyin pa yongs su rdzogs par byed ce na/ lag bzang / 'di la byang chub sems dpa' 'di ltar yang dag par slob ste/ phyogs bcu'i </text></item>
<item><p>294a5</p><section>dkon brtsegs</section><text>phyogs re rer yang 'jig rten gyi khams mtha' yas mu med de/ 'jig rten gyi khams re re na yang sems can mtha' yas so/ /de ltar sems can gyi tshogs mtha' yas shing mu med pa </text></item>
<item><p>294a6</p><section>dkon brtsegs</section><text>mtha' yod pa ma yin/ mu yod pa ma yin te/ bdag ni sems can gyi tshogs mtha' yas shing mtha' yas pa de la phan pa'i phyir go cha bgos la sems can gyi tshogs mtha' yas shing /</text></item>
<item><p>294a7</p><section>dkon brtsegs</section><text>mtha' yas pa la bde ba'i phyir go cha bgos na sems can thams cad la phan par dmigs pa mtha' yas shing mtha' yas pa dang / sems can thams cad la bde bar dmigs pa mtha' </text></item>
<item><p>294b1</p><section>dkon brtsegs</section><text>yas shing mtha' yas pa'i dge ba'i rtsa ba mtha' yas pa dag bag med par gyur tam/ sems gzhan du gyur tam/ gnyid kyis log kyang nyin mtshan du sems kyi skad cig sems kyi skad </text></item>
<item><p>294b2</p><section>dkon brtsegs</section><text>cig la 'phel ba dang / rgyas pa dang / yongs su rdzogs par 'gyur te/ sems kyi skad cig sems kyi skad cig la dge ba'i rtsa ba mtha' yas shing mtha' yas pa dag skye ba dang / byang </text></item>
<item><p>294b3</p><section>dkon brtsegs</section><text>chub kyi tshogs kyi phung po mtha' yas shing mtha' yas pa dag skye bas rdzogs pa'i byang chub rnyed dka' bar mi 'gyur na/ bdag gis 'dir sems kyi skad cig sems kyi skad cig </text></item>
<item><p>294b4</p><section>dkon brtsegs</section><text>la dge ba'i rtsa ba 'phel ba mtha' yas shing mtha' yas pa dang / dge ba'i rtsa ba rgyas par 'gyur ba mtha' yas shing mtha' yas pa yang dag par rjes su mthong la gzhi de las rdzogs </text></item>
<item><p>294b5</p><section>dkon brtsegs</section><text>pa'i byang chub rnyed mi dka' bar yang dag par rjes su mthong bzhin du rdzogs pa'i byang chub 'thob par 'gyur ba'i brtson 'grus srog gi phyir yang ci'i phyir nyams par bya snyam mo/ /</text></item>
<item><p>294b6</p><section>dkon brtsegs</section><text>lag bzang / gzhan yang byang chub sems dpa' 'di ltar yang dag par slob ste/ gang zhig sems can gyi tshogs mtha' yas shing mtha' yas pa de'i rga ba'i sdug bsngal gcig pu </text></item>
<item><p>294b7</p><section>dkon brtsegs</section><text>bsal ba dang gzhom par 'dod pa de yang sems kyi skad cig sems kyi skad cig la dge ba'i rtsa ba mtha' yas shing mtha' yas pa 'phel la dge ba'i rtsa ba mtha' yas shing mtha' </text></item>
<item><p>295a1</p><section>dkon brtsegs</section><text>yas pa rgyas par 'gyur na/ gang zhig sems can gyi tshogs mtha' yas shing mtha' yas pa de'i skye ba'i sdug bsngal dang / 'chi ba'i sdug bsngal bsal </text></item>
<item><p>295a2</p><section>dkon brtsegs</section><text>bar 'dod pa dang / sdug pa dang bral ba'i sdug bsngal dang / mi sdug pa dang phrad pa'i sdug bsngal dang / 'dod pa mi 'byor ba'i sdug bsngal dang / dud 'gro'i skye gnas kyi sdug </text></item>
<item><p>295a3</p><section>dkon brtsegs</section><text>bsngal dang / gshin rje'i 'jig rten gyi sdug bsngal dang / sems can dmyal ba'i sdug bsngal dang / grang ba'i sems can dmyal ba'i sdug bsngal dang / tsha ba'i sems can </text></item>
<item><p>295a4</p><section>dkon brtsegs</section><text>dmyal ba'i sdug bsngal bsal bar 'dod pa lta smos kyang ci dgos snyam mo/ /lag bzang / gzhan yang byang chub sems dpa' 'di ltar yang dag par slob ste/ gang zhig sems </text></item>
<item><p>295a5</p><section>dkon brtsegs</section><text>can gyi tshogs mtha' yas shing mtha' yas pa de'i sdug bsngal sems kyi skad cig gcig pa'i sems kyi skad cig gcig tsam dang 'brel ba bsal bar 'dod pa de yang sems kyi </text></item>
<item><p>295a6</p><section>dkon brtsegs</section><text>skad cig sems kyi skad cig la dge ba'i rtsa ba mtha' yas shing mtha' yas pa 'phel la/ dge ba'i rtsa ba mtha' yas shing mtha' yas pa rgyas par 'gyur na/ gang zhig ma 'ongs shing </text></item>
<item><p>295a7</p><section>dkon brtsegs</section><text>ma byin pa'i bskal pa mtha' yas dpag tu med pa rnams su sems can gyi tshogs mtha' yas shing mtha' yas pa de'i skye ba'i sdug bsngal nas srid pa'i sdug bsngal gyi bar du </text></item>
<item><p>295b1</p><section>dkon brtsegs</section><text>bsal bar 'dod pa lta smos kyang ci dgos snyam mo/ /lag bzang / gzhan yang byang chub sems dpa' 'di ltar yang dag par slob ste/ gang zhig rang sangs rgyas kyi yon tan nam/ nyan </text></item>
<item><p>295b2</p><section>dkon brtsegs</section><text>thos kyi yon tan 'dod pa de yang sems kyi skad cig sems kyi skad cig la dge ba'i rtsa ba mtha' yas shing mtha' yas pa 'phel la/ dge ba'i rtsa ba mtha' yas shing mtha' yas pa rgyas </text></item>
<item><p>295b3</p><section>dkon brtsegs</section><text>par 'gyur na/ rigs kyi bu'am rigs kyi bu mo gang sangs rgyas kyi chos yon tan mtha' yas shing yon tan mu med pa/ stobs mtha' yas shing stobs mu med pa mtha' dag chub pa yongs </text></item>
<item><p>295b4</p><section>dkon brtsegs</section><text>su rdzogs pa 'dod pa dang / smos pa dang / smon pa lta smos kyang ci dgos/ bag med par gyur ram/ gnyid kyis log kyang / rgyu bzhi dang / rkyen bzhi dang / dmigs pa bzhi po de dag ni </text></item>
<item><p>295b5</p><section>dkon brtsegs</section><text>de'i dge ba'i rtsa ba'i phung po mtha' yas shing mu med pa bzhi dang / byang chub kyi tshogs kyi phung po mtha' yas shing mu med pa bzhi sems kyi skad cig sems kyi skad cig la 'phel zhing </text></item>
<item><p>295b6</p><section>dkon brtsegs</section><text>rgyas par 'gyur ba ste/ sems kyi skad cig sems kyi skad cig la dge ba'i rtsa ba'i phung po mtha' yas shing mtha' yas pa bzhi skyes pa dang / rdzogs pa'i byang chub kyi tshogs kyi phung po mtha' yas </text></item>
<item><p>295b7</p><section>dkon brtsegs</section><text>shing mtha' yas pa bzhi skye ba dag gis rdzogs pa'i byang chub rnyed par mi dka' na/ bdag gis 'dir sems kyi skad cig sems kyi skad cig la dge ba'i rtsa ba'i phung po mtha' yas shing mtha' </text></item>
<item><p>296a1</p><section>dkon brtsegs</section><text>yas pa bzhi dang / rdzogs pa'i byang chub kyi tshogs kyi phung po mtha' yas shing mtha' yas pa bzhi yang dag par rjes su mthong la/ gzhi de las rdzogs pa'i </text></item>
<item><p>296a2</p><section>dkon brtsegs</section><text>byang chub rnyed par mi dka' bar yang dag par rjes su mthong bzhin du rdzogs pa'i byang chub thob par 'gyur ba'i brtson 'grus srog gi phyir yang ci'i phyir nyams par bya snyam mo/ /rgya mtsho </text></item>
<item><p>296a3</p><section>dkon brtsegs</section><text>chen po bzhi ni shar phyogs kyi mtha' yang mngon zhing mu yang mngon la/ lho dang / nub dang / byang dang / 'og dang / steng gi mtha' yang mngon zhing / mu yang mngon la/ dge ba'i rtsa ba rgya </text></item>
<item><p>296a4</p><section>dkon brtsegs</section><text>mtsho mtha' yas mu med pa bzhi po de dag la ni mtha' dang mu yod pa ma yin na bdag gis sems kyi skad cig sems kyi skad cig la dge ba'i rtsa ba byang chub kyi tshogs kyi rgya mtsho </text></item>
<item><p>296a5</p><section>dkon brtsegs</section><text>chen po bzhi po 'di dag 'phel zhing rgyas na/ rdzogs pa'i byang chub 'thob par 'gyur ba la srog gi phyir yang ci'i phyir brtson 'grus nyams par bya snyam mo/ /lag bzang / gzhan </text></item>
<item><p>296a6</p><section>dkon brtsegs</section><text>yang byang chub sems dpa' 'di ltar yang dag par slob ste/ gang dag seng ge dang / stag dang / khyi dang / ce sbyang dang / bya rgod dang / khrung khrung dang / bya rog dang / 'ug pa dang /</text></item>
<item><p>296a7</p><section>dkon brtsegs</section><text>srin bu dang / sbrang ma dang / sbrang bu dang / sha sbrang du gyur pa de dag gis kyang byang chub mngon par rdzogs par sangs rgyas par gyur na/ bdag mir gyur bzhin du srog gi phyir yang </text></item>
<item><p>296b1</p><section>dkon brtsegs</section><text>ci'i phyir rdzogs pa'i byang chub thob par 'gyur pa'i brtson 'grus nyams par bya snyam mo/ /lag bzang / gzhan yang byang chub sems dpa' 'di ltar yang dag par slob ste/ mi brgya'am/</text></item>
<item><p>296b2</p><section>dkon brtsegs</section><text>mi stong gis kyang sangs rgyas nyid rtogs shing thob na/ bdag gis kyang 'dir ci'i phyir mi rtogs shing thob par mi 'gyur/ /gang+gA'i klung gi bye ma snyed kyi de bzhin gshegs pa dgra bcom pa </text></item>
<item><p>296b3</p><section>dkon brtsegs</section><text>yang dag par rdzogs pa'i sangs rgyas rnams kyis kyang rtogs shing brnyes/ gang+gA'i klung gi bye ma snyed kyi de bzhin gshegs pa dgra bcom pa yang dag par rdzogs pa'i sangs rgyas rnams </text></item>
<item><p>296b4</p><section>dkon brtsegs</section><text>kyang rtogs shing brnyes pa gyur na/ bdag gis 'dir srog gi phyir yang ci'i phyir rdzogs pa'i byang chub thob par 'gyur ba'i brtson 'grus nyams par bya snyam mo/ /lag bzang / gzhan </text></item>
<item><p>296b5</p><section>dkon brtsegs</section><text>yang byang chub sems dpa' brtson 'grus brtsams pa yin te/ sangs rgyas ston pa'o zhes ston na/ sangs rgyas kyis gsungs pa'am/ nyan thos kyis bshad pa'am/ byang chub sems </text></item>
<item><p>296b6</p><section>dkon brtsegs</section><text>dpas bshad pa'am/ tha na smyon pa rnams kyis bshad pa'i chos gang yin pa dag dang / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha </text></item>
<item><p>296b7</p><section>dkon brtsegs</section><text>rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par 'gyur ba dang / sangs rgyas kyi </text></item>
<item><p>297a1</p><section>dkon brtsegs</section><text>chos thob par 'gyur ba dang / rdzogs pa'i byang chub thob par 'gyur ba dang / thams cad mkhyen pa nyid thob par 'gyur ba'i chos gang yin pa de dag mgo dang </text></item>
<item><p>297a2</p><section>dkon brtsegs</section><text>gos la me 'bar ba bzhin du rtag par rgyun du nyan no/ /nges par byed do/ /rtog go /mkhas pa le lo med pa ni ru shing bzhin byed cing / yid la byed pas mdung thung dag gis bzlog kyang de </text></item>
<item><p>297a3</p><section>dkon brtsegs</section><text>mgo dang gos la me 'bar ba bzhin du rtag par rgyun du chos de dag 'dzin to/ /yongs su shes par byed do/ /'chang ngo / /klog go /rjes su sems so/ /gzhan dag la ston no/ /go </text></item>
<item><p>297a4</p><section>dkon brtsegs</section><text>bar byed do/ /mkhas pa le lo med pa ni ru shing bzhin du byed cing yid la byed pas mdung thung dag gis bzlog kyang rlung de bcol kyang rung / ma bcol kyang rung / sems can thams cad kyi </text></item>
<item><p>297a5</p><section>dkon brtsegs</section><text>don dang ci bya ba chos dang ldan pa 'jig rten 'di la bde ba'am/ 'jig rten pha rol tu bde ba dag la rang gi lus nye bar spyod pa dang yo byad du 'gyur bar byed do/ /'di lta ste/ dper </text></item>
<item><p>297a6</p><section>dkon brtsegs</section><text>na| 'byung ba chen po sgrib pa med pa yongs su gzung ba med pa bzhi po 'di dag ni sems can thams cad la nye bar spyod pa dang yo byad du 'gyur ba rnams yin no/ /lag bzang / de </text></item>
<item><p>297a7</p><section>dkon brtsegs</section><text>bzhin du byang chub sems dpa' yang rang gi lus sems can thams cad kyi nye bar spyod pa dang yo byad du gyur par byed de/ sangs rgyas dang / chos dang / dge 'dun dang / byang chub </text></item>
<item><p>297b1</p><section>dkon brtsegs</section><text>sems dpa' dang / slob dpon dang / bla ma dang / rgan pa dang / nad pa dang / mgon med pa rnams la yongs su spyad par bya ba dang / sri zhu bya ba dang / bsnyen bkur bya bas bye brag tu </text></item>
<item><p>297b2</p><section>dkon brtsegs</section><text>'gyur ro/ /de mgo dang gos la me 'bar ba bzhin du gzhan gyi sems dang / gzhan gyi snying dga' bar 'gyur ba'i tshig dang rjes su mthun pa dang / mthun par byed pa dang / yang dag par </text></item>
<item><p>297b3</p><section>dkon brtsegs</section><text>byed pa dang / grogs byed pa dang / grogs su gyur pa dang / dge ba mthun pa dang / don mthun pas rjes su zhugs nas mngon du dad par byas shing bsdus te/ nyan thos kyi theg pa la 'os </text></item>
<item><p>297b4</p><section>dkon brtsegs</section><text>pa rnams ni nyan thos kyi theg pa la 'dzud do/ /'dul lo/ /'god do/ /rang sangs rgyas kyi theg pa la 'os pa rnams ni rang sangs rgyas kyi theg pa la'o/ /rdzogs pa'i byang chub kyi theg pa </text></item>
<item><p>297b5</p><section>dkon brtsegs</section><text>la 'os pa rnams ni rdzogs pa'i byang chub kyi theg pa la 'dzud do/ /'dul lo/ /'god do/ /mkhas pa le lo med pa ni mdung thung dag gis bzlog kyang / mgo dang gos la me 'bar ba </text></item>
<item><p>297b6</p><section>dkon brtsegs</section><text>bzhin dam pa'i chos kyi rgyu dang / dam pa'i chos kyi ched dang / pha rol tu phyin pa drug gi rgyu dang / pha rol tu phyin pa drug gi ched dang / dge ba'i rgyu dang / dge ba'i ched la grang ba yang khyad </text></item>
<item><p>297b7</p><section>dkon brtsegs</section><text>du gsod la/ tsha ba dang / bkres pa dang / skom pa dang / sha sbrang dang / sbrang bu dang / rlung dang / nyi ma dang / sdig sbrul gyis reg pa dang / gzhan gyis ngan du smras pa dang / ngan du brjod pa'i </text></item>
<item><p>298a1</p><section>dkon brtsegs</section><text>tshig gi lam dang / ngal ba dang / nyon mongs pa dang / gnyid dang / mi dga' ba dang / lus dang srog kyang khyad du gsod do/ /mkhas pa le lo med pa ni mdud </text></item>
<item><p>298a2</p><section>dkon brtsegs</section><text>thung dag gis bzlog kyang de rdzogs pa'i byang chub kyi rgyu dang / rdzogs pa'i byang chub kyi ched la lha'i sdug bsngal yang khyad du gsod do/ /lha ma yin gyi sdug bsngal yang khyad du gsod do//</text></item>
<item><p>298a3</p><section>dkon brtsegs</section><text>mi'i sdug bsngal yang khyad du gsod do/ /yi dwags kyi sdug bsngal yang khyad du gsod do/ /dud 'gro'i skye gnas kyi sdug bsngal dang / sems can dmyal ba'i sdug bsngal yang khyad du </text></item>
<item><p>298a4</p><section>dkon brtsegs</section><text>gsod do/ /mkhas pa le lo med pa ni mdud thung dag gis bzlog kyang de mi mnyam pa dang mnyam pa'i sangs rgyas kyi chos yongs su bskang ba thob par bya ba dang / spyod lam dang pha rol </text></item>
<item><p>298a5</p><section>dkon brtsegs</section><text>tu phyin pa thams cad yongs su rdzogs pa thob par bya ba'i phyir brtson 'grus brtan zhing rtul ba brtan no/ /de brtson 'grus 'di dang / rtul ba 'di mngon sum du bya bar 'dod pa dang /</text></item>
<item><p>298a6</p><section>dkon brtsegs</section><text>brtsam par 'dod pa na yang sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid </text></item>
<item><p>298a7</p><section>dkon brtsegs</section><text>thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /mngon sum du byed pa dang / rtsom pa dang / mngon sum du byas pa </text></item>
<item><p>298b1</p><section>dkon brtsegs</section><text>dang | brtsams nas kyang sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par </text></item>
<item><p>298b2</p><section>dkon brtsegs</section><text>bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /gal te brtson 'grus 'di ma nyams pa dang / skyon med pa dang / 'dren ma ma </text></item>
<item><p>298b3</p><section>dkon brtsegs</section><text>yin par slob pa'i nus pa dang mi ldan par gyur na/ de 'di ltar yang dag par slob ste dus su'am/ cung zad cung zad du yang snyoms las dang / le lo spang ba dang / dor ba dang / bsal bar </text></item>
<item><p>298b4</p><section>dkon brtsegs</section><text>rtsol lo/ /'bad do/ /dus dus su'am/ cung zad cung zad du yang brtson 'grus dang rtul ba la slob pa dang / mngon par 'phel bar bya ba dang yongs su rdzogs par bya bar rtsol lo/ /'bad do/ /</text></item>
<item><p>298b5</p><section>dkon brtsegs</section><text>srid pa gzhan du gyur pa na yang zhum par mi 'gyur zhing sgyid lug par mi 'gyur ro/ /lag bzang / byang chub sems dpa' rnams kyi byang chub tu sems bskyed pa dang / byang chub kyi </text></item>
<item><p>298b6</p><section>dkon brtsegs</section><text>sems rjes su dran pa dang / byang chub kyi sems bsgom pa dang / byang chub tu smon pa dang / byang chub tu smon lam 'debs pa gang yin pa de nyid de dag gi brtson 'grus dge ba dang / rtsol ba dge ba </text></item>
<item><p>298b7</p><section>dkon brtsegs</section><text>ba grangs med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams thams cad du sems can thams cad la zag pa med pa'i brtson 'grus bskyed par 'dod pa dang /</text></item>
<item><p>299a1</p><section>dkon brtsegs</section><text>zag pa med pa'i brtson 'grus yang dag par bskyed par 'dod pa dang / mi slob pa'i brtson 'grus bskyed par 'dod pa dang / mi slob pa'i brtson 'grus yang </text></item>
<item><p>299a2</p><section>dkon brtsegs</section><text>dag par bskyed par 'dod pa de ni brtson 'grus dge ba dang / rtsol ba dge ba thams cad kyi mchog yin no/ /de ni dam pa yin no/ /lag bzang / de ltar na byang chub sems dpa' bde ba dang </text></item>
<item><p>299a3</p><section>dkon brtsegs</section><text>ldan la/ yid bde ba dang ldan zhing tshegs chung du dang / sdug bsngal chung dus myur du skyen par brtson 'grus kyi pha rol tu phyin pa yongs su rdzogs par byed do// //bam </text></item>
<item><p>299a4</p><section>dkon brtsegs</section><text>po gnyis pa ste tha ma'o/ /lag bzang / byang chub sems dpa' ji ltar bsam gtan gyi pha rol tu phyin pa yongs su rdzogs par byed ce na/ lag bzang / 'di la byang chub sems dpa' </text></item>
<item><p>299a5</p><section>dkon brtsegs</section><text>mig gis gzugs rnams mthong na mtshan mar mi 'dzin cing mngon rtags su mi 'dzin pa yin te/ gang gi phyir mig gi dbang po sdom pas ma bsdams par gnas pas 'jig </text></item>
<item><p>299a6</p><section>dkon brtsegs</section><text>rten na brnab sems dang / yid mi bde ba dang / sdig pa mi dge ba'i chos rnams la sems rjes su zag pa de dag bsdam pa'i phyir nan tan byed cing bsrung ste/ mig gi dbang pos mig </text></item>
<item><p>299a7</p><section>dkon brtsegs</section><text>gi dbang po sdom par byed do/ /de bzhin du rna bas sgra rnams thos pa dang / snas dri rnams tshor ba dang / lces ro rnams myong ba dang / lus kyis reg bya rnams reg pa dang / yid kyis </text></item>
<item><p>299b1</p><section>dkon brtsegs</section><text>chos rnams rnam par shes nas mtshan mar mi 'dzin zhing mngon rtags su mi 'dzin pa yin te/ gang gi phyir yid kyi dbang po sdom pas ma bsdams par gnas pas 'jig rten na brnab </text></item>
<item><p>299b2</p><section>dkon brtsegs</section><text>sems dang / yid mi bde ba dang / sdig pa mi dge ba'i chos rnams la sems rjes su zag pa de dag bsdam pa'i phyir nan tan byed cing bsrung ste/ yid kyi dbang pos yid kyi dbang po sdom pa byed </text></item>
<item><p>299b3</p><section>dkon brtsegs</section><text>do| |de 'gro'am/ 'greng ngam/ 'dug gam/ nyal lam/ cang mi smra bar gyur kyang rung ste/ mnyam par bzhag pa'i gnas dang / zhi ba'i gnas kyi gnas mi 'dor ro/ /rnam par mi 'dor ro/ /de </text></item>
<item><p>299b4</p><section>dkon brtsegs</section><text>lag mi rgod pa dang / mu cor mi smra ba dang / tshig mi mang ba dang / mig mi g.yeng ba dang / dbang po mi g.yeng ba dang / mi rgod pa dang / tom col med pa dang / lus 'khrul pa med pa </text></item>
<item><p>299b5</p><section>dkon brtsegs</section><text>dang | ngag 'khrul ba med pa dang / sems 'khrul pa med pa dang / dben yang rung / mi dben yang rung / spyod lam mi nyams pa yin no/ /bza' ba dang / btung ba dang / mal cha dang /</text></item>
<item><p>299b6</p><section>dkon brtsegs</section><text>stan dang / gnas dang / na ba'i gsos sman dang / yo byad ji lta bu yang rung ba dag gis chog shes shing gso sla ba dang / dgang sla ba dang / rim gro bya sla ba dang / cho ga dang spyod yul dge </text></item>
<item><p>299b7</p><section>dkon brtsegs</section><text>ba dang / 'du 'dzi las dben pa'i spyod yul yin/ thob pa dang ma thob pa la mnyam zhing 'gyur pa med do/ /ma khengs ma dud pa yin/ bde ba dang sdug bsngal ba dang / stod pa dang smod pa </text></item>
<item><p>300a1</p><section>dkon brtsegs</section><text>dang | grags pa dang ma grags pa dang / 'tsho ba dang 'chi ba la mnyam zhing 'gyur ba med de/ ma khengs mi 'dud pa yin/ mdza' bo dang dgra dang / dge </text></item>
<item><p>300a2</p><section>dkon brtsegs</section><text>ba dang / mi dge ba dang / yid du 'ong ba dang mthun pa dang / yid du mi 'ong ba dang mi mthun pa dang / 'phags pa dang / 'phags pa ma yin pa'i chos rnams dang / dben pa dang lang </text></item>
<item><p>300a3</p><section>dkon brtsegs</section><text>long rnams la mnyam zhing 'gyur ba med de/ ma khengs mdud pa yin/ gzugs sdug pa dang mi sdug pa rnams la yang mthun pa dang mi mthun pa med pa yin/ sgra dang / dri dang / ro dang /</text></item>
<item><p>300a4</p><section>dkon brtsegs</section><text>reg bya dang / chos sdug pa dang / mi sdug pa rnams la yang mthun pa dang mi mthun pa med pa yin no/ /de 'dod pa rnams ni rang gi sems kyis kun du bslang nas log par rnam </text></item>
<item><p>300a5</p><section>dkon brtsegs</section><text>par rtog pas ro myang ba yin pas keng rus lta bur yid la byed do/ /'dod pa rnams ni dgra mang ba'i phyir sha sna gu lta bur yid la byed do/ /'dod pa rnams ni blangs na sdug </text></item>
<item><p>300a6</p><section>dkon brtsegs</section><text>bsngal la yongs su btang na bde ba'i phyir rtswa me lta bur yid la byed do/ /'dod pa rnams ni gnod pa mang ba'i phyi shing gi rtse mo'i shing tog lta bur yid la byed do/ /'dod pa rnams ni </text></item>
<item><p>300a7</p><section>dkon brtsegs</section><text>dbang byed pa ma yin pa'i phyir slong ba lta bur yid la byed do/ /'dod pa rnams ni skad cig tsam zhig nor bas dga' ba'i phyir rmi lam lta bur yid la byed do/ /'dod pa rnams ni </text></item>
<item><p>300b1</p><section>dkon brtsegs</section><text>sdug bsngal la bde bar 'du shes pa phyin ci log gis bskyed pa'i phyir mdze lta bu yid la byed do/ /'dod pa rnams ni shes par spyod pa thams cad kyi dngos po yin pa dang / ngan 'gro </text></item>
<item><p>300b2</p><section>dkon brtsegs</section><text>log par ltung ba dang / sems can dmyal ba'i mtha' yin pas mchil pa lta bu yid la byed do/ /'dod pa rnams ni ngoms par mi byed pa dang / skom pa 'phel bar byed pa'i phyir tshwa </text></item>
<item><p>300b3</p><section>dkon brtsegs</section><text>chu lta bur yid la byed do/ /de 'dod pa dag las dben pa/ sdig pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i </text></item>
<item><p>300b4</p><section>dkon brtsegs</section><text>dga' ba dang bde ba can bsam gtan dang po bsgrubs te gnas so/ /de rtog pa dang dpyod pa dang bral zhing nang yongs su dang ste/ sems kyi rgyud gcig tu gyur pas rtog pa med pa/ dpyod </text></item>
<item><p>300b5</p><section>dkon brtsegs</section><text>pa med pa/ ting nge 'dzin las skyes pa'i dga' ba dang bde ba can bsam gtan gnyis pa bsgrubs te gnas so/ /de dga' ba'i 'dod chags dang bral bas btang snyoms la gnas zhing </text></item>
<item><p>300b6</p><section>dkon brtsegs</section><text>dran pa dang shes bzhin can yin te/ bde ba lus kyis myong la 'phags pa rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/ bsam gtan </text></item>
<item><p>300b7</p><section>dkon brtsegs</section><text>gsum pa bsgrubs te gnas so/ /de bde ba yang spangs te snga nas sdug bsngal yang spangs shing yid bde ba dang yid mi bde ba yang nub pas bde ba yang ma yin/ sdug bsngal ba yang ma </text></item>
<item><p>301a1</p><section>dkon brtsegs</section><text>yin pa btang snyoms dang dran pa yongs su dag pa bsam gtan bzhi pa bsgrubs te gnas so/ /de sems can thams cad la bde ba'i 'du shes yid la byed </text></item>
<item><p>301a2</p><section>dkon brtsegs</section><text>pas byams pa tshad med pa bsgrubs te gnas so/ /de sems can thams cad la sdug bsngal ba'i 'du shes yid la byed pas snying rje tshad med pa bsgrubs te gnas so/ /de sems can </text></item>
<item><p>301a3</p><section>dkon brtsegs</section><text>rnams la dga' ba'i 'du shes yid la byed pas dga' ba tshad med pa bsgrubs te gnas so/ /de sems can rnams la sdug bsngal yang med/ bde ba yang med pa yid la byed pas btang </text></item>
<item><p>301a4</p><section>dkon brtsegs</section><text>snyoms tshad med pa bsgrubs te gnas so/ /de gzugs la rags pa'i 'du shes yid la byed cing / nam mkha' la zhi ba'i 'du shes yid la byed pas nam mkha' mtha' yas skye </text></item>
<item><p>301a5</p><section>dkon brtsegs</section><text>mched bsgrubs te gnas so/ /de rnam par shes pa la zhi ba'i 'du shes yid la byed pas rnam shes mtha' yas skye mched rdzogs par byas te gnas so/ /de ci yang med pa la zhi </text></item>
<item><p>301a6</p><section>dkon brtsegs</section><text>ba'i 'du shes yid la byed pas ci yang med pa'i skye mched bsgrubs te gnas so/ /de 'du shes med 'du shes med min la zhi ba'i 'du shes yid la byed pas 'du shes med 'du </text></item>
<item><p>301a7</p><section>dkon brtsegs</section><text>shes med min skye mched rdzogs par bsgrubs te gnas so/ /de rang gi dbugs rngub pa dang 'byung ba ji ltar gnas shing ji ltar 'dug pa de bzhin du rgyun thung ba rnams la yang rgyun </text></item>
<item><p>301b1</p><section>dkon brtsegs</section><text>thung ba'i 'du shes dang / rgyun ring ba rnams la yang rgyun ring ba'i 'du shes yid la byed pas dbugs rngub pa dang 'byung ba dran pa bsgrubs te gnas so/ /de sems can gyi lus rnams la </text></item>
<item><p>301b2</p><section>dkon brtsegs</section><text>mi sdug pa'i mtshan ma yid la byed pas mi sdug pa'i 'du shes bsgrubs te gnas so/ /de 'chi ba'i mtshan ma yid la byed pas 'chi ba'i 'du shes bsgrubs te gnas so/ /de na ba dang /</text></item>
<item><p>301b3</p><section>dkon brtsegs</section><text>rga ba'i mtshan ma yid la byed pas nyes dmigs kyi 'du shes bsgrubs te gnas so/ /de kha zas yongs su tshol ba dang 'gyur ba la nad kyi rgyu dang gnod pa'i rgyur yid la byed pas kha zas </text></item>
<item><p>301b4</p><section>dkon brtsegs</section><text>la mi mthun pa'i 'du shes bsgrubs te gnas so/ /de khyim dang / grong dang / grong khyer dang / ljongs kyi 'jig rten thams cad la 'byor ba dang 'brel ba'i mtshan mar yid la byed pa dang /</text></item>
<item><p>301b5</p><section>dkon brtsegs</section><text>nags tshal rmad du byung ba dang / kun dga' ra ba rmad du byung ba dang bral ba'i mtshan mar yid la byed pas 'jig rten thams cad la mngon par mi dga' ba'i 'du shes bsgrubs te gnas so//</text></item>
<item><p>301b6</p><section>dkon brtsegs</section><text>de nang gzugs su 'du shes pas phyi rol kyi gzugs chung du kha dog bzang po dang / kha dog ngan pa rnams la mtshan mar yid la byed pas zil gyis gnon pa'i skye mched dang po bsgrubs te </text></item>
<item><p>301b7</p><section>dkon brtsegs</section><text>gnas so/ /de nang gzugs su 'du shes pas phyi rol gyi gzugs gzhan med pa kha dog bzang po dang / kha dog ngan pa rnams la mtshan mar yid la byed pas zil gyis gnon pa'i skye </text></item>
<item><p>302a1</p><section>dkon brtsegs</section><text>mched gnyis pa bsgrubs te gnas so/ /de shi ba'i lus bsregs pa de la rlung ngam chus thal ba yang med par byed pa'i 'du shes dang / zhigs pa la phye </text></item>
<item><p>302a2</p><section>dkon brtsegs</section><text>ma yang med pa dang / rdul du gyur pa la rdul kyang med pa'i 'du shes su rnam par 'jig pa bsgoms shing bsgrubs te/ nang gzugs med par 'du shes pas phyi rol gyi gzugs </text></item>
<item><p>302a3</p><section>dkon brtsegs</section><text>chung du kha dog bzang po dang / kha dog ngan pa rnams la mtshan mar yid la byed pas zil gyis gnon pa'i skye mched gsum pa bsgrubs te gnas so/ /de de bzhin du nang gzugs med </text></item>
<item><p>302a4</p><section>dkon brtsegs</section><text>bar 'du shes pas phyi rol gyi gzugs tshad med pa kha dog bzang po dang / kha dog ngan pa rnams la mtshan mar yid la byed pas zil gyis gnon pa'i skye mched bzhi pa bsgrubs </text></item>
<item><p>302a5</p><section>dkon brtsegs</section><text>te gnas so/ /da de bzhin du nang gzugs med par 'du shes pas phyi rol gyi gzugs sngon po tshad med pa yid du 'ong ba rnams la mtshan mar yid la byed pas zil gyis gnon </text></item>
<item><p>302a6</p><section>dkon brtsegs</section><text>pa'i skye mched lnga pa bsgrubs te gnas so/ /de de bzhin du nang gzugs med par 'du shes pas phyi rol gyi gzugs ser po dang / dmar po dang / dkar po tshad med pa yid du 'ong </text></item>
<item><p>302a7</p><section>dkon brtsegs</section><text>ba rnams la mtshan mar yid la byed pas zil gyis gnon pa'i skye mched drug pa dang / bdun pa dang / brgyad pa bsgrubs te gnas so/ /des 'di mtha' yas so zhes mtshan mar </text></item>
<item><p>302b1</p><section>dkon brtsegs</section><text>yid la byed pas zad par sar bsgrubs te gnas so/ /de chu dang / me dang / rlung dang / sngon po dang / ser po dang / dmar po dang / dkar po dang / nam mkha' dang / rnam par shes pa mtha' </text></item>
<item><p>302b2</p><section>dkon brtsegs</section><text>yas so zhes mtshan mar yid la byed pas zad par chu dang / zad par me dang / zad par rlung dang / zad par sngon po dang / zad par ser po dang / zad par dmar po dang / zad par dkar po dang /</text></item>
<item><p>302b3</p><section>dkon brtsegs</section><text>zad par nam mkha' dang / zad par rnam par shes pa bsgrubs te gnas so/ /de snyoms par 'jug pa na dge ba'i rtsa ba thams cad la dmigs pa la sems nye bar 'dogs te/ snying rje </text></item>
<item><p>302b4</p><section>dkon brtsegs</section><text>chen po la dmigs pa dang / dam pa'i chos yongs su bzung ba la dmigs pa dang / dkon mchog gsum gyi rigs mi 'chad par bya ba la dmigs pa dang / sangs rgyas kyi sku dang /</text></item>
<item><p>302b5</p><section>dkon brtsegs</section><text>rgyan la dmigs pa dang / sangs rgyas kyi gsung tshangs pa'i dbyangs la dmigs pa dang / sngon gyi smon lam la dmigs pa dang / sems can thams cad yongs su smin par bya ba la dmigs </text></item>
<item><p>302b6</p><section>dkon brtsegs</section><text>pa dang / 'jig rten rnam par sbyang ba la dmigs pa dang / byang chub kyi snying po'i bkod pa la dmigs pa dang / chos kyi 'khor lo bskor ba la dmigs pa dang / sems can thams cad kyi nyon </text></item>
<item><p>302b7</p><section>dkon brtsegs</section><text>mongs pa gzhom pa la dmigs pa la sems nye bar 'dogs so/ /de bsam gtan byed pa na rnam par shes pa'i gnas bzhi dang bral bar bsam gtan byed do/ /sa'i khams la mi gnas </text></item>
<item><p>303a1</p><section>dkon brtsegs</section><text>chu'i khams la mi gnas/ me'i khams la mi gnas/ rlung gi khams la mi gnas/ nam mkha'i khams la mi gnas/ rnam par shes pa'i khams la mi </text></item>
<item><p>303a2</p><section>dkon brtsegs</section><text>gnas/ 'jig rten 'di la mi gnas/ 'jig rten pha rol la mi gnas par bsam gtan byed do/ /de ting nge 'dzin dang / snyoms par 'jug pa bla na med pa thams cad thob par bya ba'i </text></item>
<item><p>303a3</p><section>dkon brtsegs</section><text>phyir bsam gtan la gnas shing bsam gtan la dga'o/ /de bsam gtan de dang / ting nge 'dzin de la bsam gtan byed par 'dod pa dang / snyoms par 'jug par 'dod </text></item>
<item><p>303a4</p><section>dkon brtsegs</section><text>pa na yang sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang /</text></item>
<item><p>303a5</p><section>dkon brtsegs</section><text>sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /bsam gtan byed pa dang / bsam gtan byas pa dang / langs nas kyang sems can thams </text></item>
<item><p>303a6</p><section>dkon brtsegs</section><text>cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos </text></item>
<item><p>303a7</p><section>dkon brtsegs</section><text>thams cad yongs su rdzogs par bya ba'i phyir yongs su bsngo bar byed do/ /gal te bsam gtan de dang / ting nge 'dzin de la slob pa'i nus pa dang mi ldan par gyur na de 'di ltar </text></item>
<item><p>303b1</p><section>dkon brtsegs</section><text>yang dag par slob ste/ dus dus su'am/ cung zad cung zad du yang sems rnam par g.yeng ba dang / ting nge 'dzin ma yin pa spang ba dang / dor ba dang / bsal bar rtsol lo/ /'bad do/ /dus </text></item>
<item><p>303b2</p><section>dkon brtsegs</section><text>dus su'am/ cung zad cung zad du yang sems rtse gcig tu bya ba dang / sems mnyam par gzhag par slob pa dang / mngon par 'phel bar bya ba dang / yongs su rdzogs par </text></item>
<item><p>303b3</p><section>dkon brtsegs</section><text>bya bar rtsol lo/ /'bad do/ /srid pa gzhan du gyur pa na yang zhum par mi 'gyur zhing sgyid lug par mi 'gyur ro/ /lag bzang / byang chub sems dpa' rnams kyi byang chub tu sems </text></item>
<item><p>303b4</p><section>dkon brtsegs</section><text>bskyed pa dang / byang chub kyi sems rjes su dran pa dang / byang chub kyi sems sgom pa dang / byang chub tu smon pa dang / byang chub tu smon lam 'debs pa gang yin pa de nyid de dag gi sems </text></item>
<item><p>303b5</p><section>dkon brtsegs</section><text>mnyam par gzhag pa dge ba dang / sems rtse gcig tu bya ba dge ba grangs med cing dpag tu med pa yin no/ /de ci'i phyir zhe na/ 'di ltar 'jig rten gyi khams thams cad du sems can thams </text></item>
<item><p>303b6</p><section>dkon brtsegs</section><text>cad la zag pa med pa'i sems mnyam par gzhag pa bskyed par 'dod pa dang / mi slob pa'i sems mnyam par gzhag pa bskyed par 'dod pa dang / zag pa med pa'i sems mnyam par </text></item>
<item><p>303b7</p><section>dkon brtsegs</section><text>gzhag pa yang dag par bskyed par 'dod pa dang / mi slob pa'i sems mnyam par gzhag pa yang dag par bskyed par 'dod pa de ni sems mnyam par gzhag par dge ba dang / sems rtse gcig tu </text></item>
<item><p>304a1</p><section>dkon brtsegs</section><text>dge ba mtha' yas mu med pa yin no/ /lag bzang / de ltar na byang chub sems dpa' bde ba dang ldan la/ yid bde ba dang ldan zhing tshegs chung ngu dang /</text></item>
<item><p>304a2</p><section>dkon brtsegs</section><text>sdug bsngal chung ngus bsam gtan gyi pha rol tu phyin pa yongs su rdzogs par byed do/ /lag bzang / byang chub sems dpa' ji ltar shes rab kyi pha rol tu phyin pa yongs su rdzogs par </text></item>
<item><p>304a3</p><section>dkon brtsegs</section><text>byed ce na/ lag bzang / 'di la byang chub sems dpa' ni mdung thung dag gis bzlog kyang / gang zag gang dag thos pa mang ba/ thos pa 'dzin pa/ thos pa bsags pa/ don shes pa/ bshad </text></item>
<item><p>304a4</p><section>dkon brtsegs</section><text>pa shes pa/ dpyod pa can ji ltar thos pa'i don la yongs su rtog pa/ de dag la bsnyen cing brten te/ bsnyen bkur byed do/ /de thos pa'i ched dang / bshad pa'i ched dang / don gyi ched </text></item>
<item><p>304a5</p><section>dkon brtsegs</section><text>dang | don la yongs su rtog pa'i ched dang / slob dpon dang / mkhan po la bsnyen bkur bya ba'i ched la/ grang ba yang khyad du gsod/ tsha ba dang / bkres pa dang / skom pa dang / sha sbrang </text></item>
<item><p>304a6</p><section>dkon brtsegs</section><text>dang | sbrang bu dang / rlung dang / nyi ma dang / sdig sbrul gyis reg pa dang / gzhan gyis ngan du smras shing / ngan du brjod pa'i tshig gi lam dang / lus kyi tshor ba drag pa/ rtsub pa/ mi </text></item>
<item><p>304a7</p><section>dkon brtsegs</section><text>bzod pa/ srog 'chad par 'gyur ba yang khyad du gsod do/ /de chos rnams la ni rin po che'i 'du shes nye bar gnas/ chos smra ba rnams la ni rin po che'i gter du 'du shes/ chos </text></item>
<item><p>304b1</p><section>dkon brtsegs</section><text>nyan pa la ni dkon pa rnyed par 'du shes/ chos 'dzin pa la ni don yod par 'du shes/ srog phyogs par 'du shes/ chos kyi yon tan mang du byed pa la ni srog don yod par 'du </text></item>
<item><p>304b2</p><section>dkon brtsegs</section><text>shes/ chos la yongs su rtog pa la ni tshe rabs brgyar mi rnyed par 'du shes nye bar gnas pa yin te/ de chos de dag nyan cing 'dzin la/ mang du byed cing yongs su rtog pa na/ khams rnams </text></item>
<item><p>304b3</p><section>dkon brtsegs</section><text>kyang rab tu shes/ phung po rnams dang / skye mched rnams dang / 'phags pa'i bden pa rnams dang / rten cing 'brel bar 'byung ba dang / dus dang / theg pa rnams dang / dge ba bsags pa yang rab </text></item>
<item><p>304b4</p><section>dkon brtsegs</section><text>tu shes so/ /khams rnams ji ltar rab tu shes zhe na/ khams ni gnyis te/ 'dus byas dang / 'dus ma byas zhes bya ba ste/ khams gnyis po de dag go /'dus byas kyi khams ni gang /</text></item>
<item><p>304b5</p><section>dkon brtsegs</section><text>'dus ma byas kyi khams ni gang zhe na/ gang ci yang rung ste/ skye ba dang / gnas pa dang / 'gag pa 'di ni 'dus byas kyi khams zhes bya'o/ /gang ci yang rung ste/ skye ba med pa dang / gnas </text></item>
<item><p>304b6</p><section>dkon brtsegs</section><text>pa med pa dang / 'gag pa med pa de ni 'dus ma byas kyi khams zhes bya ste/ de ltar 'dus byas dang / 'dus ma byas kyi khams rab tu shes so/ /gzhan yang khams gsum rab tu shes </text></item>
<item><p>304b7</p><section>dkon brtsegs</section><text>te| dge ba'i khams dang / mi dge ba'i khams dang / lung du ma bstan pa'i khams te/ khams gsum po de dag go /dge ba'i khams ni gang / mi dge ba'i khams ni gang / lung du ma </text></item>
<item><p>305a1</p><section>dkon brtsegs</section><text>bstan pa'i khams ni gang zhe na/ gang ci yang rung ste chags pa med pa dang / chags pa med pa dang ldan pa dang / gang ci yang rung ste/ zhe sdang med pa dang / zhe </text></item>
<item><p>305a2</p><section>dkon brtsegs</section><text>sdang med pa dang ldan pa dang / gang ci yang rung ste/ gti mug med pa dang / gti mug med pa dang ldan pa de ni/ dge ba'i khams zhes bya'o/ /gang ci yang rung ste/ chags pa dang / chags </text></item>
<item><p>305a3</p><section>dkon brtsegs</section><text>pa dang ldan pa dang / gang ci yang rung ste/ zhe sdang dang / zhe sdang dang ldan pa dang / gang ci yang rung ste/ gti mug dang / gti mug dang ldan pa de ni/ mi dge ba'i khams zhes bya'o/ /de </text></item>
<item><p>305a4</p><section>dkon brtsegs</section><text>gnyis la ma gtogs pa ni/ lung du ma bstan pa nyid de/ de ltar khams gsum rab tu shes so/ /gzhan yang khams gsum rab tu shes te/ gsum gang zhe na/ 'dod pa'i khams </text></item>
<item><p>305a5</p><section>dkon brtsegs</section><text>dang | gzugs kyi khams dang / gzugs med pa'i khams so/ /'dod pa'i khams gang zhe na/ sems can dmyal ba dang / dud 'gro'i skye gnas dang / yi dwags dang / lha ma </text></item>
<item><p>305a6</p><section>dkon brtsegs</section><text>yin dang / mi dang / rgyal chen bzhi'i lha rnams dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams te/ gang de </text></item>
<item><p>305a7</p><section>dkon brtsegs</section><text>dag la 'dun pa dang / chags pa dang / zhe sdang dang / gti mug dang / yid kyis smon pa dang / smon lam 'debs pa dang / mngon par 'du byed pa de ni 'dod pa'i khams zhes bya'o/ /</text></item>
<item><p>305b1</p><section>dkon brtsegs</section><text>gzugs kyi khams gang zhe na/ tshangs ris kyi lha rnams dang / tshangs pa'i 'dun na 'don rnams dang / tshangs chen dang / 'od chung dang / tshad med 'od dang / 'od gsal dang / dge chung dang /</text></item>
<item><p>305b2</p><section>dkon brtsegs</section><text>tshad med dge dang / dge rgyas dang / sprin med dang / bsod nams skyes dang / 'bras bu che dang / 'du shes med pa'i sems can dang / mi che ba dang / mi gdung ba dang / gya nom snang dang / shin tu mthong dang /</text></item>
<item><p>305b3</p><section>dkon brtsegs</section><text>'og min gyi lha rnams te/ gang de dag la 'dun pa dang / chags pa dang / zhe sdang ba dang / gti mug pa dang / yid kyis smon pa dang / smon lam 'debs pa dang / mngon par 'du byed pa de ni gzugs </text></item>
<item><p>305b4</p><section>dkon brtsegs</section><text>kyi khams zhes bya'o/ /gzugs med pa'i khams gang zhe na/ nam mkha' mtha' yas skye mched du nye bar 'gro ba'i lha rnams dang / rnam shes mtha' yas skye mched du nye bar 'gro ba'i lha rnams </text></item>
<item><p>305b5</p><section>dkon brtsegs</section><text>dang | ci yang med pa'i skye mched du nye bar 'gro ba'i lha rnams dang / 'du shes med 'du shes med min skye mched du nye bar 'gro ba'i lha rnams te/ gang de dag la 'dun pa dang / chags pa dang /</text></item>
<item><p>305b6</p><section>dkon brtsegs</section><text>zhe sdang dang / gti mug pa dang / yid kyi smon pa dang / smon lam 'debs pa dang / mngon par 'du byed pa gang yin pa de ni gzugs med pa'i khams zhes bya ste/ de ltar khams gsum rab tu </text></item>
<item><p>305b7</p><section>dkon brtsegs</section><text>shes so/ /gzhan yang khams bzhi rab tu shes te/ gzhi gang zhe na/ 'dod pa'i khams dang / gzugs kyi khams dang / gzugs med pa'i khams dang / 'dus ma byas kyi khams zhes bya ba'i </text></item>
<item><p>306a1</p><section>dkon brtsegs</section><text>khams bzhi po de dag ste/ de ltar khams bzhi rab tu shes so/ /gzhan yang khams drug rab tu shes te/ drug gang zhe na/ 'dod pa'i khams dang / gnod </text></item>
<item><p>306a2</p><section>dkon brtsegs</section><text>sems kyi khams dang / rnam par 'tshe ba'i khams dang / mngon par 'byung ba'i khams dang / gnod sems med pa'i khams dang / rnam par 'tshe ba med pa'i khams te/ khams </text></item>
<item><p>306a3</p><section>dkon brtsegs</section><text>drug po de dag rab tu shes so/ /gzhan yang khams drug rab tu shes te/ drug gang zhe na/ sa'i khams dang / chu'i khams dang / me'i khams dang / rlung gi khams dang / nam </text></item>
<item><p>306a4</p><section>dkon brtsegs</section><text>mkha'i khams dang / rnam par shes pa'i khams te/ khams drug po de dag rab tu shes so/ /de la sa'i khams ni mi rtag pa/ mi brtan pa/ 'gyur ba'i chos can te/ mi rtag </text></item>
<item><p>306a5</p><section>dkon brtsegs</section><text>pa gang yin pa de sdug bsngal ba'o/ /sdug bsngal ba gang yin pa de bdag med pa'o/ /de bzhin du chu'i khams dang / me'i khams dang / rlung gi khams dang / nam mkha'i khams </text></item>
<item><p>306a6</p><section>dkon brtsegs</section><text>dang / rnam par shes pa'i khams kyang mi rtag pa/ mi brtan pa/ 'gyur ba'i chos can te/ mi rtag pa gang yin pa de sdug bsngal ba'o/ /sdug bsngal ba gang yin pa de bdag </text></item>
<item><p>306a7</p><section>dkon brtsegs</section><text>med pa ste/ da ltar khams drug rab tu shes so/ /de chos de dag nyan cing 'dzin pa dang / mang du byed cing yongs su rtog pa na/ gzugs kyi phung po dang / tshor ba'i phung po dang / 'du </text></item>
<item><p>306b1</p><section>dkon brtsegs</section><text>shes kyi phung po dang / 'du byed kyi phung po dang / rnam par shes pa'i phung po ste/ phung po lnga rab tu shes so/ /gzugs ni dbub rdos pa lta bu dang / ngan pa dang / 'jig pa dang / ring du mi gnas </text></item>
<item><p>306b2</p><section>dkon brtsegs</section><text>pa dang / tshor ba ni chu'i chu bur lta bu dang / ngan pa dang / 'jig pa dang / ring du mi gnas pa dang / 'du shes ni smig rgyu lta bu dang / ngan pa dang / 'jig pa dang / ring du mi gnas pa dang / 'du byed </text></item>
<item><p>306b3</p><section>dkon brtsegs</section><text>rnams ni chu shing lta bu dang / ngan pa dang / 'jig pa dang / ring du mi gnas pa dang / rnam par shes pa ni sgyu ma lta bu dang / ngan pa dang / 'jig pa dang / ring du mi gnas par de ltar phung po lnga </text></item>
<item><p>306b4</p><section>dkon brtsegs</section><text>rab tu shes so/ /de chos de dag nyan cing 'dzin pa dang / mang du byed cing yongs su rtog pa na nang gi skye mched drug rab tu shes te/ mig nang gi skye mched dang / rna ba dang / sna dang / lce dang / lus </text></item>
<item><p>306b5</p><section>dkon brtsegs</section><text>dang / yid nang gi skye mched ces bya ba nang gi skye mched drug po de dag go/ de la mig nang gi skye mched ni/ na ba'i chos can dang / rga ba'i chos can dang / 'chi ba'i chos can dang / bdag </text></item>
<item><p>306b6</p><section>dkon brtsegs</section><text>dang bdag gis stong pa dang / 'dod chags kyi me dang / zhe sdang gi me dang / gti mug gi me kun du 'bar ba dang / skye ba dang / rga ba dang / na ba dang / 'chi ba dang / mya ngan dang / smre sngags </text></item>
<item><p>306b7</p><section>dkon brtsegs</section><text>'don pa dang / sdug bsngal ba dang / yid mi bde ba dang / 'khrug pa rnams kyis kun tu 'bar ba dang / sdug bsngal gyis kun tu 'bar bar rab tu shes so/ /de bzhin du rna ba dang / sna dang / lce </text></item>
<item><p>307a1</p><section>dkon brtsegs</section><text>dang / lus dang / yid nang gi skye mched la yang na ba'i chos can dang / rga ba'i chos can dang / 'chi ba'i chos can dang / bdag dang bdag gis stong pa dang / 'dod chags </text></item>
<item><p>307a2</p><section>dkon brtsegs</section><text>kyi me dang / zhe sdang gi me dang / gti mug gi me kun tu 'bar ba dang / skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid </text></item>
<item><p>307a3</p><section>dkon brtsegs</section><text>mi bde ba dang / 'khrug pa rnams kyis kun du 'bar ba dang / sdug bsngal gyis kun tu 'bar bar rab tu shes te/ de ltar nang gi skye mched drug po dag rab tu shes so/ /gzhan yang phyi'i </text></item>
<item><p>307a4</p><section>dkon brtsegs</section><text>skye mched drug rab tu shes te/ mig gis rnam par shes par bya ba gzugs rnams phyi'i skye mched dang / rna bas rnam par shes par bya ba sgra rnams dang / snas rnam par shes par bya ba dri </text></item>
<item><p>307a5</p><section>dkon brtsegs</section><text>rnams dang / lces rnam par shes par bya ba ro rnams dang / lus kyis rnam par shes par bya ba reg bya rnams dang / yid kyis rnam par shes par bya ba chos phyi'i skye mched rnams zhes </text></item>
<item><p>307a6</p><section>dkon brtsegs</section><text>bya ba ste/ skye mched drug po de dag go/ de la mig gis rnam par shes par bya ba gzugs phyi'i skye mched la skyabs med pa dang / mgon med pa dang / stobs med pa dang / nyam chung </text></item>
<item><p>307a7</p><section>dkon brtsegs</section><text>ba ste/ de la rtag pa'am/ brtan pa'am/ ther zug pa'am/ de bzhin nyid dam/ ma nor ba de bzhin nyid dam/ gzhan ma yin pa de bzhin nyid ni gang yang med kyi/ sgyu ma de ni yod/</text></item>
<item><p>307b1</p><section>dkon brtsegs</section><text>sgyu mar byas pa de ni yod/ sems rmongs par byed pa de ni yod de/ gang ci yang yod pa dang / de bzhin du rna bas rnam par shes par bya ba sgra rnams dang / snas rnam par shes par bya ba dri rnams dang /</text></item>
<item><p>307b2</p><section>dkon brtsegs</section><text>lces rnam par shes par bya ba ro rnams dang / lus kyis rnam par shes par bya ba reg bya rnams dang / yid kyis rnam par shes par bya ba'i chos phyi'i skye mched la yang / skyabs med pa dang / mgon med </text></item>
<item><p>307b3</p><section>dkon brtsegs</section><text>pa dang / stobs med pa dang / nyam chung ba ste/ de la rtag pa'am/ brtan pa'am/ ther zug pa'am/ de bzhin nyid dam/ ma nor ba de bzhin nyid dam/ gzhan ma yin pa de bzhin nyid ni gang </text></item>
<item><p>307b4</p><section>dkon brtsegs</section><text>yang med kyi/ sgyu ma de ni yod/ sgyu mar byas pa de ni yod/ sems rmongs par byas pa de ni yod de/ gang ci yang yod par phyi'i skye mched drug po de ltar rab tu shes so/ /de chos de dag nyan cing </text></item>
<item><p>307b5</p><section>dkon brtsegs</section><text>'dzin pa dang / mang du byed cing yongs su rtog pa na/ 'phags pa'i bden pa bzhi rab tu shes so/ /bzhi gang zhe na/ sdug bsngal 'phags pa'i bden pa dang / sdug bsngal kun 'byung ba </text></item>
<item><p>307b6</p><section>dkon brtsegs</section><text>dang / sdug bsngal 'gog pa dang / sdug bsngal 'gog par 'gro ba'i lam 'phags pa'i bden pa zhes bya ba 'phags pa'i bden pa bzhi po de dag go/ phung po lnga rnams dang / khams drug </text></item>
<item><p>307b7</p><section>dkon brtsegs</section><text>po dag dang / nang gi skye mched drug po dag dang / phyi'i skye mched drug po dag gang yin pa de ni sdug bsngal zhes bya ste/ sdug bsngal de ni mi rtag pa dang / sdug bsngal ba dang / nad dang /</text></item>
<item><p>308a1</p><section>dkon brtsegs</section><text>'bras dang / zug rngu dang / sdig pa dang / bdag med pa dang / rab tu 'jig pa'i chos nyid du lta'o/ /'dod chags dang / zhe sdang dang / gti mug dang / nga rgyal dang /</text></item>
<item><p>308a2</p><section>dkon brtsegs</section><text>nga'o snyam du mngon par zhen pa dang / bdag gi bdag ni 'di yin no snyam du bdag tu mngon par zhen pa dang / 'byung bar 'gyur ro snyam pa dang / 'byung bar mi 'gyur ro snyam pa dang /</text></item>
<item><p>308a3</p><section>dkon brtsegs</section><text>gzugs can du 'gyur ro snyam pa dang / gzugs can ma yin par 'gyur ro snyam pa dang / 'du shes can du 'gyur ro snyam pa dang / 'du shes can ma yin par 'gyur ro snyam pa dang /</text></item>
<item><p>308a4</p><section>dkon brtsegs</section><text>'du shes can ma yin la/ 'du shes can ma yin pa yang ma yin par 'gyur ro snyam pa dang / phung po rnams bdag go snyam pa dang / phung po rnams las bdag gzhan no snyam pa dang /</text></item>
<item><p>308a5</p><section>dkon brtsegs</section><text>phung po rnams la bdag go snyam pa dang / bdag la phung po rnams so snyam pa dang / khams rnams dang / skye mched rnams bdag go snyam pa dang / skye mched rnams las bdag </text></item>
<item><p>308a6</p><section>dkon brtsegs</section><text>gzhan no snyam pa dang / skye mched rnams la bdag go snyam pa dang / bdag la skye mched rnams so snyam pa dang / tshor ba bdag go snyam pa dang / tshor bar byed pa bdag go snyam </text></item>
<item><p>308a7</p><section>dkon brtsegs</section><text>pa dang / gzugs can chung ngu bdag go snyam pa dang / gzugs can ma yin pa chung ngu bdag go snyam pa dang / gzugs can mtha' yas pa bdag go snyam pa dang / gzugs </text></item>
<item><p>308b1</p><section>dkon brtsegs</section><text>can mkhyen pa mtha' yas pa bdag go snyam pa dang / bdag rtag go snyam pa dang / bdag mi rtag go snyam pa dang / rtag kyang rtag la/ mi rtag kyang mi rtag go snyam pa dang / rtag pa yang ma yin/</text></item>
<item><p>308b2</p><section>dkon brtsegs</section><text>mi rtag pa yang ma yin no snyam pa dang / bdag mtha' yod do snyam pa dang / bdag mtha' yod pa ma yin no snyam pa dang / mtha' yod kyang yod la/ mtha' med kyang med do snyam pa dang /</text></item>
<item><p>308b3</p><section>dkon brtsegs</section><text>mtha' yod pa yang ma yin/ mtha' med pa yang ma yin no snyam pa dang / de bzhin song ba shi nas 'byung bar 'gyur ro snyam pa dang / 'byung bar mi 'gyur ro snyam pa dang / 'byung yang 'byung </text></item>
<item><p>308b4</p><section>dkon brtsegs</section><text>la| mi 'byung yang mi 'byung ngo snyam pa dang / de bzhin song ba shi nas 'byung ba yang ma yin/ mi 'byung ba yang ma yin no snyam pa dang / srog de lus yin snyam pa dang / srog kyang gzhan/</text></item>
<item><p>308b5</p><section>dkon brtsegs</section><text>lus kyang gzhan no snyam pa dang / sems can 'di gang nas 'ongs/ de 'di nas shi 'phos nas gang du 'gro bar 'gyur snyam pa dang / sems can yod pa las chad de 'jig cing med par </text></item>
<item><p>308b6</p><section>dkon brtsegs</section><text>'gyur ro snyam pa dang / byed pa de myong ba de yin no snyam pa dang / byed pa yang gzhan/ myong ba yang gzhan no snyam pa dang / bdag yod pas bdag gi yod par 'gyur ro snyam pa dang / bdag </text></item>
<item><p>308b7</p><section>dkon brtsegs</section><text>gi yod pas bdag yod par 'gyur ro snyam pa dang / 'di na bdag de lta bu'am/ bdag gzhan du 'gyur ba zhig gam/ de bzhin du 'gyur ba zhig gam/ gzhan du 'gyur ba zhig </text></item>
<item><p>309a1</p><section>dkon brtsegs</section><text>gam| 'dir 'byung bar 'gyur ram/ de ltar 'byung bar 'gyur ram/ gzhan du 'byung bar 'gyur ram/ 'dir bdag sngon 'byung ngam/ bdag da ltar byung ngam/</text></item>
<item><p>309a2</p><section>dkon brtsegs</section><text>bdag gzhan du byung ngam snyam du de dag la bdag tu mngon par zhen te/ 'jig tshogs la lta ba dang / nga'o snyam pa'i nga rgyal dang / sems kyi gnas dang / mngon par zhen pa dang / nga rgyal </text></item>
<item><p>309a3</p><section>dkon brtsegs</section><text>gyi bag la nyal ba dang / snyems pa dang / nga rgyal byed pa dang / bdag tu smra ba'i len pa dang / 'dod chags dang / zhe sdang dang / gti mug dang / nga rgyal gang yin pa thams cad dang /</text></item>
<item><p>309a4</p><section>dkon brtsegs</section><text>lus sam/ ngag gam/ sems kyi las bsod nams su nye bar 'gro ba'am/ bsod nams ma yin par nye bar 'gro ba'am/ mi g.yo bar nye bar 'gro ba'am/ 'dod par gtogs </text></item>
<item><p>309a5</p><section>dkon brtsegs</section><text>pa'am/ gzugs su gtogs pa'am/ gzugs med par gtogs pa gang yin pa de ni sdug bsngal kun 'byung ba 'phags pa'i bden pa zhes bya'o/ /gang 'dod chags zad pa dang /</text></item>
<item><p>309a6</p><section>dkon brtsegs</section><text>zhe sdang zad pa dang / gti mug zad pa dang / nga rgyal zad pa dang / bdag tu mngon par zhen pa spangs pa dang / bdag tu smra ba'i len pa spangs pa de ni sdug bsngal 'gog pa 'phags </text></item>
<item><p>309a7</p><section>dkon brtsegs</section><text>pa'i bden pa zhes bya'o/ /gang sdug bsngal la yang sdug bsngal ba dang / kun 'byung ba la yang kun 'byung ba dang / 'gog pa la yang 'gog pa dang / lam la yang lam du yid la </text></item>
<item><p>309b1</p><section>dkon brtsegs</section><text>byed pa dang / 'du byed rnams la nyes dmigs su lta zhing gnas pa dang / mya ngan las 'das pa la phan yon du lta zhing gnas pa dang / ji ltar mthong ba dang / rgyu byas pa la so sor rtog pa yang dag </text></item>
<item><p>309b2</p><section>dkon brtsegs</section><text>pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran bdag </text></item>
<item><p>309b3</p><section>dkon brtsegs</section><text>yang dag pa'i ting nge 'dzin de ni sdug bsngal 'gog par 'gro ba'i lam 'phags pa'i bden pa zhes bya ste/ 'di dag ni 'phags pa'i bden pa bzhi zhes bya'o/ /de 'phags pa'i bden pa bzhi </text></item>
<item><p>309b4</p><section>dkon brtsegs</section><text>po de dag la dpyod cing rtog la khong du chud par byed cing / /rnam par 'jig pa na 'dus byas kyi khams la ni mi rtag pa dang / sdug bsngal ba dang / stong pa dang / bdag med par mthong ngo / /</text></item>
<item><p>309b5</p><section>dkon brtsegs</section><text>'dus ma byas kyi khams la ni skyabs dang / gnas dang / mgon dang / dpung gnyen du yang mthong la/ 'dus ma byas kyi khams mngon sum du yang mi byed do/ /de ltar 'phags pa'i bden </text></item>
<item><p>309b6</p><section>dkon brtsegs</section><text>pa ba'i bdag rab tu shes so/ /de chos de dag nyan cing 'dzin pa dang / mang du byed cing yongs su rtog pa na/ rten cing 'brel bar 'byung ba rab tu shes te/ 'di lta ste/ ma rig pa'i rkyen gyis </text></item>
<item><p>309b7</p><section>dkon brtsegs</section><text>'du byed rnams dang / 'du byed kyi rkyen gyis rnam par shes pa dang / rnam par shes pa'i rkyen gyis ming dang gzugs dang / ming dang gzugs kyi rkyen gyis skye mched drug dang / skye mched drug gi </text></item>
<item><p>310a1</p><section>dkon brtsegs</section><text>rkyen gyis reg pa dang / reg pa'i rkyen gyis tshor ba dang / tshor ba'i rkyen gyis sred pa dang / sred pa'i rkyen gyis len pa dang / len pa'i rkyen gyis srid pa dang / srid pa'i </text></item>
<item><p>310a2</p><section>dkon brtsegs</section><text>rkyen gyis skye ba dang / skye ba'i rkyen gyis rga shi ste/ 'di ni rten cing 'brel bar 'byung ba zhes bya'o/ /'phags pa'i bden pa bzhi dang / rten cing 'brel bar 'byung ba mi shes pa dang / mi </text></item>
<item><p>310a3</p><section>dkon brtsegs</section><text>mthong ba gang yin pa de ni ma rig pa zhes bya'o/ /gang cung zad lus dang / ngag dang / yid kyi las bsod nams su nye bar 'gro ba'am/ bsod nams ma yin par nye bar 'gro ba'am/ mi g.yo bar </text></item>
<item><p>310a4</p><section>dkon brtsegs</section><text>nye bar 'gro ba'am/ 'dod pa'i khams su nye bar 'gro ba'am/ gzugs kyi khams su nye bar 'gro ba'am/ gzugs med pa'i khams su nye bar 'gro ba de dag ni 'du byed rnams zhes </text></item>
<item><p>310a5</p><section>dkon brtsegs</section><text>bya'o/ /gang cung zad de las byung ba sems zhes bya ba dang / yid ces bya ba de ni rnam par shes pa zhes bya'o/ /de las byung ba gang ci yang rung tshor ba dang / 'du shes dang / sems pa </text></item>
<item><p>310a6</p><section>dkon brtsegs</section><text>dang / reg pa dang / yid la byed pa de ni ming zhes bya'o/ /gang ci yang rung lhan cig byung ba mer mer po'i gzugs dang / brdzus te byung ba'i gzugs dang / rnam par rig byed kyi gzugs </text></item>
<item><p>310a7</p><section>dkon brtsegs</section><text>de ni gzugs zhes bya ste/ de gnyis ni ming dang gzugs zhes bya'o/ /de las byung pa mig dang / rna ba dang / sna dang / lce dang / lus dang / yid de ni skye mched drug ces bya'o/ /mig la </text></item>
<item><p>310b1</p><section>dkon brtsegs</section><text>brten cing gzugs la yang brten te mig gi rnam par shes pa 'byung ba dang / gsum 'dus pa ni reg pa'o/ /rna ba dang / sna dang / lce dang / lus dang / yid dang / chos rnams la brten te/ yid kyi </text></item>
<item><p>310b2</p><section>dkon brtsegs</section><text>rnam par shes pa 'byung ba dang / gsum 'dus pa ni reg pa ste/ de ni reg pa zhes bya'o/ /de las byung ba bde ba'am/ sdug bsngal ba'am/ sdug bsngal ba yang ma yin/ bde ba yang ma yin pa </text></item>
<item><p>310b3</p><section>dkon brtsegs</section><text>de dag ni tshor ba gsum zhes bya'o/ /de las byung ba 'dod chags dang / chags pa dang / dga' ba de ni sred pa zhes bya'o/ /de las byung ba kun du chags pa dang / lta ba dang / tshul khrims dang /</text></item>
<item><p>310b4</p><section>dkon brtsegs</section><text>brtul zhugs dang / bdag tu smra ba de ni len pa zhes bya'o/ /de las byung ba gzugs dang / tshor ba dang / 'du shes dang / 'du byed rnams dang / rnam par shes pa de ni srid pa zhes pa'o/ /</text></item>
<item><p>310b5</p><section>dkon brtsegs</section><text>gang srid pa de 'byung ba dang / skye ba dang / mngon par 'grub pa de ni skye ba zhes bya'o/ /gang srid pa de 'gyur ba dang / 'jig pa dang / nye bar khrid pa de ni rga ba zhes bya'o/ /gang khrid pa de </text></item>
<item><p>310b6</p><section>dkon brtsegs</section><text>'chi 'pho ba dang / 'bral ba de ni 'chi ba zhes bya'o/ /de de ltar rten cing 'brel bar 'byung ba la dpyod cing yongs su rtog la/ khong du chud par byed cing rnam par 'jig pa nas rlom sems </text></item>
<item><p>310b7</p><section>dkon brtsegs</section><text>su mi byed/ sas rlom sems su mi byed/ sa bdag gi snyam du rlom sems su mi byed do/ /sa la mngon par dga' bar mi byed do/ /chu dang / me dang / rlung dang / nam mkha' dang / rnam </text></item>
<item><p>311a1</p><section>dkon brtsegs</section><text>par shes pa la gcig pa dang / tha dad pa dang / mthong ba dang / thos pa dang / bye brag phyed pa dang / rnam par shes pa dang / mya ngan las 'das pa la rlom sems su mi </text></item>
<item><p>311a2</p><section>dkon brtsegs</section><text>byed| mya ngan las 'das pas rlom sems su mi byed/ mya ngan las 'das pa ni bdag gi'o snyam du rlom sems su mi byed do/ /mya ngan las 'das pa la mngon par dga' bar mi byed do/ /</text></item>
<item><p>311a3</p><section>dkon brtsegs</section><text>de rten cing 'brel par 'byung ba'i chos rnam yang dag par rjes su mthong ba na/ rnam par thar pa'i sgo gsum po chos rnams kyi stong pa nyi dang / mtshan ma med pa dang / smon pa med </text></item>
<item><p>311a4</p><section>dkon brtsegs</section><text>pa khong du chud par byed cing rnam par 'jig go/ de rten cing 'brel par 'byung ba'i chos rnams yang dag par rjes su mthong ba ni/ 'di lta ste/ ma rig pa 'gags pas 'du byed </text></item>
<item><p>311a5</p><section>dkon brtsegs</section><text>'gag/ 'du byed 'gags pas rnam par shes pa 'gag/ rnam par shes pa 'gags pas/ ming dang gzugs 'gag/ ming dang gzugs 'gags pas/ skye mched drug 'gag </text></item>
<item><p>311a6</p><section>dkon brtsegs</section><text>skye mched drug 'gags pas/ reg pa 'gag/ reg pa 'gags pas/ tshor ba 'gag/ tshor ba 'gags pas/ sred pa 'gag/ sred pa 'gags pas/ len pa 'gag/ len pa 'gags pas/ srid </text></item>
<item><p>311a7</p><section>dkon brtsegs</section><text>pa 'gag/ srid pa 'gags pas/ skye ba 'gag/ skye ba 'gags pas/ rga shi 'gag par rten cing 'brel bar 'byung ba'i 'gag pa khong du chud par byed cing / rnam par 'jog ste/ de de ltar </text></item>
<item><p>311b1</p><section>dkon brtsegs</section><text>rten cing 'brel par 'byung ba'i 'gog pa yang dag par rjes su mthong yang / rten cing 'brel bar 'byung ba'i 'gog pa mngon sum du yang mi byed de/ de ltar rten cing 'brel bar 'byung ba'i 'gog </text></item>
<item><p>311b2</p><section>dkon brtsegs</section><text>pa rab tu shes so/ /de chos de dag nyan cing 'dzin pa dang / mang du byed cing yongs su rtog pa na/ dus gsum rab tu shes te/ gsum gang zhe na/ 'das pa'i dus dang / ma 'ongs pa'i dus dang / da </text></item>
<item><p>311b3</p><section>dkon brtsegs</section><text>ltar byung ba'i dus te/ de dag ni dus gsum rnams zhes bya'o/ /'du byed gang la la 'gags pa de ni 'das pa'i dus zhes bya'o/ /'du byed gang la la ma 'ongs shing ma skyes pa de ni ma 'ongs pa'i </text></item>
<item><p>311b4</p><section>dkon brtsegs</section><text>dus zhes bya'o/ /'du byed gang la la da ltar byung ba da ltar du gyur pa de ni da ltar byung ba'i dus zhes bya'o/ /de 'das pa'i dus kyi bdag gi mi dge ba'i rtsa ba rnams rjes su dran na smod cing </text></item>
<item><p>311b5</p><section>dkon brtsegs</section><text>bshung ste nges par spong ngo / /ma 'ongs pa'i dus kyi bdag gi mi dge ba'i rtsa ba rdul tsam la yang gcig tu rnam par smin par mthong / mi sdug par rnam par smin par mthong / yid du mi 'ong </text></item>
<item><p>311b6</p><section>dkon brtsegs</section><text>bar rnam par smin par mthong / 'jigs par mthong zhing gnas so/ /da lta byung ba'i dus kyis bdag gi mi dge ba'i rtsa ba skye ba'i skabs mi 'byed de/ lus sdom pas bsdams/ ngag sdom </text></item>
<item><p>311b7</p><section>dkon brtsegs</section><text>pas bsdams/ yid sdom pas bsdams/ dbang po drug po sdom pas bsdams so/ /de 'das pa'i dus kyi bdag gi dge ba'i rtsa ba rnams dang / byang chub tu sems bskyed pa dang / byang </text></item>
<item><p>312a1</p><section>dkon brtsegs</section><text>chub kyi sems la smon pa dang / byang chub kyi sems la smon lam 'debs pa rjes su dran zhing 'dun pa drag po dang / dga' ba drag po dang / dad pa drag pos sems </text></item>
<item><p>312a2</p><section>dkon brtsegs</section><text>can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi </text></item>
<item><p>312a3</p><section>dkon brtsegs</section><text>chos thams cad yongs su rdzogs par bya ba'i phyir yongs su bsngo bar byed do/ /ma 'ongs pa'i dus kyi bdag gi dge ba'i rtsa ba rnams dang / byang chub tu sems bskyed pa dang / byang chub </text></item>
<item><p>312a4</p><section>dkon brtsegs</section><text>tu smon pa dang / byang chub tu smon lam 'debs pa yang 'dun pa drag po dang / dga' ba drag po dang / dad pa drag pos sems can thams cad bsgral ba dang / sems can thams cad </text></item>
<item><p>312a5</p><section>dkon brtsegs</section><text>dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir </text></item>
<item><p>312a6</p><section>dkon brtsegs</section><text>'dod do/ /mos so/ /yid kyis smon no/ /da ltar byung ba'i bdag gi dge ba'i sems kyi rgyun dang / dge ba'i sems kyi rgyud kyang sems can thams cad bsgral ba dang / sems can </text></item>
<item><p>312a7</p><section>dkon brtsegs</section><text>thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs </text></item>
<item><p>312b1</p><section>dkon brtsegs</section><text>par bya ba'i phyir rtag par rgyun du mi 'dor ro/ /nyams par mi byed do/ /brjed par mi byed do/ /bag med par mi byed do/ /gang 'das pa'i phung po dang / khams dang / skye mched ni 'das pa'i </text></item>
<item><p>312b2</p><section>dkon brtsegs</section><text>'gags pa/ med pa/ yod pa ma yin pa ste/ de ni ltar bdag med pa/ bdag gi med pa'o/ /gang ma 'ongs pa'i phung po dang / khams dang / skye mched de ni ma skyes pa/ ma byung ba/ yod pa ma yin </text></item>
<item><p>312b3</p><section>dkon brtsegs</section><text>pa ste| de ni da ltar bdag med pa/ bdag gi med pa'o/ /gang da ltar byung ba'i dus kyi phung po dang / khams dang / skye mched de ni mi gnas pa/ mi 'dug pa'o/ /de ci'i phyir zhe na/ 'jig rten </text></item>
<item><p>312b4</p><section>dkon brtsegs</section><text>ni skad cig las lhag par mi gnas pa'i phyir ro/ /skad cig pa de'i skye ba'i dus kyang gzhan/ gnas pa'i dus kyang gzhan/ 'gag pa'i dus kyang gzhan/ gang yin pa'i skad cig pa </text></item>
<item><p>312b5</p><section>dkon brtsegs</section><text>ni gnas pa med pa/ 'dug pa med pa'o/ /skad cig gi dus gang yin pa de ni/ nang dang / phyi'i phung po dang / khams dang / skye mched do/ /nang dang / phyi'i phung po dang / khams dang / skye mched </text></item>
<item><p>312b6</p><section>dkon brtsegs</section><text>gang yin pa de ni dus so/ /da ltar byung ba'i phung po dang / khams dang / skye mched gang yin pa de ni skad cig tsam yang mi gnas pa/ mi 'dug pa ste/ mi gnas pa/ mi 'dug pa la ni bdag </text></item>
<item><p>312b7</p><section>dkon brtsegs</section><text>gam/ bdag gi med do/ /de yang gang gi tshe ma 'ongs par gyur pa de'i tshe ma skyes pa/ ma byung ba/ yod pa ma yin pa'o/ /bdag tu ma gyur cing / bdag gir ma gyur pa'o/ /gang gi tshe 'das </text></item>
<item><p>313a1</p><section>dkon brtsegs</section><text>te 'gags pa dang / ma byung ba ste yod pa ma yin par 'gyur ba de'i tshe yang bdag med pa dang / bdag gi med pa nyid du 'gyur ro/ /gang yang dus gsum dag </text></item>
<item><p>313a2</p><section>dkon brtsegs</section><text>tu bdag med cing bdag gi med pa de ni ma byung zhing yod pa ma yin pa'i phyir/ mkhas shing rig pa rnams kyis 'di ni bdag gi'o/ /'di ni nga'i 'o/ /bdag gi 'di ni yod do zhes </text></item>
<item><p>313a3</p><section>dkon brtsegs</section><text>bdag tu lta bar 'os pa ma yin no/ /de srid pa thams cad dang / 'du byed thams cad la bdag med pa'i 'du shes dang / 'dod chags dang bral ba'i 'du shes dang / spangs pa'i </text></item>
<item><p>313a4</p><section>dkon brtsegs</section><text>'du shes dang / 'gog pa'i 'du shes can du gnas te/ 'gog pa mngon sum du byed pa yang ma yin no/ /gang de ltar dus gsum rab tu shes pa de/ chos de dag nyan cing 'dzin pa dang /</text></item>
<item><p>313a5</p><section>dkon brtsegs</section><text>mang du byed cing yongs su rtog pa na/ theg pa gsum rab tu shes te/ gsum gang zhe na/ lha'i theg pa dang / tshangs pa'i theg pa dang / 'phags pa'i theg pa ste/ de dag ni theg pa </text></item>
<item><p>313a6</p><section>dkon brtsegs</section><text>gsum zhes bya'o/ /bsam gtan dang po ni lha'i theg pa ste/ bsam gtan gnyis pa dang / gsum pa dang / bzhi pa yang lha'i theg pa'o/ /byams pa ni tshangs pa'i theg pa ste/ snying </text></item>
<item><p>313a7</p><section>dkon brtsegs</section><text>rje dang / dga' ba dang / btang snyoms kyang tshangs pa'i theg pa'o/ /yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' </text></item>
<item><p>313b1</p><section>dkon brtsegs</section><text>dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin ces bya ba 'phags pa'i lam yan lag brgyad pa zhes bya ba de ni 'phags </text></item>
<item><p>313b2</p><section>dkon brtsegs</section><text>pa'i theg pa zhes bya'o/ /de dus dus su lha'i theg pa sgom ste/ sems can rnams kyang de la 'god/ dus dus su tshangs pa'i theg pa sgom ste/ sems can rnams kyang de la 'god do/ /dus </text></item>
<item><p>313b3</p><section>dkon brtsegs</section><text>dus su 'phags pa'i theg pa bsgom zhing sems can rnams kyang de la 'god la/ rnam par grol ba 'phags pa mngon sum du yang mi byed do/ /gzhan yang theg pa gsum rab tu shes </text></item>
<item><p>313b4</p><section>dkon brtsegs</section><text>te| gsum gang zhe na/ nyan thos kyi theg pa dang / rang sangs rgyas kyi theg pa dang / theg pa chen po ste/ de dag ni theg pa gsum zhes bya'o/ /mos pa dman pa dang / dbang po dman pa </text></item>
<item><p>313b5</p><section>dkon brtsegs</section><text>skad cig tsam yang srid pa la mos par mi byed/ sred par mi byed kyi 'dor te/ skad cig de la de ma thag tu mya ngan las 'das pa thob pa'i phan yon mthong bas/ mgo dang gos la me </text></item>
<item><p>313b6</p><section>dkon brtsegs</section><text>'bar ba bzhin du 'phags pa'i bden pa bzhi po de dag khong du chud pa rtogs par bya ba'i phyir/ 'dun pa dang rtsol ba'i shas che ba de ni nyan thos kyi theg pa zhes bya'o/ /mos pa 'bring </text></item>
<item><p>313b7</p><section>dkon brtsegs</section><text>dang / dbang po 'bring dang / dben par dga' ba dang / rang gi don lhur len pa dang / bsam gtan dang / snyoms par 'jug pa la gnas par brtson pa dang / rten cing 'brel bar </text></item>
<item><p>314a1</p><section>dkon brtsegs</section><text>'byung ba la rab tu rnam par 'byed pa la mkhas pa dang / rang byang chub tu smon pa dang / rang byang chub tu smon lam 'debs pa de ni rang sangs rgyas kyi theg pa zhes </text></item>
<item><p>314a2</p><section>dkon brtsegs</section><text>bya'o/ /mos pa khyad par du 'phags pa/ dbang po khyad par du 'phags pa/ sems can thams cad bsgral ba dang / sems can thams cad dgrol ba dang / sems can thams cad dbugs </text></item>
<item><p>314a3</p><section>dkon brtsegs</section><text>dbyung ba dang / thams cad mkhyen pa nyid thob par bya ba'i phyir/ sangs rgyas kyi chos thams cad yongs su bskang bar 'dod pa dang / pha rol tu phyin pa drug yongs su bskang bar 'dod pa </text></item>
<item><p>314a4</p><section>dkon brtsegs</section><text>dang / 'jig rten gyi don du 'khor ba'i sdug bsngal la mi lta ba dang / 'khor ba'i bde ba la yang smod pa mang ba yin na/ 'khor ba'i sdug bsngal la smod pa mang ba lta smos kyang ci </text></item>
<item><p>314a5</p><section>dkon brtsegs</section><text>dgos te/ tshul khrims dang / spyod pa khyad par du 'phags pa la rnam par gnas pa dang / rdzogs pa'i byang chub kyi theg pa can gyi mdo sde rnams klog pa dang / kha ton du byed pa </text></item>
<item><p>314a6</p><section>dkon brtsegs</section><text>dang / lung nod pa dang / yid la byed pa la brtson 'grus brtsams pa dang / byang chub sems dpa' sems dpa' chen po gang yin pa de dag dge ba'i bshes gnyen yin pa </text></item>
<item><p>314a7</p><section>dkon brtsegs</section><text>dang / de dag gi byin gyi rlabs bzhi po bden pa dang / gtong ba dang / nye bar zhi ba dang / shes rab la slob pa dang / shes bya thams cad nyan pa dang / len pa dang / 'dzin pa dang /</text></item>
<item><p>314b1</p><section>dkon brtsegs</section><text>dpyod par dga' ba dang / ting nge 'dzin dang / snyoms par 'jug pa thams cad yang dag par bskyed par 'dod pa dang / rang gi don la mi lta ba dang / 'jig rten gyi don lhur len pa dang / stobs </text></item>
<item><p>314b2</p><section>dkon brtsegs</section><text>ji lta ba bzhin du sems can thams cad theg pa gsum po dag la dgod par 'dod pa dang / dgod par spro ba dang / bdag nyid kyang byang chub kyi theg pa la shin tu gnas pa dang / mi byed </text></item>
<item><p>314b3</p><section>dkon brtsegs</section><text>pa dang / mi bskyod pa dang / rdo rje lta bu'i sems dang / rtag par rgyun du byang chub tu smon cing / byang chub tu smon lam 'debs pa de ni theg pa chen po zhes bya ste/ de ltar theg pa gsum </text></item>
<item><p>314b4</p><section>dkon brtsegs</section><text>po dag rab tu shes so/ /de chos de dag nyan cing 'dzin pa dang / mang du byed cing yongs su rtog pa na dge ba'i thabs rab tu shes te/ sangs rgyas dang / chos dang / dge 'dun thams </text></item>
<item><p>314b5</p><section>dkon brtsegs</section><text>cad la phyag 'tshal lo/ /'jig rten gyi khams thams cad du gtogs pa/ 'das pa dang / ma 'ongs pa dang / da ltar byung ba'i sangs rgyas thams cad dang / chos thams cad dang / dge </text></item>
<item><p>314b6</p><section>dkon brtsegs</section><text>'dun thams cad la phyag 'tshal lo zhes dmigs par byed do/ /de phyag lan gcig 'tshal ba na mtha' yas shing dpag tu med par phyag 'tshal bar bya'o snyam du sems bskyed do/ /de byang </text></item>
<item><p>314b7</p><section>dkon brtsegs</section><text>chub tu smon pa na/ sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par </text></item>
<item><p>315a1</p><section>dkon brtsegs</section><text>bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /de bzhin du skyabs su 'gro ba na yang sems bskyed </text></item>
<item><p>315a2</p><section>dkon brtsegs</section><text>do| |de 'gro ba dang / 'greng ba dang / 'dug pa dang / nyal ba dang / khrus byed pa dang / za ba dang / 'thung ba dang / zhing rmo ba dang / sa bon 'debs pa dang / las thams cad byed pa na </text></item>
<item><p>315a3</p><section>dkon brtsegs</section><text>yang mtha' yas shing dpag tu med par byang chub tu smon lam gdab par bya'o zhes sems bskyed do/ /mang du byed do/ /snyoms par 'jug pa dang / bsam gtan byed pa na yang </text></item>
<item><p>315a4</p><section>dkon brtsegs</section><text>sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang / thams cad mkhyen pa nyid thob par bya ba dang /</text></item>
<item><p>315a5</p><section>dkon brtsegs</section><text>sangs rgyas kyi chos thams cad yongs su rdzogs par bya ba'i phyir/ mtha' yas shing dpag tu med par byang chub tu smon lam gdab bo zhes sems bskyed do/ /mang du byed </text></item>
<item><p>315a6</p><section>dkon brtsegs</section><text>do| |thams cad mkhyen pa nyid dang / 'jig rten thams cad kyi mchog dang / sems can thams cad gdul ba dang / mtshungs pa med pa/ mi mnyam pa dang mnyam pa dang /</text></item>
<item><p>315a7</p><section>dkon brtsegs</section><text>'jig rten thams cad dbugs dbyung ba dang / 'jig rten thams cad yongs su mya ngan las bzla ba dang / yang dag par rdzogs pa'i sangs rgyas dang / sangs rgyas kyi chos thams </text></item>
<item><p>315b1</p><section>dkon brtsegs</section><text>cad yongs su rdzogs par bya ba'i phyir smon lam gdab bo zhes sems bskyed do/ /mang du byed do/ /de dge ba gang ci spyod kyang / de sems can thams cad kyi 'jigs pa med par bya ba dang / ngan </text></item>
<item><p>315b2</p><section>dkon brtsegs</section><text>'gro'i rgyud gcad pa dang / sdug bsngal thams cad nye bar zhi bar bya ba dang / nyon mongs pa thams cad nye bar zhi bar bya ba dang / mya ngan las 'das pa thob par bya bar phyir yongs su bsngo </text></item>
<item><p>315b3</p><section>dkon brtsegs</section><text>par byed do/ /nyan thos kyi theg pa can da ltar byung ba dang / ma 'ongs pa rnams kyi nyan thos kyi theg pa yongs su rdzogs par bya ba'i phyir yongs su bsngo bar byed do/ /rang sangs rgyas kyi theg pa </text></item>
<item><p>315b4</p><section>dkon brtsegs</section><text>can da ltar byung ba dang / ma 'ongs pa rnams kyi rang sangs rgyas kyi theg pa yongs su rdzogs par bya ba'i phyir yongs su bsngo bar byed do/ /byang chub sems dpa'i theg pa can da ltar byung ba </text></item>
<item><p>315b5</p><section>dkon brtsegs</section><text>dang / ma 'ongs pa rnams kyi byang chub sems dpa'i theg pa yongs su rdzogs par bya ba'i phyir yongs su bsngo bar byed do/ /de bzhin gshegs pa 'jig rten gyi khams thams cad du </text></item>
<item><p>315b6</p><section>dkon brtsegs</section><text>gtogs pa 'das pa dang / ma byon pa dang / da ltar byung ba rnams bskal bar bzhugs pa dang / bskal par chos ston pa dang / bskal par dge 'dun mthun par 'gyur bar yongs su </text></item>
<item><p>315b7</p><section>dkon brtsegs</section><text>bsngo bar byed do/ /mtho ris kyi lam la dgod pa'am/ nyan thos kyi lam la dgod pa'am/ rang sangs rgyas kyi lam la dgod pa'am/ rdzogs pa'i byang chub kyi lam la dgod pa'am/</text></item>
<item><p>316a1</p><section>dkon brtsegs</section><text>sbyin pas rjes su 'jug pa'am/ snyan par smra bas rjes su 'jug pa'am/ don spyod pas rjes su 'jug pa'am/ don mthun pas rjes su 'jug pa'am/ ji lta ji ltar </text></item>
<item><p>316a2</p><section>dkon brtsegs</section><text>gzhan dag dge ba'i phyogs yang dag par bskyed cing / dge ba'i rtsa ba gsog par 'gyur ba de yang rab tu shes so/ /de chos kyi tshig 'di dag la nyin gcig bzhin du dus gsum du </text></item>
<item><p>316a3</p><section>dkon brtsegs</section><text>'jug go/ yid la byed do/ /de 'di lta ste/ 'jig rten dag gi khams rnams thams cad na/ /yang dag bzhugs pa rdzogs pa'i sangs rgyas dang / /chos dang dge 'dun byang chub </text></item>
<item><p>316a4</p><section>dkon brtsegs</section><text>sems dpa' la/ /gan 'gro mgo bos mtha' yas phyag kyang 'tshal/ /'gro ba'i nang na yon tan mnyam med cing / /mi mnyam mnyam pa'i yon tan 'byung gnas can/ /yon tan </text></item>
<item><p>316a5</p><section>dkon brtsegs</section><text>dpag med de dag thams cad la/ /bdag ni mgo bos mtha' yas skyabs su mchi/ /sangs rgyas dang ni chos dang tshogs rnams dang / /byang chub sems dpa' rnams kyis 'jig rten </text></item>
<item><p>316a6</p><section>dkon brtsegs</section><text>khams/ /gang yang brgya lam stongs par mi 'gyur bar/ /de ltar gsol ba mtha' yas rab tu 'debs/ /zhi ba'i chos ni rab tu ston mdzad cing / /bskal pa ma lus rnams su bzhugs </text></item>
<item><p>316a7</p><section>dkon brtsegs</section><text>par yang / /'jig rten khams rnams kun gyi bde gshegs la/ /mgo bos gsol ba mtha' yas rab tu 'debs/ /sngon dang 'di dang skad cig tsam yang rung / /bdag gis sdig pa </text></item>
<item><p>316b1</p><section>dkon brtsegs</section><text>gang dang gang bgyis pa/ /sdig pa de dag thams cad smad par bgyi/ /sdig pa thams cad bdag gis spang bar bgyi/ /skad cig tsam yang bdag gis dge ba 'di/ /ma lus par ni yang dag gzung </text></item>
<item><p>316b2</p><section>dkon brtsegs</section><text>bar bgyi/ /tshe yis ji tsam thub kyi bar du ni/ /dge ba kun la gnas par 'gyur bar 'tshal/ /sangs rgyas dag dang byang chub sems dpa' rnams/ /byang chub chos kyi 'khor lo rab bskor ba/ /</text></item>
<item><p>316b3</p><section>dkon brtsegs</section><text>'jig rten 'dir ni byung dang byung gyur dang / /'byung 'gyur rnams kyi dge ba thams cad dang / /rgyal ba rnams dang 'phags pa thams cad kyi/ /tshul khrims dang ni ye shes ting 'dzin dang / /</text></item>
<item><p>316b4</p><section>dkon brtsegs</section><text>rnam grol tshe dang chos rnams gang yin pa/ /de dag 'jig rten rnams la phan gyur cig/ 'gro ba lnga yi sems can thams cad dag/ byung dang byung gyur 'byung bar 'gyur rnams kyi/ /dge ba dag </text></item>
<item><p>316b5</p><section>dkon brtsegs</section><text>la bdag ni phyi phyir zhing / /mgo bos mtha' yas rjes su yi rang ngo / /yon tan yang dag dge ba mtha' yas pa/ /de dag thams cad 'gro ba ma lus pas/ /sems can re re dang ni bdag nyid </text></item>
<item><p>316b6</p><section>dkon brtsegs</section><text>la'ang / /yod par bdag ni smon lam mtha' yas 'debs/ /bdag gi dge ba dag ni 'das pa dang / /ma 'ongs pa dang da ltar thams cad kyis/ /'jig rten dag gi khams ni thams cad </text></item>
<item><p>316b7</p><section>dkon brtsegs</section><text>du| |dkon mchog gsum po rtag tu 'byung bar shog/ dkon mchog gsum dang byang chub sems dpa' rnams/ /bskal par bzhugs pas phongs par ma gyur cig /bar du gcod </text></item>
<item><p>317a1</p><section>dkon brtsegs</section><text>pa med par byang chub dang / pha rol phyin pa rnams ni rdzogs par shog/ sems can dag ni thams cad bde ba dang / /'jigs pa med cing ngan 'gro 'das pa dang / /mi </text></item>
<item><p>317a2</p><section>dkon brtsegs</section><text>dge thams cad dang ni bral ba dang / /dge ba'i rtsa ba thams cad rdzogs gyur cig/ theg pa gsum po dag la ci rigs par/ /de dag la ni smon lam mthar phyin cing / /tshe ring pa dang rnam par </text></item>
<item><p>317a3</p><section>dkon brtsegs</section><text>grol ba dang / khyad par can gyi don kun rdzogs par shog /rdzogs pa'i byang chub smon lam 'debs pa na/ /mtha' yas dpag tu med par rab tu 'debs/ /sems can thams cad bdag gi </text></item>
<item><p>317a4</p><section>dkon brtsegs</section><text>sdug bsngal dang / /nyon mongs dag ni nye bar zhi gyur cig/ chos dang ldan pa'i bya ba rnams kyi phyir/ /'jig rten gyi ni khams rnams thams cad kyi/ /rgyal ba kun dang byang chub sems </text></item>
<item><p>317a5</p><section>dkon brtsegs</section><text>dpa' la/ /rang gi lus ni nges par dbul bar bgyi/ /rdzogs pa'i byang chub thob par 'gyur bar du/ /ma 'ongs pa na smon lam mtha' yas gdab/ /skye dang skye bar dkon mchog gsum </text></item>
<item><p>317a6</p><section>dkon brtsegs</section><text>po la/ /bdag ni yongs su spyad par bgyi bar shog/ 'jig rten dag gi khams rnams thams cad kyi/ /dkon mchog gsum dang byang chub sems dpa' la/ /nam mkha' mnyam pa'i </text></item>
<item><p>317a7</p><section>dkon brtsegs</section><text>lha yi spos mchog dang / /phreng ba me tog chun pos mchod byed shog/ lhun po mnyam pa'i gser dang dngul dag dang / /gos dang rin po che yi phung po dang / /gzhal med khang bcas </text></item>
<item><p>317b1</p><section>dkon brtsegs</section><text>bzhon dang mal cha dang / /bza' ba mtha' yas dag ni sbyin par shog/ 'gro ba'i bsam pa lam gyis rdzogs byed cing / /skyabs dang lus dang pha 'drar gyur par shog/ bzod la dga' zhing tshul </text></item>
<item><p>317b2</p><section>dkon brtsegs</section><text>khrims gtsang ba dang / /'gro la chos ni rab tu ston gyur cig/ byang chub theg pa mchog ni rnyed pa dang / /dkon mchog gsum phyir go cha sra ba bgo/ pha rol phyin pa yongs su rdzogs byed </text></item>
<item><p>317b3</p><section>dkon brtsegs</section><text>cing / /sangs rgyas chos rnams yongs su rdzogs byed shog/ sdig pa kun dang bral zhing lus ngag dang / /yid kyi las mtha' dge ba mchog gyur cig/ byang chub las ni mi ldog bdag </text></item>
<item><p>317b4</p><section>dkon brtsegs</section><text>'gyur zhing / /byang chub dga' dang byang chub sems dpar 'gyur/ /srid dang srid par byang chub sems dpa' dang / /sangs rgyas rnams kyi dge ba kun la slob/ /bdag gi chos rnams de dag </text></item>
<item><p>317b5</p><section>dkon brtsegs</section><text>kun la yang / /'jig rten thams cad rab tu dgod par bgyi/ /de de ltar ni bdag dang gzhan dag gi dge ba'i rtsa ba bsags pa rab tu shes so/ /de shes rab de dang / ye shes des mngon </text></item>
<item><p>317b6</p><section>dkon brtsegs</section><text>sum du bya bar 'dod pa dang yid la bya bar 'dod pa na yang / sems can thams cad bsgral ba dang / sems can thams cad dgrol ba dang / sems can thams cad dbugs dbyung ba dang /</text></item>
<item><p>317b7</p><section>dkon brtsegs</section><text>thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /mngon sum du byed pa dang / yid la byed pa </text></item>
<item><p>318a1</p><section>dkon brtsegs</section><text>dang / mngon sum du byas pa dang / yid la byas nas kyang sems can thams cad bsgral ba dang / sems can thams cad dgrol ba dang / sems can thams cad </text></item>
<item><p>318a2</p><section>dkon brtsegs</section><text>dbugs dbyung ba dang / thams cad mkhyen pa nyid thob par bya ba dang / sangs rgyas kyi chos thams cad yongs su rdzogs par bya ba'i phyir yongs su bsngo bar byed do/ /gal te shes rab </text></item>
<item><p>318a3</p><section>dkon brtsegs</section><text>de dang / ye shes de la slob pa'i nus pa dang mi ldan par gyur na de 'di ltar yang dag par slob ste/ dus dus su'am/ cung zad cung zad du yang 'chal ba'i shes rab dang / mi shes </text></item>
<item><p>318a4</p><section>dkon brtsegs</section><text>pa spang ba dang / dor ba dang / brtsal bar rtsol lo/ /'bad do/ /dus dus su 'am/ cung zad cung zad du'ang shes rab dang / ye shes la slob pa dang / mngon par 'phel bar bya ba </text></item>
<item><p>318a5</p><section>dkon brtsegs</section><text>dang / yongs su rdzogs par bya bar rtsol lo/ /'bad do/ /srid pa gzhan du gyur pa na yang zhum par mi 'gyur zhing / sgyid lug par mi 'gyur ro/ /lag bzang / byang chub sems dpa' </text></item>
<item><p>318a6</p><section>dkon brtsegs</section><text>rnams kyi byang chub tu sems bskyed pa dang / byang chub kyi sems rjes su dran pa dang / byang chub kyi sems bsgom pa dang / byang chub tu smon pa dang / byang chub tu smon lam 'debs pa </text></item>
<item><p>318a7</p><section>dkon brtsegs</section><text>gang yin pa de nyid de dag gi shes rab dge ba dang / ye shes dge ba grangs med cing dpag tu med pa yin no/ /de ci'i phyir zhe na/ 'di lta ste/ 'jig rten gyi khams thams cad du </text></item>
<item><p>318b1</p><section>dkon brtsegs</section><text>sems can thams cad la zag pa med pa'i shes rab bskyed par 'dod pa dang / mi slob pa'i shes rab bskyed par 'dod pa dang / zag pa med pa'i shes rab yang dag par bskyed par 'dod pa </text></item>
<item><p>318b2</p><section>dkon brtsegs</section><text>dang / mi slob pa'i shes rab yang dag par bskyed par 'dod pa de ni shes rab dge ba dang / ye shes dge ba thams cad kyi mchog yin no/ /de ni dam pa yin pa'i phyir ro/ /lag bzang </text></item>
<item><p>318b3</p><section>dkon brtsegs</section><text>de ltar na byang chub sems dpa' bde ba dang ldan la/ yid bde ba dang ldan zhing tshegs chung ngu dang / sdug bsngal chung ngus myur du skyen par shes rab kyi pha rol tu phyin pa yongs su rdzogs </text></item>
<item><p>318b4</p><section>dkon brtsegs</section><text>par byed do/ /byang chub sems dpa' pha rol tu phyin pa thams cad yongs su rdzogs pa ni/ myur du bla na med pa yang dag par rdzogs pa'i byang chub mngon par 'tshang rgya'o/ /chos kyi rnam </text></item>
<item><p>318b5</p><section>dkon brtsegs</section><text>grangs 'di bshad pa na/ lha dang mi'i skye dgu'i sems can grangs med dpag tu med pa dag theg pa gsum dang / mtho ris su skye ba'i don byas par gyur to/ /bcom ldan 'das kyis </text></item>
<item><p>318b6</p><section>dkon brtsegs</section><text>de skad ces bka' stsal nas/ byang chub sems dpa' sems dpa' chen po lag bzang dang / byang chub sems dpa' de dag dang / nyan thos chen po de dag dang / lha dang / mi dang /</text></item>
<item><p>318b7</p><section>dkon brtsegs</section><text>lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi </text></item>
<item><p>319a1</p><section>dkon brtsegs</section><text>rnam grangs le'u stong phrag brgya pa las/ lag bzang gis zhus pa'i le'u zhes bya ste/ 'dus pa nyi shu rtsa drug pa rdzogs so// //rgya gar gyi mkhan </text></item>
<item><p>319a2</p><section>dkon brtsegs</section><text>po d+ha na shI la dang / dzi na mi tra dang / zhu chen gyi lo tsA ba ban de zhang ye shes sdes bsgyur cing zhus te/ skad gsar bcad kyis kyang bcos nas gtan la phab pa// //rgya gar </text></item>
<item><p>319a3</p><section>dkon brtsegs</section><text>skad du/ AR+Ya su ra ta pa ri pr-i ts+tshA nA ma mahA yA na sU tra/ bod skad du/ 'phags pa des pas zhus pa zhes bya ba theg pa chen po'i mdo/ bam po gcig pa/ sangs rgyas dang byang chub sems </text></item>
<item><p>319a4</p><section>dkon brtsegs</section><text>dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra </text></item>
<item><p>319a5</p><section>dkon brtsegs</section><text>ba na dge slong stong nyis brgya lnga bcu'i dge slong gi dge 'dun chen po dang / byang chub sems dpa' sum khri nyis stong dag dang thabs gcig tu bzhugs te/ 'khor bzhi dang / rgyal po </text></item>
<item><p>319a6</p><section>dkon brtsegs</section><text>dang / blon po dang / grong rdal gyi mi dang / ljongs kyi mi rnams kyis bkur stir byas /bla mar byas/ rim gror byas/ mchod pa byas so/ /de'i tshe mnyan yod kyi grong khyer na grong khyer gyi dbul </text></item>
<item><p>319a7</p><section>dkon brtsegs</section><text>po des pa zhes bya ba/ sangs rgyas la dad pa mi phyed pa dang ldan pa/ chos la dad pa mi phyed pa dang ldan pa/ dge 'dun la dad pa mi phyed pa dang ldan pa/ bslab pa'i gzhi lnga yongs </text></item>
<item><p>319b1</p><section>dkon brtsegs</section><text>su bzung ba/ dge ba bcu'i las kyi lam dang ldan pa/ byams pa la gnas te sems can thams cad la sems snyoms pa/ snying rje la gnas te yid yongs su skyo ba med pa/ dga' ba la gnas </text></item>
<item><p>319b2</p><section>dkon brtsegs</section><text>te chos kyi kun dga' la dga' zhing mos pa/ gtang snyoms la gnas te/ bde ba dang / sdug bsngal gyis mi bskyod pa/ bla na med pa yang dag par rdzogs pa'i byang chub la yang dag par zhugs </text></item>
<item><p>319b3</p><section>dkon brtsegs</section><text>pa| sngon gyi tshul phun sum tshogs pa/ thabs la mkhas pas sems can rnams yongs su smin par byed cing / dbul por ming du chags pa zhig gnas te/ lha'i dbang po brgya byin gyis lha'i </text></item>
<item><p>319b4</p><section>dkon brtsegs</section><text>mig rnam par dag pa mi'i las 'das pas/ grong khyer gyi dbul po des pa shin tu 'dod pa chung ba/ chog shes pa/ tshul khrims dang brtul zhugs dang ldan pa/ yid 'khrug pa med pa/ rtag </text></item>
<item><p>319b5</p><section>dkon brtsegs</section><text>tu bzhin 'dzum pa/ gzhan gyi 'khrul ba dag la skyon du mi lta ba/ sems can thams cad kyi sems bsrung ba/ brkam pa med pa/ shes bzhin du spyod pa/ chog shes shing dgang sla ba/</text></item>
<item><p>319b6</p><section>dkon brtsegs</section><text>gso sla ba/ bsam pa phun sum tshogs pa/ g.yo med pa/ nga rgyal med pa/ bka' blo bde ba/ mthun par 'dzin pa/ rtag tu gso sbyong gi yan lag brgyad dang ldan pa/ lag na shing lo'i </text></item>
<item><p>319b7</p><section>dkon brtsegs</section><text>snod thogs pa/ rtsa bting ba la nyal ba/ gos ngan pa gyon pa/ rnyed kyang mi len pa/ bzang yang rung / ngan yang rung / bgo bsha' byas nas za ba/ dus gsum du de bzhin gshegs pa la </text></item>
<item><p>320a1</p><section>dkon brtsegs</section><text>blta ba/ chos nyan par 'dod pa/ gtam sna tshogs byung ba la spobs pa dang ldan pa/ sems can rnams kyis mthong na dga' ba de mthong ngo / /mthong nas 'di snyam du </text></item>
<item><p>320a2</p><section>dkon brtsegs</section><text>sems te/ ci grong khyer gyi dbul po 'di yid dam la brtan nam ma brtan pa bdag gis brtag go snyam mo/ /de nas lha'i dbang po brgya byin gyis mi mang po mngon par sprul nas/ grong khyer gyi </text></item>
<item><p>320a3</p><section>dkon brtsegs</section><text>dbul po des pa la tshig ngan pa dag gis gshe zhing spyo bar byed do/ /bong ba dang / dbyug pa dang / mtshon cha dag kyang bstan na des pa de'i bzod pa'i stobs kyis dang du len par byed de/</text></item>
<item><p>320a4</p><section>dkon brtsegs</section><text>mi 'khrug cing gnod sems mi bskyed do/ /de nas lha'i dbang po brgya byin gyis mi gzhan dag cig sprul nas des pa de'i mdun du bzhag ste/ des pa de la dga' ba'i tshig gis kho bo </text></item>
<item><p>320a5</p><section>dkon brtsegs</section><text>cag ni khyod kyi don byed par 'dod pa yin gyi/ ci ste khyod 'dod pa lta na/ khyod la sdigs pa'i dgra gang yin pa de dag kho bo cag gis tshar gcad par bya'o zhes smras so/ /des pas </text></item>
<item><p>320a6</p><section>dkon brtsegs</section><text>smras pa/ grogs po dag thong / de skad ma zer cig/ gal te mi 'di dag gis kho bo'i lus dum bu brgyar dum bur dum bur btubs su zin kyang / kho bo ni mi 'di dag la sdig pa'i sems </text></item>
<item><p>320a7</p><section>dkon brtsegs</section><text>mi bskyed do/ /grogs po dag/ 'jig rten dag ni dge ba dang mi dge ba'i phyogs gnyis la gnas la/ de'i 'gro ba ni gnyis kho na ste/ dge ba'i phyogs kyi ni bde 'gro'o/ /mi dge </text></item>
<item><p>320b1</p><section>dkon brtsegs</section><text>ba'i phyogs kyi ni ngan 'gro'o/ /de bas na kho bo ni sems can pha rol tshig pa za bar byed pa yang mi 'dod na gtse ba lta ci smos/ de nas de'i tshe tshigs su gcad pa 'di dag smras so/ /sa bon tsha ba </text></item>
<item><p>320b2</p><section>dkon brtsegs</section><text>rnams kyis ni/ /'bras bu tsha ba skye bar 'gyur/ /sa bon mngar ba rnams kyis ni/ /'bras bu mngar ba skye bar 'gyur/ /dpe zlar bya ba 'di yis ni/ /sdig pa'i rnam smin tsha ba dang / /dkar po'i </text></item>
<item><p>320b3</p><section>dkon brtsegs</section><text>'bras bu mngar ba dang / /mkhas pa'i mis ni shes par 'gyur/ /rtag tu lus dang ngag yid kyi/ /sdig pa rnam gsum mi bya zhing / /gzhan dag byed kyang mkhas pa yis/ /rjes su </text></item>
<item><p>320b4</p><section>dkon brtsegs</section><text>dga' ba mi bya'o/ /lus dang ngag dang yid rnams kyis/ /dkar po rnam gsum rtag tu byas/ /gang dag dge ba spyod byed pa/ /gzhan dag la yang yi rang bya/ /de nas lha'i dbang po brgya </text></item>
<item><p>320b5</p><section>dkon brtsegs</section><text>byin gyis dus gzhan zhig na/ des pa la dbyig dang / gser mang po bstan nas 'di skad ces smras so/ /des pa/ 'o ni las khyer la sbyin pa dag byin cig/ bsod nams dag gyis shig/</text></item>
<item><p>320b6</p><section>dkon brtsegs</section><text>gos dang rgyan dag kyang thogs shig/ khyod ngan zhing dbul bas ci zhig bya/ des pas smras pa/ grogs po dag/ sngon sems can rnams la lus kyis nyes par spyad pa dang / ngag dang </text></item>
<item><p>320b7</p><section>dkon brtsegs</section><text>yid kyis nyes par spyad pas/ 'dir dbul po zhes bya bar gyur to/ /de bas na kho bo ni ma byin par len pa de byed par mi 'dod do/ /brgya byin gyis smras pa/ des pa khyod da ltar je bde </text></item>
<item><p>321a1</p><section>dkon brtsegs</section><text>bar 'tsho bar gyis shig/ 'jig rten pha rol bsam pas khyod la ci zhig bya/ des pas smras pa/ grogs gang tshe 'di ched cher 'dzin pa 'di ni byis pa'i chos yin </text></item>
<item><p>321a2</p><section>dkon brtsegs</section><text>gyi| mkhas pa rnams ni tshe phyi ma ched cher 'dzin to/ /'dod pas zil gyis non pa dang / zhe sdang gis zil gyis non pa dang / gti mug gis zil gyis non pa dang / 'dod chags kyis </text></item>
<item><p>321a3</p><section>dkon brtsegs</section><text>zil gyis non pa dag ni ma byin par len par byed kyi/ mkhas pa dag ni brkam pa ma yin no/ /gsog 'jog ched cher 'dzin pa dag ni ma byin par len par byed kyi/ mkhas pa dag </text></item>
<item><p>321a4</p><section>dkon brtsegs</section><text>ni gsog 'jog mi byed do/ /bdag gir 'dzin pa dang bcas shing yongs su 'dzin pa dang bcas pa dag ni ma byin par len par byed kyi/ mkhas pa dag ni bdag tu mi 'dzin cing yongs </text></item>
<item><p>321a5</p><section>dkon brtsegs</section><text>su 'dzin par mi byed do/ /lus dang srog la lta ba dag ni ma byin par len par byed kyi/ mkhas pa dag ni lus dang srog la mi lta'o/ /ngoms mi shes shing chog mi shes pa dag ni </text></item>
<item><p>321a6</p><section>dkon brtsegs</section><text>ma byin par len par byed kyi/ mkhas pa dag ni ngoms shes shing chog shes pa yin no/ /'tsho ba yongs su ma dag pa dag ni ma byin par len par byed kyi/ mkhas pa dag ni 'tsho ba </text></item>
<item><p>321a7</p><section>dkon brtsegs</section><text>yongs su dag pa yin no/ /las ma mthong ba dag ni ma byin par len par byed kyi/ mkhas pa dag ni las mthong ba yin no/ /rnam par 'tshe ba ched cher 'dzin pa dag ni ma byin </text></item>
<item><p>321b1</p><section>dkon brtsegs</section><text>par len par byed kyi/ mkhas pa dag ni rnam par mi 'tshe ba ched cher 'dzin to/ /byams pa'i sems med pa dag ni ma byin par len par byed kyi/ mkhas pa dag ni byams pa'i sems dang ldan </text></item>
<item><p>321b2</p><section>dkon brtsegs</section><text>no| |phyin ci log bzhis sems bslad pa ni ma byin par len par byed kyi/ mkhas pa dag ni sems phyin ci ma log pa yin no/ /gzhan yang sems can dbul po gang yin pa de dag kho bos tshigs </text></item>
<item><p>321b3</p><section>dkon brtsegs</section><text>su bcad pa dag gis bshad kyi nyon cig/ bye ba phrag stong gter yod kyang / /gang dag la ni gtong med pa/ /de dag 'jig rten 'dir dbul zhes/ /thos mang rnams kyis de skad bshad/</text></item>
<item><p>321b4</p><section>dkon brtsegs</section><text>gang la zad cing med bzhin du/ /de ni gtong la rab gnas na/ /de ni 'jig rten nor che zhes/ /yang dag gzigs pa rnams kyis bshad/ /gang la sdig med 'phags pa ni/ /rnam pa kun </text></item>
<item><p>321b5</p><section>dkon brtsegs</section><text>gyis mdzes pa yin/ /byis pa sdig pa byed pa ni/ /shin tu brgyan kyang mdzes ma yin/ /mkhas pa dag gis spyos sla yi/ /byis pas bsngags pa de lta min/ /byis pas sdig la bsngags par </text></item>
<item><p>321b6</p><section>dkon brtsegs</section><text>byed/ /mkhas pa dag ni sdig la smod/ /de nas lha'i dbang po brgya byin gyis dus gzhan zhig na mi gzhan zhig tu sprul to/ /de nas mi des gser mang po khyer te/ des pa la 'di skad ces </text></item>
<item><p>321b7</p><section>dkon brtsegs</section><text>smras so/ /kye des pa gser khyer la kho bo mi gzhan zhig dang rtsod pa de la khyod gcig pus che bzhi bya bar kho bos byas kyi/ der kho bo'i che bzhi gyis shig/ des pas smras pa/ grogs </text></item>
<item><p>322a1</p><section>dkon brtsegs</section><text>po thong / khyod de skad ma zer cig/ kho bo ni rdzun zer du mi 'dod do/ /kye grogs po/ brdzun du smra ba ni bdag la yang slu zhing pha rol la yang slu la/ 'phags pa la </text></item>
<item><p>322a2</p><section>dkon brtsegs</section><text>yang slu ba yin te/ grags pa nyams par byed pa dang / yid mi ches pa dang / yid du mi 'ong bar byed pa dang / brnyas par byed pa dang / sems yongs su gdung bar byed pa yin no/ /</text></item>
<item><p>322a3</p><section>dkon brtsegs</section><text>kye grogs po/ brdzun du smra ba ni kha mnam par byed pa dang / lus smad par byed pa dang / lha'i yid du mi 'ong bar byed pa yin no/ /kye grogs po/ brdzun du smra ba ni dge ba'i rtsa ba rnams </text></item>
<item><p>322a4</p><section>dkon brtsegs</section><text>la rku ba dang / dran pa rmugs par byed pa dang / mtho ris kyi lam la sgrib pa yin no/ /kye grogs po/ brdzun du smra ba ni 'phags pa rnams kyis brtson par mi bya ba dang / yang dag par </text></item>
<item><p>322a5</p><section>dkon brtsegs</section><text>smra ba rnams kyi nang du tshig mi mdzes pa dang / mkhas pa rnams kyis smad pa dang / sdig pa thams cad kyi rtsa ba dang / brtul zhugs yongs su skong ba'i rtsa ba gcod pa dang / ngan 'gro </text></item>
<item><p>322a6</p><section>dkon brtsegs</section><text>thams cad kyi rtsa bar gyur ba yin no/ /de nas de'i tshe grong khyer gyi dbul po des pas tshigs su bcad pa 'di dag smras so/ /brdzun du smra ba'i kha nas ni/ /rul ba'i dri yang mnam </text></item>
<item><p>322a7</p><section>dkon brtsegs</section><text>par 'gyur/ /dgon par ji ltar bcom pa bzhin/ /sngon gyi dkar rnams spong bar byed/ /rmongs pas bdag dang lha rnams dang / /'phags rnams yid kyang 'byung bar byed/ /mi </text></item>
<item><p>322b1</p><section>dkon brtsegs</section><text>ni gang zhig rdzun zer ba/ /de ni rtag tu dogs par 'gyur/ /brdzun du smra ba byed pa de/ /sdig pa kun gyi rtsa ba dang / /dka' thub can gyi rtsa gcod dang / /ngan 'gror 'gro ba zhes kyang bya/ /gal </text></item>
<item><p>322b2</p><section>dkon brtsegs</section><text>te 'dzam gling gang ba yi/ /gser dag khyod kyis byin na yang / /kho bo chos ni bsrung ba'i phyir/ /rtag tu rdzun ni smra mi byed/ /de nas brgya byin gyis sprul pa'i mis des pa rdzun zer du gzhug </text></item>
<item><p>322b3</p><section>dkon brtsegs</section><text>ma nus nas song ngo / /de nas lha'i dbang po brgya byin gyis lha'i bu mo nyi 'od dang / lha ma yin gyi bu mo bde sogs la 'di skad ces smras so/ /khyed gnyis song la brtul zhugs dang dka' </text></item>
<item><p>322b4</p><section>dkon brtsegs</section><text>thub byed pa 'di ci 'dod pa la longs spyod pa zhig gam/ 'on te 'dod pa don du mi gnyer ba zhig yin pa rtogs shig/ de nas lha ma yin gyi bu mo bde sogs dang / lha'i bu mo nyi </text></item>
<item><p>322b5</p><section>dkon brtsegs</section><text>'od nam langs nas phyogs gang na des pa 'dug pa'i phyogs der song nas/ des pa la tshig snyan pas smras te/ des pa bzhengs/ bdag cag gnyis ni khyod kyi bsnyen bkur bgyid pa lags </text></item>
<item><p>322b6</p><section>dkon brtsegs</section><text>so| |des pa/ bdag cag gnyis kyi gzugs phun sum tshogs pa la gzigs/ sha tshugs dang / kha dog dang / dbyibs dang / lus byugs pa dang / rgyan dang / chas dang / lhab lhub </text></item>
<item><p>322b7</p><section>dkon brtsegs</section><text>la gzigs/ na tshod dang lang tshol bab pa la gzigs/ /des pa khyod kyi bsnyen bkur bgyid pa 'di 'dra bdag nyid kyi bsod nams phun sum tshogs pa la gzigs/ des pas </text></item>
<item><p>323a1</p><section>dkon brtsegs</section><text>bltas nas smras pa/ khyed gnyis ni sems can dmyal ba dang / dud 'gro'i skye gnas dang / gshin rje'i 'jig rten du zhugs pa rnams kyi bsnyen bkur byed </text></item>
<item><p>323a2</p><section>dkon brtsegs</section><text>pa yin gyi/ lha dang mir zhugs pa dag gi ni ma yin no/ /khyed gnyis kyi lus ni sgyu ma dang / rmi lam gyi rang bzhin lta bur kho bos mthong ngo / /khyed gnyis kyi gzugs ni lbu ba dang /</text></item>
<item><p>323a3</p><section>dkon brtsegs</section><text>chu bur dang / smig rgyu lta bur mthong ngo / /khyed tsan dan gyi lde gus byugs pa ni pags pa rlon pa shas g.yogs pa lta bur mthong ngo / /khyed kyi rgyan dang / lhab lhub ni mi slu ba'i sgyu </text></item>
<item><p>323a4</p><section>dkon brtsegs</section><text>ma byas pa lta bur mthong ngo / /khyed kyi lang tsho ni mi rtag pa dang / 'gyur ba'i chos can du mthong ngo / /bsod nams ma yin par mthong ba'i phyir/ khyed gnyis la kho bo mi chags so/ /</text></item>
<item><p>323a5</p><section>dkon brtsegs</section><text>khyed gnyis ni spre'u dang / bud med kyi sems lta bur gyur pa rnams kyi bsnyen bkur byed pa yin gyi/ sems dran pas kun nas bsrung ba dag gi ni ma yin no/ /che zhe dag/ 'dod </text></item>
<item><p>323a6</p><section>dkon brtsegs</section><text>pa la bsten pa ni mi sdug pa'o/ /'dod pa la bsten pa de ni dri nga ba'o/ /'dod pa la bsten pa ni rul ba'o/ /'dod pa la bsten pa ni shin tu sdug bsngal ba'o/ /'dod pa la bsten </text></item>
<item><p>323a7</p><section>dkon brtsegs</section><text>pa ni bde ba thams cad yongs su 'grib par byed pa'o/ /'dod pa la bsten pa ni sems can dmyal ba dang / dud 'gro'i skye gnas dang / gshin rje'i 'jig rten la bsten </text></item>
<item><p>323b1</p><section>dkon brtsegs</section><text>pa'o/ /'dod pa la bsten pa ni ngan 'gro na gnas pa'o/ /'dod pa la bsten pa ni 'thab pa dang / rtsod pa dang / 'gyed pa dag la bstan pa'o/ /'dod pa la bsten pa ni mi mthun pa dang / go ra na gnas </text></item>
<item><p>323b2</p><section>dkon brtsegs</section><text>pa'o| |'dod pa la bsten pa ni phyin ci log skyed pa'o/ /'dod pa la bsten pa ni sred pa'i bag la nyal ba la gnas pa'o/ /'dod pa la bsten pa ni rnam par rmongs shing shin tu rmongs la kun tu </text></item>
<item><p>323b3</p><section>dkon brtsegs</section><text>rmongs pa'o/ /'dod pa la bsten pa ni nye bar gzir cing rnam par gzir la rab tu gzir ba'o/ /'dod pa la bsten pa ni kun du gdungs shing rnam par gdungs la yongs su gdungs pa'o/ /'dod pa </text></item>
<item><p>323b4</p><section>dkon brtsegs</section><text>la bsten pa ni mi dge ba'i rjes su 'jug cing / dge ba yongs su nyams par byed pa'o/ /'dod pa la bsten pa ni mi dge ba'i rtsa ba bskyed pa'o/ /'dod pa la bsten pa ni mi dge ba'i sprin gyi dra </text></item>
<item><p>323b5</p><section>dkon brtsegs</section><text>bas kun nas khebs pa'o/ /'dod pa la bsten pa ni srin mo dang 'dris par byed pa dang / gzugs mi sdug pa dang 'dris par byed pa dang / sha za mo dang 'dris par byed pa'o/ /'dod pa la bsten </text></item>
<item><p>323b6</p><section>dkon brtsegs</section><text>pa ni ba glang dang / bong bu dang / khyi dang / phag dang / rnga mo dang / glang po che dang / rta dang / lug dang / wa la bsten pa'o/ /'dod pa la bsten pa ni skyes bu dam pa ma yin pa la bsten pa'o/ /</text></item>
<item><p>323b7</p><section>dkon brtsegs</section><text>'dod pa la bsten pa ni tshul khrims dang / thos pa dang / gtong ba yongs su 'dor ba la bsten pa'o/ /'dod pa la bsten pa ni brtul zhugs dang / dka' thub 'dor ba'o/ /'dod pa la bsten </text></item>
<item><p>324a1</p><section>dkon brtsegs</section><text>pa ni shin tu bag med pa'o/ /'dod pa la bsten pa ni nyon mongs pa shin tu 'phel bar phyed pa'o/ /'dod pa la bsten pa ni shin tu bar du gcod par byed pa'o/ /de </text></item>
<item><p>324a2</p><section>dkon brtsegs</section><text>nas de'i tshe grong khyer gyi dbul po des pas tshigs su bcad pa 'di dag smras so/ /'dod pa mi rtag rtag tu smad pa ste/ /shin tu sdug bsngal bde ba 'jig par byed/ /rtag tu ngan song </text></item>
<item><p>324a3</p><section>dkon brtsegs</section><text>sa rnams khyim du gyur/ /sems rmongs gyur pa dag gis rtag tu bsten/ /'thab rtsod can te mi bde mtshang du gyur/ /rtag tu 'gyed cing mi mthun go rar gnas/ /'di dag phyin </text></item>
<item><p>324a4</p><section>dkon brtsegs</section><text>ci log bskyed bzhi yin te/ /'dod bsten sred pa 'phel byed bde ba med/ /rnam rmongs rab rmongs de bzhin kun tu rmongs/ /'dod bsten rtag tu gzir cing gnod pa ste/ /'di ni </text></item>
<item><p>324a5</p><section>dkon brtsegs</section><text>kun gdungs rnam gdungs yongs su gdungs/ /sdig par sbyor zhing dge ba chud gson pa/ /'di ni mi dge kun gyi rtsa ba ste/ /'dod bsten dper na sprin gyi dra ba 'dra/ /'dod bsten </text></item>
<item><p>324a6</p><section>dkon brtsegs</section><text>sha za mo dang srin mo dang / /bud med gzugs mi sdug dang 'dris byed bzhin/ /'di ni ba lang bong bu rta dag dang / /phag dang khyi dang wa dang rnga mo dang / /glang chen lug rnams kyis </text></item>
<item><p>324a7</p><section>dkon brtsegs</section><text>kyang bsten pa ste/ /'dod pa skyes bu dam pa rnams kyis spangs/ /'dod bsten tshul khrims thos dang gtong ba dang / /dka' thub brtul zhugs rnams ni 'joms pa ste/ /'di la </text></item>
<item><p>324b1</p><section>dkon brtsegs</section><text>rtag tu bag med nyes pa 'phel/ /de phyir thar 'dod rtag tu bud med spong / /gal te 'jig rten 'di dag khyed 'dra ba'i/ /mdangs ldan gzugs can dag gis gang gyur kyang / /yon tan </text></item>
<item><p>324b2</p><section>dkon brtsegs</section><text>gnas pa kho bo'i sems gcig kyang / /'dod chags la ni nam yang rton mi 'gyur/ /de nas lha ma yin gyi bu mo bde sogs dang / lha'i bu mo nyi 'od song nas lha'i dbang po brgya byin la </text></item>
<item><p>324b3</p><section>dkon brtsegs</section><text>tshigs su bcad de smras pa/ des ni 'di na bud med rnams kyi skyon yang dag/ gang lags de dag shin tu mthong bar dogs ma mchis/ /ji ltar de yi sems ni yul las log gyur pa/ /</text></item>
<item><p>324b4</p><section>dkon brtsegs</section><text>de ltar 'dod pa rnams la sems ni chags ma mchis/ /de nas lha'i dbang po brgya byin grong khyer gyi dbul po des pa'i thad du song nas tshigs su bcad de smras pa/ ci zhig don gnyer </text></item>
<item><p>324b5</p><section>dkon brtsegs</section><text>des pa chos spyod pa/ /brtul zhugs de ni spyod pa rnams dag smros/ /'di yis nyi zla 'am yang na dbang po'am/ /tshangs pa'am lha rgyal ci zhig khyod slong byed/ /des pas smras pa /</text></item>
<item><p>324b6</p><section>dkon brtsegs</section><text>nyi ma zla ba de bzhin brgya byin dang / /tshangs pa'am rgyal po'am 'di na gzhan dag kyang / /'gro ba rgya chen gang yod de dag kun/ /gar byed lta bzhin mi rtag mi brtan na/ /mkhas pa su </text></item>
<item><p>324b7</p><section>dkon brtsegs</section><text>zhig de la dga' bar byed/ /gang la skye med rga med 'chi ba med/ /sdug dang mi sdug rnams dang phrad pa'ang med/ /'gro ba grol mdzad sangs rgyas 'gyur bya zhes/ /de thob bya phyir sems </text></item>
<item><p>325a1</p><section>dkon brtsegs</section><text>kyi spyod pa nges/ /brgya byin gyis smras pa/ phan byed khyod kyi tshig la rjes su yi rang ste/ /khyod kyis smon lam btab pa legs par grub gyur cig /bdud rnams sder bcas </text></item>
<item><p>325a2</p><section>dkon brtsegs</section><text>myur du nges par bcom nas ni/ /shAkya seng ge rgyal ltar byang chub thob gyur cig/ de nas grong khyer gyi dbul po des pas dus gzhan zhig na nor bu rin po che rin thang med pa zhig rnyed nas/ de </text></item>
<item><p>325a3</p><section>dkon brtsegs</section><text>'di snyam du sems te/ nor bu rin po che 'dzam bu'i gling na mchog tu gyur pa 'di bdag gis mnyan yod 'di na thams cad kyi nang na dbul po gang yin pa de la sbyin pa gor ma chag go /</text></item>
<item><p>325a4</p><section>dkon brtsegs</section><text>snyam nas/ de grong bar du song ste/ thams cad kyi nang na dbul po su yin pa de la rin po che 'di sbyin no zhes sgra bsgrags pa dang / dbul po mgon med pa phal po che der 'dus te/ bdag </text></item>
<item><p>325a5</p><section>dkon brtsegs</section><text>cag dbul po yin gyi/ bdag cag la byin cig ces 'dzer to/ /des pas smras pa/ khyed ni dbul po ma yin gyi/ mnyan yod 'di na ches dbul po gzhan zhig yod kyi/ de la sbyin no/ /</text></item>
<item><p>325a6</p><section>dkon brtsegs</section><text>de dag gis smras pa/ gang yin/ des pas smras pa/ rgyal po gsal rgyal 'di yin no/ /de dag gis smras pa/ khyod de skad ma zer zhig/ rgyal po gsal rgyal ni phyug cing nor mang </text></item>
<item><p>325a7</p><section>dkon brtsegs</section><text>la longs spyod che ba yin gyi/ bdag cag ni dbul zhing mgon med pa yin no/ /des pas smras pa/ nor mang gi ni ci zhig bya/ /rgya mtsho la ni klu rnams bzhin/ /gang dag la ni chog med </text></item>
<item><p>325b1</p><section>dkon brtsegs</section><text>pa| |ma bsdams de dag dbul po yin/ /gang dag 'dod pa rab 'phel zhing / /yang yid ni skye 'gyur ba/ /rmongs pa de dag tshe 'di dang / /pha rol tu yang dbul bor 'gyur/ /de nas grong khyer </text></item>
<item><p>325b2</p><section>dkon brtsegs</section><text>gyi dbul po des pa skye bo phal po che dag gis yongs su bskor cing / nor bu rin po che de khyer nas/ rgyal po gsal rgyal gyi don bya ba'i sa ga la ba der song ngo / /de'i tshe rgyal po gsal rgyal </text></item>
<item><p>325b3</p><section>dkon brtsegs</section><text>gyis kyang tshong dpon dang / khyim bdag rigs dang ldan pa'i mchog lnga brgya tsam zhig g.yon chung ngu'i phyir bdog pa thams cad phrogs so/ /grong khyer gyi dbul po des pas nor bu rin </text></item>
<item><p>325b4</p><section>dkon brtsegs</section><text>po che de rgyal po la phul te/ rgyal po chen po/ nor bu rin po che rin thang ma mchis pa/ 'dzam bu'i gling thams cad ri ba bdag gis rnyed pa 'di la bdag gis 'di snyam du bsams te/</text></item>
<item><p>325b5</p><section>dkon brtsegs</section><text>mnyan yod 'di na thams cad kyi nang na dbul po gang lags pa de la stsal to snyam mo/ /de la bdag gis 'di snyam du bsams te/ khyod ni 'di na thams cad kyi nang na dbul po lags </text></item>
<item><p>325b6</p><section>dkon brtsegs</section><text>so snyam bgyid kyi/ kye nor bu rin po che 'di bzhes su gsol/ de nas rgyal po gsal rgyal yul yul por gyur cing ngo tsha bar gyur nas/ grong khyer gyi dbul po des pa la 'di skad </text></item>
<item><p>325b7</p><section>dkon brtsegs</section><text>ces smras so/ /des pa /ci| nga khyod pas kyang ches dbul lam/ des pas smras pa/ lha/ de lta lags te/ bdag pas ches khyod dbul ba lags so/ /rgyal pos smras pa/ rnam grangs </text></item>
<item><p>326a1</p><section>dkon brtsegs</section><text>gang gis dbul/ des pas tshigs su bcad de smras pa/ gang gi 'dod pa rab mang rnam par 'phel zhing longs spyod dag gis cho ga ma 'tshal/ /gnod pa </text></item>
<item><p>326a2</p><section>dkon brtsegs</section><text>bgyid pa'i slad du rgyal srid 'khrug cing bdag nyid kyang ni 'dor bgyid pa/ /de ni 'di na 'jig rten mi bsrung yon tan chung ngu dag la mchog tu 'dzin/ /de phyir 'di na de la rtag </text></item>
<item><p>326a3</p><section>dkon brtsegs</section><text>tu chos 'dod rnams ni dbul po lags par sems/ /gang zhig byams pa rab tu bsgoms te sems can rnams la tha ba ma mchis shing / /rtag par rgyun du ngan don tsam gyis </text></item>
<item><p>326a4</p><section>dkon brtsegs</section><text>chog par 'dzin cing 'dod pa ma mchis la/ /nyam thag mthong na rtag tu snying rje bgyid cing shar gnyer bgyid pa ma mchis pa/ /de ni phyug cing nor bzang shin tu nor che dad pa la sogs </text></item>
<item><p>326a5</p><section>dkon brtsegs</section><text>longs spyod gnas/ /gang zhig 'gro ba 'di na dbang phyug rgya chen ldan la chos srung mi bgyid dang / /gang zhig 'di na skye bo dman zhing sdug bsngal gzir ba bzung nas chad </text></item>
<item><p>326a6</p><section>dkon brtsegs</section><text>pas gcod/ /gang zhig chung ma dag gis mdun bltas dga' zhing 'jig rten pha rol mi lta ba/ /de ni chos srung mi bgyid shin tu dbul zhing dman pa'i mi zhes rig par </text></item>
<item><p>326a7</p><section>dkon brtsegs</section><text>bgyid/ /dad pas bsam pa dri ma med cing rab brtan tshul khrims dag la yang dag gnas/ /rtag tu ngo tsha shes shing khrel yod thos pa 'dzin te gtong la dga' ba dag /</text></item>
<item><p>326b1</p><section>dkon brtsegs</section><text>shes rab kyi ni mthar phyin blo gros ldan zhing 'jig rten kun la blta bgyid pa/ /de dag tu ni mi dbul thob cing chos 'dod rnams kyis mchod par 'os pa lags/ /gang dag longs spyod rnams </text></item>
<item><p>326b2</p><section>dkon brtsegs</section><text>la rab chags bde la dga' zhing gtong ba ma mchis la/ /lus dang srog la snying por 'dzin cing rtag par snying po don du mi gnyer dang / /gang dag glang chen myos pa lta bur rtag tu yid myos </text></item>
<item><p>326b3</p><section>dkon brtsegs</section><text>rnam par rgyu ba dang / /lha gcig gang dag dran pa ma mchis de dag dbul ba nyid ni thob pa lags/ /gang dag dkon mchog gsum po dri ma med la gus pa shin tu che ba dang / /lus dang </text></item>
<item><p>326b4</p><section>dkon brtsegs</section><text>srog dang nor rnams las ni rtag tu snying po sgrub pa'i mkhas pa dag/ rtag tu mi brkam sdang bar mi bgyid glen pa ma lags rab tu rgyags ma mchis/ /lha gcig gang dag chos kyis </text></item>
<item><p>326b5</p><section>dkon brtsegs</section><text>brgyan pa de dag nor che skyes bu dam pa lags/ /lha gcig me ni rtag tu nags kyi sban spun skam po bsregs pas chog ma 'tshal/ /lha gcig 'di na rgya mtsho chu klung rnams kyi chu 'dzin pas </text></item>
<item><p>326b6</p><section>dkon brtsegs</section><text>kyang chog ma 'tshal/ /'di na nyi ma zla ba 'di dag mkha' la mthar gyis rgyu bas chog mi 'tshal/ /rgyal po brkem phyir rtag tu longs spyod dag gis chog mi mkhyen pas brlag par 'gyur//</text></item>
<item><p>326b7</p><section>dkon brtsegs</section><text>zhugs ni gum par gyur pas rtswa mang dag gis slar yang 'bar bar yong mi bgyid/ /de bzhin mkhas pa shes rab chog par mi 'dzin nyon mongs rnams kyis 'bar mi bgyid/ /chu yi thigs pa </text></item>
<item><p>327a1</p><section>dkon brtsegs</section><text>bzhin du rgyal srid dag kyang mi brtan 'jig par rab phyogs na/ /gnod pa'i rtsa bar gyur cing dge ba 'joms pa'i rgyal srid de ni su zhig 'tshal/ /de nas </text></item>
<item><p>327a2</p><section>dkon brtsegs</section><text>rgyal po gsal rgyal sems 'khrugs nas/ grong khyer gyi dbul po des pa la 'di skad ces smras so/ /des pa/ de ltar nga ni dbul la/ khyod ni phyug par khyod la dpang su yod/ /des </text></item>
<item><p>327a3</p><section>dkon brtsegs</section><text>pas smras pa/ lha/ de bzhin gshegs pa dgra bcom pa yang dag par rdzogs pa'i sangs rgyas mnyan yod 'di nyid na bzhugs pa khyod kyis ma gsan nam/ rgyal pos smras pa/</text></item>
<item><p>327a4</p><section>dkon brtsegs</section><text>ngas mthong yang mthong ngo / /des pas smras pa/ lha/ de ni lha dang bcas pa'i 'jig rten gyi mig tu gyur cing tshad mar gyur pa ste/ de ni bdag gi dpang lags so/ /rgyal pos </text></item>
<item><p>327a5</p><section>dkon brtsegs</section><text>smras pa/ song la/ de bzhin gshegs pa de spyan drongs shig dang / des ji skad du lung bstan pa bzhin du ngas gzung bar bya'o/ /des pas smras pa/ ston pa de la ngan bu'am/</text></item>
<item><p>327a6</p><section>dkon brtsegs</section><text>pho nya gzhan gtang 'os ma lags/ /'dir ni bdag gis bsam bgyis na/ /de mkhyen nas ni gshegs par 'gyur/ /'jig rten 'di 'am pha rol na/ /des ni mi mkhyen </text></item>
<item><p>327a7</p><section>dkon brtsegs</section><text>cang mi mnga'/ /thugs kyis bsam pa mkhyen nas kyang / /'dren pa de ni gshegs par 'gyur/ /sems can rnams la thugs brtse bas/ /de la nga rgyal skyon mi mnga'/ /sems </text></item>
<item><p>327b1</p><section>dkon brtsegs</section><text>can rnams la legs dgongs pas/ /shin tu rab tu 'ang gshegs 'gyur gyi/ /rgyal chen bdag gis gsol ba la/ /da ni legs par thugs rjes mdzod/ /gang gis ston pa 'dir </text></item>
<item><p>327b2</p><section>dkon brtsegs</section><text>gshegs pa'i/ /bden pa'i byin rlabs bgyi bar 'tshal/ /me tog spos dang me tog phreng / /rgyal mtshan gdugs dang byug pa dang / /sil snyan sta gon mdzod cig dang / /'dren pa de ni </text></item>
<item><p>327b3</p><section>dkon brtsegs</section><text>gshegs par 'gyur/ /des pas thal mo sbyar nas kyang / /phrag pa gcig tu gos gzar 'dug/ pus mo sa la btsugs byas nas/ /'di skad ces ni tshig kyang smras/ /kun mkhyen pa ni </text></item>
<item><p>327b4</p><section>dkon brtsegs</section><text>gang gis su/ /bdag gi bsam pa mkhyen ce na/ /bden pa'i tshig ni 'di nyid kyis/ /thub pa bdag gi mdun du bzhugs/ /de nas tshig 'di smras nas kyang / /sa ni rab tu g.yos par </text></item>
<item><p>327b5</p><section>dkon brtsegs</section><text>gyur/ /sa gzhi rnam par brtol nas ni/ /de bzhin gshegs pa byung bar gyur/ /rdzu 'phrul dag dang ldan pa yi/ /nyan thos lnga brgyas yongs su bskor/ /brgya phrag bcu gnyis snyed dag gi/</text></item>
<item><p>327b6</p><section>dkon brtsegs</section><text>byang chub sems dpa' rnams dang ni/ /skyong ba dang ni lha klu dang / /brgya byin tshangs pas mdun gyis bltas/ /de 'dra'i rdzu 'phrul mthong nas ni/ /de tshe 'jig rten ngo mtshar 'dzin/ /rgyal po </text></item>
<item><p>327b7</p><section>dkon brtsegs</section><text>dpung bcas blon por bcas/ /ston pa'i zhabs la 'dud par byed/ /der ni srog chags stong dag gis/ /ston pa la ni mchod pa byas/ /rdzogs pa'i sangs rgyas mchod byas nas/ /</text></item>
<item><p>328a1</p><section>dkon brtsegs</section><text>byang chub don du yid btud do/ /de nas grong khyer gyi dbul po des pas bcom ldan 'das kyi zhabs la mgo bos phyag 'tshal nas/ bcom ldan 'das la lan gsum </text></item>
<item><p>328a2</p><section>dkon brtsegs</section><text>bskor ba byas te 'di skad ces gsol to/ /bcom ldan 'das/ bdag mnyan yod 'di na 'khyam zhing mchis mchis pa la/ nor bu rin po che rin thang ma mchis pa zhig rnyed nas/ de la </text></item>
<item><p>328a3</p><section>dkon brtsegs</section><text>bdag 'di snyam bgyid de/ mnyan yod 'di na thams cad kyi nang na dbul po gang lags pa de la stsal lo snyam nas/ de la bdag 'di snyam bgyid de/ rgyal po gsal rgyal 'di ni </text></item>
<item><p>328a4</p><section>dkon brtsegs</section><text>thams cad kyi nang na ches dbul ba ste/ 'di ni pha rol gyi nor 'phrog par bgyid pas ni ngoms ma 'tshal ba lags so/ /slar zhing don du gnyer bar bgyid pas na chog ma 'tshal </text></item>
<item><p>328a5</p><section>dkon brtsegs</section><text>ba lags so/ /gzhan gyi longs spyod dag gis ngoms ma 'tshal ba lags so/ /sdug bsngal ba rnams la rnam par mtho 'tsham pa lags so/ /skyid pa rnams thal mar 'byin pa </text></item>
<item><p>328a6</p><section>dkon brtsegs</section><text>lags so/ /dbul po rnams rab tu phung bar bgyid pa lags so/ /phyug po rnams tshar gcod pa lags so/ /shin tu rab tu myos pa lags so/ /rgyal po'i longs spyod rnams </text></item>
<item><p>328a7</p><section>dkon brtsegs</section><text>dang / sred pas rnam par bcings pa lags so snyam nas de la bdag gis stsal na len par mi bgyid par/ 'di skad du de ltar nga ni dbul la/ khyod ni 'byor par khyod la dbang </text></item>
<item><p>328b1</p><section>dkon brtsegs</section><text>su yod ces kyang mchi'o/ /de'i slad du bcom ldan 'das sems can thams cad la thugs snyoms pa/ ngos bzlog gi spyod pa ma mnga' ba/ tha ba dang / dri ma dang / khong khro ba mi mnga' ba </text></item>
<item><p>328b2</p><section>dkon brtsegs</section><text>bcom ldan 'das kyis don 'di legs par lung bstan par gsol/ bcom ldan 'das kyis bka' stsal pa/ rgyal po chen po khyed ni tshe 'di'i rgyal srid kyi dbang phyug gi longs </text></item>
<item><p>328b3</p><section>dkon brtsegs</section><text>spyod gser dang / nor bu dang / mu tig dang / bai DUR+Ya dang / dung dang / man shel dang / byi ru dang / sa le sbram dang / dngul dang / rta dang / glang po che dang / shing rta dang / dpung bu chung </text></item>
<item><p>328b4</p><section>dkon brtsegs</section><text>dang | bzhon pa dang / mdzod dang / bang mdzod thob pa gang yin pa 'di dag gis bdag phyug go snyam du sems so/ /rgyal po chen po/ des pa ni sbyin pa dang / dul ba dang / legs par </text></item>
<item><p>328b5</p><section>dkon brtsegs</section><text>sdom ba dang / bzod pa dang / des pa dang / tshul khrims dang / brtul zhugs dang / dka' thub dang / bag yod pa dang / sbyangs pa'i yon tan dang / yo byad bsnyungs pa la gnas pa </text></item>
<item><p>328b6</p><section>dkon brtsegs</section><text>dang / byams pa dang / snying rje dang / dga' ba dang / btang snyoms la gnas pa dang / sangs rgyas dang / chos dang / dge 'dun la dang ba dang / dad pa dang / tshul khrims dang / thos pa </text></item>
<item><p>328b7</p><section>dkon brtsegs</section><text>dang / gtong ba dang / shes rab dang / ngo tsha shes pa dang / khrel yod pa dang / brtan pa dang / sdom pa gang yin pa 'di dag gis bdag phyag go snyam du sems so/ /rgyal po chen po </text></item>
<item><p>329a1</p><section>dkon brtsegs</section><text>khyod kyi 'og tu gtogs pa'i sems can ji snyed pa de dag 'di ltar khyod dag 'dra bar nor dang ldan par gyur kyang de dag ni/ des bas gom pa bdun bor ba'i bar </text></item>
<item><p>329a2</p><section>dkon brtsegs</section><text>gyi tshul khrims dang / thos pa dang / brtul zhugs dang / dka' thub dang / bag yod pa'i bsod nams kyi phung po'i brgya'i char yang mi phod pas/ dpe'i bar du yang mi bzod do/ /</text></item>
<item><p>329a3</p><section>dkon brtsegs</section><text>gsal rgyal gyis gsol pa/ bcom ldan 'das/ bdag gi yul na sems can yon tan gyis che pa nyid 'di lta bu dang ldan pa dag gnas pa ni bdag gis rnyed pa legs par </text></item>
<item><p>329a4</p><section>dkon brtsegs</section><text>rnyed lags so/ /bcom ldan 'das kyis bka' stsal pa/ rgyal po chen po khyod kyi yul na sems can yon tan gyis che ba nyid 'di lta bu dang ldan pa dag mang du gnas so/ /de nas </text></item>
<item><p>329a5</p><section>dkon brtsegs</section><text>rgyal po gsal rgyal gyis des pa la tshigs su bcad de smras pa/ khyod kyis glengs pas kho bo'i nga rgyal nges bcom phyir/ /des pa khyod ni kho bo'i ston pa gnyis pa ste/ /rgyal srid </text></item>
<item><p>329a6</p><section>dkon brtsegs</section><text>'di kun khyod sbyin kho bo dbung dang bcas/ /khyod kyi slob ma yin gyi khyod kyis bdag slobs shig/ kho bo yun ring dag tu nga rgyal gyis kyang bslus/ /sdig pa'i grogs po dag gis </text></item>
<item><p>329a7</p><section>dkon brtsegs</section><text>bskor cing bzung ba las/ /des pa khyod nyid las ni chos 'di thos pa na/ /rab tu bsdams te kho bos chos bzhin spyad par bya/ /khyim na gnas pa brgya phrag lnga po 'di dag ni//</text></item>
<item><p>329b1</p><section>dkon brtsegs</section><text>nor gyi ched du kho bos go rar bcug pa ste/ /kho bos thams cad btang gi bde bar 'khod par gyis/ /phyin chad 'di 'dra ba dag kho bos yod mi byed/ /lnga brgya btang bar gyur pa gang yin de </text></item>
<item><p>329b2</p><section>dkon brtsegs</section><text>dag kyang / /des pa la ni zhes legs par bskyed nas kyang / /sems ni skyo bar gyur cing ci la'ang mi blta bar/ /bde ba thams cad mkhyen pa nyid du smon lam btab/ /nga ni dbul po ma yin khyod </text></item>
<item><p>329b3</p><section>dkon brtsegs</section><text>ni dbul po zhes/ /des pa khyod kyis tshig 'di legs par smras pa ste/ /des pa la ni gang zhig dbul po zhes brjod pa/ /mi de rgyal po'i khrims dang 'gal bar byed pa yin/ /de nas bcom </text></item>
<item><p>329b4</p><section>dkon brtsegs</section><text>ldan 'das la rigs kyi bu des pas 'di skad ces gsol to/ /bcom ldan 'das/ skye bo'i tshogs chen po 'dus pa de ni/ bcom ldan 'das la blta bas chog ma 'tshal ba lags na /</text></item>
<item><p>329b5</p><section>dkon brtsegs</section><text>bcom ldan 'das de'i slad du ci nas 'di dag gis de bzhin gshegs pa mthong ba don mchis par gyur pa de lta de ltar 'di dag la legs par chos bstan du gsol/ bcom </text></item>
<item><p>329b6</p><section>dkon brtsegs</section><text>ldan 'das kyis bka' stsal pa/ des pa/ rigs kyi bu chos bzhi dang ldan na de bzhin gshegs pa legs par mthong ba yin no/ /bzhi gang zhe na/ yid ches pa dang / dad pa dang / phangs </text></item>
<item><p>329b7</p><section>dkon brtsegs</section><text>par 'dzin pa dang / gus pa ste/ chos bzhi po de dag dang ldan na de bzhin gshegs pa legs par mthong ba yin no/ /gzhan yang bzhi ste/ de bzhin gshegs pa'i gzugs kyi sku </text></item>
<item><p>330a1</p><section>dkon brtsegs</section><text>mthong na bdag kyang 'di 'dra bar gyur cig ces bla na med pa yang dag par rdzogs pa'i byang chub tu sems bskyed pa dang / de bzhin gshegs pa ni slu bar </text></item>
<item><p>330a2</p><section>dkon brtsegs</section><text>mi mdzad pa'i phyir lhag pa'i bsam pa yongs su dag par sems bskyed pa dang / sems can thams cad la chos ston cing cher na rab tu grol bar bya pa'i phyir yang sems bskyed </text></item>
<item><p>330a3</p><section>dkon brtsegs</section><text>pa dang / dkon mchog gsum gyi gdung mi 'chad par bya ba'i phyir dam pa'i chos yongs su gzung bar yang sems de bskyed pa ste/ bzhi po de dag dang ldan na de bzhin gshegs pa </text></item>
<item><p>330a4</p><section>dkon brtsegs</section><text>legs par mthong ba yin no/ /gzhan yang bzhi ste/ gzugs dben par mthong ba dang / tshor ba dang / 'du shes dang / 'du byed dang / rnam pa shes pa dben par mthong ba dang /</text></item>
<item><p>330a5</p><section>dkon brtsegs</section><text>khams bzhi nam mkha' dang 'dra bar mthong ba dang / skye mched grong stong pa lta bur mthong ba ste/ bzhi po de dag dang ldan na de bzhin gshegs pa legs par mthong ba yin no/ /</text></item>
<item><p>330a6</p><section>dkon brtsegs</section><text>gzhan yang bzhi ste/ bdag med pa'i phyir bdag rnam par dag pa dang / sems can med pa'i phyir sems can rnam par dag pa dang / srog med pa'i phyir srog rnam par dag pa </text></item>
<item><p>330a7</p><section>dkon brtsegs</section><text>dang / gang zag med pa'i phyir gang zag rnam par dag pa ste/ bzhi po de dag dang ldan na de bzhin gshegs pa legs par mthong ba yin no/ /gzhan yang bzhi ste/ lha'i mig mngon </text></item>
<item><p>330b1</p><section>dkon brtsegs</section><text>par 'du byed pa med pa dang / shes rab kyi mig kun tu spyod pa dang / chos kyi mig gi so sor rtog pa dang / sangs rgyas kyi spyan rjes su rtogs par byed pa ste/ bzhi po de dag dang ldan na de bzhin </text></item>
<item><p>330b2</p><section>dkon brtsegs</section><text>gshegs pa legs par mthong ba yin no/ /gzhan yang bzhi ste/ chos thams cad mi dmigs pa'i phyir tshul khrims kyi phung po yongs su dag pa dang / chos thams cad mnyam pa nyid kyi </text></item>
<item><p>330b3</p><section>dkon brtsegs</section><text>phyir ting nge 'dzin gyi phung po yongs su dag pa dang / 'jig rten las 'das pa'i ye shes khong du chud pa'i phyir shes rab kyi phung po yongs su dag pa dang / de'i rnam par grol ba mthong </text></item>
<item><p>330b4</p><section>dkon brtsegs</section><text>ba'i phyir rnam par grol ba'i ye shes mthong ba'i phung po yongs su dag pa ste/ des pa/ rigs kyi bu chos bzhi po de dag dang ldan na de bzhin gshegs pa legs par mthong ba yin no//</text></item>
<item><p>330b5</p><section>dkon brtsegs</section><text>de nas bcom ldan 'das kyis skye bo'i tshogs chen po de dag chos kyi gtam gyis yang dag par dga' bar mdzad nas/ ngang pa'i rgyal po ltar 'khor dang bcas te bar snang la gshegs </text></item>
<item><p>330b6</p><section>dkon brtsegs</section><text>so| |de nas ko sa la'i rgyal po gsal rgyal gyis rigs kyi bu des pa la 'di skad ces smras so/ /des pa khyod nam de bzhin gshegs pa la bltar 'gro ba de'i tshe kho bo la yang sbron </text></item>
<item><p>330b7</p><section>dkon brtsegs</section><text>cig dang / kho bo yang de bzhin gshegs pa la bltar 'gro'o/ /des pas smras pa/ rgyal po chen po/ de ltar bgyi'o/ /bdag ni khyod bud med dang / gzhon nu dang / blon po la </text></item>
<item><p>331a1</p><section>dkon brtsegs</section><text>sogs pa'i 'khor dang bcas te/ de bzhin gshegs pa la gzigs su gshegs par 'tshal lo/ /rgyal po chen po/ byang chub sems dpa' rnams ni bdag </text></item>
<item><p>331a2</p><section>dkon brtsegs</section><text>gcig pu la phan pa'i phyir zhugs pa ma lags te/ byang chub sems dpa' rnams 'khor phal chen mdzes so/ /rgyal pos smras pa/ des pa/ byang chub sems dpa'i 'khor gang </text></item>
<item><p>331a3</p><section>dkon brtsegs</section><text>yin| des pas smras pa/ rgyal po chen po/ yongs su smin par bgyid pa dang / gdul ba'i slad du sems can thams cad ni byang chub sems dpa'i 'khor lags so/ /rgyal po </text></item>
<item><p>331a4</p><section>dkon brtsegs</section><text>chen po/ gzhan yang theg pa gzhan la 'dod pa ma mchis pa'i slad du gzhan dag kyang byang chub yang dag par 'dzin du 'jug pa'i byang chub kyi sems ni byang chub sems dpa'i </text></item>
<item><p>331a5</p><section>dkon brtsegs</section><text>'khor lags so/ /rgyal po chen po/ sems can g.yon can 'dul bar 'gyur ba'i lhag pa'i bsam pa ni byang chub sems dpa'i 'khor lags so/ /rgyal po chen po/ phyir mi </text></item>
<item><p>331a6</p><section>dkon brtsegs</section><text>ldog par 'gyur ba'i 'dun pa drag po ni byang chub sems dpa'i 'khor lags so/ /rgyal po chen po/ sems can ser sna can yongs su smin par bgyid par 'gyur ba'i sbyin pa ni </text></item>
<item><p>331a7</p><section>dkon brtsegs</section><text>byang chub sems dpa'i 'khor lags so/ /rgyal po chen po/ sems can tshul khrims 'chal ba yongs su smin par bgyid par 'gyur ba'i tshul khrims ni byang chub sems </text></item>
<item><p>331b1</p><section>dkon brtsegs</section><text>dpa'i 'khor lags so/ /rgyal po chen po/ sems can gnod sems can yongs su smin par bgyid par 'gyur ba'i bzod pa ni byang chub sems dpa'i 'khor lags so/ /rgyal po chen </text></item>
<item><p>331b2</p><section>dkon brtsegs</section><text>po| sems can le lo can yongs su smin par bgyid par 'gyur ba'i brtson 'grus ni byang chub sems dpa'i 'khor lags so/ /rgyal po chen po/ sems can sems rnam par g.yengs </text></item>
<item><p>331b3</p><section>dkon brtsegs</section><text>pa yongs su smin par bgyid par 'gyur ba'i bsam gtan ni byang chub sems dpa'i 'khor lags so/ /rgyal po chen po/ sems can 'chal ba'i shes rab can yongs su smin par </text></item>
<item><p>331b4</p><section>dkon brtsegs</section><text>bgyid par 'gyur ba'i shes rab ni byang chub sems dpa'i 'khor lags so/ /rgyal po chen po/ sems can thams cad la sems snyoms pa'i byams pa ni byang chub sems dpa'i </text></item>
<item><p>331b5</p><section>dkon brtsegs</section><text>'khor lags so/ /rgyal po chen po/ 'khor ba la yongs su mi skyo ba'i snying rje ni byang chub sems dpa'i 'khor lags so/ /rgyal po chen po/ chos kyi kun dga' la dga' zhing mos </text></item>
<item><p>331b6</p><section>dkon brtsegs</section><text>pa'i dga' ba ni byang chub sems dpa'i 'khor lags so/ /rgyal po chen po/ rjes su chags pa dang / khong khro ba spong ba'i btang snyoms ni byang chub sems dpa'i 'khor lags </text></item>
<item><p>331b7</p><section>dkon brtsegs</section><text>so/ /rgyal po chen po/ sems can thams cad yongs su smin par bgyid par 'gyur ba'i bsdu ba'i dngos po bzhi po dag ni byang chub sems dpa'i 'khor lags so/ /rgyal po chen po/</text></item>
<item><p>332a1</p><section>dkon brtsegs</section><text>sangs rgyas kyi zhing yongs su dag par bgyid par 'gyur ba'i dge ba'i rtsa ba rnam pa sna tshogs bsags pa ni byang chub sems dpa'i 'khor lags so/ /rgyal po </text></item>
<item><p>332a2</p><section>dkon brtsegs</section><text>chen po/ bdud kyi las thams cad yang dag par 'da' bar 'gyur ba'i stong pa nyid dang / mtshan ma med pa dang / smon pa med pa rnams ni byang chub sems dpa'i 'khor lags so/ /</text></item>
<item><p>332a3</p><section>dkon brtsegs</section><text>rgyal po chen po/ tshig btsun par 'gyur ba'i bden pa dang / mi rtsub pa ni byang chub sems dpa'i 'khor lags so/ /rgyal po chen po/ slobs pa phun sum tshogs par 'gyur ba'i </text></item>
<item><p>332a4</p><section>dkon brtsegs</section><text>mi 'phya ba dang / thing slad mi bgyid pa ni byang chub sems dpa'i 'khor lags so/ /rgyal po chen po/ brjed ngas par mi 'gyur ba'i thos pa'i yo byad gsog pa ni byang chub sems </text></item>
<item><p>332a5</p><section>dkon brtsegs</section><text>dpa'i 'khor lags so/ /rgyal po chen po/ thos pa 'dzin par 'gyur ba'i slad du slob dpon dang / mkhan po la gus pa ni byang chub sems dpa'i 'khor lags so/ /rgyal po chen </text></item>
<item><p>332a6</p><section>dkon brtsegs</section><text>po| dam pa'i chos yongs su 'dzin par 'gyur ba'i thos pa 'dzin pa ni byang chub sems dpa'i 'khor lags so/ /rgyal po chen po/ de bzhin gshegs pa thams cad kyi bstan pa yang </text></item>
<item><p>332a7</p><section>dkon brtsegs</section><text>dag par 'dzin par 'gyur pa'i dam pa'i chos yongs su 'dzin pa ni byang chub sems dpa'i 'khor lags so/ /rgyal po chen po/ dge ba'i rtsa ba thams cad yongs su rdzogs par </text></item>
<item><p>332b1</p><section>dkon brtsegs</section><text>'gyur ba'i dgon pa la gnas pa ni byang chub sems dpa'i 'khor lags so/ /rgyal po chen po/ sems can ma dad pa dad par 'gyur ba'i 'tsho ba yongs su dag pa ni byang chub sems dpa'i 'khor </text></item>
<item><p>332b2</p><section>dkon brtsegs</section><text>lags so/ /rgyal po chen po/ byang chub kyi phyogs kyi chos bsgrub par 'gyur ba'i bag yod pa ni byang chub sems dpa'i 'khor lags so/ /de nas rgyal po gsal rgyal dga' zhing mgu </text></item>
<item><p>332b3</p><section>dkon brtsegs</section><text>la yi rangs te rab tu dag zhing dga' ba dang / yid bde ba skyes nas rgyal po la 'os pa'i ras bcos bu zung stong chos la dga' ba'i phyir des pa la byin no/ /des pas smras pa/ rgyal </text></item>
<item><p>332b4</p><section>dkon brtsegs</section><text>po chen po/ bdag la bkur sti dang / mchod pa mdzad pas 'tshal to/ /gang gis bdag la 'tshal bar 'gyur ba'i gos ras rul ba'i dum bu brgya btsems pa bdag la mchis kyi/</text></item>
<item><p>332b5</p><section>dkon brtsegs</section><text>bdag ni bdag gir 'dzin pa dang bcas shing / yongs su 'dzin pa dang bcas pa'i gos rnams mi 'tshal lo/ /rgyal po chen po/ dpyid gyi dus na ras rul pa'i dum bu'i gos 'di shing </text></item>
<item><p>332b6</p><section>dkon brtsegs</section><text>gi yal ga la bkal te/ dgung gcig gam/ dgung gnyis sam/ dgung bcu'am/ dgung brgyar mchis kyang de la su yang len ba ma mchis shing / de la su yang chags pa'i </text></item>
<item><p>332b7</p><section>dkon brtsegs</section><text>sems bskyed pa ma mchis te/ bdag kyang de bor nas mi lta bar mchi ba'i dus de mchis so/ /rgyal po chen po/ bdag ni bdag gi 'dzin pa dang / yongs su 'dzin pa dang bcas pa'i </text></item>
<item><p>333a1</p><section>dkon brtsegs</section><text>gos rnams mi 'tshal lo/ /rgyal po chen po/ byang chub sems dpas ni gang la bdag nyid kyang 'dod pa spong bar 'gyur zhing / gzhan yang 'dod pa'i sems </text></item>
<item><p>333a2</p><section>dkon brtsegs</section><text>bskyed par mi 'gyur ba de lta bu'i gos bcad par bgyi'o/ /rgyal pos smras pa/ des pa/ gal te de ltar ras bcos bu zung 'di dag khyod mi len na/ kho bo la snying brtse ba'i phyir rkang pas </text></item>
<item><p>333a3</p><section>dkon brtsegs</section><text>rdzis shig/ des pas/ lha/ de bzhin du bgyi'o zhes smras nas/ ras bcos bu zung de dag la rkang bas brdzis te song ngo / /rgyal pos smras pa/ des pas ras bcos bu zung khyod kyi rkang </text></item>
<item><p>333a4</p><section>dkon brtsegs</section><text>pa'i dman mar gyur pa 'di rnams ji ltar bya/ des pas smras pa/ rgyal po chen po/ sems can dbul po gcer bu gos ma mchis pa gang lags pa de dag la stsol cig/ rgyal </text></item>
<item><p>333a5</p><section>dkon brtsegs</section><text>pos/ des pa/ de ltar bya'o zhes smras nas/ rgyal pos mi rnams la bsgo ste/ de dag gis kyang ji skad bsgo ba bzhin du byas so/ /ras bcos bu zung de dag dbul po de dag gis bgos </text></item>
<item><p>333a6</p><section>dkon brtsegs</section><text>ma thag tu 'di snyam du sems bskyed de/ bdag cag gis des pa la ji ltar lan glan par bya snyam pa las/ sangs rgyas kyi byin gyi rlabs dang / des pa'i smon lam gyi stobs </text></item>
<item><p>333a7</p><section>dkon brtsegs</section><text>kyis de dag gis bar snang las tshigs su bcad pa 'di dag thos so/ /'dod pa bzhin du lan ni glan bya ba/ /me tog dang ni spos dang byug pa dang / /zas skom nor rnams kyis </text></item>
<item><p>333b1</p><section>dkon brtsegs</section><text>kyang mi nus te/ /byang chub sems kyis des pa dga' bar 'gyur/ /des pa zas dang gos 'dod ma yin te/ /rnyed dang bkur sti grags pa 'dod ma yin/ /des pa byang chub sems las chos 'dod </text></item>
<item><p>333b2</p><section>dkon brtsegs</section><text>de/ /byang chub sems kyis des pa dga' ba skye/ /de nas dus gzhan zhig na rigs kyi bu des pa dang / rgyal po gsal rgyal btsun mo'i 'khor dang bcas/ blon po dang bcas/ 'khor dang </text></item>
<item><p>333b3</p><section>dkon brtsegs</section><text>bcas pa dang / mnyan yod kyi skyes pa dang / bud med dang / khye'u dang / bu mo dang / srog chags brgya phrag mang po dang / bcom ldan 'das la blta ba'i phyir dong ngo / /de nas mnyan yod </text></item>
<item><p>333b4</p><section>dkon brtsegs</section><text>na rgyal bu rgyal byed kyi tshal gyi bar du lha'i dbang po brgya byin gyis 'khor gyi khyams chen po bkra ba blta na sdug pa/ yangs shing mtho ba la rgyan thams cad kyis brgyan pa/ 'di lta ste/</text></item>
<item><p>333b5</p><section>dkon brtsegs</section><text>dper na/ sum cu rtsa gsum gyi lha rnams kyi khang bzang rnam par rgyal ba lta bu zhig sprul te/ dbus su shing yongs 'dus brtol sprul lo/ /yongs 'dus brtol gyi drung du yang /</text></item>
<item><p>333b6</p><section>dkon brtsegs</section><text>bcom ldan 'das kyi gdan seng ge'i khri bkra ba blta na sdug cing chu zheng gab pa la/ lha'i ras bcos bu brgya stong du ma bting ba mngon par sprul to/ /byang chub sems dpa' rnams </text></item>
<item><p>333b7</p><section>dkon brtsegs</section><text>kyi stan drug khri dag kyang mngon par sprul to/ /lha ma yin gyi bu mo bde sogs la sogs pa/ lha'i bu mo khri nyis stong yang me tog dang / bdug pa dang / spos dang / me tog phreng dang /</text></item>
<item><p>334a1</p><section>dkon brtsegs</section><text>byug pa dang / lha'i tsan dan gyi phye ma dag khyer nas/ sil snyan dang / pheg rdob pa dag byed cing des pa'i g.yog bya ba'i phyir/ bcom ldan 'das kyi seng ge'i </text></item>
<item><p>334a2</p><section>dkon brtsegs</section><text>khri rgyan par byed do/ /de nas bcom ldan 'das kyis skye bo'i tshogs chen po de dag 'ong bar thugs su chud nas/ gtsug lag khang nas byung ste/ byang chub sems dpa' dang / nyan </text></item>
<item><p>334a3</p><section>dkon brtsegs</section><text>thos rnams kyis yongs su bskor cing gdan bshams pa la bzhugs so/ /de nas dri za'i bu gtsug phung lnga pas lha'i bu mo nyi 'od la smras pa/ bzang mo/ tshur shog/ des pa'i </text></item>
<item><p>334a4</p><section>dkon brtsegs</section><text>g.yog bya ba'i phyir rgyud kyi sgra dang / glu'i dbyangs kyis de bzhin gshegs pa la mchod pa bya'o/ /de nas lha'i bu mo nyi 'od kyis/ lha'i bu mo lnga brgya tsam dang thabs gcig tu rgyud kyi </text></item>
<item><p>334a5</p><section>dkon brtsegs</section><text>sgrar sbyar ba'i tshigs su bcad pa 'di dag gis bstod pa/ khyod kyis bskal pa brgyar ni sngan chad dka' thub spyad/ /khyod ni bsdu ba dag dang dul dang sbyin la dges/ /khyod kyi sku gsung </text></item>
<item><p>334a6</p><section>dkon brtsegs</section><text>thugs rnams yongs su dag pa ste/ /srid gsum 'jig rten bla ma la ni bdag phyag 'tshal/ /khyod ni tha ba mi mnga' bzod dang byams la dges/ /khyod ni brtson 'grus brtan dang </text></item>
<item><p>334a7</p><section>dkon brtsegs</section><text>stobs kyi pha rol gshegs/ /khyod ni bsam gtan blo dang tshul rnams snang la dges/ /dri ma gsum gyi nyes pa sel la bdag phyag 'tshal/ /khyod ni 'dod chags zhe sdang gti </text></item>
<item><p>334b1</p><section>dkon brtsegs</section><text>mug sil la dges/ /khyod kyi thugs ni zhi zhing snyoms la thugs rjer ldan/ /khyod ni yang dag gsung zhing dam pa'i don yang mkhyen/ /srid pa gsum po thar par mdzad la bdag phyag 'tshal//</text></item>
<item><p>334b2</p><section>dkon brtsegs</section><text>khyod ni mthong ba rnams kyi the tshom sel bar mdzad/ /khyod ni mthong ba rnams kyi skyon rnams mtha' dag sel/ /khyod ni mthong ba rnams la mchog tu dga' bar mdzad/ /bdag ni rgyal la </text></item>
<item><p>334b3</p><section>dkon brtsegs</section><text>srog gis skyabs su mchi bar bgyi/ /lha yi bu mo mchog ni 'dod chags chags gyur pa/ /gang gis mthong ba de yang chos la dga' bar 'gyur/ /dga' bas dran pa shin tu rgya chen thob </text></item>
<item><p>334b4</p><section>dkon brtsegs</section><text>'gyur te/ /dga' bas sdug la 'dod pa'i dga' dang bral bar 'gyur/ /mtshan mchog sum cu rtsa gnyis dag gi rgyan rnams kyis/ /legs par brgyan pa gsal ba'i yon tan mchog </text></item>
<item><p>334b5</p><section>dkon brtsegs</section><text>mnga' ba/ /gsung mchog mi yi dam pa gsung ni rnam par dag/ mtshungs pa med pa'i 'od mnga' khyod la bdag phyag 'tshal/ /'phags pa 'dzam bu'i chu bo'i gser mdog phyag </text></item>
<item><p>334b6</p><section>dkon brtsegs</section><text>mthil sdug/ /thub pa'i sku stod seng ge'i 'dra zhing glang chen stabs/ /smin tshugs legs shing shangs legs tshems snyoms thags bzang mdzes/ /dpal gyi snying po shAkya thub mchog </text></item>
<item><p>334b7</p><section>dkon brtsegs</section><text>khyod la 'dud/ /rgyal ba yon tan brgya phrag dag gis rgyas gyur pa/ /bde gshegs shin tu dga' ba skyed mdzad bstod pa yi/ /bsod nams yon tan mtha' yas bsgrubs pa gang </text></item>
<item><p>335a1</p><section>dkon brtsegs</section><text>lags pa/ /de yis 'dir ni 'jig rten sangs rgyas mnyam gyur cig/ de nas rigs kyi bu des pa skye bo'i tshogs chen po de dag gis yongs su bskor nas/</text></item>
<item><p>335a2</p><section>dkon brtsegs</section><text>bcom ldan 'das ga la ba der song ste lhags nas/ bcom ldan 'das kyi zhabs la mgo bos phyag 'tshal te phyogs gcig tu 'dug go/ de nas rgyal po gsal rgyal gyis </text></item>
<item><p>335a3</p><section>dkon brtsegs</section><text>rigs kyi bu des pa la khri'u stan bzang po bdag nyid kyis byin te 'di la 'dug cig ces byas nas/ rigs kyi bu des pa khri'u stan pa bzang po de la 'dug go /rgyal po gsal rgyal </text></item>
<item><p>335a4</p><section>dkon brtsegs</section><text>'khor dang bcas pa yang / bcom ldan 'das kyi zhabs la mgo bos phyag 'tshal nas rang rang gi stan la 'khod do/ /de nas rigs kyi bu gang dag gis des pa sngon ma mthong ba </text></item>
<item><p>335a5</p><section>dkon brtsegs</section><text>de dag 'di skad du/ dbul po gos ngan pa gyon pa 'di la/ 'di lta bur mchod pa byed do zhes 'dzer to/ /de nas lha'i dbang po brgya byin gyis lha'i bu de dag la 'di skad ces smras </text></item>
<item><p>335a6</p><section>dkon brtsegs</section><text>so| |grogs po dag/ 'di la brnyas par ma byed cig/ rigs kyi bu 'di'i yon tan gyi che ba nyid ji snyed dang ldan pa de ni kho bo'i mngon sum du gyur to// grogs po dag/ khyod re </text></item>
<item><p>335a7</p><section>dkon brtsegs</section><text>zhig sdod cig dang / rigs kyi bu 'di'i yon tan gyi bkod pa mthong bar 'gyur ro/ /de nas rigs kyi bu des pas lha'i bu de dag gi bsam pa rtogs nas/ bcom ldan 'das </text></item>
<item><p>335b1</p><section>dkon brtsegs</section><text>la 'di skad ces gsol to/ /byang chub sems dpa' rnams kyi sems can yongs su smin par bgyi ba'i bkod pa'i thabs dang / ye shes kyi bkod pa'i thabs bcom ldan 'das kyis </text></item>
<item><p>335b2</p><section>dkon brtsegs</section><text>bshad du gsol/ de nas bcom ldan 'das kyi sku las 'od phyung ste/ 'od des des pa'i lus la reg nas/ lha'i rgyal bo brgya byin gyi gzugs kyi lus yongs su grub pa ci 'dra ba de </text></item>
<item><p>335b3</p><section>dkon brtsegs</section><text>las 'bum gyur pas kyang ches lhag par gyur to/ /de nas lha'i bu de dag ya mtshan du 'dzin par gyur te/ des pa la me tog dag gis gtor to/ de nas bcom ldan 'das kyis rigs </text></item>
<item><p>335b4</p><section>dkon brtsegs</section><text>kyi bu des pa la bka' stsal pa/ des pa/ gang gi tshe byang chub sems dpa' rdo rje lta bu'i mthu la gnas pa'i tshe yang / sems can yongs su smin par bya ba'i phyir dman par ston cing /</text></item>
<item><p>335b5</p><section>dkon brtsegs</section><text>dman pa'i mthu la gnas kyang / sems can yongs su smin par bya ba'i phyir/ mchog tu ston par byed pa 'di ni de'i bkod pa yin no/ /ye shes la gnas kyang mi shes par ston cing /</text></item>
<item><p>335b6</p><section>dkon brtsegs</section><text>mi shes par ston kyang / shes par snang ba 'di ni de'i bkod pa yin no/ /ye shes ma thob pa rnams la yang lus kyi spyod pa dang / spyod lam gyis dad pa skyed par byed cing / ye shes </text></item>
<item><p>335b7</p><section>dkon brtsegs</section><text>thob pa rnams la yang spyod pa thams cad yang dag par ston pas/ rdzu 'phrul ston par byed pa 'di ni de'i bkod pa yin no/ /rtag tu sems la dbang byed pas ngan cing dbul bar </text></item>
<item><p>336a1</p><section>dkon brtsegs</section><text>ston cing / tshangs pas kyang mchod pa dang / mchog gi bkod pa la gnas kyang / skye bo phal gyis kyang mchod pa 'di ni de'i bkod pa yin no/ /sems can bsdu ba'i </text></item>
<item><p>336a2</p><section>dkon brtsegs</section><text>phyir ngan cing dbul bar yang nye bar ston la/ sems can rnams la mngon par 'byung ba bskyed pa'i phyir/ longs spyod rgya chen po dang ldan yang mngon par 'byung ba ston pa 'di ni de'i </text></item>
<item><p>336a3</p><section>dkon brtsegs</section><text>bkod pa yin no/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ rigs kyi bu des pas ji srid cig nas byang chub kyi phyir </text></item>
<item><p>336a4</p><section>dkon brtsegs</section><text>spyad pa bgyis lags/ bcom ldan 'das kyis bka' stsal pa/ kun dga' bo/ rigs kyi bu des pa ni sangs rgyas bye ba mang po la bsnyen bkur byas pa/ sngon gyi tshul phun sum </text></item>
<item><p>336a5</p><section>dkon brtsegs</section><text>tshogs pa/ bzod pa gsum thob pa/ spobs pa thob pa/ mngon par shes pas rnam par rtse bar byas pa/ sems can yongs su smin par bya ba la mkhas pa ste/ ngan cing dbul bas </text></item>
<item><p>336a6</p><section>dkon brtsegs</section><text>sems can rnams 'dul bar byed do/ /gsol pa/ bcom ldan 'das/ 'dis ngan cing dbul ba 'dis sems can ji snyed cig btul lags/ bcom ldan 'das kyis bka' </text></item>
<item><p>336a7</p><section>dkon brtsegs</section><text>stsal pa/ kun dga' bo/ lha'i bu 'bum phrag mang po dag bla na med pa yang dag par rdzogs pa'i byang chub tu yongs su smin par byas te/ mi rnams kyang de dang 'dra'o/ /kun dga' </text></item>
<item><p>336b1</p><section>dkon brtsegs</section><text>bos gsol pa/ bcom ldan 'das/ ji srid cig na ni bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/ 'di'i sangs rgyas kyi zhing gi bkod pa </text></item>
<item><p>336b2</p><section>dkon brtsegs</section><text>rnams ni ci 'dra zhig tu 'gyur/ ming ni ji skad ces bgyi ba zhig tu 'gyur ba lags/ de nas bcom ldan 'das kyis tshe dang ldan pa kun dga' bo la tshigs su bcad de bka' stsal pa/</text></item>
<item><p>336b3</p><section>dkon brtsegs</section><text>sems can don la brtson dang brtul zhugs brtan pa dang / /grags pa rgya chen dag gis bsam pa khyab byas dang / /byang chub yon tan gnas pa'i spyod pa ci 'dra ba/ /ngas ni khyod la bshad </text></item>
<item><p>336b4</p><section>dkon brtsegs</section><text>kyi kun dga' khyod nyon cig/ 'di na rgyal la mchod mchog phyir ni gus byed cing / /dam pa'i chos ni bsrung phyir rab tu brtson byed pa/ /des pa yi ni spyod pa'i rnam pa gang yin pa/ /de dag </text></item>
<item><p>336b5</p><section>dkon brtsegs</section><text>'dir ni bgrang ba nus par mi 'gyur ro/ /pha rol phyin pa 'di dag la ni legs par bslabs/ /mngon par shes pa dag gis sngan chad rtse bar byas/ /tshangs pa'i gnas rnams kyis ni </text></item>
<item><p>336b6</p><section>dkon brtsegs</section><text>mtha' mar phyin par song / /thabs la mkhas pa'i spyod pa dag la legs par bslabs/ /'dir ni de yis 'dus byas skyon rnams legs par mthong / /sangs rgyas byang chub kyang ni mngon </text></item>
<item><p>336b7</p><section>dkon brtsegs</section><text>sum gyur par byas/ /'dis ni sems can ji lta ji ltar thar gyur pa'i/ /rnam par smin pa'i mtshan nyid la yang legs par bslabs/ /'jigs pa med cing blo dang rtogs dang dran dang </text></item>
<item><p>337a1</p><section>dkon brtsegs</section><text>ldan/ /spobs pa dang ni gzugs rnams dang yang ldan pa ste/ /bdud kyi lcags kyu nyon mongs rdzab las nges byung zhing / /sangs rgyas spyod yul don chen la </text></item>
<item><p>337a2</p><section>dkon brtsegs</section><text>ni rab tu gnas/ /'jig rten chos rnams mang po dag gis ma gos la/ /chags pa la sogs rnams kyis brag ltar yongs mi g.yos/ /su yi drung du mi 'gro ring du byed pa'ang </text></item>
<item><p>337a3</p><section>dkon brtsegs</section><text>min/ /nam mkha' lta bur bcings dang grol ba med pa yin/ /snying rjes gnas shing sems kyang yongs su skyo ba med/ /shin tu bsdams shing nem nur can la byams sems ldan//</text></item>
<item><p>337a4</p><section>dkon brtsegs</section><text>sems can kun la bdag dang 'dra bar sdug par blta/ /skyon la mi lta 'khrul pa dag dang ldan ma yin/ /ji ltar bstan pa bzhin du bsgrub pa rnams la gnas/ /'di ni ji skad </text></item>
<item><p>337a5</p><section>dkon brtsegs</section><text>smras pa bzhin du spyod par byed/ /chos nyid la ni chos kyi tshul gyis legs par bslabs/ /stong pa nyid la mos shing gnyis las rnam par grol/ /bzod pa gsum thob skye ba'i </text></item>
<item><p>337a6</p><section>dkon brtsegs</section><text>spyod yul ma yin to/ /sangs rgyas tshul dang yon tan dag la rab tu gnas/ /'di ni 'jig rten gang du rgyu ba byed pa na/ /der ni skye bo mang po rnam par grol bar byed/ /sangs </text></item>
<item><p>337a7</p><section>dkon brtsegs</section><text>rgyas kyi ni sras 'di gang du gnas pa der/ /de bzhin gshegs pa'i yul ni stongs pa ma yin te/ /de la lha dang bcas pa'i 'jig rten ma lus pas/ /ji ltar sangs rgyas </text></item>
<item><p>337b1</p><section>dkon brtsegs</section><text>bzhin du 'di la gus par gyis/ /nga ni mya ngan 'das nas nyams pa'i dus bab tshe/ /des pa 'di ni sangs rgyas spyod pa spyad nas kyang / /sngon chad gnas pa mngon par dga' ba'i 'jig </text></item>
<item><p>337b2</p><section>dkon brtsegs</section><text>rten khams/ /mi 'khrugs 'jig rten nyid du phyir yang 'gro bar 'gyur/ /brtan po srog chags rnams la phan par bya ba dang / /zhing gi 'byor pa dag ni yongs su brtsal ba dang / /byang </text></item>
<item><p>337b3</p><section>dkon brtsegs</section><text>chub tu ni sems can yongs su smin bya'i phyir/ /bskal pa grangs med gsum du spyad pa spyod par byed/ /de yi 'og tu de ni skyob pa rgyal bar 'gyur/ /ming ni 'jig rten rgyal po dbang </text></item>
<item><p>337b4</p><section>dkon brtsegs</section><text>phyug ces kyang bya/ /de bzhin gshegs pa mi 'khrugs pa zhes bya ba yi/ /zhing dang de yi 'jig rten du ni mtshungs ma yin/ /'jig rten khams de legs par sprul pa zhes bya ste/ /</text></item>
<item><p>337b5</p><section>dkon brtsegs</section><text>yon tan thams cad dang ni ldan par 'gyur ba yin/ /de yi tshe mi tshad ni lo khri thub par 'gyur/ /de yi dge 'dun shin tu mang ste bgrang las 'das/ /nyan thos theg pa can </text></item>
<item><p>337b6</p><section>dkon brtsegs</section><text>gyi dge 'dun nyung bar 'gyur/ /phal cher byang chub don du brtson pa byas nas su/ /de dag thams cad ye shes stobs dang rdzu 'phrul ldan/ /rnam par thar pa rnams dang ldan zhing 'jigs </text></item>
<item><p>337b7</p><section>dkon brtsegs</section><text>pa med/ /gcig tu nges par chos ni legs par bshad rnams kyis/ /'jig rten khams der rtag tu sgra chen sgrogs par 'gyur/ /de na bdud rnams med cing srid par chags pa med//</text></item>
<item><p>338a1</p><section>dkon brtsegs</section><text>de dag thams cad yang dag rig cing rnam par dag/ bde bar gshegs de yongs su mya ngan 'das gyur nas/ /lo ni brgyad cu dag las bzhi lhag rnams </text></item>
<item><p>338a2</p><section>dkon brtsegs</section><text>su yang / /de yi dam pa'i chos ni rab tu spyod par 'gyur/ /de tshe de yi chos kyi tshul ni 'khrug pa med/ /des pa de yis gang dag yongs su smin byas pa/ /de dag byang chub bla na med </text></item>
<item><p>338a3</p><section>dkon brtsegs</section><text>pa'i don du spyod/ /zhing der sems can gang dag 'byung bar 'gyur ba rnams/ /de dag thams cad skyon rnams dang ni bral ba yin/ /bcom ldan 'das kyis rigs kyi bu des </text></item>
<item><p>338a4</p><section>dkon brtsegs</section><text>pa lung bstan pa bshad ma thag tu/ de nas de'i tshe stong gsum gyi stong chen po'i 'jig rten gyi khams rnam pa drug tu g.yos te/ lha'i me tog dang / phye ma dang / gos dang /</text></item>
<item><p>338a5</p><section>dkon brtsegs</section><text>rgyan gyi char yang mngon par bab bo/ /thams cad dang ldan pa'i 'khor gyis kyang rang rang gi gos rnams rigs kyi bu des pa la bkab bo/ /tshong dpon dang / khyim bdag dang /</text></item>
<item><p>338a6</p><section>dkon brtsegs</section><text>bram ze brgya phrag mang po dag kyang rab tu byung ngo / /de nas bcom ldan 'das la des pas 'di skad ces gsol to/ /bdag kyang legs par gsungs pa'i chos 'dul ba la </text></item>
<item><p>338a7</p><section>dkon brtsegs</section><text>rab tu 'byung bar gsol/ de nas bcom ldan 'das kyis rigs kyi bu des pa'i mgo bo la phyag gis byugs so/ /bcom ldan 'das kyis rigs kyi bu des pa'i mgo bo la </text></item>
<item><p>338b1</p><section>dkon brtsegs</section><text>reg ma thag tu gos ngur smrig bgos shing / dge slong du snang bar gyur to/ /de nas bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/</text></item>
<item><p>338b2</p><section>dkon brtsegs</section><text>snyigs ma lnga po dus kyi snyigs ma dang / sems can gyi snyigs ma dang / zhing gi snyigs ma dang / tshe'i snyigs ma dang / nyon mongs pa'i snyigs ma'i dus su nga byang chub mngon par rdzogs </text></item>
<item><p>338b3</p><section>dkon brtsegs</section><text>par sangs rgyas nas/ der des pas ji ltar 'dul ba las rnam pa gzhan gyis gdul bar mi bya'o/ /kun dga' bo/ nga ni 'jig rten gyi khams mi mjed du sangs rgyas kyis 'dul bas </text></item>
<item><p>338b4</p><section>dkon brtsegs</section><text>sems can rnams 'dul bar mi byed kyi/ kun dga' bo/ nga ni ngan cing dbul ba dang / ngan 'gro'i 'jigs pas bsdigs pas sems can rnams 'dul bar byed do/ /kun dga' bo/</text></item>
<item><p>338b5</p><section>dkon brtsegs</section><text>gal te 'jig rten gyi khams 'dir ngas sangs rgyas kyi yul gyi chos bstan cing / sangs rgyas kyi yul nye bar bstan du zin na/ sems can gcig kyang 'dul bar mi 'gyur la/ chos </text></item>
<item><p>338b6</p><section>dkon brtsegs</section><text>kyang rtogs par mi 'gyur ro/ /kun dga' bo/ de lta bas na nga dang / des pa ji ltar 'dul bar byed pa de bzhin du/ khyod kyis kyang sems can 'dul bar gyis shig/ kun dga' bo/</text></item>
<item><p>338b7</p><section>dkon brtsegs</section><text>sems can dad pa can dang / rtogs pa mang ba dag 'byung bar 'gyur te/ de dag gis chos kyi rnam grangs 'di thos na/ dad pa rnyed cing de bzhin du sgrub par 'gyur ro/ /bcom </text></item>
<item><p>339a1</p><section>dkon brtsegs</section><text>ldan 'das kyis de skad ces bka' stsal nas/ tshe dang ldan pa kun dga' bo dang / byang chub sems dpa' des pa dang / byang chub sems dpa' de dag </text></item>
<item><p>339a2</p><section>dkon brtsegs</section><text>dang / dge slong de dag dang / lha'i dbang po brgya byin dang / rgyal po gsal rgyal dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan </text></item>
<item><p>339a3</p><section>dkon brtsegs</section><text>'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ des pas zhus pa'i le'u zhes </text></item>
<item><p>339a4</p><section>dkon brtsegs</section><text>bya ste/ 'dus pa nyi shu bdun pa rdzogs so// //rgya gar gyi mkhan po dzi na mi tra dang / su ren+d+ra bo d+hi dang / zhu chen gyi lo tsA ba ban de ye shes sde la sogs pas </text></item>
<item><p>339a5</p><section>dkon brtsegs</section><text>bsgyur cing zhus te gtan la phab pa'o// //rgya gar skad du/ AR+Ya bI ra dat+ta gr-i ha pa ti pa ri pr-i ts+tshA nA ma mahA yA na sU tra/ bod skad du/ 'phags pa khyim bdag dpal sbyin gyis zhus </text></item>
<item><p>339a6</p><section>dkon brtsegs</section><text>pa zhes bya ba theg pa chen po'i mdo/ bam po gcig pa/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom </text></item>
<item><p>339a7</p><section>dkon brtsegs</section><text>ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun chen po thams cad </text></item>
<item><p>339b1</p><section>dkon brtsegs</section><text>kyang dgra bcom pa/ zag pa zad pa/ nyon mongs pa med pa/ dbang dang ldan par gyur pa/ sems shin tu rnam par grol ba/ shes rab shin tu rnam par grol ba/ cang shes pa/ glang po chen po/</text></item>
<item><p>339b2</p><section>dkon brtsegs</section><text>bya ba byas pa/ byed pa byas pa/ khur bor ba/ bdag gi don rjes su thob pa/ srid par kun du sbyor ba yongs su zad pa/ yang dag pa'i shes pas sems shin tu rnam par grol ba/ sems kyi </text></item>
<item><p>339b3</p><section>dkon brtsegs</section><text>dbang thams cad kyi dam pa'i pha rol tu son pa/ mngon par shes pas mngon par shes pa sha stag ste/ gang zag gcig ma gtogs pa ni/ 'di lta ste/ tshe dang ldan pa kun dga' bo'o//</text></item>
<item><p>339b4</p><section>dkon brtsegs</section><text>byang chub sems dpa' lnga brgya thams cad kyang gzungs thob pa/ ting nge 'dzin thob pa sha stag dang thabs gcig tu bzhugs te/ de'i tshe grong khyer chen po mnyan yod na/ khyim bdag </text></item>
<item><p>339b5</p><section>dkon brtsegs</section><text>dpal sbyin zhes bya ba phyug pa/ nor che ba/ bdag dbang ba mang pa/ nor dang yo byad mang ba/ nor dang 'bru dang mdzod dang bang ba'i tshogs mang ba/ glang po che dang / rta dang / rnga mo dang /</text></item>
<item><p>339b6</p><section>dkon brtsegs</section><text>ra lug dang / ba lang mang ba/ bran po dang / bran mo dang / las byed pa dang / zho shas 'tsho ba mang ba/ dbyig dang / gser dang / nor bu dang / mu tig dang / bai DUR+Ya dang / dung dang /</text></item>
<item><p>339b7</p><section>dkon brtsegs</section><text>man shel dang / byi ru dang / sa le sbram dang / dngul mang ba zhig gnas pa de/ khyim bdag lnga brgya tsam dang lhan cig tu 'dus te 'dug par gyur to/ /de dag 'dus te 'khod pa'i </text></item>
<item><p>340a1</p><section>dkon brtsegs</section><text>tshe| bar skabs su yang 'di lta bu'i gtam brjod de/ kye grogs po dag/ sangs rgyas 'byung ba rnyed par dka'/ mir skye ba rnyed par dka'/ dal ba phun sum </text></item>
<item><p>340a2</p><section>dkon brtsegs</section><text>tshogs pa rnyed par dka'/ de bzhin gshegs pa'i bstan pa la dad pa rnyed par dka'/ rab tu 'byung ba rnyed par dka'/ dge slong gi dngos po rnyed par dka'/ nan tan byed pa rnyed </text></item>
<item><p>340a3</p><section>dkon brtsegs</section><text>par dka'/ sems can gang dag byas pa gzo zhing / byas pa shes la gang dag byas pa chung ngu yang chud mi gson na/ mang po lta ci smos te/ de dag ches rnyed par dka'/ de bas kyang </text></item>
<item><p>340a4</p><section>dkon brtsegs</section><text>sems can gang dag de bzhin gshegs pa'i bstan pa la yid ches pa de dag ches rnyed par dka'/ de bas kyang sems can gang dag de bzhin gshegs pa'i bstan pa la </text></item>
<item><p>340a5</p><section>dkon brtsegs</section><text>yid ches nas/ nan tan gyis sgrub pa de dag ches rnyed par dka'/ de bas kyang sems can gang dag de bzhin gshegs pa'i bstan pa la mdzes pa de dag ches rnyed par dka'/</text></item>
<item><p>340a6</p><section>dkon brtsegs</section><text>'khor ba las grol ba rnyed par dka' na/ ci bdag cag nyan thos kyi theg pas yongs su mya ngan las 'da' bar bya'am/ 'on te rang sangs rgyas kyi theg pas sam/ 'on te </text></item>
<item><p>340a7</p><section>dkon brtsegs</section><text>theg pa chen po bla na med pas yongs su mya ngan las 'da' ba bya zhes mthun par 'dus te 'khod pa de dag thams cad de lta bu'i dpyod pa skyes nas/ bdag cag theg pa chen po bla na </text></item>
<item><p>340b1</p><section>dkon brtsegs</section><text>med pas yongs su mya ngan las 'da' bar bya ba ni mchog yin gyi/ nyan thos kyi theg pas ma yin/ rang sangs rgyas kyi theg pas ni ma yin no snyam mo/ /de nas khyim bdag dpal sbyin </text></item>
<item><p>340b2</p><section>dkon brtsegs</section><text>khyim bdag lnga brgya tsam de dag gis yongs su bskor cing mdun du bdar te/ lhan cig tu grong khyer chen po mnyan yod nas byung ste/ rgyal bu rgyal byed kyi tshal mgon med zas sbyin gyi </text></item>
<item><p>340b3</p><section>dkon brtsegs</section><text>kun dga' ra ba ga la ba dang / bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ /bcom ldan 'das la lan gsum bskor ba </text></item>
<item><p>340b4</p><section>dkon brtsegs</section><text>byas nas/ phyogs gcig tu 'khod do/ /de nas bcom ldan 'das kyis mkhyen bzhin du/ khyim bdag dpal sbyin dang / khyim bdag lnga brgya tsam de dag la bka' stsal pa/ khyim bdag </text></item>
<item><p>340b5</p><section>dkon brtsegs</section><text>khyed don gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi thad du lhags/ de nas khyim bdag dpal sbyin dang / khyim bdag lnga brgya tsam de </text></item>
<item><p>340b6</p><section>dkon brtsegs</section><text>dag stan las langs te/ bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/</text></item>
<item><p>340b7</p><section>dkon brtsegs</section><text>bcom ldan 'das la 'di skad ces gsol to/ /bcom ldan 'das/ dus gcig cig na bdag cag khyim bdag lnga brgya tsam gcig tu 'dus te mchis par gyur nas/ de'i tshe bdag </text></item>
<item><p>341a1</p><section>dkon brtsegs</section><text>cag 'dus te mchis pa thams cad bar skabs su 'di lta bu'i bka' mchid brjod pa de byung ste/ kye grogs po dag/ sangs rgyas 'byung ba rnyed par dka'/ mir </text></item>
<item><p>341a2</p><section>dkon brtsegs</section><text>skye ba rnyed par dka'/ dal ba phun sum tshogs pa rnyed par dka'/ de bzhin gshegs pa'i bstan pa la dad pa rnyed par dka'/ rab tu byung ba rnyed par dka'/ dge slong gi dngos po </text></item>
<item><p>341a3</p><section>dkon brtsegs</section><text>rnyed par dka'/ nan tan byed pa rnyed par dka'/ sems can gang dag byas pa gzo zhing byas pa shes la/ gang dag byas pa chung ngu yang chud mi gson na/ mang po lta ci smos te/</text></item>
<item><p>341a4</p><section>dkon brtsegs</section><text>de dag rnyed par dka'/ de bas kyang sems can gang dag de bzhin gshegs pa'i bstan pa la yid ches pa 'di dag ches rnyed par dka'/ de bas kyang sems can gang dag de </text></item>
<item><p>341a5</p><section>dkon brtsegs</section><text>bzhin gshegs pa'i bstan pa la yid ches nas nan tan gyis sgrub pa de dag ches rnyed par dka'/ de bas kyang sems can gang dag de bzhin gshegs pa'i bstan pa la </text></item>
<item><p>341a6</p><section>dkon brtsegs</section><text>mdzes pa de dag ches rnyed par dka'/ 'khor ba las grol ba rnyed par dka' na/ ci bdag cag nyan thos kyi theg pas yongs su mya ngan las 'da' bar bya'am/ 'on te rang </text></item>
<item><p>341a7</p><section>dkon brtsegs</section><text>sangs rgyas kyi theg pas sam/ 'on te theg pa chen po bla na med pas yongs su mya ngan las 'das par bya zhes bka' mchid bgyis so/ /bcom ldan 'das/ de'i tshe bdag </text></item>
<item><p>341b1</p><section>dkon brtsegs</section><text>cag thams cad 'di lta bu'i rtog pa skyes te/ bdag cag theg pa chen po bla na med pas yongs su mya ngan las 'da' bar bya ba ni mchog lags kyi/ nyan thos kyi theg pas ni ma lags/</text></item>
<item><p>341b2</p><section>dkon brtsegs</section><text>rang sangs rgyas kyi theg pas ni ma lags pa snyam bgyid de/ bcom ldan 'das/ bdag cag chos kyi skyes 'di dang chas te/ de bzhin gshegs pa dgra bcom pa yang dag par rdzogs pa'i </text></item>
<item><p>341b3</p><section>dkon brtsegs</section><text>sangs rgyas kyi thad du mchis na/ bcom ldan 'das/ byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar </text></item>
<item><p>341b4</p><section>dkon brtsegs</section><text>'tshal bas ji ltar bslab par bgyi/ bde bar gshegs pa/ ji ltar bslab par bgyi/ ji ltar gnas par bgyi/ ji ltar bsgrub par bgyi/ de nas bcom ldan 'das kyis khyim </text></item>
<item><p>341b5</p><section>dkon brtsegs</section><text>bdag dpal sbyin dang / khyim bdag lnga brgya tsam po de dag la legs so zhes bya ba byin te/ khyim bdag rnams legs so/ /legs so/ /khyim bdag rnams khyod 'di ltar bla na </text></item>
<item><p>341b6</p><section>dkon brtsegs</section><text>med pa yang dag par rdzogs pa'i byang chub tu yang dag par zhugs nas/ de bzhin gshegs pa dgra bcom pa yang dag par rdzogs pa'i sangs rgyas kyi thad du lhags pa khyed </text></item>
<item><p>341b7</p><section>dkon brtsegs</section><text>yang legs so/ /khyim bdag rnams/ de'i phyir legs par rab tu nyon la yid la gzung zhig dang / byang chub sems dpa' sems dpa' chen po bla na med pa yang dag par </text></item>
<item><p>342a1</p><section>dkon brtsegs</section><text>rdzogs pa'i byang chub mngon par rdzogs par 'tshang rgya bar 'dod pas/ ji ltar bslab par bya ba dang / ji ltar gnas par bya ba dang / ji ltar bsgrub par bya ba </text></item>
<item><p>342a2</p><section>dkon brtsegs</section><text>ngas khyed la bshad do/ /bcom ldan 'das/ de bzhin no zhes gsol te/ khyim bdag dpal sbyin dang / khyim bdag lnga brgya tsam de dag bcom ldan 'das kyi ltar nyan pa dang / bcom </text></item>
<item><p>342a3</p><section>dkon brtsegs</section><text>ldan 'das kyis de dag la 'di skad ces bka' stsal to/ /khyim bdag rnams/ 'di la byang chub sems dpa' sems dpa' chen po bla na med pa yang dag par rdzogs pa'i </text></item>
<item><p>342a4</p><section>dkon brtsegs</section><text>byang chub mngon par rdzogs par 'tshang rgya bar 'dod pas/ sems can thams cad la snying rje chen po'i sems bskyed par bya/ kun tu bsten par bya/ nges par bsten par bya/</text></item>
<item><p>342a5</p><section>dkon brtsegs</section><text>bsgom par bya/ mang du bya'o/ /khyim bdag rnams/ byang chub sems dpa' sems dpa' chen po des lus la chags par mi bya/ srog la chags par mi bya/ de bzhin du nor </text></item>
<item><p>342a6</p><section>dkon brtsegs</section><text>dang / 'bru dang / khyim dang / chung ma dang / bu dang / bu mo rnams la chags par mi bya/ bza' ba dang / btung ba dang / bgo ba dang / bzhon pa dang / mal cha dang / me tog </text></item>
<item><p>342a7</p><section>dkon brtsegs</section><text>dang / bdug pa dang / spos dang / byug pa dang / phreng ba rnams la chags par mi bya/ yo byad rnams la chags par mi bya'o/ /de ci'i phyir zhe na/ khyim bdag rnams/ sems </text></item>
<item><p>342b1</p><section>dkon brtsegs</section><text>can dag ni phal cher lus dang srog la chags par gyur nas/ sdig pa'i las rnams byed de/ de dag sdig pa'i las byas shing bsags pa des ngan song ngan 'gro log par ltung ba sems can </text></item>
<item><p>342b2</p><section>dkon brtsegs</section><text>dmyal ba rnams su skye'o/ /sems can thams cad la snying rje chen po'i sems bskyed de/ lus dang srog la ma chags par byas na bde 'gro rnams su skye'o/ /khyim bdag rnams/ de lta bas na byang </text></item>
<item><p>342b3</p><section>dkon brtsegs</section><text>chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas sems can thams cad la snying rje chen po'i sems </text></item>
<item><p>342b4</p><section>dkon brtsegs</section><text>bskyed de/ lus la chags par mi bya/ srog la chags par mi bya/ de bzhin du nor dang / 'bru dang / khyim dang / chung ma dang / bu dang / bu mo rnams la chags par mi bya/ bza' ba dang /</text></item>
<item><p>342b5</p><section>dkon brtsegs</section><text>btung ba dang / bgo ba dang / bzhon pa dang / mal cha dang / me tog dang / bdug pa dang / spos dang / phreng ba dang / byug pa rnams la chags par mi bya/ yo byad thams cad la chags </text></item>
<item><p>342b6</p><section>dkon brtsegs</section><text>par mi bya/ bdog pa thams cad yongs su gtang bar bya ba dang / yongs su gtang ba mang ba dang / rnam par smin pa la re ba med par bya/ tshul khrims rnam pa gsum yongs su dag </text></item>
<item><p>342b7</p><section>dkon brtsegs</section><text>par tshul khrims kyi sdom pa la gnas par bya/ sems can thams cad kyis nyes par byas pa la ji mi snyam par bzod pa dang / des pa phun sum tshogs par bya/ lus dang srog la </text></item>
<item><p>343a1</p><section>dkon brtsegs</section><text>mi lta bar brtson 'grus kyi go cha chen po bgo bar bya/ rnam par mi g.yeng ba'i sems kyis sems rtse gcig tu bya/ bdag dang / sems can dang / srog dang /</text></item>
<item><p>343a2</p><section>dkon brtsegs</section><text>gso ba dang / gang zag dang / shed las skyes dang / shed bur lta ba dang bral bar shes rab kyis rnam par dpyad pa la mkhas par bya/ des sbyin pa byin pa na sems can thams cad </text></item>
<item><p>343a3</p><section>dkon brtsegs</section><text>yid la byas te/ sbyin ba byin par bya/ sems can thams cad yid la byas te/ tshul khrims bsrung bar bya/ sems can thams cad yid la byas te/ bzod pa bsgom par bya/ sems </text></item>
<item><p>343a4</p><section>dkon brtsegs</section><text>can thams cad yid la byas te/ brtson 'grus brtsam par bya/ sems can thams cad yid la byas te/ bsam gtan la mnyam par gzhag par bya/ sems can thams </text></item>
<item><p>343a5</p><section>dkon brtsegs</section><text>cad yid la byas te/ shes rab bsgom par bya/ sems can thams cad yid la byas te/ thabs la mkhas pa bslab par bya'o/ /de nas khyim bdag dpal sbyin dang / khyim </text></item>
<item><p>343a6</p><section>dkon brtsegs</section><text>bdag lnga brgya tsam de dag gis bcom ldan 'das la 'di skad ces gsol to/ /bcom ldan 'das/ bdag cag ni lus la lta zhing gnas pa lags/ srog la lta zhing gnas </text></item>
<item><p>343a7</p><section>dkon brtsegs</section><text>pa lags/ de bzhin du nor dang / 'bru dang / khyim dang / chung ma dang / bu dang / bu mo rnams la lta zhing gnas pa lags/ bza' ba dang / btung ba dang / bgo ba dang / /</text></item>
<item><p>343b1</p><section>dkon brtsegs</section><text>bzhon pa dang / mal cha dang / me tog dang / spos dang / bdug pa dang / phreng ba dang / byug pa rnams la lta zhing gnas pa lags/ yo byad thams cad la lta zhing gnas pa lags na/ bcom ldan </text></item>
<item><p>343b2</p><section>dkon brtsegs</section><text>'das/ ji ltar byang chub sems dpa' so sor rtog cing / lus la mi lta ba lags/ bde bar gshegs pa/ ji ltar srog la mi lta ba lags/ de bzhin du nor dang / 'bru dang / khyim </text></item>
<item><p>343b3</p><section>dkon brtsegs</section><text>dang / chung ma dang / bu dang / bu mo rnams la mi lta ba lags/ bza' ba dang / btung ba dang / bgo ba dang / bzhon ba dang / mal cha dang / me tog dang / bdug pa dang / spos dang </text></item>
<item><p>343b4</p><section>dkon brtsegs</section><text>phreng ba dang / byug ba rnams la mi lta ba lags/ yo byad thams cad la mi lta ba lags/ de nas bcom ldan 'das kyis khyim bdag dpal sbyin dang / khyim bdag lnga brgya tsam de </text></item>
<item><p>343b5</p><section>dkon brtsegs</section><text>dag la 'di skad ces bka' stsal to/ /khyim bdag rnams/ 'di la byang chub sems dpa' sems dpa' chen pos lus 'di la rnam pa du mar so sor brtag par bya'o/ /rnam pa </text></item>
<item><p>343b6</p><section>dkon brtsegs</section><text>du ma gang zhe na/ 'di lta ste/ lus 'di mthar gyis grub pa dang / mthar gyis 'jig pa dang / rdul phra rab bsags pa dang / khong stong dang / gye gu can dang / bu ga dgu dang / spu'i khong </text></item>
<item><p>343b7</p><section>dkon brtsegs</section><text>bu nas zag pa dang / grog mkhar ltar sbrul gdug pa'i gnas su gyur pa dang / sbrul gdug pa ltar byas pa ni gzo ba dang / ma skyes dgra'i spre'u ltar grogs la 'khu ba dang /</text></item>
<item><p>344a1</p><section>dkon brtsegs</section><text>bshes gnyen ngan pa ltar 'drid pa'i bdag nyid can dang / lbu ba rdos pa ltar rang bzhin gyis nyam chung ba/ chu'i chu bur ltar byung na 'jig cing 'ju </text></item>
<item><p>344a2</p><section>dkon brtsegs</section><text>ba dang / smig rgyu ltar slu ba'i bdag nyid can dang / chu shing ltar bshig na snying po med pa dang / sgyu ma ltar slu ba'i bdag nyid can dang / rgyal po ltar ba go blag mang ba dang /</text></item>
<item><p>344a3</p><section>dkon brtsegs</section><text>dgra ltar glags lta ba dang / rkun po ltar yid gtan du mi rung ba dang / gshed ma ltar rjes su chogs pa med pa dang / mi mdza' ba ltar mi phan par 'dod pa dang / gsod </text></item>
<item><p>344a4</p><section>dkon brtsegs</section><text>pa ltar shes rab kyi srog gi bar chad byed pa dang / phyir rgol ba ltar dge ba'i phyogs kyi chos kyi bar chad byed pa dang / grong stong ltar bdag dang bral ba dang / rdza mkhan gyi </text></item>
<item><p>344a5</p><section>dkon brtsegs</section><text>snod ltar mthar 'jig pa dang / spyad ltar mi gtsang ba sna tshogs kyis yongs su gang ba dang / sbrang ma'i snod ltar mi gtsang ba zag pa dang / sbrul dang / mi dang / khyi'i ro ltar dri mi </text></item>
<item><p>344a6</p><section>dkon brtsegs</section><text>zhim pa dang / ngan skyugs kyi khu ba ltar mi gtsang ba'i 'byung gnas dang / rma ltar bskyod mi bzod pa dang / zug rngu ltar gnod pa'i bdag nyid can dang / rje bo sdang ba ltar bsnyen </text></item>
<item><p>344a7</p><section>dkon brtsegs</section><text>par dka' ba dang / khang rnying ltar bcos legs bya zhing brten pa dang / gru rnying ltar bcos legs bya zhig spyad pa dang / bum pa so ma btang ba ltar nan tan gyis bag bya dgos </text></item>
<item><p>344b1</p><section>dkon brtsegs</section><text>pa dang / grogs po mi srun pa ltar rtag tu rjes su bsrung dgos pa dang / chu 'gram gyi shing ltar g.yo zhing 'gul ba dang / chu klung chen po'i rgyun ltar mthar 'chi ba'i rgya mtsho la thug pa </text></item>
<item><p>344b2</p><section>dkon brtsegs</section><text>dang / glo bur ba'i khyim ltar sdug bsngal thams cad kyi gnas su gyur pa dang / mgron po med pa'i gnas khang ltar yongs su gzung ba med pa dang / btson bsrung ltar gsug gis </text></item>
<item><p>344b3</p><section>dkon brtsegs</section><text>bsgrub par bya ba dang / mtha' 'khob kyi grong khyer ltar rtag tu gnod pa 'byung ba dang / bye ma'i grong khyer ltar rtag tu 'jig pa'i bdag nyid can dang / me ltar chog mi shes pa dang / rgya </text></item>
<item><p>344b4</p><section>dkon brtsegs</section><text>mtsho ltar dgang dka' ba dang / sbrul gyi gzeb ltar nan tan gyi bag bya ba dang / byis pa chung ngu ltar rtag tu yongs su bskyang dgos pa dang / snod chag pa ltar rtag tu bag bya dgos </text></item>
<item><p>344b5</p><section>dkon brtsegs</section><text>pa dang / yul ngan pa ltar rtag tu gnod pa 'byung ba dang / zas dug can ltar rtag tu yongs su spang bar bya ba dang / re zhig dgos pa'i phyir snod brnyan ma lta bu dang / khur bkur </text></item>
<item><p>344b6</p><section>dkon brtsegs</section><text>ba'i phyir shing rta lta bu yin pa 'ba' zhig tu blos gzung bar bya'o/ /khyim bdag rnams/ gzhan yang byang chub sems dpas lus 'di yi thog ma dang / tha ma'i rgyu la so sor brtag </text></item>
<item><p>344b7</p><section>dkon brtsegs</section><text>par bya'o/ /pha ma'i khu chu dang / khrag 'dus pa las 'byung ste/ 'di la khu chu dang / khrag ni lus kyi thog ma'i rgyu yin no/ /tha ma'i rgyu ni zas 'ju ba la sogs pa ste/ kham gyi bza' </text></item>
<item><p>345a1</p><section>dkon brtsegs</section><text>ba'i zas zos ma thag tu bad kan gyi gnas su 'gro'o/ /bad kan gyi gnas su phyin nas/ bad kan gyis rkyang rkyang por byas te/ shin tu mi gtsang bar 'gyur ro/ /</text></item>
<item><p>345a2</p><section>dkon brtsegs</section><text>de'i 'og tu mkhris pa'i gnas su 'gro ste/ mkhris pa'i gnas su phyin nas/ zhu zhing skyur por 'gyur te/ rlung gi gnas su 'gro'o/ /zhus te rlung gi gnas su phyin nas/ rlung gis tshigs </text></item>
<item><p>345a3</p><section>dkon brtsegs</section><text>ma logs shig/ dwangs ma logs shig tu rnam par 'byed de/ tshigs ma las ni gcin dang ngan skyugs la sogs te/ dri ma rnams 'byung / dwangs ma las ni khrag tu 'gyur te/</text></item>
<item><p>345a4</p><section>dkon brtsegs</section><text>khrag las sha'o/ /sha las tshil lo/ /tshil las rus pa'o/ /rus pa las rkang ngo / /rkang las khu chu'o/ /khu chu las lus 'di lta ste/ de ltar thog ma dang / tha ma'i rgyu mi gtsang </text></item>
<item><p>345a5</p><section>dkon brtsegs</section><text>ba'i phyir/ lus mi gtsang bar byang chub sems dpas bsam par bya'o/ /lus la mi gtsang bar lta ba na/ byang chub sems dpas 'di snyam du bsam par bya ste/ lus zhes bya ba </text></item>
<item><p>345a6</p><section>dkon brtsegs</section><text>'di ni rus pa sum brgya drug cus khog pa bslang pa/ shing ngan pa'i khyim ltar tshigs sum brgyas sbyar ba/ rtsa'i dra ba bzhi brgyas klags pa/ sha spar tshad lnga brgyas g.yos </text></item>
<item><p>345a7</p><section>dkon brtsegs</section><text>pa| sdom rtsa drug gis khebs pa/ rtsa bdun brgyas gang ba/ rgyus pa bdun brgyas sbrel pa/ chu ba bcu drug gis brtan pa/ chu ba gnyis kyis khyab par dkris pa/ rgyu ma 'dom </text></item>
<item><p>345b1</p><section>dkon brtsegs</section><text>phyed dang bzhis nang khrol byas pa/ long ka dang / pho ba dang 'brel ba'i gnyer ma rim pa bcu drug tu 'khyil ba/ rtsa phran nyis stong lnga brgyas skar khung byas pa/ gshis brgya rtsa bdun gyis </text></item>
<item><p>345b2</p><section>dkon brtsegs</section><text>snod chag pa ltar shig shig por gyur pa/ spu'i khung bu byed ba brgya stong phrag brgyad cus rtswa ltar khebs pa/ dbang po lnga'i bu ga dgu yod pa/ gnas bdun dang ldan pa mi gtsang bas yongs </text></item>
<item><p>345b3</p><section>dkon brtsegs</section><text>su gang ba/ klad pa snyim pa gang dang / tshil snyim pa gang dang / zhag snyim pa gsum dang / bad kan snyim pa drug dang / mkhris pa snyim pa drug dang / rlung gis mtha' dag drangs pa dang /</text></item>
<item><p>345b4</p><section>dkon brtsegs</section><text>khrag bre gang dang / ngan skyugs phul gang dang / de dag thams cad kyis bang ba bar bcad pa ltar so sor yongs su gang ba/ pags pa rim pa bdun gyis kun nas bskor ba/ ro bro ba </text></item>
<item><p>345b5</p><section>dkon brtsegs</section><text>drug gis gso ba/ lus kyi me la ngan skyugs kyi sbyin sreg byed pa/ rtag tu mthar 'dzag pa/ lus kyi yan lag de dag thams cad kyis blta na mi sdug pa dri nga ba/ rnag gi rang bzhin </text></item>
<item><p>345b6</p><section>dkon brtsegs</section><text>yin na/ 'di la su zhig gus par byed de/ skad cig dgos pa'i phyir snod brnyan pa tsam du zad pa dang / khur bkur ba'i phyir shing rta lta bu 'ba' zhig yin par chos kyis blos </text></item>
<item><p>345b7</p><section>dkon brtsegs</section><text>gzung bar bya'o/ /de la 'di skad ces bya ste/ 'di ltar mi gtsang phung po'i lus la ni/ /gzugs sngon nga rgyal can gang gus byed pa/ /byis pa'i blo can de ni mngon bzhin du/ /mi </text></item>
<item><p>346a1</p><section>dkon brtsegs</section><text>shes ngan skyugs bum pa thogs shing 'gro/ de yi sna nas rnag gi rnam pa 'dzag/ kha nas dri mi zhim pa rtag tu 'byung / /mig rdul chags shing skye bo srin </text></item>
<item><p>346a2</p><section>dkon brtsegs</section><text>bu can/ /de la su zhig chags shing gus pa byed/ /dper na byis pa sol ba thogs nas su/ /'di ni dkar por bya zhes bdar byed kyang / /dkar po'i dngos por mi 'gyur zad par </text></item>
<item><p>346a3</p><section>dkon brtsegs</section><text>'gyur/ /byis blo phyin ci log gi nga rgyal can/ /de ltar mi gang gtsang sbra'i blo gros ldan/ /nga yis lus 'di gtsang mar bya zhes te/ /bskus phyis 'bab stegs brgyar ni khrus byas </text></item>
<item><p>346a4</p><section>dkon brtsegs</section><text>kyang / /'chi bdag dbang gis zad 'gyur gtsang mi 'gyur/ /de nas bcom ldan 'das kyis yang khyim bdag dpa' sbyin dang / khyim bdag lnga brgya tsam de dag la bka' stsal </text></item>
<item><p>346a5</p><section>dkon brtsegs</section><text>pa| khyim bdag rnams/ /'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod </text></item>
<item><p>346a6</p><section>dkon brtsegs</section><text>pas/ rnam pa bzhi bcu rtsa bzhis lus la brtag par bya ste/ rnam pa bzhi bcu rtsa bzhi gang zhe na/ 'di lta ste/ khyim bdag rnams/ 'di la byang chub sems dpa' sems </text></item>
<item><p>346a7</p><section>dkon brtsegs</section><text>dpa' chen pos lus yid du mi 'ong ba dang / rang bzhin gyis mi mthun pa ste/ smad par brtag par bya/ byang chub sems dpas lus rnag zag pa ste/ dri mi zhim par brtag </text></item>
<item><p>346b1</p><section>dkon brtsegs</section><text>par bya| byang chub sems dpas lus tha mar 'jig pa ste/ snying po med par brtag par bya/ byang chub sems dpas lus rgyus pa'i bog res sbrel ba ste/ nyam chung bar brtag par </text></item>
<item><p>346b2</p><section>dkon brtsegs</section><text>bya| byang chub sems dpas lus mi gtsang ba zag pa ste/ mi gtsang bar brtag par bya/ byang chub sems dpas lus yang dag pa ma yin pa ste/ sgyu ma lta bur brtag par bya/</text></item>
<item><p>346b3</p><section>dkon brtsegs</section><text>byang chub sems dpas lus skye bo mi mkhas pa so so'i skye bo rnams 'khrug par byed par brtag par bya/ byang chub sems dpas lus 'jig pa dang / bu ga dgu'i sgo nas 'dzag </text></item>
<item><p>346b4</p><section>dkon brtsegs</section><text>par brtag par bya/ byang chub sems dpas lus 'dod chags kyi mes kun tu 'bar bar brtag par bya/ byang chub sems dpas lus zhe sdang gi mes tshig par brtag par </text></item>
<item><p>346b5</p><section>dkon brtsegs</section><text>bya| byang chub sems dpas lus gti mug gi mes me lce gcig tu gyur par brtag par bya/ byang chub sems dpas lus 'dod chags dang / zhe sdang dang / gti mug rnams </text></item>
<item><p>346b6</p><section>dkon brtsegs</section><text>kyis ldong par brtag par bya/ byang chub sems dpa' lus 'dod chags kyi dra bas khebs shing srid pa'i dra bar chud par brtag par bya/ byang chub sems dpas lus kun </text></item>
<item><p>346b7</p><section>dkon brtsegs</section><text>nas bu gas yongs su gang bas bu ga'i gnas su brtag par bya/ byang chub sems dpas lus nad bzhi brgya rtsa bzhis gtses par brtag par bya/ byang chub sems dpas </text></item>
<item><p>347a1</p><section>dkon brtsegs</section><text>lus srin bu'i rigs brgyad khri bzhi stong gi gnas su brtag par bya/ byang chub sems dpas lus 'chi ba'i chos 'di yin pas mi rtag pa brtag par bya/</text></item>
<item><p>347a2</p><section>dkon brtsegs</section><text>byang chub sems dpas lus chos la rmongs pas bems po yin par brtag par bya/ byang chub sems dpas lus mthar gyis grub cing mtha' mar 'jig pas bum pa lta bur brtag </text></item>
<item><p>347a3</p><section>dkon brtsegs</section><text>par bya/ byang chub sems dpas lus mya ngan gyis gnon pa mang pos gang bas nyam thag par brtag pa bya/ byang chub sems dpas lus tha mar rga shir 'gyur bas brtan pa </text></item>
<item><p>347a4</p><section>dkon brtsegs</section><text>med par brtag par bya/ byang chub sems dpas lus g.yo dang sgyu'i nye bar spyod pa dag gis klags par brtag par bya/ byang chub sems dpas lus dgang dka' bas sa'i </text></item>
<item><p>347a5</p><section>dkon brtsegs</section><text>gting lta bur brtag par bya/ byang chub sems dpas lus dga' ba'i gzugs dang / bde ba'i gzugs la zhen pas me long lta bur brtag par bya/ byang chub sems dpas </text></item>
<item><p>347a6</p><section>dkon brtsegs</section><text>lus 'dod pa'i yon tan lnga po dag gis chog mi shes par brtag par bya/ byang chub sems dpas lus rjes su chags pa dang / khong khro ba dag gis 'joms par brtag par </text></item>
<item><p>347a7</p><section>dkon brtsegs</section><text>bya| byang chub sems dpas lus bsti stang dang / gnod pa myong bas mi brtan par brtag par bya/ byang chub sems dpas lus chu klung gi rgyun bzhin du gzhan 'byung bas rkyen </text></item>
<item><p>347b1</p><section>dkon brtsegs</section><text>gzhan dang gzhan du brtag par bya/ byang chub sems dpas lus tshul bzhin ma yin pa rnam pa sna tshogs yid la byed pa'i rnam pa rtog pa dag gis yid kyi sems pa yin par </text></item>
<item><p>347b2</p><section>dkon brtsegs</section><text>brtag par bya/ byang chub sems dpas lus tha mar dur khrod la thug pas byas pa mi gzo bar brtag par bya/ byang chub sems dpas lus spyang ki dang / lce spyang dang / khyi rjen sha za ba </text></item>
<item><p>347b3</p><section>dkon brtsegs</section><text>dag gi zas su brtag par bya/ byang chub sems dpas lus rus pa dang / rgyus pa'i bog res sbrel bas 'khrul 'khor lta bur brtag par bya/ byang chub sems dpas lus bshang ba dang /</text></item>
<item><p>347b4</p><section>dkon brtsegs</section><text>gci ba dang / mchil ma dang / snabs dang / rnag dang / khrag gis yongs su gang ba ste/ blta ba'i 'os ma yin par brtag par bya/ byang chub sems dpas lus zas dang skom las </text></item>
<item><p>347b5</p><section>dkon brtsegs</section><text>byung ba ste/ rang gi kha na las pa ma yin par brtag par bya/ byang chub sems dpas lus mi rtag pa ste/ shin tu zad pa'i chos nyid yin pas don med pa'i glags pas glags par </text></item>
<item><p>347b6</p><section>dkon brtsegs</section><text>brtag par bya/ byang chub sems dpas lus phyir rgol ba mang po 'byung bas dgra lta bur brtag par bya/ byang chub sems dpas lus yang dang yang sdug bsngal myong bas gsod </text></item>
<item><p>347b7</p><section>dkon brtsegs</section><text>pa lta bur brtag par bya'o/ /byang chub sems dpas lus sdug bsngal gsum gyis gtses te/ gsum gang zhe na/ 'di lta ste/ 'du byed kyi sdug bsngal nyid dang / 'gyur ba'i </text></item>
<item><p>348a1</p><section>dkon brtsegs</section><text>sdug bsngal nyid dang / sdug bsngal gyi sdug bsngal nyid kyis te/ sdug bsngal gyi snod yin par brtag par bya/ byang chub sems dpas lus phung po lnga grub </text></item>
<item><p>348a2</p><section>dkon brtsegs</section><text>pas sdug bsngal gyi gong bu yin par brtag par bya/ byang chub sems dpas lus rkyen tha dad pa las byung bas bdag med pa dang / bdag po med par brtag par bya/ byang chub sems </text></item>
<item><p>348a3</p><section>dkon brtsegs</section><text>dpas lus skyes pa dang / bud med dang bral bas srog med par brtag par bya/ byang chub sems dpas lus phung po dang khams dang skye mched rnams kyis stong par brtag par bya/ byang </text></item>
<item><p>348a4</p><section>dkon brtsegs</section><text>chub sems dpas lus rmi lam lta bu ste/ gsog tu brtag par bya/ byang chub sems dpas lus sgyu ma lta bu ste/ yang dag pa ma yin par brtag par bya/ byang chub sems dpas </text></item>
<item><p>348a5</p><section>dkon brtsegs</section><text>lus smig rgyu lta bu ste/ 'khrul par byed par brtag par bya/ byang chub sems dpas lus brag ca lta bu ste/ slu bar brtag par bya/ byang chub sems dpas lus mig yor lta </text></item>
<item><p>348a6</p><section>dkon brtsegs</section><text>bu ste/ slu ba'i bdag nyid du brtag par bya ste/ khyim bdag rnams/ byang chub sems dpa' sems dpa' chen pos rnam pa bzhi bcu rtsa bzhi po de dag gis lus la brtag par </text></item>
<item><p>348a7</p><section>dkon brtsegs</section><text>bya'o/ /de ltar rtogs pa'i byang chub sems dpa' sems dpa' chen po lus la lus su 'dun pa dang / lus la dga' ba dang / lus bdag gir byed pa dang / lus la srid </text></item>
<item><p>348b1</p><section>dkon brtsegs</section><text>pa dang / lus la gnas pa dang / lus la zhen pa gang yin pa de dag thams cad spong ngo / /srog la srog tu 'dun pa dang / srog la dga' ba dang / srog bdag gir byed pa dang / srog la </text></item>
<item><p>348b2</p><section>dkon brtsegs</section><text>sred pa dang / srog la gnas pa dang / srog la zhen pa gang yin pa dang / de bzhin du nor dang / 'bru dang / khyim dang / chung ma dang / bu dang / bu mo dang / bza' ba dang / btung ba dang / bgo </text></item>
<item><p>348b3</p><section>dkon brtsegs</section><text>ba dang / bzhon pa dang / mal cha dang / me tog dang / bdug pa dang / spos dang / phreng ba dang / byug pa rnams dang / yo byad thams cad kyi bar dag la 'dun pa dang / dga' ba dang /</text></item>
<item><p>348b4</p><section>dkon brtsegs</section><text>bdag gir byed pa dang / sred pa dang / gnas pa dang / zhen pa gang yin pa de dag thams cad spong ste/ de lus dang / srog la mi lta'o/ /de bzhin du nor dang / 'bru dang / khyim dang /</text></item>
<item><p>348b5</p><section>dkon brtsegs</section><text>chung ma dang / bu dang / bu mo dang / bza' ba dang / btung ba dang / bgo ba dang / bzhon pa dang / mal cha dang / me tog dang / bdug pa dang / spos dang / phreng ba dang / byug pa rnams </text></item>
<item><p>348b6</p><section>dkon brtsegs</section><text>la mi lta bar pha rol tu phyin pa drug myur du yongs su rdzogs par byed do/ /khyim bdag rnams/ byang chub sems dpa' sems dpa' chen po pha rol tu phyin pa drug yongs su rdzogs </text></item>
<item><p>348b7</p><section>dkon brtsegs</section><text>nas myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /de nas bcom ldan 'das kyis lus rgya cher yongs su bstan pa'i phyir de'i tshe </text></item>
<item><p>349a1</p><section>dkon brtsegs</section><text>tshigs su bcad pa 'di dag bka' stsal to/ /mir rnyed shin tu rnyed dka' rnyed pa la/ /lus kyi phyir ni sdig pa ma byed cig/ 'di ni dur khrod pa ste lce </text></item>
<item><p>349a2</p><section>dkon brtsegs</section><text>spyang zas/ /lus kyi phyir ni ya ngar ma 'jug cig/ g.yo ldan lus la sred pa bskyed nas ni/ /byis pa rtag tu rnam par rmongs te 'khyam/ /lus 'di byas pa mi gzo dngos yin pas//</text></item>
<item><p>349a3</p><section>dkon brtsegs</section><text>nyin dang mtshan du sdug bsngal tshor ba myong / /rtag tu nad 'dra sdug bsngal 'khrul 'khor te/ /lus 'di ngan skyugs dang ni mchil mas gang / /bkres dang skom pas rtag tu mngon </text></item>
<item><p>349a4</p><section>dkon brtsegs</section><text>par gtses/ /mkhas pa su zhig lus la sred pa skye/ /lus ni sa gting 'dra ste chog mi shes/ /gshed ma mi mdza' 'dra yang byis pas gso/ /lus kyi ched du sdig pa'i las </text></item>
<item><p>349a5</p><section>dkon brtsegs</section><text>kyang byed/ /de phyir de dag sdug bsngal tshor ba myong / /lus 'di rdo rje lta bur sa ma yin/ /lus kyi ched du sdig pa ma byed cig/ 'chi bar rtogs nas bsod nams myur du byos//</text></item>
<item><p>349a6</p><section>dkon brtsegs</section><text>de bzhin sangs rgyas bstan la dad pa bskyed/ /zas dang skom dang byug pa gos rnams kyis/ /lus 'di ji srid yun ring bsnyen bkur te/ /brtan pa byas kyang 'jig pa 'gyur </text></item>
<item><p>349a7</p><section>dkon brtsegs</section><text>yin na/ /'di la 'bad pa don med ci phyir bya/ /bskal pa brgyar yang shin tu rnyed dka' ba/ /thub pa 'byung 'di khyod kyis rnyed pa la/ /sangs rgyas bstan la de bzhin dad pa </text></item>
<item><p>349b1</p><section>dkon brtsegs</section><text>bskyed/ /shin tu 'jigs pa'i ngan 'gror ma 'gro zhig /lo stong bye bar su zhig 'tsho 'gyur ba/ /des kyang chags pa yongs su spang bya na/ /su zhig lo brgya thub par mi 'gyur ba/ /</text></item>
<item><p>349b2</p><section>dkon brtsegs</section><text>de phyir dga' ba mi rnyed smos ci dgos/ /ma bsdams mi rnams kha cig 'di skad du/ /mir rnyed shin tu dka' ba rnyed pa la/ /gzhon tshe rtsed mo dag dang dga' bya zhing / /nor btsal </text></item>
<item><p>349b3</p><section>dkon brtsegs</section><text>bde ba myong ba bya zhes zer/ /nor tshol ba la bde ba ga la yod/ /bsrung ba'i phyir yang sdug bsngal myong bar 'gyur/ /de phyir mkhas pas chags pa yongs spangs la/ /ngan ngon </text></item>
<item><p>349b4</p><section>dkon brtsegs</section><text>tsam gyis chog shes thob par byos/ /longs spyod sgyu ma 'dra zhing rmi lam mtshungs/ /'di dag byis pa'i skye bo 'drid pa yin/ /skad cig 'byung zhing skad cig 'jig par 'gyur/ /</text></item>
<item><p>349b5</p><section>dkon brtsegs</section><text>mkhas pa su zhig longs spyod sred pa bskyed/ /sgyu ma 'dra zhing gar mkhan lta dang mtshungs/ /dri za'i grong khyer sna tshogs ci 'dra ba/ /longs spyod de dag 'di 'dra byis pa 'drid/ /</text></item>
<item><p>349b6</p><section>dkon brtsegs</section><text>de ltar log pa 'tshol zhing byis pa 'khyam/ /sdug bsngal brgya yis longs spyod btsal btsal ba/ /lus la gnod pa mtshungs med bskyed byas nas/ /rgyal po'i mthu yis de dag </text></item>
<item><p>349b7</p><section>dkon brtsegs</section><text>phrogs gyur pa/ /de dag la ni mkhas gang dga' ba bskyed/ /bu dang chung ma'i dbang du mi 'gyur bar/ /rgyal pos nyes pa byung ba'i nor phrogs pa/ /nyes pa 'di 'dra de dag rigs </text></item>
<item><p>350a1</p><section>dkon brtsegs</section><text>nas su/ /mkhas pa rnams ni khyim la sred mi skyed/ /rtag tu brnab cing longs spyod tshol byed pa/ /de ni pha dang ma la mi gus shing / /bu dang chung ma la yang </text></item>
<item><p>350a2</p><section>dkon brtsegs</section><text>mi byams par/ /de dag rtag tu chags la 'jug par byed/ /bdag gi longs spyod 'grib par 'gyur 'ong zhes/ /brnab mo byas gzo nam yang rnyed mi 'gyur/ /g.yo dang sgyus </text></item>
<item><p>350a3</p><section>dkon brtsegs</section><text>ni nor rnams tshol byed pa/ /brnab mo dag la mkhas pa yid mi rton/ /sems can brnab mo g.yo ldan 'drid pa nyid/ /yid bzhin sems la tshig gis dga' bar byed/ /yid </text></item>
<item><p>350a4</p><section>dkon brtsegs</section><text>brtan kyang ni de la yid mi rton/ /'on kyang bu 'drar sdug par ston par byed/ /sems can brnab mo 'jig rten gang rgyu ba/ /sman dang bstan bcos dag la mkhas ston cing / /</text></item>
<item><p>350a5</p><section>dkon brtsegs</section><text>smad 'tshong lta bur tshig gis 'drid byed la/ /khong nas mi bde shin tu rtsub pa yin/ /brnab mo dag la mdza' bo nam yang med/ /nye du med cing snying slebs grogs kyang </text></item>
<item><p>350a6</p><section>dkon brtsegs</section><text>med| /'on kyang de dag nor phyir ston par byed/ /skye bo brnab la mkhas pas yid mi rton/ /brnab mo longs spyod ched du bya min byed/ /shin tu mi zad sems ni kun du </text></item>
<item><p>350a7</p><section>dkon brtsegs</section><text>bskyed/ /de phyir mkhas pa yang dag rtogs byas la/ /ngan ngon ci yang rung bas chog shes gyis/ /gser dang mu tig nor bu byi ru dang / /las dges de dag lbu ba las </text></item>
<item><p>350b1</p><section>dkon brtsegs</section><text>kyang 'byung / /de dag sgyu ma'i rang bzhin ma rtogs nas/ /de dag phyir ni 'thab cing rtsod par byed/ /byams pa zhes bya gang zhig 'dir 'byung ste/ /de bzhin gshegs pa de ni byung ba'i </text></item>
<item><p>350b2</p><section>dkon brtsegs</section><text>tshe| |sa 'di gser gyis rab tu gang bar 'gyur/ /de yi tshe na de ni ga las 'byung / /'dod pa'i yon tan lnga dag 'byung bas ste/ /rdzun pa'i chos can 'khrul byed rmongs par byed/ dper </text></item>
<item><p>350b3</p><section>dkon brtsegs</section><text>na so ga'i nyi ma'i gung dus na/ /smig rgyu chur snang 'dod pa de bzhin no/ /bskal pa gcig lon nas ni 'jig rten 'di/ /nam mkha'i rang bzhin nam mkhar 'gyur bar 'ong / /lhun </text></item>
<item><p>350b4</p><section>dkon brtsegs</section><text>po dag kyang tshig cing rnam par 'jig/ de dag gang nas 'ongs shing gang du 'gro/ chu mig mtshe'u dang rdzing dang rgya mtsho rnams/ /de dag med 'gyur skam 'gyur 'byung bar 'gyur//</text></item>
<item><p>350b5</p><section>dkon brtsegs</section><text>de bzhin 'dod pa gsog ste snying po med/ /mkhas pa su zhig de la dga' bar byed/ /mkhas pa su zhig blo yi stobs ldan pa/ /de dag rtag tu khyim gyi skyon la rtog /'di la ro </text></item>
<item><p>350b6</p><section>dkon brtsegs</section><text>myong byed pa su yod na/ /de dag ci yi phyir ni spong mi byed/ /'dren ma'i las kyis longs spyod tshol byed cing / /bu dang de bzhin chung ma gso bar byed/ /shin tu sdug bsngal gyur </text></item>
<item><p>350b7</p><section>dkon brtsegs</section><text>ba de dus na/ /bu dang chung ma skyabs su 'gyur ma yin/ /ji ltar sna tshogs las byas blangs pa bzhin/ /bu dang chung ma dag kyang 'dor bar 'gyur/ /bdag nyid gcig pus sdug </text></item>
<item><p>351a1</p><section>dkon brtsegs</section><text>bsngal myong bar 'ong / /de dag de tshe bdag gi skal mi len/ /mya ngan rnams kyis bde phyir de dag blangs/ /'di na de dag sdug bsngal mya ngan 'gyur/ /srid </text></item>
<item><p>351a2</p><section>dkon brtsegs</section><text>gsum 'jigs pa 'di na bshes kyang med/ /de bzhin bu dang chung ma rtsa lag med/ /pha ma spun dang bu dang chung ma dang / /bran dang nor dang rtsa lag tshogs kyi rnams/ /shi ba'i </text></item>
<item><p>351a3</p><section>dkon brtsegs</section><text>gshin phyir de dag 'gro ba med/ /las rnams rjes su 'brang zhing byis pa 'gro /las ni rjes su 'brang zhing mi kun 'dong / /las kyis gnas pa 'jig rten rnam par rgyu/ /skye 'di </text></item>
<item><p>351a4</p><section>dkon brtsegs</section><text>las kyi bdag nyid reg gyur nas/ /mkhas pa dag ni dge ba'i las rnams byed/ /mnar med song tshe de dag skyabs min pas/ /pha ma spun dang snying sdug bu rnams dang / /rtsa </text></item>
<item><p>351a5</p><section>dkon brtsegs</section><text>lag nye du snag gi gnyen mtshams dang / /de dag ched du mkhas pa sdig mi byed/ /las de yongs su zad pa ma gtogs par/ /rab tu mi bzad 'jigs las mi mi grol/ /de </text></item>
<item><p>351a6</p><section>dkon brtsegs</section><text>phyir sdig pas 'jigs pa'i mi rnams kyis/ /bsgrims te sdig pa yongs su spang bar bya/ /ji ltar las rnams byas pa ma gtogs par/ /gshin rje dang ni gshin rje'i rang </text></item>
<item><p>351a7</p><section>dkon brtsegs</section><text>rta dang / /mdza' bshes dag dang rtsa lag tshogs dang spun/ /pha ma bu dang chung ma srung mi byed/ /khyod kyis mi yi lus ni thob gyur la/ /thob nas sdig pa spangs pa ma byas pas//</text></item>
<item><p>351b1</p><section>dkon brtsegs</section><text>kye ma da ltar sdug bsngal mi bzad myong / /'di ni mi dge las kyi rnam smin yin/ /las kyi rnam par smin la yid ma ches/ /khyod ni rang gi sems kyis mi dge byas/ /'di la ngas ni ci </text></item>
<item><p>351b2</p><section>dkon brtsegs</section><text>yang ma lan zhes/ /de las chos rgyal gshin rje de skad smra/ /rang gis las byas rang la rnam par smin/ /rang gis las kyis khyod ni 'dir 'ongs kyi/ /ji ltar sngon chad mi 'dod </text></item>
<item><p>351b3</p><section>dkon brtsegs</section><text>las byas pa/ /sdug bsngal de ni nyid kyis myong bar gyis/ /de tshe pha ma rang gi chung ma rnams/ /sdug bsngal nyen pa yongs su thar mi byed/ /legs pa'i las byas pas ni grol bar </text></item>
<item><p>351b4</p><section>dkon brtsegs</section><text>'gyur/ /de ltar khyim ni yongs su spang bar bya/ /kho sgo dbyug pa ltung gi chad pa rnams/ /su zhig spong 'dod zhi ba don gnyer bas/ /khyim la 'jigs par gyis te spang byos la/</text></item>
<item><p>351b5</p><section>dkon brtsegs</section><text>'jig rten mkhas pa'i bstan la chos spyod cing / /khyim ni rab 'bar sdug bsngal mang po'i rtswa/ /sems la 'byung ba rnams kyis rtag tu 'bar/ /me mur 'obs 'dra 'jigs par </text></item>
<item><p>351b6</p><section>dkon brtsegs</section><text>byed pa la/ /mkhas pa su zhig de la sred pa bskyed/ /khyim gnas bu dang chung ma'i mya ngan byed/ /khyim gnas de bzhin longs spyod mya ngan byed/ /nyes pa 'di dang gzhan yang </text></item>
<item><p>351b7</p><section>dkon brtsegs</section><text>dpag med de/ /de ltas khyim ni rab tu spang bar bya/ /'dren pa rnams kyi bstan la dga' byed pa/ /ma btab ma rmos bde dang yid bde'i rgyu/ /sdug bsngal mang mo'i rtsa ba khyim </text></item>
<item><p>352a1</p><section>dkon brtsegs</section><text>'di la/ /blun po dga' yi mkhas pa gzhar mi dga'/ /pags pa chu rgyus sha dang rus pa'i lus/ /'di ni nga yi chung ma 'du shes bskyed/ /byis pa rmongs pa </text></item>
<item><p>352a2</p><section>dkon brtsegs</section><text>'dod chags skyed par byed/ /bud med sgyu ma lta bur yong ma shes/ /shes rab ldan pa khyim gyi nyes rig nas/ /de phyir 'dod pa'i dga' ba kun spangs te/ /chos la sman gyi 'du </text></item>
<item><p>352a3</p><section>dkon brtsegs</section><text>shes bzhag byas nas/ /ma chags khyim nas myur du 'byung bar byed/ /de nas khyim bdag dpa' byin dang / khyim bdag lnga brgya tsam po de dag gis chos kyi rnam grangs 'di </text></item>
<item><p>352a4</p><section>dkon brtsegs</section><text>thos nas/ mi skye ba'i chos la bzod pa thob par gyur to/ /de dag bzod pa thob nas mchog tu dga' ba dang mgu bar gyur te/ de'i tshe tshigs su bcad pa 'di dag gsol to//</text></item>
<item><p>352a5</p><section>dkon brtsegs</section><text>sangs rgyas chos la 'dod gyur nas/ /gang dag gis ni sems bskyed pa/ /kye ma rnyed pa rnyed pa che/ /'di ni rnyed pa kun gyi mchog/ byang chub sems ni dga' ba ste/ /sems </text></item>
<item><p>352a6</p><section>dkon brtsegs</section><text>can thams cad bde bgyid pa'i/ /sems 'dir su dag dga' bskyed pa/ /de dag 'tsho ba legs par 'tsho/ /sems can kun la phan bgyid pa'i/ /sems 'di gang dag bskyed </text></item>
<item><p>352a7</p><section>dkon brtsegs</section><text>gyur pa/ /de dag sems can thams cad dga'/ /de dag mthong na dga' bar 'gyur/ /byang chub sems la su dga' ba/ /de dag lus ni gser 'dra zhing / /mtshan gyis </text></item>
<item><p>352b1</p><section>dkon brtsegs</section><text>shin tu spras pa dang / /'jig rten snang ba byed par 'gyur/ /byang chub sems ni sems che ste/ /sems kun nang na dge ba mchog /yon tan thams cad phun sum tshogs/ /nad kun rab </text></item>
<item><p>352b2</p><section>dkon brtsegs</section><text>tu zhi bar bgyid/ /sems can bsod nams chung ngu rnams/ /byang chub sems ni 'dod mi bgyid/ /'khor ba la ni mi rtog pa/ /byang chub sems kyis skyo bar 'gyur/ /byang chub sems </text></item>
<item><p>352b3</p><section>dkon brtsegs</section><text>kyi bsod nams gang / /de la gal te gzugs mchis na/ /nam mkha'i khams ni kun gang ste/ /de ni de bas lhag par 'gyur/ /gang+gA'i bye ma grangs snyed kyi/ /sangs rgyas zhing </text></item>
<item><p>352b4</p><section>dkon brtsegs</section><text>rnams mi gang gis/ /rin chen dag gis rab bkang ste/ /'jig rten mgon la phul ba bas/ /gang gis thal mo sbyar bgyis te/ /byang chub tu ni sems btud na/ /mchod pa 'di ni </text></item>
<item><p>352b5</p><section>dkon brtsegs</section><text>khyad par 'phags/ /de la mtha' ni ma mchis so/ /byang chub sems ni ci 'dra ba/ /drang srong mchog gis bstan mdzad pa/ /de 'dra'i mchod pa gzhan ma mchis/ /dpal yang gzhan </text></item>
<item><p>352b6</p><section>dkon brtsegs</section><text>ni mchis ma lags/ /sman gyi dam pa nad ma mchis/ /byang chub sems ni yon tan ldan/ /nad kun rab tu zhi bar bgyid/ /sems can thams cad bde bar bgyid/ /me gsum </text></item>
<item><p>352b7</p><section>dkon brtsegs</section><text>dag gis gdungs pa yi/ /sems can sdug bsngal mthong nas ni/ /bskal pa dpag tu med par spyod/ /mkhas rnams skyo bar yong mi 'gyur/ /gang dag byang chub spyad spyod pa/ /</text></item>
<item><p>353a1</p><section>dkon brtsegs</section><text>dpa' bo sman pa'i rgyal po 'dra/ /de dag sems can sdug bsngal skyob/ /skyo ba rtag tu rnam par spangs/ /dpa' bo sangs rgyas chos 'tshal ba/ /'gro ba'i skye </text></item>
<item><p>353a2</p><section>dkon brtsegs</section><text>ba thams cad du/ /sems de 'dor bar mi bgyid cing / /de dag brtul zhugs de yang ston/ /sems 'di la ni gang dga' ba/ /shAkya seng ge mi yi mchog/ sangs rgyas ci 'dra de 'drar </text></item>
<item><p>353a3</p><section>dkon brtsegs</section><text>'gyur/ /bdag cag rnyed pa legs par rnyed/ /de nas bcom ldan 'das kyis de'i tshe 'dzum pa mdzad do/ /'di ni sangs rgyas bcom ldan 'das rnams gang gi tshe 'dzum pa mdzad </text></item>
<item><p>353a4</p><section>dkon brtsegs</section><text>pa na/ sangs rgyas bcom ldan 'das rnams kyi chos nyid de/ bcom ldan 'das kyi zhal gyi sgo nas 'od 'phro ba kha dog sna tshogs/ kha dog du ma byung ba 'di lta ste/ sngon po dang /</text></item>
<item><p>353a5</p><section>dkon brtsegs</section><text>ser po dang / dmar po dang / dkar po dang / le brgan dang / shel dang / dngul gyi kha dog lta bu dag ste/ 'od des 'jig rten gyi khams mtha' yas mu med dag khyab par byas nas/ tshangs </text></item>
<item><p>353a6</p><section>dkon brtsegs</section><text>pa'i 'jig rten gyi bar du mngon par byung ste/ nyi zla rnams kyi gzi brjid zad par byas nas slar log ste/ bcom ldan 'das la lan gsum bskor ba byas nas/ bcom ldan 'das </text></item>
<item><p>353a7</p><section>dkon brtsegs</section><text>kyi dbu'i gtsug tu nub bo/ /de nas tshe dang ldan pa kun dga' bo stan las langs te/ bla gos phrag pa gcig tu gzar nas/ pus mo g.yas pa'i lha nga sa la gtsugs te/ bcom </text></item>
<item><p>353b1</p><section>dkon brtsegs</section><text>ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ rgyu ma mchis/ rkyen ma mchis par ni de bzhin gshegs </text></item>
<item><p>353b2</p><section>dkon brtsegs</section><text>pa dgra bcom pa yang dag par rdzogs pa'i sangs rgyas rnams 'dzum pa mi mdzad na/ 'dzum pa mdzad pa'i rgyu gang lags/ rkyen gang lags/ de'i tshe tshigs su bcad pa 'di dag kyang </text></item>
<item><p>353b3</p><section>dkon brtsegs</section><text>gsol to/ /rgyu ma mchis par rnam 'dren rgyal ba mchog/ sangs rgyas skyob pa 'dzum pa mi ston na/ /ci slad bcom ldan khyod kyis 'dzum mdzad pa/ /'jig rten phan dgongs thugs </text></item>
<item><p>353b4</p><section>dkon brtsegs</section><text>brtse bdag la gsungs/ /khyod kyis ci slad de ring 'dzum bstan gsungs/ /bka' mchid che ldan nor mchog sbyin mdzad pa/ /dbul por gyur pa nor dang ldan par mdzod/ /'jig </text></item>
<item><p>353b5</p><section>dkon brtsegs</section><text>rten ldongs la myur du mig kyang stsol/ /de skad ces gsol pa dang / bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khyod kyis gang dag bla na </text></item>
<item><p>353b6</p><section>dkon brtsegs</section><text>med pa yang dag par rdzogs pa'i byang chub tu sems bskyed nas/ de bzhin gshegs pa'i gan du lhags pa'i khyim bdag lnga brgya tsam 'di dag mthong ngam/ gsol pa/ bcom </text></item>
<item><p>353b7</p><section>dkon brtsegs</section><text>ldan 'das/ mthong lags so/ /bde bar gshegs pa/ mthong lags so/ /bcom ldan 'das kyis bka' stsal pa/ kun dga' bo/ khyim bdag lnga brgya tsam 'di dag gis/</text></item>
<item><p>354a1</p><section>dkon brtsegs</section><text>chos kyi rnam grangs 'di thos nas/ mi skye ba'i chos la bzod pa thob ste/ kun dga' bo/ khyim bdag 'di dag thams cad ni sngon gyi rgyal ba la lhag par bya ba byas </text></item>
<item><p>354a2</p><section>dkon brtsegs</section><text>pa| dge ba'i rtsa ba bskyed pa/ sangs rgyas bye ba khrag khrig brgya stong mang po la bsnyen bkur byed pa dag ste/ khyim bdag 'di dag 'di nas shi 'phos nas/ nam du yang ngan 'gro log </text></item>
<item><p>354a3</p><section>dkon brtsegs</section><text>par ltung bar 'gro bar mi 'gyur zhing / phyis kyang lha dang mi rnams kyi nang du bde ba myong nas/ mthar gyis de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>354a4</p><section>dkon brtsegs</section><text>byams pa mnyes par byed cing / thugs byung bar mi byed de/ bsti stang byed par 'gyur/ btsun par byed par 'gyur/ rim gro byed par 'gyur/ mchod pa byed par 'gyur ro/ /bskal </text></item>
<item><p>354a5</p><section>dkon brtsegs</section><text>pa bzang po'i sangs rgyas bcom ldan 'das thams cad kyang mnyes par byed cing / thugs byung bar mi byed de/ bsti stang byed par 'gyur/ btsun par byed par 'gyur/ rim gro </text></item>
<item><p>354a6</p><section>dkon brtsegs</section><text>byed par 'gyur/ mchod pa byed par 'gyur ro/ /sangs rgyas bcom ldan 'das de dag las chos kyang nyan par 'gyur te/ thos nas 'dzin par 'gyur/ kun chub par byed par </text></item>
<item><p>354a7</p><section>dkon brtsegs</section><text>'gyur/ gzhan dag la yang rgya cher rab tu ston par 'gyur ro/ /de'i 'og tu bskal pa nyi shu rtsa lda na/ sangs rgyas kyi zhing tha dad pa dag tu bla na med pa yang dag par rdzogs </text></item>
<item><p>354b1</p><section>dkon brtsegs</section><text>pa'i byang chub mngon par rdzogs par 'tshang rgya ste/ de bzhin gshegs pa dgra bcom pa yang dag par rdzogs pa'i sangs rgyas pad+ma'i dpal gyi snying po zhes bya bar mtshan mthun par 'jig </text></item>
<item><p>354b2</p><section>dkon brtsegs</section><text>rten du 'byung bar 'gyur ro/ /de nas bcom ldan 'das la tshe dang ldan pa kun dga' bos 'di skad ces gsol to/ /kye ma chos kyi rnam grangs 'di/ 'di lar rgya che ba ni/ bcom ldan 'das/</text></item>
<item><p>354b3</p><section>dkon brtsegs</section><text>ngo mtshar to/ /bde bar gshegs pa/ ngo mtshar to/ /bcom ldan 'das/ chos kyi rnam grangs 'di'i ming ci lags/ /'di ji ltar gzung bar bgyi/ bcom ldan 'das kyis bka' stsal ba/</text></item>
<item><p>354b4</p><section>dkon brtsegs</section><text>kun dga' bo/ de'i phyir chos kyi rnam grangs 'di byang chub sems dpa'i rnal 'byor spyod pa'i sa bstan pa zhes bya bar gzung zhig /dpa' byin gyis zhus pa zhes bya bar yang gzung </text></item>
<item><p>354b5</p><section>dkon brtsegs</section><text>zhig/ bcom ldan 'das kyis de skad ces bka' stsal nas/ tshe dang ldan pa kun dga' bo dang / dge slong de dag dang / byang chub sems dpa' de dag dang / khyim bdag lnga brgya tsam </text></item>
<item><p>354b6</p><section>dkon brtsegs</section><text>de dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog </text></item>
<item><p>354b7</p><section>dkon brtsegs</section><text>brtsegs pa chen po'i chos kyi rnam grangs le'u stong phrag brgya pa las/ khyim bdag dpa' byin gyis zhus pa'i le'u zhes bya ste/ 'dus pa nyi shu rtsa brgyad pa rdzogs so// //</text></item>
<item><p>355a1</p><section>dkon brtsegs</section><text>rgya gar gyi mkhan po ji na mi tra dang / dA na shI la dang / zhu chen gyi lo ts+tsha ba ban de ye shes sdes bsgyur cing zhus te/ skad gsar bcad kyis kyang bcos nas gtan </text></item>
<item><p>355a2</p><section>dkon brtsegs</section><text>la phab pa// //rgya gar skad du/ AR+Ya u da ya na bad sa rA dza ba ri pr-i ts+tshA nA ma pa ri brta/ bod skad du/ 'phags pa bad sa'i rgyal po 'char byed kyis zhus pa zhes bya ba'i </text></item>
<item><p>355a3</p><section>dkon brtsegs</section><text>le'u/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das ko'u sham+b+hi na dbyangs can gyi </text></item>
<item><p>355a4</p><section>dkon brtsegs</section><text>kun dga' ra ba na/ dge slong lnga brgya tsam gyi dge slong gi dge 'dun chen po dang / byang chub sems dpa' sems dpa' chen po rab tu mang po dang thabs gcig tu bzhugs te/</text></item>
<item><p>355a5</p><section>dkon brtsegs</section><text>de'i tshe na ma du'i bu mo dpe med phrag dog dang / ser snas zin pas/ btsun mo sngo sangs can la lhag par dmigs nas/ bad sa'i rgyal po 'char byed la/ lha/ mkhyen par mdzad </text></item>
<item><p>355a6</p><section>dkon brtsegs</section><text>du gsol/ btsun mo sngo sangs can la sogs pa bud med lnga brgya ni/ dge slong go'u ta ma dang lhan cig tu rab tu skyon chags par bgyid de/ de'i slad du bdag gis lha la </text></item>
<item><p>355a7</p><section>dkon brtsegs</section><text>gsol ba lags kyi/ ji ltar mkhyen pa de bzhin du mdzad du gsol/ zhes rdzun gyis tshig gis dbyen byas par gyur to/ /de nas bad sa'i rgyal po 'char byed/ ma du'i bu mo </text></item>
<item><p>355b1</p><section>dkon brtsegs</section><text>dpe med kyis dbyen byas pas/ bcom ldan 'das dang / nyan thos kyi dge 'dun rnams la tha ba dang / 'khrug pa dang / khro ba skyes par gyur to/ /de yi ma rangs shing / khro ba dang rngam </text></item>
<item><p>355b2</p><section>dkon brtsegs</section><text>pas zil gyis non pas/ btsun mo sngo sangs can gsad pa'i phyir gzhu bdungs nas/ mda' ste'u ka nya rnga ma blangs te 'phangs so/ /de nas de'i mod la btsun mo sngo sangs can gyis/</text></item>
<item><p>355b3</p><section>dkon brtsegs</section><text>bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo/ /zhes bcom ldan 'das la phyag byas shing / bcom ldan </text></item>
<item><p>355b4</p><section>dkon brtsegs</section><text>'das kyi bsngags pa brjod nas/ byams pa'i ting nge 'dzin la snyoms par zhugs so/ /de nas 'di ltar sangs rgyas kyi mthus/ mda' ste'u ka nya rnga ma de de nas phyir log ste/ bad </text></item>
<item><p>355b5</p><section>dkon brtsegs</section><text>sa'i rgyal po 'char byed de nyid kyi mgo bo'i drang thad kyi steng gi bar snang la 'bar/ rab tu 'bar/ kun du rab tu mched de/ 'bar zhing me lce gcig tu gyur te/ phar 'gro/ tshur </text></item>
<item><p>355b6</p><section>dkon brtsegs</section><text>'gro zhing 'dug 'dug nas/ bad sa'i rgyal po 'char byed da la ba der song nas/ bad sa'i rgyal po 'char byed kyi g.yon rol logs su 'dug par gyur te/ de'i lus la ni </text></item>
<item><p>355b7</p><section>dkon brtsegs</section><text>ma phog go /lan gnyis lan gsum du de ltar gyur pa dang / de nas btsun mo sngo sangs can gyis/ bad sa'i rgyal po 'char byed la 'di skad ces smras so/ /rgyal po chen po/</text></item>
<item><p>356a1</p><section>dkon brtsegs</section><text>de lta lags pas/ gal te khyod de bzhin gshegs pa la phyag 'tshal na/ khyod la yang bde legs su 'gyur lags so/ /de nas bad sa'i rgyal po </text></item>
<item><p>356a2</p><section>dkon brtsegs</section><text>'char byed 'jigs shing dngangs la/ sgyid lug cing spu zing zhes byed par gyur te/ sa la 'gyel nas btsun mo sngo sangs can la tshigs su bcad de smras pa/ khyod ni lha mo'am </text></item>
<item><p>356a3</p><section>dkon brtsegs</section><text>dri za mo/ /sha za mo'am srin mo'am/ /ngas ni ji ltar gzung bar bya/ /nga yis dris pa de smros shig/ gang la mtshon gyis mi gnod pa'i/ /bud med 'ga' yang yod min te/ /</text></item>
<item><p>356a4</p><section>dkon brtsegs</section><text>ngas ni 'di la gang du yang / /thos sam mthong ngam shes pa'ang med/ /nga ni stobs ldan brtson 'grus can/ /'phongs gi shes pa legs bslabs pas/ /nga yi mda' 'di </text></item>
<item><p>356a5</p><section>dkon brtsegs</section><text>gdon mi za/ /nam yang mi phog yong min te/ /spre'u'am yang na bya dang ni/ /mi'am yang na 'ben yang rung / /gang la nga yis mda' 'phangs pa/ /nam yang mi phog yod </text></item>
<item><p>356a6</p><section>dkon brtsegs</section><text>min na/ /de ring mda' 'di 'phangs pa ni/ /bzlog pa'i tshul du phyir 'ongs te/ /lus la gnod pa med pa ni/ /nga yi mdun du 'dug par gyur/ /gzhan gyi tshig ni mnyan nas </text></item>
<item><p>356a7</p><section>dkon brtsegs</section><text>kyang / /nga ni khyod la gsod 'dod na/ /nga ni khyod la skyabs su 'gro/ /sdug bsngal gyur pa nga la skyobs/ /phyin chad 'di 'dra mi byed kyi/ /sdug bsngal ba la deng bzod kyi/ /khyod </text></item>
<item><p>356b1</p><section>dkon brtsegs</section><text>sngon dga' ba dran byos la/ /dang bar gyis shing khro thul cig/ de nas btsun mo sngo sangs can gyis/ /bad sa'i rgyal po 'char byed la tshigs su bcad de smras pa/ bdag ni lha min </text></item>
<item><p>356b2</p><section>dkon brtsegs</section><text>dri za min/ /sha za mo min srin mo min/ /bdag ni btsun mo sngo sangs can/ /'jig rten mgon bo'i nyan thos ma/ /lha khyod la ni snying brtse bas/ /bdag gis sems ni mnyam gzhag </text></item>
<item><p>356b3</p><section>dkon brtsegs</section><text>gis/ /khyab bdag 'jig rten mgon po la/ /thugs ni rab tu dang bar mdzod/ /bskal pa bye ba stong rnams su/ /gang gis byas pa'i legs bsgoms te/ /byams la gnas pa'i </text></item>
<item><p>356b4</p><section>dkon brtsegs</section><text>skyes bu dang / /bud med ngag ni mi gsod gsungs/ /gang zhig lo tog smin pa la/ /ser ltar yang dag ji bzhin mkhyen/ /bud med rnams kyis gnod med pa/ /de yi bstan la </text></item>
<item><p>356b5</p><section>dkon brtsegs</section><text>bdag dga' lags/ /'jig rten mgon po thams cad kyis/ /bud med rnams ni smad par gsungs/ /bud med rnams la mi lta ba/ /'jig rten mgon po rnams kyis bsngags/ /sangs </text></item>
<item><p>356b6</p><section>dkon brtsegs</section><text>rgyas rnams dang rang sangs rgyas/ /byang chub sems dpa' nyan thos rnams/ /bud med bsten par mi mdzad de/ /de ni byis pa'i spyod yul lags/ /bud med rnams la brten pa ni/ /kun </text></item>
<item><p>356b7</p><section>dkon brtsegs</section><text>nas bdud kyi zhags par gsung / /sdig pa rnams la chags pa ni/ /kun 'joms dkrugs pa'i shul dang 'dra/ /mi mkhas bud med chags pa dang / /sdig pa'i las ni bgyid </text></item>
<item><p>357a1</p><section>dkon brtsegs</section><text>pa dang / /ye shes spong bar 'tshal ba yi/ /sems can rnams ni ngan 'gror khrid/ /mkhas pa thar par 'tshal ba yis/ /bud med bsten par mi bgyi ste/ /</text></item>
<item><p>357a2</p><section>dkon brtsegs</section><text>zhugs gtams du ba ma mchis pa'i/ /dong du mchong bar mi dong lags/ /yid 'ong bka' mchid bgyis pa dang / /bltas pas kyang ni 'ching bgyid cing / /mi bzad dmyal bar </text></item>
<item><p>357a3</p><section>dkon brtsegs</section><text>ltung bas na/ /khyod ni bud med tshig ma gsan/ /bdag ni khro ba ma mchis te/ /bdag gi yid ni rab tu dang / /khyab bdag 'jig rten mgon po la/ /thugs ni rab tu dang bar </text></item>
<item><p>357a4</p><section>dkon brtsegs</section><text>mdzod/ /rgyal po chen po bzhud mdzod de/ /khyod kyis rkang gnyis mchog gzigs la/ /de yis chos ni gang bstan pa/ /g.yel ma mchis par khyod kyis gson/ /de nas </text></item>
<item><p>357a5</p><section>dkon brtsegs</section><text>bad sa'i rgyal po 'char byed btsun mo sngo sangs can gyis bskul bas/ rgyal po'i mthu chen po dang / rgyal po'i 'byor pa chen po dang / skye bo'i tshogs phal po ches yongs </text></item>
<item><p>357a6</p><section>dkon brtsegs</section><text>su bskor cing mdun du bdar nas brtad cing myur ba myur bar bcom ldan 'das kyi spyan sngar song ba dang / des bcom ldan 'das mdzes pa/ dang par gyur pa/ dbang po zhib/</text></item>
<item><p>357a7</p><section>dkon brtsegs</section><text>thugs zhi ba/ dul ba dang / zhi gnas kyi mchog dam pa'i pha rol tu byon pa/ bsam gtan dam pa rnams kyi pha rol tu gshegs pa/ gser gyi mchod sdong ltar mngon </text></item>
<item><p>357b1</p><section>dkon brtsegs</section><text>par 'phags pa/ dpal gyis mdzes shing lham me/ lhan ne/ lhang nge ste/ skyes bu chen po'i mtshan sum cu rtsa gnyis kyis sku legs par brgyan pa /dge slong dang / dge slong ma dang /</text></item>
<item><p>357b2</p><section>dkon brtsegs</section><text>dge bsnyen dang / dge bsnyen ma dang / byang chub sems dpa'i dge 'dun gyis yongs su bskor ba/ lha dang / klu dang / gnod sbyin dang /dri za dang / lha ma yin dang / nam mkha' </text></item>
<item><p>357b3</p><section>dkon brtsegs</section><text>lding dang / mi'am ci dang / lto 'phye chen po dang / mi dang mi ma yin pa rnams kyis mdun gyis bltas pa mthong bar gyur to/ /mthong nas kyang bcom ldan 'das ga la ba der song </text></item>
<item><p>357b4</p><section>dkon brtsegs</section><text>ste phyin nas/ bcom ldan 'das kyi zhabs gnyis la gtugs te/ bcom ldan 'das la 'di skad ces gsol to/ /bcom ldan 'das/ bdag gis sngon ma mthong ba'i rmad du </text></item>
<item><p>357b5</p><section>dkon brtsegs</section><text>byung ba zhig mthong ba/ bcom ldan 'das la gsol bar 'tshal na/ bcom ldan 'das kyis bdag la skabs dbye bar ci gnang / de skad ces gsol pa dang / bcom ldan </text></item>
<item><p>357b6</p><section>dkon brtsegs</section><text>'das kyis bad sa'i rgyal po 'char byed la 'di skad ces bka' stsal to/ /rgyal po chen po khyod kyis ji ltar bzod pa de ltar smros shig/ zlos shig/ de nas bcom ldan </text></item>
<item><p>357b7</p><section>dkon brtsegs</section><text>'das la bad sa'i rgyal po 'char byed kyis 'di skad ces gsol to/ /bcom ldan 'das/ bdag 'dod pa'i rgyu dang / 'dod pa'i gzhi dang / 'dod pa la lhag par zhen </text></item>
<item><p>358a1</p><section>dkon brtsegs</section><text>pas/ deng ma du'i bu mo dpe med kyis tshig gis khros shing rngam pas zil gyis non nas/ bcom ldan 'das nyan thos kyi dge 'dun dang bcas pa la tha ba </text></item>
<item><p>358a2</p><section>dkon brtsegs</section><text>dang / zhe sdang gi sems kyang bskyed/ bcom ldan 'das/ bdag gis mchis 'brang sdo sangs can dgum pa'i slad du/ mda' ste'u ka nya rnga ma zhig 'phangs na/ de bar snang la </text></item>
<item><p>358a3</p><section>dkon brtsegs</section><text>'bar/ rab tu 'bar/ kun tu rab tu mched de 'bar zhing me lce gcig tu gyur nas/ bzlog pa'i tshul du slar log ste/ bdag gi g.yon rol logs su mchis par gyur cing /</text></item>
<item><p>358a4</p><section>dkon brtsegs</section><text>lus la ni ma phog nas/ bcom ldan 'das/ bdag gis mchis 'brang sngo sangs can gyi sug ba rkang pa gnyis la gtugs te/ mchis 'brang sngo sangs can la 'di skad du/</text></item>
<item><p>358a5</p><section>dkon brtsegs</section><text>khyod lha mo zhig gam/ 'on te klu mo'am/ dri za mo'am/ sha za mo'am/ srin mo'am/ su zhig lags zhes bgyis pa dang / de bdag la 'di skad du/ rgyal po chen po/ bdag </text></item>
<item><p>358a6</p><section>dkon brtsegs</section><text>ni lha mo yang ma lags/ klu mo yang ma lags/ dri za mo yang ma lags/ sha za mo yang ma lags/ srin mo yang ma lags kyi/ bdag ni bcom ldan 'das de bzhin </text></item>
<item><p>358a7</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas de'i nyan thos ma lags te/ khyod nyid la snying brtse ba'i slad du/ sems mnyam par bzhag pa lags so </text></item>
<item><p>358b1</p><section>dkon brtsegs</section><text>zhes mchi nas/ de nas mchis 'brang sngo sangs can gyis bcom ldan 'das kyi bsngags pa rnam grangs du mas brjod pa dang / bcom ldan 'das/ de la bdag 'di snyam du bcom ldan </text></item>
<item><p>358b2</p><section>dkon brtsegs</section><text>'das de bzhin gshegs pa dgra bcom pa yang dag par rdzogs pa'i sangs rgyas de'i nyan thos ma 'di yang de lta bu'i snying rje'i bsam pa dang / de lta bu'i byams pa thob pa dang / de </text></item>
<item><p>358b3</p><section>dkon brtsegs</section><text>ltar rdzu 'phrul che ba dang / de ltar mthu che ba dang / de ltar dbang che bar grags pa lags na/ bcom ldan 'das de bzhin gshegs pa dgra bcom pa yang dag par rdzogs pa'i </text></item>
<item><p>358b4</p><section>dkon brtsegs</section><text>sangs rgyas lta smos kyang ci 'tshal snyam du sems par gyur lags te/ bcom ldan 'das/ bdag 'di ltar byis pa lta bu dang / 'di ltar rmongs pa dang / 'di ltar mi gsal ba dang /</text></item>
<item><p>358b5</p><section>dkon brtsegs</section><text>'di ltar mi mkhas pas/ de bzhin gshegs pa nyan thos kyi dge 'dun dang bcas pa la bdag gis tha ba dang / zhe sdang gi sems bskyed pa de/ bcom ldan 'das la bzod par </text></item>
<item><p>358b6</p><section>dkon brtsegs</section><text>gsol zhing / nyan thos kyi dge 'dun gyi mdun du yang nongs par 'chags shing mchis na/ thugs brtse ba'i slad du bdag gis nongs pa nongs par gshags pa de/ bcom ldan </text></item>
<item><p>358b7</p><section>dkon brtsegs</section><text>'das kyis legs par rjes su gzung bar gsol/ deng slan chad kyang sdom par 'tshal lags so/ /bcom ldan 'das kyis/ rgyal po chen po khyod longs la rang gi stan gang </text></item>
<item><p>359a1</p><section>dkon brtsegs</section><text>yin pa la 'dug cig/ ces bad sa'i rgyal po 'char byed kyis nyes pa bshags pa rjes su gzung bar gnang ngo / /de nas bad sa'i rgyal po 'char byed </text></item>
<item><p>359a2</p><section>dkon brtsegs</section><text>kyis| bcom ldan 'das kyi zhabs gnyis la mgo bos phyag 'tshal te/ phyogs gcig tu 'dug go/ phyogs gcig tu 'dug nas kyang / bcom ldan 'das la bad sa'i rgyal </text></item>
<item><p>359a3</p><section>dkon brtsegs</section><text>po 'char byed kyis 'di skad ces gsol to/ /bcom ldan 'das/ bdag ni gtum zhing gzu lums che la/ drag shul can lags pas/ bdag gis bud med kyi tshig gis </text></item>
<item><p>359a4</p><section>dkon brtsegs</section><text>sdig pa'i sug las mngon par 'du bgyis pa des/ bcom ldan 'das/ bdag sems can dmyal bar mchi bar bdag gis yang dag par 'tshal na/ bcom ldan 'das/</text></item>
<item><p>359a5</p><section>dkon brtsegs</section><text>bdag la thugs brtse ba'i slad du/ ci nas kyang bdag slan chad bud med kyi dbang du mchis nas/ sdig pa'i sug las mngon par 'du bgyid par mi 'gyur zhing / sems can </text></item>
<item><p>359a6</p><section>dkon brtsegs</section><text>dmyal bar mi ltung ba dang / bdag dang sems can thams cad la yun ring po'i don dang / sman pa dang / bde bar 'gyur ba'i slad du bcom ldan 'das kyis bud med kyi skyon </text></item>
<item><p>359a7</p><section>dkon brtsegs</section><text>de dag legs par yang dag par rab tu bshad cing / bud med kyi skyon rnams dang / bud med kyi mtshan ma rnams dang / bud med kyi sgyu rnams dang / bud med kyi g.yo rnams </text></item>
<item><p>359b1</p><section>dkon brtsegs</section><text>dang / bud med kyi gya gyu rnams dang / bud med kyi mi brtan pa rnams dang / bud med gyi 'gyur ldog rnams dang / bud med kyi bsten pa rnams dang / bud med kyi tshig rnams dang / bud </text></item>
<item><p>359b2</p><section>dkon brtsegs</section><text>med kyi 'khrul pa rnams yang dag par rab tu bshad du gsol/ de skad ces gsol pa dang / bcom ldan 'das kyis bad sa'i rgyal po 'char byed la 'di skad ces bka' stsal to/ /</text></item>
<item><p>359b3</p><section>dkon brtsegs</section><text>rgyal po chen po/ gnas de lta bu yongs su zhus pas khyod la ci zhig bya/ bcom ldan 'das la bad sa'i rgyal po 'char byed kyis yang 'di skad ces gsol to/ /bcom ldan 'das/</text></item>
<item><p>359b4</p><section>dkon brtsegs</section><text>ci nas bdag bud med kyi dbang du mchis par gyur na/ bud med ni ma rungs ma/ 'khon can gtum mo/ drag shul can lags te/ bcom ldan 'das/ bud med de ni/ bdag sems </text></item>
<item><p>359b5</p><section>dkon brtsegs</section><text>can dmyal bar mchis par bgyid 'tshal ba lags pas/ bcom ldan 'das las bdag don de nyid nyan par 'tshal lags so/ /de skad ces gsol pa dang / bcom ldan </text></item>
<item><p>359b6</p><section>dkon brtsegs</section><text>'das kyis bad sa'i rgyal po 'char byed la 'di skad ces bka' stsal to/ /rgyal po chen po khyod kyis je rang gi skyon rnams yongs su rtogs shig dang / de nas phyis bud med kyi </text></item>
<item><p>359b7</p><section>dkon brtsegs</section><text>skyon rnams yongs su rtogs par 'gyur ro/ /de skad ces bka' stsal pa dang / bcom ldan 'das la bad sa'i rgyal po 'char byed kyis 'di skad ces gsol to/ /bcom ldan 'das </text></item>
<item><p>360a1</p><section>dkon brtsegs</section><text>legs so/ /legs so/ /skyes pa skyon ji lta bu dag dang ldan na/ skyes pa bud med kyi dbang du mchis par 'gyur ba'i skyes pa'i skyon rnams/ bcom ldan 'das </text></item>
<item><p>360a2</p><section>dkon brtsegs</section><text>kyis bdag la yang dag par rab tu bshad du gsol/ de skad ces gsol pa dang / bcom ldan 'das kyis bad sa'i rgyal po 'char byed la 'di skad ces bka' stsal to/ /rgyal </text></item>
<item><p>360a3</p><section>dkon brtsegs</section><text>po chen po/ de'i phyir khyod legs par nyon la/ rab tu yid la gzung zhig dang / ngas khyod la bshad par bya'o/ /bad sa'i rgyal po 'char byed kyis/ bcom ldan 'das/ de bzhin </text></item>
<item><p>360a4</p><section>dkon brtsegs</section><text>no zhes gsol te/ bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /rgyal po chen po/ skyes pa skyon gang dag dang ldan na/ skyes </text></item>
<item><p>360a5</p><section>dkon brtsegs</section><text>pa bud med kyi dbang du 'gro bar 'gyur ba'i skyes pa'i skyes bu'i skyon ni bzhi po 'di dag yin no/ /bzhi gang zhe na/ 'di lta ste/ rgyal po chen po 'di la skyes pa 'dod pa rnams la </text></item>
<item><p>360a6</p><section>dkon brtsegs</section><text>chags par gyur cing / de 'dod pa rnams la bag med par gyur nas/ phyir zhing bud med la blta 'dod de/ tshul khrims dang ldan pa/ yon tan dang ldan pa/ shes rab dang </text></item>
<item><p>360a7</p><section>dkon brtsegs</section><text>ldan pa'i dge sbyong dang / bram ze dag la blta bar mi 'dod cing / de tshul khrims dang ldan pa/ yon tan dang ldan pa/ shes rab dang ldan pa'i dge sbyong dang / bram ze dag mthong </text></item>
<item><p>360b1</p><section>dkon brtsegs</section><text>na| bsnyen par mi byed/ bsten par mi byed/ bsnyen bkur mi byed pas/ de tshul khrims dang ldan pa/ yon tan dang ldan pa/ shes rab dang ldan pa'i dge sbyong dang / bram ze dag gis yongs </text></item>
<item><p>360b2</p><section>dkon brtsegs</section><text>su spangs pas/ dad pa las yongs su nyams/ tshul khrims las yongs su nyams/ gtong ba las yongs su nyams/ shes rab las yongs su nyams shing / dad pa dang bral ba/</text></item>
<item><p>360b3</p><section>dkon brtsegs</section><text>tshul khrims 'chal ba/ thos pa nyung ba/ ser sna can du gyur ba/ yi dwags kyi yon tan gyi chos la kun tu spyod pa/ shes rab 'chal ba/ rma la chags pa/ btsog pa'i spyod yul </text></item>
<item><p>360b4</p><section>dkon brtsegs</section><text>can/ bshul bar mnam pa la mngon par dga' ba/ mi gtsang ba la dga' ba/ bud med la dad che ba/ zhi ba yongs su mi tshol ba/ chags pa'i spyod yul can/ 'gro bar bya ba </text></item>
<item><p>360b5</p><section>dkon brtsegs</section><text>ma yin par song ba/ smad par 'os pa/ mi gtsang ba'i srin bu dang 'dra ba/ snyigs ma len pa/ 'dod pa la brkam pa/ khrel dang ngo tsha bor ba/ lha dang mi'i chos las nyams pa/</text></item>
<item><p>360b6</p><section>dkon brtsegs</section><text>ngan par smad pa'i 'tsho bas 'tsho ba/ mkhas pas smad pa/ byis pa'i skye bo la brten pa/ sdig pa'i bsam pa dang ldan pa/ sdig pa'i grogs po la brten pa/ sdig pa la kun tu </text></item>
<item><p>360b7</p><section>dkon brtsegs</section><text>'jug pa/ sdig pa la gzhol ba/ bud med kyi thul 'og tu chud pa/ bud med kyis 'khol ba/ bud med kyi dbang du song ba/ bud med la gzhol ba/ bud med dang gnas pa/</text></item>
<item><p>361a1</p><section>dkon brtsegs</section><text>rma'i sgo'i spyod yul can/ rma'i sgo la rten pa/ rma'i sgo la gnas pa kha chu dang / snabs dang / mchil ma dang / ngar snabs dang / rnag dang / she'u rul dang /</text></item>
<item><p>361a2</p><section>dkon brtsegs</section><text>klad rgyas dang / mi gtsang ba'i spyod yul can/ lug dang / ba glang dang / bya gag dang / khyi dang / phag dang / wa dang / bong bu'i chos spyod pa/ gnod pas 'tsho ba/ pha ma </text></item>
<item><p>361a3</p><section>dkon brtsegs</section><text>la phangs par mi 'dzin pa/ dge sbyong dang / bram ze dang / sbyin gnas la phangs par mi 'dzin pa/ sangs rgyas dang / chos dang / dge 'dun la dad pa yongs su nyams pa/ mya ngan las </text></item>
<item><p>361a4</p><section>dkon brtsegs</section><text>'da' ba las yongs su nyams pa/ sems can dmyal ba dang / dud 'gro'i skye gnas dang / gshin rje'i 'jig rten la zhugs shing gzhol ba/ seng ge dang / nam mkha' lding gi </text></item>
<item><p>361a5</p><section>dkon brtsegs</section><text>lus la yang dag par zhugs pa/ lcags kyi shing shal ma li mthon po dang / me ma mur la gzhol ba/ sems can dmyal ba yang sos dang / thig nag dang / bsdus 'joms </text></item>
<item><p>361a6</p><section>dkon brtsegs</section><text>dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa'i sems can dmyal ba chen por zhugs pa ni bud med kyi skyon 'di lta bu 'di dag thos </text></item>
<item><p>361a7</p><section>dkon brtsegs</section><text>nas kyang / bud med la chags shing bud med dang bsten pas/ bgad pa dang / ngu ba dang / ca co 'don pa dang / bro brdungs pa dang / glu blangs pa dang / rol mo byas pa dag rjes su </text></item>
<item><p>361b1</p><section>dkon brtsegs</section><text>dran par byed cing / skyo pa mi bskyed/ yid byung bar mi byed de/ rgyal po chen po/ byis pa'i chos la kun tu spyod cing / kun tu spyod pa de dag dang ldan pa'i skyes pa ni ngan song rnams su skye bar </text></item>
<item><p>361b2</p><section>dkon brtsegs</section><text>'gyur te/ rgyal po chen po/ bud med kyi dbang du song nas 'dod pa la sten cing / ngan 'gror 'gro bar 'jug pa de ni/ skyes pa'i skyes bu'i skyon dang po yin no/ /de nas de'i tshe bcom ldan </text></item>
<item><p>361b3</p><section>dkon brtsegs</section><text>'das kyis tshigs su bcad pa 'di dag bka' stsal to/ /'dod pa dri nga mi gtsang smad par 'os pa dang / /mi mthun 'jigs byed mi rtag las byung sdug bsngal byed/ /don med phung bar </text></item>
<item><p>361b4</p><section>dkon brtsegs</section><text>byed cing dman pa yin pas na/ /mkhas pa su zhig 'dod pa'i skom la rten par byed/ /btsog pas gang ba'i chab khung dri nga lta bu dang / /mnam par gyur cing rul ba'i khyim rnams ji </text></item>
<item><p>361b5</p><section>dkon brtsegs</section><text>bzhin dang / /shi ba dur khrod sa na shin tu smad pa ltar/ /de bzhin 'dod pa rnams kyang mchog tu smad pa yin/ /sbrang bu rma zhig mthong nas rgyug pa ci 'dra dang / /phag ni ngan skyugs </text></item>
<item><p>361b6</p><section>dkon brtsegs</section><text>mthong nas rgyug pa ci 'dra dang / /khyi ni sha yi don du shen sar 'gro ba ltar/ /de bzhin mi mkhas bud med dag la dga' bar byed/ /grags pa med cing mi snyan yon tan 'dri ba </text></item>
<item><p>361b7</p><section>dkon brtsegs</section><text>dang / /de las tshul khrims mtho la nyams par gyur pa dang / /mtho ris nyams shing dmyal ba dag tu ltung bas na/ /mkhas pa su zhig 'dod pa'i skom la rten par byed/ /ji ltar </text></item>
<item><p>362a1</p><section>dkon brtsegs</section><text>ha la ha la'i dug ni zos pa na/ /lus ngag rmya zhing rmongs pa skye bar 'gyur ba ltar/ /de bzhin 'di na byis pa rnams ni 'dod pa'i rgyus/ /rang gi lus kyi </text></item>
<item><p>362a2</p><section>dkon brtsegs</section><text>dbyibs ni dug tu mi rig go /ji ltar sgyu ma shin tu bslabs pa'i mi zhig gis/ /rnam par 'phrul bas sems can brgya dag dga' byed ltar/ /de bzhin byis pa bdag la bde bar </text></item>
<item><p>362a3</p><section>dkon brtsegs</section><text>'dod pa rnams/ /'dod pa dga' ba'i rgyu las ngan 'gror rab tu ltung / /zas skom ston mo bzang po tha dad pa dag dang / /glu bro sil snyan bzang po tha dad pa dag gis/ /khang pa </text></item>
<item><p>362a4</p><section>dkon brtsegs</section><text>mchog nas byung ba'i chung ma len pa ni/ /gnod pa rnyed pa yin zhing sdug bsngal gsog pa yin/ /'dod pa'i dga' la brkam pa dag ni gnod yin te/ /mi gtsang mchog 'dra </text></item>
<item><p>362a5</p><section>dkon brtsegs</section><text>rmongs gyur dag la bsngags pa brjod/ /'dod pa dman pa dag la bsngags shing bsten nas ni/ /dman pa de dag ngan 'gror rab tu ltung bar 'gyur/ /gnod pa 'dod pa </text></item>
<item><p>362a6</p><section>dkon brtsegs</section><text>dag gis yul rnams rab bsngags shing / /'dod pa gnod pa yin la dga' ba'i byis pa rnams/ /de dag don med 'tsho ba rnam par spangs nas ni/ /mi bzad g.yang sa chen por </text></item>
<item><p>362a7</p><section>dkon brtsegs</section><text>rab tu ltung bar 'gyur/ /nga rgyal rmongs pas bcom pa'i skye dgu 'di dag ni/ /rgya mtsho'i pha rol ma mthong ba yi bya bzhin du/ /lcags kyi me lce lnga po dag la chags gyur na/ /byis </text></item>
<item><p>362b1</p><section>dkon brtsegs</section><text>pa rnams ni rab tu 'bar zhing 'khyam par 'gyur/ /'di na byis pa myos shing shin tu rmongs pa rnams/ /shin tu mi mthong snod mchog yin par sems pa ltar/ /lam la rnam par rmongs </text></item>
<item><p>362b2</p><section>dkon brtsegs</section><text>rnams 'dod pa'i ched kyi phyir/ /rtag tu 'dir gnas 'di ni gya nom yin zhes 'dzer/ /gang phyir rnam pa sna tshogs las dag mi shes pas/ /'gro ba thams cad rab nyams gud pa </text></item>
<item><p>362b3</p><section>dkon brtsegs</section><text>yod min pas/ /pha dang ma dang bu dang bu mo dag la ni/ /don gyis mchod pa mi byed gnod pa thob pa yin/ /de dag rtag tu bud med 'dris pa rjod byed cing / /de 'dra'i las kyi tshul la rab </text></item>
<item><p>362b4</p><section>dkon brtsegs</section><text>tu 'jug par byed/ /de dag gti mug dra ba sdig pa rab gsog cing / /ngan song 'gro bar 'gyur ba'i lam yang gsog par byed/ /mi rnams de dag der chags bde bar 'du shes </text></item>
<item><p>362b5</p><section>dkon brtsegs</section><text>shing / /pha dang ma yang yongs su rab tu spong bar byed/ /de dag mchod 'os rnams la mchod par mi byed cing / /smad par 'os pa'i 'dod pa dag ni tshol bar byed/ /phan tshun gdung bar </text></item>
<item><p>362b6</p><section>dkon brtsegs</section><text>'gyur ba la ni gzhol byed cing / /rnam rtog mu yis nges bcom mi rnams nyon mongs pa/ /bkur sti yongs su tshol la dga' zhing ma 'phags rnams/ /chos ma yin par 'jig rten </text></item>
<item><p>362b7</p><section>dkon brtsegs</section><text>rab tu 'dzud par byed/ /gzhi de las ni mtshon cha dag dang lcags rnams dang / /de bzhin 'ching ba dang ni 'thab cing rtsod pa dang / /nges par 'chi ba'i sdug bsngal rab tu myong ba </text></item>
<item><p>363a1</p><section>dkon brtsegs</section><text>'gyur/ /shi 'phos nas ni mnar med 'jigs su rung bar 'gro/ /tshe 'di nyid la de bzhin sdug bsngal 'byung 'gyur zhing / /nor nyams snying du sdug pa rab tu </text></item>
<item><p>363a2</p><section>dkon brtsegs</section><text>'jig 'gyur la/ /mtho ris nyams zhing dmyal bar rab tu ltung bas na/ /mkhas pa su zhig 'dod pa'i 'du shes skyed par byed/ /lcags las grub pa'i nags tshal sngon po'i </text></item>
<item><p>363a3</p><section>dkon brtsegs</section><text>khrod dag tu/ /mkhas pas bdag nyid khrod du bor ba de blang zhing / /mdzangs pa spu gri'i so yis bcad pa byas sla la/ /ral gri dag gi khrod du mal yang bcas sla zhing / /rab tu </text></item>
<item><p>363a4</p><section>dkon brtsegs</section><text>me 'bar thu lum bzung ba de sla la/ /de bzhin lcags kyi thu lum 'bar ba za sla zhing / /me dong 'jigs su rung ba rnams la reg sla yi/ /lag pa gnyis ni nam yang bud med </text></item>
<item><p>363a5</p><section>dkon brtsegs</section><text>reg mi bya/ /mis ni ji lta ji ltar 'dod pa rnams bsten pa/ /de lta de ltar bde ba thams cad rab spong zhing / /'di ltar 'dod rnams gcig tu sdug bsngal mi gtsang bas/ /</text></item>
<item><p>363a6</p><section>dkon brtsegs</section><text>'dod pa sdug bsngal mi gtsang ba dag rnam par spongs/ /'dod pa sdug bsngal kun gyi gzhi bor gyur pa dang / /gang phyir nor ni chud zar 'gyur bar byed pa dang / /yid 'ong </text></item>
<item><p>363a7</p><section>dkon brtsegs</section><text>skye bo rnams kyi nyams pa'i rtsa ba bas/ /bud med nges par bsten pa gnod pa thob pa yin/ /skyes pa gang gis de 'dra'i chos tshul rig nas ni/ /bud med rnams la rab tu bag med mi </text></item>
<item><p>363b1</p><section>dkon brtsegs</section><text>'gyur ba/ /des ni rtag tu mtho ris lam yang rnam sbyangs shing / /des ni byang chub dam pa rnyed par dka' ma yin/ /rgyal po chen po/ gzhan yang mi'i pha ma dag ni dka' ba byed pa dag </text></item>
<item><p>363b2</p><section>dkon brtsegs</section><text>yin te/ zla ba dgu'am/ zla ba bcur mngal na bzung ste/ shin tu sdug bsngal bar g.yo zhing / gcin dang / phyis yang 'phyi bar byed/ pang du blangs nas nu zho ldud par byed/ phung po </text></item>
<item><p>363b3</p><section>dkon brtsegs</section><text>rnams skyed par byed/ khams rnams gso bar byed/ 'jig rten ston par byed/ 'dzam bu'i gling sna tshogs ston par byed/ don du 'dod/ phan par 'dod/ grub pa dang / bde bar </text></item>
<item><p>363b4</p><section>dkon brtsegs</section><text>'dod/ 'jig rten la yang phan par 'dod pa ste/ sbyin pa'i gnas yin la/ bu la phan pa dang / bde bar 'dod pas/ de dag gis rang gi nor gyi tshogs kyis gzhan gyi khyim nas </text></item>
<item><p>363b5</p><section>dkon brtsegs</section><text>gzhan gyi bu mo blangs pa dang / de de la chags shing myos la 'chums shing brgyal ba dang / lhag par zhen pa dang / lhag par zhen cing 'dug par gyur nas/ gzhan gyi khyim nas </text></item>
<item><p>363b6</p><section>dkon brtsegs</section><text>blangs pa'i bud med de la chags shing myos pas sbyin pa'i gnas pha ma dag rgas/ 'khogs/ gtugs la/ lus nyam chung zhing mig gis mi mthong ba dag brnyas shing longs </text></item>
<item><p>363b7</p><section>dkon brtsegs</section><text>spyod med pa dang / nor med par byas nas/ rang gi khyim nas phyung ste/ skrod par byed do/ /rgyal po chen po/ 'di ltar pha ma dka' ba byed byed pa sbyin pa'i gnas la/ rtag tu rgyun mi </text></item>
<item><p>364a1</p><section>dkon brtsegs</section><text>'chad par yang dag pa'i bde bas bsti stang du bya/ bla mar bya/ brjed par bya/ mchod par bya ba'i rigs na/ des de'i tshe pha ma dag rang gi khyim nas phyung /</text></item>
<item><p>364a2</p><section>dkon brtsegs</section><text>bskrad nas gzhan gyi khyim nas blangs pa'i bud med la/ bza' ba dang / btung ba dang / gos rnams kyis bsnyen bkur byed cing bsti stang du byed/ gces su byed/ rim gro byed la </text></item>
<item><p>364a3</p><section>dkon brtsegs</section><text>mchod pa byed cing / yang dag pa'i bde bas bsnyen bkur byed kyi/ pha ma la ni mi byed pa'i snying brtse ba med pa dang / mi lta ba dang / ngan pa'i sems dang ldan pa la ltos/ rgyal po </text></item>
<item><p>364a4</p><section>dkon brtsegs</section><text>chen po/ des bde 'gror 'gro ba'i chos gang yin pa de ni spangs la/ ngan 'gror 'gro ba'i chos gang yin pa de ni yang dag par blangs te 'dug pa'i mi de la yang ltos/ rgyal po </text></item>
<item><p>364a5</p><section>dkon brtsegs</section><text>chen po/ bud med kyi dbang du song nas/ 'dod pa rnams la sten cing / pha ma la brnyas pa dang / ngan 'gror 'gro bar 'jug pa de ni/ skyes pa'i skyes bu'i skyon gnyis pa yin </text></item>
<item><p>364a6</p><section>dkon brtsegs</section><text>no| |de nas de'i tshe bcom ldan 'das kyis tshigs su bcad pa 'di dag bka' stsal to/ /gang dag pha ma rgas pa gso bar byed pa ni/ /de dag rtag tu bde zhing yid kyang bder </text></item>
<item><p>364a7</p><section>dkon brtsegs</section><text>'gyur la/ /'di la lha dang bcas pa dang ni dbang po dang / /de bzhin 'di la tshangs par bcas pa'i rigs su 'gyur/ gang dag pha ma rgas pa gso bar byed pa ni/ /de dag </text></item>
<item><p>364b1</p><section>dkon brtsegs</section><text>song nas phyir 'ong ba yang 'grub 'gyur zhes/ /rgya mtsho chen po nas kyang bde zhing legs 'ong ste/ /de ltar byed pa dag ni rab mchog rnyed pa yin/ /gang dag pa ma rgas pa gso bar </text></item>
<item><p>364b2</p><section>dkon brtsegs</section><text>byed pa yi/ /tshong dpon de dag yon tan kun gyi gtsor 'gyur zhing / /de bzhin zhing las 'bras bu phun sum tshogs 'byung ste/ /bsod nams bgrang ba'i don du brjod par mi nus </text></item>
<item><p>364b3</p><section>dkon brtsegs</section><text>so| |gang dag pha ma rgas pa gso bar byed pa ni/ /de dag khur rnams khyer ba'i rnga mo rnams dang yang / /yang na glang dang bong bu rtag tu mi 'gyur te/ /mi rnams de dag spu gri'i </text></item>
<item><p>364b4</p><section>dkon brtsegs</section><text>so la rdzi mi 'gyur/ /gang dag pha ma rgas pa gso bar byed pa ni/ /de dag chu bo rab med dang ni me mur dang / /spu gri'i so dang ldan pa la yang mi rgal te/ /de dag zangs khu bskol </text></item>
<item><p>364b5</p><section>dkon brtsegs</section><text>ba 'thung ba yong mi 'gyur/ /gang dag pha ma rgas pa gso bar byed pa ni/ /de dag nor dang 'bru ni mi nyung mang ba dang / /chung ma bu dang bu mo dam pa dag dang yang / /bai DUR+Ya dang </text></item>
<item><p>364b6</p><section>dkon brtsegs</section><text>rin chen sa le sbram yang rnyed/ /gang dag pha ma rgas pa gso bar byed pa ni/ /de dag rab 'phrul lha yi pho brang dag dang ni/ /rtsub 'gyur dang ni 'dres pa'i tshal yang mthong </text></item>
<item><p>364b7</p><section>dkon brtsegs</section><text>'gyur te/ /lha rnams du mas rtag tu mdun du bdar bar 'gyur/ /mi yi gtso bor gyur cing lha yi lhar gyur pa/ /thub pa chen po 'di 'dra'i gsung ni thos gyur na/ /rgas shing </text></item>
<item><p>365a1</p><section>dkon brtsegs</section><text>dbang po shin tu nyam chung gyur pa yi/ /pha ma sbyin gnas dam pa su zhig gso mi byed/ /rgyal po chen po/ gzhan yang skyes bu dam pa ma yin na/ skyes bu </text></item>
<item><p>365a2</p><section>dkon brtsegs</section><text>dam pa ma yin pa'i las byed cing / log par blta ba la mngon par zhen pa yin te/ de ni dge ba dang / mi dge ba gang yin zhes bdag gi don mi shes shing / mi brtan </text></item>
<item><p>365a3</p><section>dkon brtsegs</section><text>pa yin pas skye bo mang po rnams mi dga' zhing / byis pa'i skye bos bsngags pa la mngon par dga' ba dang / 'dod chags dang zhe sdang gis rmongs par gyur pa dang /</text></item>
<item><p>365a4</p><section>dkon brtsegs</section><text>skyes bu mdzangs pa dag gis smad pa dang / khro bas zil gyis non cing / sdig pa'i las byed pa dang / sangs rgyas dang / byang chub sems dpa' rnams kyis yongs su spangs </text></item>
<item><p>365a5</p><section>dkon brtsegs</section><text>pa dang / longs spyod kyi rgyags pas myos pa dang / ser sna can du gyur pa dang / gzhan la gnod par mngon par dga' zhing / chos goms pas mi dga' ba yin te/ rgyal po chen </text></item>
<item><p>365a6</p><section>dkon brtsegs</section><text>po| skyes bu dam pa ma yin pa/ skyes bu dam pa ma yin pa'i las la mngon par dga' zhing / skyes bu dam pa'i las la mi dga' ba de la ltos/ /rgyal po chen po/ 'dod </text></item>
<item><p>365a7</p><section>dkon brtsegs</section><text>pa rnams la sten cing ngan 'gror 'gro bar 'jug pa de ni/ skyes pa'i skyes bu'i skyon gsum pa yin no/ /de nas de'i tshe bcom ldan 'das kyis tshigs su bcad pa 'di dag skyes </text></item>
<item><p>365b1</p><section>dkon brtsegs</section><text>bka' stsal to/ /'dod pa rnams kyi gzhis ni skyes bu rnams nyams shing / /gzhi de las ni sdig pa dag kyang rab tu byed/ /log par lta bas rmongs nas 'dir ni 'khyam 'gyur zhing / /</text></item>
<item><p>365b2</p><section>dkon brtsegs</section><text>de ni rnam par 'khrul pas ngan 'gror 'gro bar 'gyur/ /log dang ldan pas yon tan kun gyis rnam spangs shing / /de ni rtog pa med cing blo yang nor ba yin/ /gang dag chu klung dag </text></item>
<item><p>365b3</p><section>dkon brtsegs</section><text>tu ut+pal rtswa tshol ltar/ /log par lta bas yongs su 'khor bar byed pa yin/ /bde ba'i don du bdag nyid yongs su skyong byed cing / /chos ma yin la chags pa'i mi rnams mang </text></item>
<item><p>365b4</p><section>dkon brtsegs</section><text>po dag/ de bzhin bde ba'i rgyu phyir 'dod pa rnams tshol ba/ /de dag gti mug rmongs pas sems can dmyal bar 'gro/ gang dag 'dod pa rnams kyi don du rtag tu ni/ /de </text></item>
<item><p>365b5</p><section>dkon brtsegs</section><text>bzhin sems la gcags pa'i skyes bu tha ma dang / /'dod pa'i bdag nyid can dang skye bo sdig can dang / /'du shes log pa dag la bde ba ga la yod/ /mi rnams de dag </text></item>
<item><p>365b6</p><section>dkon brtsegs</section><text>byas pa mi gzo sdig bcas shing / /dad pa rnam nyams tshul 'chos gus pa med pa dang / /'phags pa'i tshogs kyis rtag tu rnam par spangs pas na/ /dmyal ba bzod brlag </text></item>
<item><p>365b7</p><section>dkon brtsegs</section><text>shin tu 'jigs su rung ba dang / /gzugs dang sgra dang ro la chags pa'i mi rnams ni/ /byang chub sems dpa' rnams dang mkhas pa mi mchod cing / /log par lta bas </text></item>
<item><p>366a1</p><section>dkon brtsegs</section><text>chos kyang nyan par mi byed la/ /lan 'ga' 'ang dge 'dun legs par mchod par mi byed pas/ /'phags pa rnams kyis rnam spangs ngan song ltung </text></item>
<item><p>366a2</p><section>dkon brtsegs</section><text>bas na/ /de phyir mi yi srid pa 'di ni rnyed pa la/ /sbyin dul yang dag sdom la nges par sten cig dang / /de las byang chub dam pa mchog kyang thob par 'gyur/ /rgyal po chen po/</text></item>
<item><p>366a3</p><section>dkon brtsegs</section><text>gzhan yang skyes bu ni bzo'i gnas sna tshogs dang / las kyi mtha' sna tshogs dag gis 'tsho bar byed de/ rgyal po chen po/ 'di ltar yi ge'am/ rtsis sam/ grangs sam/</text></item>
<item><p>366a4</p><section>dkon brtsegs</section><text>lag rtsis sam/ mtshon cha'am/ rgyal po la zho shas 'tsho ba'am/ zhing las sam/ tshong byed pa'am/ ba lang 'tsho ba'am/ de lta bu'i bzo'i gnas sna tshogs dang /</text></item>
<item><p>366a5</p><section>dkon brtsegs</section><text>las kyi gnas sna tshogs dag gis 'tsho bar byed cing / 'di lta ste/ nor gyi phyir lam ma yin par yang 'gro bar byed/ lam ngan par yang 'gro bar byed/ gcong rong </text></item>
<item><p>366a6</p><section>dkon brtsegs</section><text>dang chu klung can gyi lam du yang 'gro bar byed/ mtshon cha'i lam du yang 'gro bar byed/ rgya mtshor 'jug par yang 'jug par byed/ grang ba'i dus na yang lhags </text></item>
<item><p>366a7</p><section>dkon brtsegs</section><text>pas gnod par byed/ dro ba'i dus na yang tsha bas gnod par byed cing / bkres pa dang skom pa dag gis gnod bzhin du 'gro ba la yang spro bar byed de/ longs spyod </text></item>
<item><p>366b1</p><section>dkon brtsegs</section><text>yongs su tshol ba na/ de lta bu'i sdug bsngal dag gis longs spyod yongs su btsal nas kyang / rang gi 'tsho ba dag gi phyir nye bar sgrub par byed pas/ dge sbyong dang / bram </text></item>
<item><p>366b2</p><section>dkon brtsegs</section><text>ze dag dang / bkren pa dang / sdug phongs pa dang / slong mo ba dag la sbyin pa sbyin par mi bzod cing / bud med rnams kyi dbang du byas pa dang / bud med rnams kyi </text></item>
<item><p>366b3</p><section>dkon brtsegs</section><text>thul 'og tu chud pa dang / bud med rnams kyis bkol ba dang / bud med rnams la byams pa de nyid kyis bud med de dag nyid gso ba'i phyir sbyin pa byin pa dang / tshul khrims </text></item>
<item><p>366b4</p><section>dkon brtsegs</section><text>yang dag par len par mi nus shing / de de la chags la bud med kyis spyos pa bzod par byed cing / bud med kyis bsdigs pa dang / bltas pa dang / brgyabs pa dag kyang </text></item>
<item><p>366b5</p><section>dkon brtsegs</section><text>bzod par byed de/ de skyes par gyur kyang bud med kyis bsdigs pa dang du len cing / mi dgar med par de'i ngor lta bar byed pa ni/ 'dod pa'i gzhis bud med kyi dbang du song </text></item>
<item><p>366b6</p><section>dkon brtsegs</section><text>ba yin te/ rgyal po chen po/ bud med la bsten cing / ngan 'gror 'gro bar 'jug pa de ni/ skyes pa bud med la bskam zhing ngan skyugs kyi sgo la 'du ba dang / mi gtsang ba la dga' </text></item>
<item><p>366b7</p><section>dkon brtsegs</section><text>ba dang / shes bzhin med par spyod pa'i skyes bu'i skyon bzhi pa yin te/ rgyal po chen po/ skyon de dag dang ldan pa'i skyes pa ni 'dod pa rnams kyi dbang du 'gro ba yin no/ /de nas </text></item>
<item><p>367a1</p><section>dkon brtsegs</section><text>de'i tshe bcom ldan 'das kyis tshigs su bcad pa 'di dag bka' stsal to/ /'dod pa rnams ni tshol ba na/ /rab tu myos pa ga la bde/ /'dod pa dman pa rnams </text></item>
<item><p>367a2</p><section>dkon brtsegs</section><text>bsten pa/ /de ni gang gis bde bar 'gyur/ /skyes bu dam pa ma yin pa'i/ /las rnams byed cing mi sdom la/ /'dod pa'i 'dod chags tshol byed pa/ /de dag rab nyams chud kyang za/ /mi </text></item>
<item><p>367a3</p><section>dkon brtsegs</section><text>rnams gang dag mi mkhas pa/ /rnga mo bong bu'i chos spyod cing / /bud med mthong na rab snyegs pa/ /ngan skyugs gnas la phag rnams bzhin/ /gang la byis pa gus bcas pa'i/ /'dod </text></item>
<item><p>367a4</p><section>dkon brtsegs</section><text>rnams dring mi gtsang yang / /'dod pa'i skyon rnams mi mthong ba/ /sa yi steng na dmus long bzhin/ /gzugs kyi 'ching bas bcings pa rnams/ /'dod pa'i 'du shes rab tu 'jug/</text></item>
<item><p>367a5</p><section>dkon brtsegs</section><text>byis pa 'dod rnams bsten pa dag/ khyi dang wa rnams ji bzhin no/ /sgra dri ro dang reg rnams kyis/ /gang la so so'i skye bo rnams/ /byis pa 'khor bar yongs 'khor bya/ /spre'u rnams </text></item>
<item><p>367a6</p><section>dkon brtsegs</section><text>phur la btags pa bzhin/ /byis pa ma rig khebs pa rnams/ /mun pa'i phung pos bsgribs gyur cing / /bud med rnams la chags pa ni/ /mi gtsang gnas pa khwa bzhin no/ /</text></item>
<item><p>367a7</p><section>dkon brtsegs</section><text>gang gis ngan 'gror rab 'jug pa/ /de ni bdud kyi spyod yul yin/ /ro myang 'du shes chags gyur pa/ /ngan skyugs gnas la srin bu bzhin/ /gsad pa'i gshed ma rnams </text></item>
<item><p>367b1</p><section>dkon brtsegs</section><text>kyis ni/ /ji ltar mi zhig bor ba ltar/ /shes nas thar pa thob 'gyur zhing / /bud med dbang du 'gro mi 'gyur/ /'dod pa bud med lta byed pa'i/ /kun tu sbyor la 'jigs pa skye/ /byis pa mtshan </text></item>
<item><p>367b2</p><section>dkon brtsegs</section><text>mar 'dzin pa rnams/ /'dod pa'i srid pa rab tu 'phel/ /so ga'i dus na mi zhig ni/ /dgon pa chen por song gyur nas/ /byis pas lan tshwa'i chu 'thungs na/ /skom pa phyir zhing rab spyod ltar/ /de </text></item>
<item><p>367b3</p><section>dkon brtsegs</section><text>bzhin bden pa ma mthong ba'i/ /byis pa rmongs pas 'tsho ba rnams/ /'di na phyir zhing bud med la/ /'dod pa'i sred pa brtan par 'gyur/ /ji ltar mi lus mdze can la/ /srog chags rnams </text></item>
<item><p>367b4</p><section>dkon brtsegs</section><text>ni za ba ltar/ /'dod brkam so so'i skye bo rnams/ /de bzhin bud med rnams kyis zos/ /mi gtsang bum pa khra bo zhig/ kha dog ldan par snang mos kyi/ /nang na ha la ha la'i dug/ drag po chen po yod </text></item>
<item><p>367b5</p><section>dkon brtsegs</section><text>pa ltar/ /de bzhin bud med brgyan pa dag/ gang dang gang na snang ba yang / /gcin dang phyi sas gang ba yi/ /rkyal pa rlung gis bkang ba bzhin/ /'bru mar gyis ni bdar ba'i mtshon/ /gos kyis dkris </text></item>
<item><p>367b6</p><section>dkon brtsegs</section><text>ba ji bzhin du/ /de bzhin bud med brgyan pa yang / /ral gri rling ba g.yogs pa bzhin/ /ji ltar me dong gang gyur la/ /du ba med cing 'bar ldan ltar/ /bud med de bzhin me 'dra zhing / /srin bu gtum po bzhin </text></item>
<item><p>367b7</p><section>dkon brtsegs</section><text>du g.yo/ /sreg pa'i bskal pa 'dir byung na/ /sa ni kun tu 'bar gyur la/ /rtswa dang gel pa 'jig 'gyur zhing / /chu klung dag kyang bskam par 'gyur/ /'byung ba chen po'i gnas gyur pa/ /rgya mtsho yang ni bskam 'gyur </text></item>
<item><p>368a1</p><section>dkon brtsegs</section><text>zhing / /ri bo chen po rnam bsreg la/ /de bzhin lhun po'ang 'jig par 'gyur/ /rgyal chen 'byung po 'dzin pa yin/ /sa 'di'ang rnam par 'jig 'gyur zhing //</text></item>
<item><p>368a2</p><section>dkon brtsegs</section><text>brag chen rnams ni 'jig 'gyur la/ /skyob par byed pa yod ma yin/ /ji ltar me yis rir bcas dang / /rgya mtshor bcas pa bsreg pa ltar/ /de bzhin bud med me 'dra ste/ /gtum </text></item>
<item><p>368a3</p><section>dkon brtsegs</section><text>zhing skyes bu g.yo bar byed/ /snabs dang mchil ma kha chu dang / /klad rgyas rus pa'i klad pa dang / /lus la dri nga 'dzag de la/ /byis pa rnams ni sbrang rtsi bzhin/ /kha sgo rus pas gang </text></item>
<item><p>368a4</p><section>dkon brtsegs</section><text>ba dang / /sha dang pags la sogs bsags shing / /de bzhin lus ni 'bras 'dra ste/ /dri nga smad par bya ba yin/ /mi gtsang sna tshogs gang ba dang / /'bras ni smin par gyur </text></item>
<item><p>368a5</p><section>dkon brtsegs</section><text>pa ltar/ /de ltar lus 'di mi gtsang ba/ /sna tshogs rnams kyi snod yin no/ /lto ni mnye ma mcher ba dang / /glo bas gang zhing mkhal ma dang / /khrag dang mkhris pas gang gyur la/ /klad </text></item>
<item><p>368a6</p><section>dkon brtsegs</section><text>rgyas kyis ni klad pa gang / /khong pa'i nang na srin bu'i rigs/ /brgyad khri po dag gnas gyur kyang / /gti mug drwa bas bsgribs pa yi/ /byis pa rnams kyis mi mthong ngo / /rma sgo dgu </text></item>
<item><p>368a7</p><section>dkon brtsegs</section><text>nas rtag tu ni/ /mi gtsang rul pa zag gyur kyang / /smra ba dag dang lta ba la/ /byis pa rnams ni mtshan mar 'dzin/ /gang zhig kun gyis smad pa'i yul/ /chags pa rnams kyis phyis </text></item>
<item><p>368b1</p><section>dkon brtsegs</section><text>mi shes/ /mi gtsang spyod yul byis pa rnams/ /snabs dang mchil ma za bar byed/ /smad par 'os la chags byed pa/ /sbrang bu rnams kyis rma mthong bzhin/ /mchan khung dag nas rdul </text></item>
<item><p>368b2</p><section>dkon brtsegs</section><text>'dzag cing / /smad pa'i dri ni 'byung bar 'gyur/ /byis pa sdug bsngal chags byed pa/ /de dag bdag la gnod phyir g.yo/ /des ni myur du phongs gyur te/ /nya rnams chu nas bton </text></item>
<item><p>368b3</p><section>dkon brtsegs</section><text>pa bzhin/ /'jigs rung lag na mtshon thogs kyis/ /ji ltar mi zhig gtses pa ltar/ /mtshon 'dra'i bud med sdig can gyis/ /'dod la chags rnams de bzhin no/ /rnam rgyal lag </text></item>
<item><p>368b4</p><section>dkon brtsegs</section><text>na mtshon thogs pas/ /ji ltar rgyal po gtses pa ltar/ /'dod chags me dang 'dra ba yis/ /'dod la chags rnams de bzhin bsreg/ shen pa'i gnas la khyi rnams ltar/ /myang bar </text></item>
<item><p>368b5</p><section>dkon brtsegs</section><text>'du shes byis pa rnams/ /ji ltar dgra yis skrag pa ltar/ /myur du sdug bsngal myong bar 'gyur/ /rang gi las kyi nyes pa yis/ /de la skyob pa med pa ltar/ /de bzhin bdag gi </text></item>
<item><p>368b6</p><section>dkon brtsegs</section><text>nyes pa yis/ /sems can rnams ni ngan 'gror 'gro/ de dag sangs rgyas chos spangs nas/ /bud med rnams kyi rnag la brten/ sems ni ro la chags gyur pa/ /de yis ngan 'gror </text></item>
<item><p>368b7</p><section>dkon brtsegs</section><text>'gro bar 'gyur/ /ji ltar spre'u zhig shing las ni/ /shing gzhan du ni gyur pa'i tshe/ /de ni gnas der gtses gyur na/ /de nyid du ni sdug bsngal 'gyur/ /de bzhin 'dod la brkam </text></item>
<item><p>369a1</p><section>dkon brtsegs</section><text>pa dang / /sdug bsngal 'dod chags bstan pa dang / /gti mug rgyal thogs pa rnams/ /dus ni yang dang yang du 'da'/ /mi bkren rnams ni gsal </text></item>
<item><p>369a2</p><section>dkon brtsegs</section><text>shing la/ /rab tu btsugs nas 'phyang ba ltar/ /de bzhin 'dod la chags pa rnams/ /shal ma li yi mtho la 'phyang / /ji ltar mon sran sde'u dang gre'u/ /lcags zangs rnams su </text></item>
<item><p>369a3</p><section>dkon brtsegs</section><text>blugs byas nas/ /mes ni rab tu bsregs pa na/ /lbu bar bcas shing khol ba ltar/ /de bzhin dge ba ma mthong zhing / /'dod la chags pa'i skye bo rnams/ /shi nas ngan song </text></item>
<item><p>369a4</p><section>dkon brtsegs</section><text>'gro 'gyur zhing / /lcags zangs rnams su btso bar 'gyur/ /mi rnams gang dag sdig byed pa'i/ /sems can sdig pa rnams kyi gnas/ /zangs ni bye ba drug cu dang / /gzhan </text></item>
<item><p>369a5</p><section>dkon brtsegs</section><text>yang bzhi po dag yin no/ /zangs ni so so re re la/ /tshad ni dmigs su yod min zhing / /me yi phung por ldan rnams su/ /bskal pa du mar btso bar 'gyur/ /kha cig zangs </text></item>
<item><p>369a6</p><section>dkon brtsegs</section><text>rnams de dag tu/ /rang gi las kyi bskal brgya'am/ /nyis brgya sum brgya tshang bar 'tshod/ /yang na bzhi brgyar btso bar 'gyur/ /sra skam rnon po rnams kyis ni/ /bzung zhing </text></item>
<item><p>369a7</p><section>dkon brtsegs</section><text>yang dang yang smyugs pas/ /de dag sha ni yod min zhing / /dung ltar dkar ba rnams su 'gyur/ /lcags kyi gzhong par 'dug nas ni/ /rab tu tsha zhing 'dren pa med/ /shi zhing shi </text></item>
<item><p>369b1</p><section>dkon brtsegs</section><text>zhing skye 'gyur te/ /rang gi las kyis gnas par 'gyur/ /gang tshe dmyal ba'i srung rnams kyis/ /ngan pa'i mi rnams de dag ni/ /gtun la sogs pas brdungs pa na/ /sha rkang rus </text></item>
<item><p>369b2</p><section>dkon brtsegs</section><text>pa phye mar 'gyur/ /de yi tshe na de dag la/ /shin tu grang ba'i rlung yang ldang / /des ni dmyal ba'i sems can rnams/ /sdug bsngal gyur pa de las 'tsho/ /mi rnams gang dag sdig </text></item>
<item><p>369b3</p><section>dkon brtsegs</section><text>byed pa/ /gtun bu drag po rnams kyis 'joms/ /sta re rnams kyis gshegs pa dang / /de bzhin gsal shing 'dzugs par 'gyur/ /mi rnams gang dag sdig byed pa'i/ /sems </text></item>
<item><p>369b4</p><section>dkon brtsegs</section><text>can rnams kyi lus la ni/ /lcags mdung rtse mo bzhi pa dang / /rtse gsum pa dang rtse lnga 'bab/ /mi rnams gang dag sdig byed pa/ /ral gri'i mchu can khwa rnams kyis/ /mgo yang </text></item>
<item><p>369b5</p><section>dkon brtsegs</section><text>klad pa gtogs 'gyur zhing / /wa dang spyang kis zos par 'gyur/ /mi rnams gang dag sdig byed pa/ /ngan skyugs rul ba dri nga zhing / /kun gyis smad par ltung 'gyur la/ /spu </text></item>
<item><p>369b6</p><section>dkon brtsegs</section><text>gri'i chu klung rnams su ltung / /mi rnams gang dag sdig byed pa/ /rab tu tsha bar bsreg 'gyur zhing / /ngu 'bod dang ni ngu 'bod che/ /thig nag tu yang bsreg par 'gyur/ /mi rnams </text></item>
<item><p>369b7</p><section>dkon brtsegs</section><text>gang dag sdig byed pa/ /thig nag tu ni skyes nas kyang / /yang dang yang du me mur dang / /spu gri chu klung rnams su ltung / /gang tshe lcags kyi zangs po cher/ /mi rnams gang dag </text></item>
<item><p>370a1</p><section>dkon brtsegs</section><text>'tshod pa na/ /khyi rnams kyis ni gtses gyur nas/ /de dag bde ba tshol bar byed/ /mi rnams gang dag sdig byed pa/ /dmyal ba drag po chen por </text></item>
<item><p>370a2</p><section>dkon brtsegs</section><text>ni| |lhung nas dpung gnyen yod min zhing / /lcags kyi thu lum za bar 'gyur/ /mi rnams sdig pa byed pa dag /lcags las grub pa'i brag chen dang / /mi sdug ri bo rnams </text></item>
<item><p>370a3</p><section>dkon brtsegs</section><text>kyis ni/ /de tshe kun nas lus 'joms byed/ /nges ni rang gi las byas pas/ /'bras bu de 'dra thob gyur cing / /de yis tshor ba myong ba na/ /de la skyob pa 'ga' yang med/ /ji </text></item>
<item><p>370a4</p><section>dkon brtsegs</section><text>snyed rten pa thams cad ni/ /bdag gi mdun der 'ga' yang med/ /der ni mgon med bdag gcig pu/ /sdug bsngal tshor ba myong bar byed/ /gang dag bde phyir don min par/</text></item>
<item><p>370a5</p><section>dkon brtsegs</section><text>sngan chad nyes par spyad byas kyang / /pha ma de dag de ring ni/ /rnam par grol ba'i mthu yang med/ /gang dag bde phyir don min par/ /sngon chad nyes par spyad byas kyang / /bu dang </text></item>
<item><p>370a6</p><section>dkon brtsegs</section><text>bu mo chung ma rnams/ /de ring bdag la 'grol mi nus/ /gang dag bde phyir ngon min par/ /sngan chad nyes par spyad byas kyang / /mdza' bshes nye du de dag kun/ /rnam par </text></item>
<item><p>370a7</p><section>dkon brtsegs</section><text>'grel bar yong mi nus/ /gang dag bde phyir don min par/ /sngan chad nyes par spyad byas kyang / /bdag gi rtsa lag de dag kun/ /de ring 'grel bar mi nus so/ /'dod pa dman </text></item>
<item><p>370b1</p><section>dkon brtsegs</section><text>pa rnams bsten cing / /dman pa'i chos rnams bsten nas ni/ /nyes pa'i las rnams byed pa dag /de yis ngan 'gror 'gro bar 'gyur/ /shes rab 'chal ba mnar med par/ /song </text></item>
<item><p>370b2</p><section>dkon brtsegs</section><text>nas sdug bsngal tshor ba myong / /sangs rgyas rnams kyis bud med dag /phyi sa'i dri ltar mnam par bsgrags/ /de phyir dman pa rnams dang ni/ /dman pa'i bud med rnams </text></item>
<item><p>370b3</p><section>dkon brtsegs</section><text>bstan pa/ /byis pa de ni phyis yi/ /rkyal ba bzung nas gnas pa yin/ /ci 'dra'i las ni byed pa ltar/ /de 'dra'i 'bras bu 'thob 'gyur te/ /rgyal po yi ni chad pa dang / /sdug </text></item>
<item><p>370b4</p><section>dkon brtsegs</section><text>bsngal bcing ba'ang myong bar 'gyur/ /bud med gzhi las skyes pa yang / /bsad dang bcing ba myong 'gyur zhing / /dmyal srung rnams kyis bsregs pa dang / /nges par 'chi </text></item>
<item><p>370b5</p><section>dkon brtsegs</section><text>ba'ang myong bar 'gyur/ /bud med rnams la brkam pa yi/ /blo ngan de dag bde mi 'gyur/ /gsal shing mthon po rnams su ni/ /btsugs shing chur yang bcug par 'gyur/ /sa </text></item>
<item><p>370b6</p><section>dkon brtsegs</section><text>yi ser khar bcug nas ni/ /de bzhin ral gris gdab par 'gyur/ /de 'dra ba dag thos nas ni/ /de dag yi chad bde mi 'gyur/ /rmongs pa bud med lhan cig tu/ /yang dang yang du </text></item>
<item><p>370b7</p><section>dkon brtsegs</section><text>'du 'dzi byed/ /sdug bsngal 'dod pa rnams bsten cing / /dman pa rnams kyang smra bar byed/ /rmongs pa rnams kyis chos thos nas/ /dge bar gsungs zhes rjod byed kyang / /de sems </text></item>
<item><p>371a1</p><section>dkon brtsegs</section><text>bud med phyi bzhin song / /byi ba la ni byi la bzhin/ /rgyal bas gsungs pa thos gyur nas/ /yud tsam zhig ni yid byung yang / /ha la ha la'i dug 'dra </text></item>
<item><p>371a2</p><section>dkon brtsegs</section><text>ba'i/ /'dod chags kyis ni de yang 'khrug /ji ltar phag ni yud tsam zhig /dngangs shing skrag pa byung gyur kyang / /des ni phyi sa mthong ba na/ /chags pa bskyed par byed pa </text></item>
<item><p>371a3</p><section>dkon brtsegs</section><text>ltar/ /de bzhin byis pa bde 'dod rnams/ /rgyal ba'i bstan pa spangs nas ni/ /'dod pa dman pa rnams bsten pas/ /des ni ngan 'gror 'gro bar 'gyur/ /'dod pa rnams la </text></item>
<item><p>371a4</p><section>dkon brtsegs</section><text>chags myos nas/ /shin tu sdig pa'i las byas shing / /tshul khrims can dag bslus byas nas/ /phyis ni ngan 'gror 'gro bar 'gyur/ /shes rab can gyis dal rnyed cing / /de 'dra'i </text></item>
<item><p>371a5</p><section>dkon brtsegs</section><text>chos ni thos gyur nas/ /'dod kun spangs nas 'di la ni/ /mkhas pa mngon byung rab byung zhig /rgyal po chen po/ /skyes pa 'dod pa la rten pa rnams kyi skyon ni de dag yin te/</text></item>
<item><p>371a6</p><section>dkon brtsegs</section><text>'dod pa'i gzhi dang / 'dod pa'i rgyu dang / 'dod pa la lhag par zhen pa rnams ni/ sems can dmyal ba pa rnams kyi tshor ba myong bar 'gyur ro/ /rgyal po chen po/ de lta bas na </text></item>
<item><p>371a7</p><section>dkon brtsegs</section><text>khyod kyis rtag par rgyun du sangs rgyas rjes su dran pa bsgom par bya'o/ /khyod kyi lus su gtogs pa'i sems rjes su dran pa bsgom par bya'o/ /de ltar bcom ldan 'das kyis bad </text></item>
<item><p>371b1</p><section>dkon brtsegs</section><text>sa'i rgyal po 'char byed la de lta de ltar chos bstan par mdzad de/ chos bstan pa des bad sa'i rgyal po 'char byed/ de bzhin gshegs pa la dga' ba dang / rab tu dga' ba </text></item>
<item><p>371b2</p><section>dkon brtsegs</section><text>dang / mchog tu dga' ba thob par gyur to/ /de nas bcom ldan 'das la bad sa'i rgyal po 'char byed kyis 'di skad ces gsol to/ /bcom ldan 'das/ ji tsam du bcom ldan </text></item>
<item><p>371b3</p><section>dkon brtsegs</section><text>'das de bzhin gshegs pa dgra bcom pa yang dag par rdzogs pa'i sangs rgyas kyis skyes pa dang / bud med rnams kyi skyon bsam gyis mi khyab pa'i bar de dag bka' </text></item>
<item><p>371b4</p><section>dkon brtsegs</section><text>stsal cing / legs par gsungs pa ni ngo mtshar lags so/ /bcom ldan 'das/ bdag ni bcom ldan 'das dang / chos dang / dge slong gi dge 'dun la skyabs su mchi </text></item>
<item><p>371b5</p><section>dkon brtsegs</section><text>ste| mtshon cha spangs shing / dbyug pa spangs la/ ngo tsha mchis shing / srog chags 'byung po thams cad la snying brtse bar zhugs pa lags kyi/ bcom ldan 'das kyis bdag </text></item>
<item><p>371b6</p><section>dkon brtsegs</section><text>dge bsnyen du gzung du gsol/ /bcom ldan 'das kyis de skad ces bka' stsal nas/ bad sa'i rgyal po 'char byed dang / dge slong de dag dang / byang chub sems dpa' de dag </text></item>
<item><p>371b7</p><section>dkon brtsegs</section><text>dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog </text></item>
<item><p>372a1</p><section>dkon brtsegs</section><text>brtsegs pa chen po'i chos kyi rnam grangs le'u stong phrag brgya pa las/ pad sa'i rgyal po 'char byed kyis zhus pa'i le'u zhes bya ste/ 'dus </text></item>
<item><p>372a2</p><section>dkon brtsegs</section><text>pa nyi shu rtsa dgu pa rdzogs so// //rgya gar gyi mkhan po dzi na mi tra dang / su ren+d+ra bo d+hi dang / zhu chen gyi lots+tsha ba ban de ye shes sde la sogs </text></item>
<item><p>372a3</p><section>dkon brtsegs</section><text>pas bsgyur cing zhus te gtan la phab pa// //rgya gar skad du/ AR+Ya su ma ti dA ri ka pr-its+tshA nA ma mahA yA na sU tra/ bod skad du /</text></item>
<item><p>372a4</p><section>dkon brtsegs</section><text>'phags pa bu mo blo gros bzang mos zhus pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /</text></item>
<item><p>372a5</p><section>dkon brtsegs</section><text>'di skad bdag gis thos pa dus gcig na/ bcom ldan 'das rgyal po'i khab na bya rgod phung po'i ri la dge slong stong nyis brgya lnga bcu'i dge slong gi dge 'dun </text></item>
<item><p>372a6</p><section>dkon brtsegs</section><text>chen po dang / byang chub sems dpa' khri'i byang chub sems dpa'i dge 'dun chen po dang thabs gcig tu bzhugs so/ /de'i tshe rgyal po'i khab kyi grong </text></item>
<item><p>372a7</p><section>dkon brtsegs</section><text>khyer chen po na/ khyim bdag drag shul can gyi bu mo blo gros bzang mo zhes bya ba btsas nas lo brgyad lon pa 'dra ba/ gzugs bzang ba/ mdzes </text></item>
<item><p>372b1</p><section>dkon brtsegs</section><text>pa| blta na sdug pa/ kha dog bzang po rgyas ba mchog dang ldan pa/ sngon gyi rgyal ba la lhag par bya ba byas pa/ dge ba'i rtsa ba bskyed pa/ sangs rgyas 'bum </text></item>
<item><p>372b2</p><section>dkon brtsegs</section><text>phrag bye ba khrag khrig brgya stong mang po la bsnyen bkur byas pa/ sangs rgyas 'bum phrag bye ba khrag khrig dpag tu med pa la dge ba'i rtsa ba bskyed ba zhig 'dug pa de 'khor dang bcas </text></item>
<item><p>372b3</p><section>dkon brtsegs</section><text>par bya rgod kyi phung po'i ri ga la ba dang / bcom ldan 'das gal ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das la </text></item>
<item><p>372b4</p><section>dkon brtsegs</section><text>lan gsum bskor ba byas nas/ bcom ldan 'das kyi spyan sngar 'dug ste/ bcom ldan 'das la tshigs su bcad de gsol ba/ gal te skabs phye bdag gis </text></item>
<item><p>372b5</p><section>dkon brtsegs</section><text>ni| |rdzogs pa'i sangs rgyas rkang gnyis mchog /'jig rten snang bar mdzad pa la/ /byang chub sems dpa'i spyod gang zhu/ /bcom ldan 'das kyis bka' stsal </text></item>
<item><p>372b6</p><section>dkon brtsegs</section><text>pa| yid la ci 'dod thams cad ni/ /bu mo khyod kyis dri bar gyis/ /byang chub sems dpa'i spyod pa kun/ /ci 'dra khyod la bstan par bya/ /de nas bcom </text></item>
<item><p>372b7</p><section>dkon brtsegs</section><text>ldan 'das la/ bu mo blo gros bzang mos tshigs su bcad de gsol pa/ gang gis su ni mdzes par 'gyur/ /gang gis nor ni che ba dang / /mi phyed 'khor dang ldan par 'gyur/</text></item>
<item><p>373a1</p><section>dkon brtsegs</section><text>thub pas 'di ni bdag la gsungs/ /chos kyi rgyal po'i spyan sngar ni/ /gang gis brdzus te skye 'gyur zhing / /'dab ma stong ldan pad+ma la/ /mchis </text></item>
<item><p>373a2</p><section>dkon brtsegs</section><text>par yang ni gda' ba dang / /zhing rnams bye ba dpag yas par/ /sangs rgyas phyag bgyir mchis pa yi/ /rdzu 'phrul pha rol phyin 'gyur ba'i/ /spyod pa rgyal bas lung bstan </text></item>
<item><p>373a3</p><section>dkon brtsegs</section><text>gsol/ /dgra zla ma mchis gang gis 'gyur/ /tshig kyang btsun par 'gyur ba dang / /las kyi sgrib pa ma mchis dang / /bdud kyi las kun ma mchis dang / /'chi ba'i dus ni bgyid </text></item>
<item><p>373a4</p><section>dkon brtsegs</section><text>pa na/ /mngon sum sangs rgyas mthong ba dang / /de las chos kyang nyan pa dang / /sdug bsngal tshor ba myong mi 'gyur/ /de skad ces gsol pa dang / bcom ldan 'das kyis bu </text></item>
<item><p>373a5</p><section>dkon brtsegs</section><text>mo blo gros bzang mo la 'di skad ces bka' stsal to/ /bu mo khyod kyis de bzhin gshegs pa la don 'di 'dri bar sems pa legs so/ /legs so/ /bu mo de'i phyir legs </text></item>
<item><p>373a6</p><section>dkon brtsegs</section><text>par rab tu nyon la yid la gzung zhig dang / ngas khyod la bshad do/ /bu mo blo gros bzang mos bcom ldan 'das la legs so zhes gsol te/ bcom ldan 'das kyi ltar </text></item>
<item><p>373a7</p><section>dkon brtsegs</section><text>nyan pa dang / bcom ldan 'das kyis de la 'di skad ces bka' stsal to/ /bu mo/ byang chub sems dpa' chos bzhi dang ldan na mdzes par 'gyur te/ bzhi gang zhe na /</text></item>
<item><p>373b1</p><section>dkon brtsegs</section><text>'di lta ste/ tha na dgra la yang khro bar mi byed pa dang / byams pa la gnas pa dang / chos 'dod pa dang / de bzhin gshegs pa'i sku gzugs byed du 'jug pa ste/ bu mo/ byang chub </text></item>
<item><p>373b2</p><section>dkon brtsegs</section><text>sems dpa' chos bzhi po de dag dang ldan na mdzes par 'gyur ro/ /de la 'di skad ces bya ste/ gnod pa'i rtsa ba khro ba 'phel mi byed/ /byams la gnas par byed dang chos 'dod </text></item>
<item><p>373b3</p><section>dkon brtsegs</section><text>dang / /de bzhin gshegs pa'i sku gzugs byas na ni/ /mdzes par 'gyur te lta bar 'os pa yin/ /bu mo/ byang chub sems dpa' chos bzhi dang ldan na nor che bar 'gyur te/ bzhi </text></item>
<item><p>373b4</p><section>dkon brtsegs</section><text>gang zhe na/ 'di lta ste/ dus su sbyin pa dang / 'gyod pa med par sbyin pa dang / yid du 'ong ba sbyin pa dang / rnam par smin pa la mi re bar sbyin pa ste/ bu mo/ byang chub sems dpa' </text></item>
<item><p>373b5</p><section>dkon brtsegs</section><text>chos bzhi po de dag dang ldan na nor che bar 'gyur ro/ /de la 'di skad ces bya ste/ dus su sbyin dang 'gyod pa med pa dang / /yid 'ong sbyin dang rnam smin mi re ba/ /dpa' bo rnams ni </text></item>
<item><p>373b6</p><section>dkon brtsegs</section><text>las 'di byas pas na/ /rtag tu longs spyod chen po thob pa yin/ /bu mo/ byang chub sems dpa' chos bzhi dang ldan na 'khor mi phyed par 'gyur te/ bzhi gang zhe na/ 'di lta ste/</text></item>
<item><p>373b7</p><section>dkon brtsegs</section><text>phra ma'i tshig spangs pa dang / sems can log par lta ba rnams yang dag pa'i lta ba yang dag par 'dzin du 'jug cing 'jog par byed pa dang / dam pa'i chos 'jig pa'i tshe </text></item>
<item><p>374a1</p><section>dkon brtsegs</section><text>dam pa'i chos srung ba dang / sems can rnams sangs rgyas kyi byang chub yang dag par 'dzin du 'jug cing 'jog par byed pa ste/ bu mo/ byang chub </text></item>
<item><p>374a2</p><section>dkon brtsegs</section><text>sems dpa' chos bzhi po de dag dang ldan na 'khor mi phyed par 'gyur ro/ /de la 'di skad ces bya ste/ phra ma de bzhin log par lta ba spong / /dam chos 'jig pa'i tshe na srung </text></item>
<item><p>374a3</p><section>dkon brtsegs</section><text>bar byed/ /sems can byang chub yang dag 'dzin 'jug na/ /'khor rnams mi phyed phun sum tshogs par 'gyur/ /bu mo/ byang chub sems dpa' chos bzhi dang ldan na sangs </text></item>
<item><p>374a4</p><section>dkon brtsegs</section><text>rgyas bcom ldan rnams kyi thad na/ rin po che chen po'i pad+ma las brdzus te skye bar 'gyur te/ bzhi gang zhe na/ 'di lta ste/ phye ma'am/ me tog ut+pa la'am/ pad+ma'am/ ku mu </text></item>
<item><p>374a5</p><section>dkon brtsegs</section><text>da'am/ pad+ma dkar pos lag pa bkang ste/ de bzhin gshegs pa'i sku gzugs sam/ de bzhin gshegs pa'i mchod rten la 'bul ba dang / gzhan dag la yang gnod </text></item>
<item><p>374a6</p><section>dkon brtsegs</section><text>sems mi bskyed pa dang / de bzhin gshegs pa'i sku gzugs pad+ma'i gdan la bzhugs pa byed du 'jug pa dang / sangs rgyas kyi byang chub la nges pa rgya cher mos pa ste/ bu mo/</text></item>
<item><p>374a7</p><section>dkon brtsegs</section><text>byang chub sems dpa' chos bzhi po de dag dang ldan na/ sangs rgyas bcom ldan 'das rnams kyi thad du rin po che chen po'i pad+ma la brdzus te skye bar 'gyur ro/ /de la 'di skad </text></item>
<item><p>374b1</p><section>dkon brtsegs</section><text>ces bya ste/ phye ma me tog bkang ste 'bul ba dang / /gnod sems spong zhing sku gzugs byed pa dang / /mos pa rgya chen la ni gnas byed na/ /rgyal ba dag gi thad du brdzus te skye/ /bu </text></item>
<item><p>374b2</p><section>dkon brtsegs</section><text>mo| byang chub sems dpa' chos bzhi dang ldan na/ rdzu 'phrul gyis sangs rgyas kyi zhing nas sangs rgyas kyi zhing du 'gro bar 'gyur te/ bzhi gang zhe na/ 'di lta ste/ gzhan dag gi </text></item>
<item><p>374b3</p><section>dkon brtsegs</section><text>dge ba'i rtsa ba'i bar chad mi byed pa dang / gzhan dag chos nyan pa la bar chad mi byed pa dang / de bzhin gshegs pa'i mchod rten dag la mar me 'bul ba dang / /ting nge 'dzin </text></item>
<item><p>374b4</p><section>dkon brtsegs</section><text>bsgom pa ste/ bu mo/ byang chub sems dpa' chos bzhi po de dag dang ldan na/ rdzu 'phrul gyis sangs rgyas kyi zhing nas sangs rgyas kyi zhing du 'gro bar 'gyur ro/ /de la 'di skad ces bya </text></item>
<item><p>374b5</p><section>dkon brtsegs</section><text>ste| dge ba dag gi bar chad mi byed dang / /gzhan gyi chos gtam dag la mi smod dang / /rgyal ba'i mchod rten rnams la mar me 'bul/ /ting 'dzin bsgom pas de ni zhing du </text></item>
<item><p>374b6</p><section>dkon brtsegs</section><text>'gro/ /bu mo/ byang chub sems dpa' chos bzhi dang ldan na /dgra zla med par 'gyur te bzhi gang zhe na/ 'di lta ste/ g.yo med par dge ba'i bshes gnyen dag la bsten pa dang /</text></item>
<item><p>374b7</p><section>dkon brtsegs</section><text>dge ba'i rtsa ba la ser sna mi byed pa dang / gzhan gyi rnyed pa la dga' ba dang / byang chub sems dpa' rnams kyi bya ba dang gnas pa thams cad la khong khro bar mi byed cing / mi snyan </text></item>
<item><p>375a1</p><section>dkon brtsegs</section><text>pa mi sgrogs pa ste/ bu mo/ byang chub sems dpa' chos bzhi po de dag dang ldan na dgra zla med par 'gyur ro/ /de la 'di skad ces bya ste/</text></item>
<item><p>375a2</p><section>dkon brtsegs</section><text>dge ba'i bshes gnyen rnams la de g.yo med/ /gzhan gyi rnyed la dga' zhing ser sna med/ /byang chub sems dpa'i spyod la mi smod na/ /rtag tu dgra zla med par spyod </text></item>
<item><p>375a3</p><section>dkon brtsegs</section><text>par 'gyur/ /bu mo/ byang chub sems dpa' chos bzhi dang ldan na tshig btsun par 'gyur te/ bzhi gang zhe na/ 'di lta ste/ ji skad smras pa de bzhin byed pa dang / mdza' bo </text></item>
<item><p>375a4</p><section>dkon brtsegs</section><text>dag la yod pa'i rang bzhin mi 'chab pa dang / klan ka mi tshol bar chos nyan pa dang / gzhan chos smra ba dag la 'phya skur mi byed pa ste/ bu mo/ byang chub sems dpa' chos </text></item>
<item><p>375a5</p><section>dkon brtsegs</section><text>bzhi po de dag dang ldan na tshig btsun par 'gyur ro/ /de la 'di skad ces bya ste/ ji skad smras pa de bzhin byed pa dang / /mdza' la yod pa'i rang bzhin mi 'chab cing / /klan ka </text></item>
<item><p>375a6</p><section>dkon brtsegs</section><text>mi tshol chos ni nyan byed na/ /'jigs pa med cing tshig kyang btsun par 'gyur/ /bu mo/ byang chub sems dpa' chos bzhi dang ldan na/ las kyi sgrib pa med par 'gyur zhing </text></item>
<item><p>375a7</p><section>dkon brtsegs</section><text>yongs su dag pa mang myur du rtogs par 'gyur te/ bzhi gang zhe na/ 'di lta ste/ lhag pa'i bsam pa sgrub pas sdom pa gsum yang dag par len pa dang / mdo sde zab mo </text></item>
<item><p>375b1</p><section>dkon brtsegs</section><text>rnams mi spong ba dang / sems dang po bskyed pa'i byang chub sems dpa' la thams cad mkhyen pa nyid du 'du shes bskyed pa dang / sems can thams cad la byams pa bsgom </text></item>
<item><p>375b2</p><section>dkon brtsegs</section><text>pa ste/ bu mo/ byang chub sems dpa' chos bzhi po de dag dang ldan na/ las kyi sgrib pa med par 'gyur zhing yongs su dag pa yang myur du rtogs par 'gyur ro/ /de la 'di skad ces </text></item>
<item><p>375b3</p><section>dkon brtsegs</section><text>bya ste/ lhag pa'i bsam pas sdom pa gsum la gnas/ /mdo sde zab mo rnams la rtag tu mos/ /sangs rgyas sras la thams cad mkhyen ltar blta/ /sems can rnams la </text></item>
<item><p>375b4</p><section>dkon brtsegs</section><text>byams pas las dag 'gyur/ bu mo/ byang chub sems dpa' chos bzhi dang ldan na bdud kyi las med par 'gyur te/ bzhi gang zhe na/ 'di lta ste/ chos thams cad mnyam pa nyid </text></item>
<item><p>375b5</p><section>dkon brtsegs</section><text>du bsgom pa dang / brtson 'grus brtsams pa dang / sangs rgyas rjes su dran pa bsgom pa dang / dge ba'i rtsa ba yongs su bsngo ba ste/ bu mo/ byang chub sems dpa' chos bzhi po de </text></item>
<item><p>375b6</p><section>dkon brtsegs</section><text>dag dang ldan na bdud kyi las med par 'gyur ro/ /de la 'di skad ces bya ste/ chos rnams la ni chos kyi tshul rtogs la/ /brtson 'grus brtsams shing sangs rgyas rjes su dran//</text></item>
<item><p>375b7</p><section>dkon brtsegs</section><text>yongs su bsngo zhing bshags dang phyag 'tshal ba/ /de la bdud kyis glags ni rnyed mi 'gyur/ /bu mo/ byang chub sems dpa' chos bzhi dang ldan na/ 'chi ba'i dus kyi tshe mdun du </text></item>
<item><p>376a1</p><section>dkon brtsegs</section><text>sangs rgyas bzhugs shing / de las chos kyang nyan la sdug bsngal yang myong bar mi 'gyur te/ bzhi gang zhe na/ 'di lta ste/ gzhan dag gi </text></item>
<item><p>376a2</p><section>dkon brtsegs</section><text>bsam pa yongs su rdzogs par byed pa dang / mos pa mang ba dang / byang chub sems dpa'i sbyin pa bkod pa sna tshogs nye bar bsgrub pa dang / dkon mchog gsum mchod pa </text></item>
<item><p>376a3</p><section>dkon brtsegs</section><text>la brtson pa ste/ bu mo/ byang chub sems dpa' chos bzhi po de dag dang ldan na/ 'chi ba'i dus kyi tshe mdun du sangs rgyas bzhugs shing / de las chos kyang nyan la sdug </text></item>
<item><p>376a4</p><section>dkon brtsegs</section><text>bsngal yang myong bar mi 'gyur ro/ /de la 'di skad ces bya ste/ de ni gzhan gyi bsam pa rdzogs byed cing / /mos pa dag ni sbyin pa rgya che ba/ /mkhas pa de ni rtag tu sbyin par </text></item>
<item><p>376a5</p><section>dkon brtsegs</section><text>byed/ /de'i phyir de mdun de bzhin gshegs pa bzhugs/ /de skad ces bka' stsal nas/ bcom ldan 'das la bu mo blo gros bzang mos 'di skad ces gsol to/ /btsun </text></item>
<item><p>376a6</p><section>dkon brtsegs</section><text>pa bcom ldan 'das/ byang chub sems dpa'i bslab pa ji skad bcas pa 'di dag la bdag gis bslab par 'tshal te/ bcom ldan 'das/ gal te bdag gis bslab </text></item>
<item><p>376a7</p><section>dkon brtsegs</section><text>pa bzhi bcu po ji skad du bka' stsal pa 'di dag las chos gcig ma spyad na yang / bdag gis de bzhin gshegs pa'i sku bslus par gyur cig /de nas gnas brtan </text></item>
<item><p>376b1</p><section>dkon brtsegs</section><text>mo'u 'gal gyi bu chen pos bu mo blo gros bzang mo la 'di skad ces smras so/ /bu mo/ byang chub sems dpa' rnams kyi spyod pa ni nyams 'og tu chud par dka' na/ khyod 'di lta bu </text></item>
<item><p>376b2</p><section>dkon brtsegs</section><text>yang dag par len par byed na/ ci khyod kyis sems la dbang thob bam/ de skad ces smras nas/ bu mo blo gros bzang mos/ tshe dang ldan pa mo'u 'gal gyi bu chen po la 'di skad ces smras </text></item>
<item><p>376b3</p><section>dkon brtsegs</section><text>so| |btsun pa mo'u 'gal gyi bu/ bden pa dang bden pa'i tshig des gang gis bdag gis chos thams cad yongs su rdzogs par byed par 'gyur ba'i bden pa dang / bden pa'i tshig des </text></item>
<item><p>376b4</p><section>dkon brtsegs</section><text>stong gsum gyi stong chen po'i 'jig rten gyi khams 'di rnam pa drug tu g.yos te/ lha'i me tog gi char 'bab par gyur cig /ma dkrol bar yang sil snyan gyi sgra 'byung bar gyur cig ces byas </text></item>
<item><p>376b5</p><section>dkon brtsegs</section><text>so| |de nas bu mo blo gros bzang mos/ de ltar bden pa'i byin gyi rlabs byas ma thag tu/ de'i mod la stong gsum gyi stong chen po'i 'jig rten gyi khams 'di rnam pa drug tu g.yos te/</text></item>
<item><p>376b6</p><section>dkon brtsegs</section><text>lha'i me tog gi char bab par gyur cing / ma dkrol bar lha'i sil snyan gyi sgra yang byung bar gyur to/ /btsun pa mo'u 'gal gyi bu/ bden pa dang bden pa'i tshig gang gis/ de ltar de </text></item>
<item><p>376b7</p><section>dkon brtsegs</section><text>bzhin gshegs pa dgra bcom pa yang dag par rdzogs pa'i sangs rgyas shAkya thub pa ji lta ba de bzhin du/ ma 'ongs pa'i dus na bdag de bzhin gshegs par 'gyur zhing / sangs </text></item>
<item><p>377a1</p><section>dkon brtsegs</section><text>rgyas kyi zhing der bdag la bdud kyang 'byung bar mi 'gyur ba dang / ngan song rnams kyi ming yang med pa dang / bud med kyi skyon rnams med par </text></item>
<item><p>377a2</p><section>dkon brtsegs</section><text>'gyur ba'i bden pa dang bden pa'i tshig des/ 'khor 'di gser gyi kha dog can du gyur cig /bu mo blo gros bzang mo'i tshig de skad ces smras ma thag tu de'i mod la/ thams </text></item>
<item><p>377a3</p><section>dkon brtsegs</section><text>cad dang ldan pa'i 'khor de gser gyi kha dog can du gyur to/ /de nas tshe dang ldan pa mo'u 'gal gyi bu chen po stan las langs te chos gos phrag pa gcig tu bgos nas/</text></item>
<item><p>377a4</p><section>dkon brtsegs</section><text>pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom </text></item>
<item><p>377a5</p><section>dkon brtsegs</section><text>ldan 'das/ bdag ni sems dang po bskyed pa nas bzung ste/ byang chub sems dpa' thams cad la phyag 'tshal lo/ /de nas 'jam dpal gzhon nur gyur pas/ bu mo </text></item>
<item><p>377a6</p><section>dkon brtsegs</section><text>blo gros bzang mo la 'di skad ces smras so/ /blo gros bzang mo khyod chos gang la gnas te/ bden pa'i byin gyi rlabs 'di byas/ blo gros bzang mos smras pa/ 'jam </text></item>
<item><p>377a7</p><section>dkon brtsegs</section><text>dpal/ chos kyi dbyings ni gnas pa ma mchis pas/ de la gnas par mi nus te/ 'di la dri ba ma mchis so/ /'jam dpal gyis smras pa/ blo gros bzang mo/ byang </text></item>
<item><p>377b1</p><section>dkon brtsegs</section><text>chub ces bya ba 'di gang gi tshig bla dwags yin/ blo gros bzang mos smras pa/ 'jam dpal/ byang chub ces bgyi ba ni/ rnam par mi rtog pa'i chos kyi tshig bla dwags so/ /'jam </text></item>
<item><p>377b2</p><section>dkon brtsegs</section><text>dpal gyis smras pa/ blo gros bzang mo/ 'di ltar byang chub sems dpa' zhes bya ba 'di gang gi tshig bla dwags yin/ blo gros bzang mos smras pa/ 'jam dpal/ byang chub </text></item>
<item><p>377b3</p><section>dkon brtsegs</section><text>sems dpa' zhes bgyi ba ni/ nam mkha' dang mnyam pa nyid kyi chos kyi tshig bla dwags so/ /'jam dpal gyis smras pa/ blo gros bzang mo ci/ de bzhin gshegs pa yang byang chub kyi </text></item>
<item><p>377b4</p><section>dkon brtsegs</section><text>phyir spyad pa mdzad dam/ blo gros bzang mos smras pa/ 'jam dpal/ dper na/ smig rgyu dang brag cas byang chub kyi phyir spyod pa de bzhin du de bzhin gshegs pas kyang byang chub </text></item>
<item><p>377b5</p><section>dkon brtsegs</section><text>kyi phyir spyad do/ /'jam dpal gyis smras pa/ blo gros bzang mo khyod ci la bsams te 'di skad ces smras/ blo gros bzang mos smras pa/ 'jam dpal/ 'di la chos 'ga' la yang </text></item>
<item><p>377b6</p><section>dkon brtsegs</section><text>bsam pa'am/ bsam pa ma lags pa ma mchis so/ /'jam dpal gyis smras pa/ blo gros bzang mo/ bsam pa de lta bu yin du zin na/ byis pa thams cad kyang byang chub tu </text></item>
<item><p>377b7</p><section>dkon brtsegs</section><text>'gyur ro/ /blo gros bzang mos smras pa/ 'jam dpal/ 'di ji snyam du dgongs/ byis pa rnams kyang gzhan la mkhas pa rnams kyang gzhan te/ byang chub kyang gzhan par de ltar </text></item>
<item><p>378a1</p><section>dkon brtsegs</section><text>gzigs sam/ de ci'i slad du zhe na/ 'di lta ste/ chos kyi dbyings kyi tshul du/ 'di ni dbyings gcig pa lags te/ blang ba ma mchis shing dor ba </text></item>
<item><p>378a2</p><section>dkon brtsegs</section><text>ma mchis la/ sgro btags pa ma mchis so/ /'jam dpal gyis smras pa/ blo gros bzang mo/ bshad pa 'di'i don shes pa ji snyed cig yod/ blo gros bzang mos smras pa/</text></item>
<item><p>378a3</p><section>dkon brtsegs</section><text>'jam dpal/ bshad pa 'di'i don 'tshal ba ni sgyu ma sprul pa'i sems dang sems las byung ba ji snyed mchis pa de snyed do/ /'jam dpal gyis smras pa/ blo gros bzang mo </text></item>
<item><p>378a4</p><section>dkon brtsegs</section><text>sprul pa nyid kyang med na de'i sems dang sems las byung ba lta ga la yod/ blo gros bzang mos smras pa/ 'jam dpal/ chos kyi dbyings ni mchis pa yang ma lags/</text></item>
<item><p>378a5</p><section>dkon brtsegs</section><text>ma mchis pa yang ma lags te/ de bzhin gshegs pa'ang de dang 'dra'o/ /de nas bcom ldan 'das la 'jam dpal gzhon nur gyur pas 'di skad ces gsol to/ /</text></item>
<item><p>378a6</p><section>dkon brtsegs</section><text>bcom ldan 'das/ 'di ltar bu mo blo gros bzang mo 'di zab mo'i bzod pa dang ldan pa ni/ ngo mtshar lags so/ /bcom ldan 'das kyis bka' stsal pa/ 'jam dpal </text></item>
<item><p>378a7</p><section>dkon brtsegs</section><text>de de bzhin no/ /ji skad smras pa de bzhin te/ bu mo blo gros bzang mo/ yang dag par rdzogs pa'i byang chub la yang dag par zhugs nas/ bskal pa sum cu lon pa'i 'og tu </text></item>
<item><p>378b1</p><section>dkon brtsegs</section><text>gdod ngas bla na med pa yang dag par rdzogs pa'i byang chub tu sems bskyed do/ /khyod kyang bu mo blo gros bzang mo 'di nyid kyis mi skye ba'i chos la zhugs par byas so/ /de nas 'jam </text></item>
<item><p>378b2</p><section>dkon brtsegs</section><text>dpal gzhon nur gyur pa stan las langs te/ bu mo blo gros bzang mo la phyag byas nas/ tshig 'di skad du bdag gis slob dpon yun ring mo zhig nas mthong ngo zhes kyang smras so/ /blo </text></item>
<item><p>378b3</p><section>dkon brtsegs</section><text>gros bzang mos smras/ 'jam dpal/ ma rtog cig /de ci'i phyir zhe na/ mi skye ba'i chos la bzod pa ni rnam par mi rtog pa'i phyir ro/ /'jam dpal gyis smras pa/ ci'i phyir slob </text></item>
<item><p>378b4</p><section>dkon brtsegs</section><text>dpon gyis bud med kyi lus las da dung ma bsgyur/ blo gros bzang mos smras pa/ 'jam dpal/ 'di ni bud med do/ /'di ni skyes pa'o zhes bya ba de ni dmigs pa ste/ 'on kyang khyod </text></item>
<item><p>378b5</p><section>dkon brtsegs</section><text>kyi the tshom med par bya'o/ /bden pa gang gis bdag ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas su 'gyur ba'i bden pa des/</text></item>
<item><p>378b6</p><section>dkon brtsegs</section><text>bdag skyes par gyur cig /bu mo blo gros bzang mos tshig de skad ces smras ma thag tu de'i mod la/ de'i bud med kyi dngos po mi snang bar gyur nas skyes par gyur te/ chos gos </text></item>
<item><p>378b7</p><section>dkon brtsegs</section><text>dur smrig gyon nas/ des 'di skad du bden pa gang gis/ bdag gis byang chub thob pa na/ dge slong tshur shog ces byas pas rab tu 'byung bar 'gyur ba dang / bdag gi sangs rgyas kyi </text></item>
<item><p>379a1</p><section>dkon brtsegs</section><text>zhing der bdud kyang 'byung bar mi 'gyur ba dang / ngan song gi ming yang med pa dang / bud med kyi skyon rnams kyang med par 'gyur ba'i bden pa dang /</text></item>
<item><p>379a2</p><section>dkon brtsegs</section><text>bden pa'i tshig des bdag dge slong bsnyen par rdzogs nas lo sum cu lon pa'i spyod lam ci 'dra ba de lta bur gyur cig /ces byas so/ /byang chub sems dpa' blo gros bzang pos </text></item>
<item><p>379a3</p><section>dkon brtsegs</section><text>tshig de skad smras ma thag tu de'i mod la/ de dge slong bsnyen par rdzogs nas lo sum cu lon pa'i spyod lam ci 'dra ba de lta bur gyur to/ /'jam dpal/ bden pa dang / bden </text></item>
<item><p>379a4</p><section>dkon brtsegs</section><text>pa'i tshig gang dang gang gis bdag gi sangs rgyas kyi zhing du/ sems can rnams kyi lus gser gyi kha dog lta bur 'gyur ba dang / bsams pas bza' ba dang / btung ba 'grub </text></item>
<item><p>379a5</p><section>dkon brtsegs</section><text>par 'gyur te/ gzhan 'phrul dbang byed kyi lha rnams kyi longs spyod dang / yongs su spyod pa ji lta ba bzhin du 'gyur ba dang / sangs rgyas kyi zhing de na ngan song gsum yongs su </text></item>
<item><p>379a6</p><section>dkon brtsegs</section><text>spang bar 'gyur ba dang / rin po che sna bdun gyi shing ljon pa dang / rin po che'i dra bas yongs su bskor cing / rin po che sna bdun gyi pad+ma dag gis brgyan la/ steng rin po che'i bla re </text></item>
<item><p>379a7</p><section>dkon brtsegs</section><text>bres te/ 'jam dpal gyi sangs rgyas kyi zhing ci 'dra ba kho na dang mnyam zhing mi lhag pa de lta bur 'gyur ba'i bden pa dang / bden pa'i tshig des 'khor 'di gser gyi kha dog can du </text></item>
<item><p>379b1</p><section>dkon brtsegs</section><text>gyur cig /ces byas so/ /de nas byang chub sems dpa' blo gros bzang pos tshig de skad ces smras ma thag tu de'i mod la/ thams cad dang ldan pa'i 'khor de gser gyi kha dog can </text></item>
<item><p>379b2</p><section>dkon brtsegs</section><text>du gyur to/ /de nas sa bla'i lha rnams kyi lha'i lus kyis gcig nas gcig tu sgra bsgrags shing skad kyis go bar byas te/ kye ma byang chub sems dpa' sems dpa' chen po blo gros </text></item>
<item><p>379b3</p><section>dkon brtsegs</section><text>bzang po byang chub thob pa'i sangs rgyas kyi zhing gi yon tan bkod pa ni de lta bur 'gyur ro/ /zhes ched du brjod pa 'di ched du brjod do/ /de nas bcom ldan 'das kyis 'jam dpal </text></item>
<item><p>379b4</p><section>dkon brtsegs</section><text>gzhon nur gyur pa la bka' stsal pa/ 'jam dpal/ byang chub sems dpa' blo gros bzang po 'di ni de bzhin gshegs pa dgra bcom pa yang dag par rdzogs pa'i sangs rgyas/</text></item>
<item><p>379b5</p><section>dkon brtsegs</section><text>rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom </text></item>
<item><p>379b6</p><section>dkon brtsegs</section><text>ldan 'das yon tan rin chen dpal gyi snying po zhes bya bar 'jig rten du 'byung bar 'gyur ro/ /bcom ldan 'das kyis chos kyi rnam grangs 'di bka' stsal pa na/ srog chags bye ba </text></item>
<item><p>379b7</p><section>dkon brtsegs</section><text>phrag sum cu bla na med pa yang dag par rdzogs pa'i byang chub las phyir mi ldog pa nyid la yang dag par gnas par gyur to/ /lha bye ba phrag brgyad cu ni chos rnams la chos kyi mig rdul </text></item>
<item><p>380a1</p><section>dkon brtsegs</section><text>med cing dri ma dang bral ba rnam par dag go /srog chags brgyad stong gis ni ye shes mngon par rtogs par gyur to/ /byang chub sems dpa'i theg pa </text></item>
<item><p>380a2</p><section>dkon brtsegs</section><text>pa'i dge slong byang chub kyi sems las phyir mi ldog par 'dod pa lnga stong tsam yang / byang chub sems dpa' blo gros bzang po'i lhag pa'i bsam pa rtogs shing dge ba'i rtsa ba'i che ba </text></item>
<item><p>380a3</p><section>dkon brtsegs</section><text>nyid mthong nas/ de dag rang rang gi bla gos bcom ldan 'das kyi sku la gsol te/ lhag pa'i bsam pas bla na med pa yang dag par rdzogs pa'i byang chub tu yongs su bsngos </text></item>
<item><p>380a4</p><section>dkon brtsegs</section><text>nas tshig 'di skad du/ bcom ldan 'das/ bdag cag gi dge ba'i rtsa ba 'dis/ bla na med pa yang dag par rdzogs pa'i byang chub tu nges par gyur cig /ces smras so/ /dge </text></item>
<item><p>380a5</p><section>dkon brtsegs</section><text>slong de dag gis dge ba'i rtsa ba bla na med pa yang dag par rdzogs pa'i byang chub tu yongs su bsngos ma thag tu bskal pa dgu bcu'i 'khor ba bsnyil te bor nas/ bla na med pa yang </text></item>
<item><p>380a6</p><section>dkon brtsegs</section><text>dag par rdzogs pa'i byang chub las phyir mi ldog par gnas par gyur to/ /de dag thams cad kyang bcom ldan 'das kyis lung bstan te/ 'jam dpal/ dge slong 'di dag ni </text></item>
<item><p>380a7</p><section>dkon brtsegs</section><text>bskal pa bcu gnyis na/ bskal pa dri ma med pa'i 'od ces bya ba la de bzhin gshegs pa bzod par dka' ba'i sangs rgyas kyi zhing 'jig rten gyi khams 'od zer can du bskal pa </text></item>
<item><p>380b1</p><section>dkon brtsegs</section><text>gcig la bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa spobs pa'i rgyan ces bya ba thams cad ming mthun </text></item>
<item><p>380b2</p><section>dkon brtsegs</section><text>par 'jig rten du 'byung bar 'gyur ro/ /'jam dpal/ de ltar na chos kyi rnam grangs 'di ni byang chub sems dpa' sems dpa' chen po rnams dang / nyan thos rnams la rdzu 'phrul </text></item>
<item><p>380b3</p><section>dkon brtsegs</section><text>chen po byed pa yin no/ /'jam dpal/ rigs kyi bu'am rigs kyi bu mo byang chub 'dod pa gang gis bskal pa stong gi bar du thabs mkhas pa dang ma bral bas/ pha rol tu phyin pa drug </text></item>
<item><p>380b4</p><section>dkon brtsegs</section><text>la spyad la/ gang gis chos kyi rnam grangs 'di bris nas/ zla ba phyed kyi bar du lan re bklags na/ bsod nams kyi phung po snga mas ni bsod nams kyi phung po 'di'i brgya'i char yang </text></item>
<item><p>380b5</p><section>dkon brtsegs</section><text>mi phod/ stong gi cha dang / brgya stong gi cha dang / bye ba brgya stong gi cha dang / grangs dang / bgrang ba dang / dpe dang / rgyur yang mi bzod do/ /'jam dpal/ de lta bas na chos kyi </text></item>
<item><p>380b6</p><section>dkon brtsegs</section><text>rnam grangs 'di khyod la gtad kyi/ khyed 'dun par gyis la sngon gyi byang chub sems dpa'i smon lam las byung ba'i mdo 'di lta bu 'di ma 'ongs pa'i dus na gzung zhig /kun chub par </text></item>
<item><p>380b7</p><section>dkon brtsegs</section><text>gyis shig /chongs shig /shod cig /lhogs shig/ ston cig /gzhan dag la yang rgya cher rab tu ston cig /'jam dpal/ dper na/ 'khor los bsgyur ba'i rgyal po ji srid du gnas pa de </text></item>
<item><p>381a1</p><section>dkon brtsegs</section><text>srid du/ rin po che sna bdun med par mi 'gyur la/ 'khor los/ sgyur ba'i rgyal po shin/ rin po che sna bdun med par 'gyur ro/ /'jam dpal/ de </text></item>
<item><p>381a2</p><section>dkon brtsegs</section><text>bzhin du chos kyi rnam grangs 'di lta bu 'di 'jig rten na ji srid du spyod pa de srid du/ de bzhin gshegs pa'i byang chub kyi yan lag rin po che sna bdun dang / byang chub kyi phyogs kyi </text></item>
<item><p>381a3</p><section>dkon brtsegs</section><text>chos kyi tshul thams cad med par mi 'gyur la/ chos kyi rnam grangs 'di lta bu 'di med par gyur na/ dam pa'i chos nub par 'gyur ro/ /'jam dpal/ de bas na mdo sde rin </text></item>
<item><p>381a4</p><section>dkon brtsegs</section><text>po che 'di lta bu 'di yi ger bri ba dang / lung 'bog pa dang / bcang ba dang / bklag pa dang / gzhan dag la yang rgya cher rab tu bstan pa'i phyir/ byang chub sems dpa' sems </text></item>
<item><p>381a5</p><section>dkon brtsegs</section><text>dpa' chen po rnams kyis brtson 'grus brtsam par bya'o/ /'di ni nga'i rjes su bstan pa yin no/ /phyis 'gyod pa can du gyur ta re/ 'di ni rigs kyi bu'am/ rigs kyi bu mo byang chub </text></item>
<item><p>381a6</p><section>dkon brtsegs</section><text>'dod pa la ngas bstan pa yin no/ /bcom ldan 'das kyis de skad ces bka' stsal nas/ byang chub sems dpa' blo gros bzang po dang / 'jam dpal gzhon nur gyur pa dang /</text></item>
<item><p>381a7</p><section>dkon brtsegs</section><text>thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod </text></item>
<item><p>381b1</p><section>dkon brtsegs</section><text>do| |'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ 'phags pa bu mo blo gros bzang mos zhus pa'i le'u zhes bya ste/ 'dus pa sum cu </text></item>
<item><p>381b2</p><section>dkon brtsegs</section><text>pa rdzogs so// //rgya gar gyi mkhan po dzi na mi tra dang / su ren+d+ra bo d+hi dang / zhu chen gyi lots+tsha ba ban de ye shes sems bsgyur cing zhus te gtan la phab pa// //</text></item>
<item><p>381b3</p><section>dkon brtsegs</section><text>rgya gar skad du/ Ar+ya gang+go ta ra pa ri brits+tshA nA ma ma hA yA na sU tra/ bod skad du/ 'phags pa gang+gA'i mchog gis zhus pa zhes bya ba theg pa chen po'i mdo/ sangs rgyas dang byang chub sems </text></item>
<item><p>381b4</p><section>dkon brtsegs</section><text>dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra </text></item>
<item><p>381b5</p><section>dkon brtsegs</section><text>ba na bzhugs te/ de'i tshe grong khyer chen po mnyan yod na dge bsnyen ma gang+gA'i mchog ces bya ba zhig gnas so/ /de nas dge bsnyen ma gang+gA'i mchog mnyan yod nas byung nas/ rgyal </text></item>
<item><p>381b6</p><section>dkon brtsegs</section><text>bu rgyal byed kyi tshal mgon med zas sbyin gyi kun dga' ra ba ga la ba der song ste phyin nas/ bcom ldan 'das kyi zhabs la mgo bos phyag 'tshal te/ phyogs gcig tu 'dug go /</text></item>
<item><p>381b7</p><section>dkon brtsegs</section><text>phyogs gcig tu 'dug pa dang / bcom ldan 'das kyis mkhyen bzhin du dge bsnyen ma gang+gA'i mchog la/ gang+gA'i mchog khyod da gzod gang nas 'ongs zhes smras so/ /gang+gA'i mchog </text></item>
<item><p>382a1</p><section>dkon brtsegs</section><text>gis gsol pa/ bcom ldan 'das/ gang zhig gis sprul pa la smras te khyod da gzod gang nas 'ongs zhes de skad bgyis na/ ji skad lan 'debs </text></item>
<item><p>382a2</p><section>dkon brtsegs</section><text>par 'gyur lags/ bcom ldan 'das kyis bka' stsal pa/ gang+gA'i mchog sprul pa la ni 'greng ba med/ 'dug pa med/ nyal ba med/ 'ong ba med/ 'gro ba med/ 'chi 'pho </text></item>
<item><p>382a3</p><section>dkon brtsegs</section><text>med/ skye ba med na/ 'di nas 'ongs so zhes de ci zhig ston par 'gyur/ gang+gA'i mchog gis gsol pa/ bcom ldan 'das/ ci chos thams cad sprul pa lta bu lags sam/</text></item>
<item><p>382a4</p><section>dkon brtsegs</section><text>bka' stsal pa/ gang+gA'i mchog /de bzhin no/ /gsol pa/ bcom ldan 'das/ gal te chos thams cad sprul pa lta bu lags na/ gang+gA'i mchog khyod da gzod gang nas </text></item>
<item><p>382a5</p><section>dkon brtsegs</section><text>'ongs zhes ci'i slad du smras/ bcom ldan 'das kyis bka' stsal pa/ gang+gA'i mchog sprul pa ni ngan song du mi 'gro /mtho ris su mi 'gro /yongs su mya ngan las 'das par </text></item>
<item><p>382a6</p><section>dkon brtsegs</section><text>mi 'gro na/ ci gang+gA'i mchog kyang ngan song du mi 'gro /mtho ris su mi 'gro /yongs su mya ngan las 'das par mi 'gro'am/ gang+gA'i mchog gis gsol pa/ bcom ldan </text></item>
<item><p>382a7</p><section>dkon brtsegs</section><text>'das/ gal te bdag gis dge bsnyen ma gang+gA'i mchog sprul pa'i rang bzhin las gzhan lags par mthong na ni/ dge bsnyen ma gang+gA'i mchog /ngan song du 'gro ba'am/</text></item>
<item><p>382b1</p><section>dkon brtsegs</section><text>mtho ris su mchi ba'am/ yongs su mya ngan las 'das par mchi ba ma lags so/ /zhes bdag sprul pa dang bstun du'ang mi rung lags na/ bcom ldan 'das/ bdag gis ni </text></item>
<item><p>382b2</p><section>dkon brtsegs</section><text>dge bsnyen ma gang+gA'i mchog sprul pa'i rang bzhin nas gzhan lags par ma mthong ste/ bcom ldan 'das/ de ltar bdag gis ma mthong na/ dge bsnyen ma gang+gA'i mchog </text></item>
<item><p>382b3</p><section>dkon brtsegs</section><text>ngan song du mchi ba'am /mtho ris su mchi ba'am/ yongs su mya ngan las 'das par 'chi ba zhes ji skad bstan par bgyi/ bcom ldan 'das/ de lta lags kyis kyang / g.yo </text></item>
<item><p>382b4</p><section>dkon brtsegs</section><text>ba dang / rlom sems dang / bskyod pa dang / spros pa mchis na/ ji ltar 'di snyam du bdag ngan song du 'gro ba'am/ mtho ris su 'gro ba'am/ yongs su mya ngan las 'das par </text></item>
<item><p>382b5</p><section>dkon brtsegs</section><text>'gro ba'o snyam du sems lags te/ bcom ldan 'das mya ngan las 'das pa'i dbyings ni/ nam yang ngan song du mchi ba'am/ mtho ris su mchi ba'am/ yongs su mya ngan </text></item>
<item><p>382b6</p><section>dkon brtsegs</section><text>las 'das par 'gro ba'o snyam du sems lags te/ bcom ldan 'das mya ngan las 'das pa'i dbyings ni nam yang ngan song du mchi ba'am/ mtho ris su mchi ba'am/ yongs su </text></item>
<item><p>382b7</p><section>dkon brtsegs</section><text>mya ngan las 'das par mchi ba ma lags te/ bcom ldan 'das/ dge bsnyen ma gang+gA'i mchog kyang de lta bu'i dbyings can lags so/ /bcom ldan 'das kyis bka' stsal pa/</text></item>
<item><p>383a1</p><section>dkon brtsegs</section><text>gang+gA'i mchog khyod ci yongs su mya ngan las 'das pa la yang dag par ma zhugs sam/ gsol pa/ bcom ldan 'das/ su zhig gis mi skye ba la </text></item>
<item><p>383a2</p><section>dkon brtsegs</section><text>smras te/ khyod yongs su mya ngan las 'das pa la ma zhugs sam zhes de skad bgyis na/ ji skad lan 'debs par 'gyur lags/ bcom ldan 'das kyis bka' stsal pa/</text></item>
<item><p>383a3</p><section>dkon brtsegs</section><text>gang+gA'i mchog /mi skye ba zhes bya ba ni mya ngan las 'das pa'i tshig bla dwags yin na/ de ni ci zhig lan 'debs par 'gyur/ gang+gA'i mchog gis gsol pa/ bcom ldan 'das/</text></item>
<item><p>383a4</p><section>dkon brtsegs</section><text>ci chos thams cad mya ngan las 'das pa dang mtshungs pa lags sam/ bka' stsal pa/ gang+gA'i mchog/ de de bzhin te/ chos thams cad ni mya ngan las 'das pa dang mtshungs </text></item>
<item><p>383a5</p><section>dkon brtsegs</section><text>so| |gsol pa/ bcom ldan 'das/ gal te chos thams cad mya ngan las 'das pa dang mtshungs pa lags na/ gang+gA'i mchog khyod yongs su mya ngan las 'das pa la yang </text></item>
<item><p>383a6</p><section>dkon brtsegs</section><text>dag par ma zhugs sam zhes da ci zhig smra ste/ bcom ldan 'das/ su zhig gis sprul pa la smras te/ khyod yongs su mya ngan las 'das pa la yang dag par ma zhugs </text></item>
<item><p>383a7</p><section>dkon brtsegs</section><text>sam zhes de skad ces bgyis na/ ji skad lan 'debs par 'gyur lags/ bcom ldan 'das kyis bka' stsal pa/ gang+gA'i mchog /dri ba 'di ni dmigs pa med pa'o/ /gsol </text></item>
<item><p>383b1</p><section>dkon brtsegs</section><text>pa| ci bcom ldan 'das kyis dmigs pa dang bcas pa'i smra bas smras lags sam/ bka' stsal pa/ gang+gA'i mchog /dri ba 'di ni dmigs pa med mod kyi/ 'on kyang 'khor </text></item>
<item><p>383b2</p><section>dkon brtsegs</section><text>'di na rigs kyi bu'am/ rigs kyi bu mo 'dul ba dag yod de/ de dag gis don chen por 'gyur bas dris so/ /de ci'i phyir zhe na/ gang+gA'i mchog /de bzhin gshegs pas ni </text></item>
<item><p>383b3</p><section>dkon brtsegs</section><text>chos nyid ces bya ba yang mngon par rdzogs par sangs ma rgyas na/ gang de las byung ba'i chos yongs su mya ngan las 'das pa la gnas pa lta ga la zhig yod/ gsol pa/ gal </text></item>
<item><p>383b4</p><section>dkon brtsegs</section><text>te bcom ldan 'das kyis chos nyid ces bgyi ba yang mngon par rdzogs par sangs ma rgyas te/ de las byung ba'i chos lta ga la zhig mchis par gyur na/ bcom ldan 'das kyis byang </text></item>
<item><p>383b5</p><section>dkon brtsegs</section><text>chub kyi slad du ji ltar dge ba'i rtsa ba yang dag par bsgrubs lags/ bcom ldan 'das kyis bka' stsal pa/ gang+gA'i mchog /gang dmigs pa de ni dge ba'i rtsa ba ma yin te/ byang chub </text></item>
<item><p>383b6</p><section>dkon brtsegs</section><text>sems dpa' dge ba'i rtsa ba de ni gang gi tshe/ yang dag par sgrub pa de'i tshe yang bsam gyis mi khyab pa nyid mi 'dor ro/ /gang gi tshe yang dag par mi sgrub pa de'i tshe yang bsam gyis mi </text></item>
<item><p>383b7</p><section>dkon brtsegs</section><text>khyab pa nyid mi 'dor ro/ /gsol pa/ bcom ldan 'das/ bsam gyis mi khyab pa la bsam gyis mi khyab pa zhes bgyi ba/ ci'i slad du bsam gyis mi khyab pa la bsam gyis mi khyab pa </text></item>
<item><p>384a1</p><section>dkon brtsegs</section><text>zhes bgyi/ bcom ldan 'das kyis bka' stsal pa/ gang+gA'i mchog /chos 'di ni sems pas thob par bya ba ma yin te/ sems pas thob par bya </text></item>
<item><p>384a2</p><section>dkon brtsegs</section><text>bar mi nus so/ /de ci'i phyir zhe na/ 'di ltar 'di ni sems nyid kyang mi dmigs na/ gang sems las rab tu byung ba'i chos lta ga la yod/ gang+gA'i mchog /sems mi dmigs pa </text></item>
<item><p>384a3</p><section>dkon brtsegs</section><text>ni bsam gyis mi khyab pa'i rgyud ces bya'o/ /bsam gyis mi khyab pa'i rgyud gang yin pa de ni thob pa ma yin/ mngon par rtogs pa ma yin/ shes pa ma yin/ mngon sum du byas </text></item>
<item><p>384a4</p><section>dkon brtsegs</section><text>pa ma yin te/ de ni thob par bya ba ma yin/ kun nas nyon mongs pa ma yin/ rnam par byang ba ma yin no/ /de ci'i phyir zhe na/ gang+gA'i mchog /'di ltar de bzhin gshegs pas </text></item>
<item><p>384a5</p><section>dkon brtsegs</section><text>ni chos thams cad nam mkha' ltar nges par thugs su chud de/ gang+gA'i mchog /chos thams cad nam mkha' dang mtshungs pa gnyen po med pa'o/ /gsol pa/ bcom ldan 'das/</text></item>
<item><p>384a6</p><section>dkon brtsegs</section><text>gal te chos thams cad nam mkha' dang mtshungs pa gnyen po ma mchis pa lags na/ bcom ldan 'das kyis gzugs zhes btags pa dang / tshor ba dang / 'du shes dang / 'du </text></item>
<item><p>384a7</p><section>dkon brtsegs</section><text>byed rnams dang / rnam par shes pa zhes btags pa dang / phung po rnams dang / khams rnams dang / skye mched rnams dang / rten cing 'brel par 'byung ba dang / zag pa dang </text></item>
<item><p>384b1</p><section>dkon brtsegs</section><text>bcas pa dang / zag pa ma mchis pa dang / kun nas nyon mongs pa dang / rnam par byang ba dang / 'khor ba dang / mya ngan las 'das pa zhes btags pa ji lta bu lags/ bcom ldan </text></item>
<item><p>384b2</p><section>dkon brtsegs</section><text>'das kyis bka' stsal pa/ gang+gA'i mchog /'di lta ste/ dper na/ bdag bdag ces 'dogs kyang bdag gang yang mi dmigs pa de bzhin du gang+gA'i mchog ngas/ gzugs zhes </text></item>
<item><p>384b3</p><section>dkon brtsegs</section><text>btags te/ gzugs gang yang mi dmigs so/ /de bzhin du ngas tshor ba dang / 'du shes dang / 'du byed rnams dang / rnam par shes pa zhes btags te/ rnam par shes pa gang yang </text></item>
<item><p>384b4</p><section>dkon brtsegs</section><text>mi dmigs so/ /phung po rnams dang / khams rnams dang / skye mched rnams dang / rten cing 'brel par 'byung ba dang / zag pa dang bcas pa dang / zag pa med pa dang / kun nas </text></item>
<item><p>384b5</p><section>dkon brtsegs</section><text>nyon mongs pa dang / rnam par byang ba dang / 'khor ba dang / mya ngan las 'das pa zhes bya bar yang ngas btags te/ mya ngan las 'das pa gang yang mi dmigs so/ /gang+gA'i mchog </text></item>
<item><p>384b6</p><section>dkon brtsegs</section><text>'di lta ste/ dper na/ smig rgyu rnams la ni chu yong med de/ mi dmigs so/ /gang+gA'i mchog /de bzhin du ngas gzugs zhes bya bar btags kyang / gzugs gang yang mi dmigs </text></item>
<item><p>384b7</p><section>dkon brtsegs</section><text>so| |ngas tshor ba dang / 'du shes dang / 'du byed rnams dang / rnam par shes pa zhes bya bar btags kyang / rnam par shes pa gang yang mi dmigs so/ /phung po rnams dang / khams </text></item>
<item><p>385a1</p><section>dkon brtsegs</section><text>rnams dang / skye mched rnams dang / rten cing 'brel par 'byung ba dang / zag pa dang bcas pa dang / zag pa med pa dang / kun nas nyon mongs </text></item>
<item><p>385a2</p><section>dkon brtsegs</section><text>pa dang / rnam par byang ba dang / 'khor ba dang / mya ngan las 'das pa zhes bya bar ngas btags kyang / don dam par na de dag thams cad med cing mi dmigs so/ /gang+gA'i </text></item>
<item><p>385a3</p><section>dkon brtsegs</section><text>mchog /gang chos la mchog tu 'dzin pa med par tshangs par spyad pa spyod pa de lta bu ni legs par gsungs pa'i chos 'dul ba la tshangs par spyod pa la gnas pa yin no//</text></item>
<item><p>385a4</p><section>dkon brtsegs</section><text>gang+gA'i mchog /mngon pa'i nga rgyal can gnas la dmigs nas/ tshangs pa spyad pa spyod par de dag gi tshangs par spyod pa de ni yongs su ma dag pa'o/ /zhes nga smra'o/ /gang </text></item>
<item><p>385a5</p><section>dkon brtsegs</section><text>dag tshangs par spyod pa yongs su ma dag pa de dag ni zab mo rgyud chad pa'i chos 'di lta bu 'di thos na/ dngangs skrag par 'gyur te/ de dag skye ba dang / rga ba dang / na ba dang </text></item>
<item><p>385a6</p><section>dkon brtsegs</section><text>'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams las yongs su mi 'grol te/ de dag ni sdug bsngal gyi </text></item>
<item><p>385a7</p><section>dkon brtsegs</section><text>bskal pa can du 'gyur ro/ /zhes nga smra'o/ /gang+gA'i mchog /da ltar ram/ nga 'das pa'i phyi na yang rung ste /gang dag zab mo rgyud chad pa 'di lta bu'i chos ston pa de dag la mi </text></item>
<item><p>385b1</p><section>dkon brtsegs</section><text>gti mug pa dag gsod pa po'i 'du shes bskyed par 'gyur te/ de ltar mi gti mug pa de dag log par zin pas bsad pa'i zhe sdang bskyed nas/ ngan song du 'gro bar 'gyur ro/ /</text></item>
<item><p>385b2</p><section>dkon brtsegs</section><text>gang+gA'i mchog gis gsol pa/ bcom ldan 'das/ rgyud chad pa/ rgyud chad pa zhes bgyi ba/ ci'i slad du na rgyud chad pa zhes bgyi/ bcom ldan 'das kyis bka' stsal pa/ gang+gA'i </text></item>
<item><p>385b3</p><section>dkon brtsegs</section><text>mchog /chos 'di ni rgyud bcad pa'am/ dbye pa'am/ rnam par gzhig ga pa ma yin te/ de'i phyir rgyud chad pa zhes bya ste/ 'di ni yang dag pa'i mtha' zhes bya/ bsam gyis mi </text></item>
<item><p>385b4</p><section>dkon brtsegs</section><text>khyab pa'i rgyud ces bya'o/ /de nas bcom ldan 'das kyis de'i tshe 'dzum pa mdzad do/ /de nas bcom ldan 'das kyi zhal gyi sgo nas/ 'od zer kha dog sna tshogs kha dog du ma 'di lta ste/ sngon </text></item>
<item><p>385b5</p><section>dkon brtsegs</section><text>po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung nas/ de dag gis 'jig rten gyi khams mtha' yas mu med pa dag </text></item>
<item><p>385b6</p><section>dkon brtsegs</section><text>snang bar byas te/ 'od kyis khyab par byas nas tshangs pa'i 'jig rten gyi bar du mngon par byung ste/ slar log nas bcom ldan 'das kyi zhal gyi sgor nub bo/ /de nas tshe dang ldan pa </text></item>
<item><p>385b7</p><section>dkon brtsegs</section><text>kun dga' bos bla gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar ba btud de/ bcom ldan </text></item>
<item><p>386a1</p><section>dkon brtsegs</section><text>'das la 'di skad ces gsol to/ /bcom ldan 'das/ de bzhin gshegs pa rnams ni rgyu ma mchis par 'dzum par mi mdzad na/ 'dzum par mdzad </text></item>
<item><p>386a2</p><section>dkon brtsegs</section><text>pa'i rgyu gang lags/ rkyen gang lags/ bcom ldan 'das kyis bka' stsal pa/ kun dga' bo/ ngas mngon par shes te/ sa phyogs 'di nyid du de bzhin gshegs pa stong </text></item>
<item><p>386a3</p><section>dkon brtsegs</section><text>gis/ gang+gA'i mchog ces bya ba kho na'i dge bsnyen ma sha stag las brtsams te/ chos kyi rnam grangs 'di bshad do/ /dge bsnyen ma de dag thams cad ni rab tu byung nas/ phung </text></item>
<item><p>386a4</p><section>dkon brtsegs</section><text>po lhag ma med pa'i mya ngan las 'das pa'i dbyings su yongs su mya ngan las 'das so/ /de nas bcom ldan 'das la tshe dang ldan pa kun dga' bos 'di skad ces gsol to/ /</text></item>
<item><p>386a5</p><section>dkon brtsegs</section><text>bcom ldan 'das/ chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ kun dga' bo/ chos kyi rnam grangs 'di'i </text></item>
<item><p>386a6</p><section>dkon brtsegs</section><text>ming ni dri ma med pa zhes bya ste/ 'di ni dri ma med pa zhes bya bar gzung zhig /chos kyi rnam grangs 'di bstan pa na/ dge slong bdun brgya dang / dge slong ma bzhi brgya len pa </text></item>
<item><p>386a7</p><section>dkon brtsegs</section><text>med par zag pa rnams las sems rnam par grol lo/ /de nas 'dod pa na spyod pa dang / gzugs na spyod pa'i lha'i bu rnams kyis lha'i me tog rnams dang / tsan+dan gyi </text></item>
<item><p>386b1</p><section>dkon brtsegs</section><text>phye ma rnams mngon par sprul te/ bcom ldan 'das la gtor nas tshig 'di skad ces/ 'di ltar grong khyer mnyan yod na/ dge bsnyen ma 'di lta bu gnas la/ de de bzhin gshegs pa dang </text></item>
<item><p>386b2</p><section>dkon brtsegs</section><text>lhan cig smra yang / de'i lus ngal bar yang mi 'gyur ba dang / ji ltar yang gang+gA'i mchog 'di sngon gyi rgyal ba la lhag par bya ba byas shing / dge ba'i rtsa ba bskyed pa dang / yun ring </text></item>
<item><p>386b3</p><section>dkon brtsegs</section><text>po nas dge ba spyad pa dang / yun ring po nas tshangs par spyad pa dang / sangs rgyas mang po la bsnyen bkur byas pa 'di ni ngo mtshar to/ /zhes smras so/ /bcom ldan 'das kyis </text></item>
<item><p>386b4</p><section>dkon brtsegs</section><text>bka' stsal pa/ lha'i bu dag /de de bzhin te/ 'di ni sngon gyi rgyal ba la lhag par bya ba byas pas dge ba'i rtsa ba bskyed pa/ yun ring po tshangs par spyad pa la gnas pa'o/ /bcom </text></item>
<item><p>386b5</p><section>dkon brtsegs</section><text>ldan 'das kyis de skad ces bka' stsal nas/ dge bsnyen ma gang+gA'i mchog dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom </text></item>
<item><p>386b6</p><section>dkon brtsegs</section><text>ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ 'phags pa </text></item>
<item><p>386b7</p><section>dkon brtsegs</section><text>gang+gA'i mchog gis zhus pa'i le'u zhes bya ba ste/ 'dus pa sum cu rtsa gcig pa rdzogs so// //rgya gar gyi mkhan po ji na mi tra dang / dA na shI la dang / zhu chen gyi </text></item>
<item><p>387a1</p><section>dkon brtsegs</section><text>lo ts+tsha ba ban de ye shes sdes bsgyur cing zhus te/ skad gsar bcad kyis kyang bcos nas gtan la phab pa// //rgya gar skad du/</text></item>
<item><p>387a2</p><section>dkon brtsegs</section><text>AR+Ya a sho ka dat+ta byA ka ra Na nA ma mahA yA na sU tra/ bod skad du/ 'phags pa mya ngan med kyis byin pa lung bstan pa zhes bya ba theg pa chen po'i mdo/ bam po gcig </text></item>
<item><p>387a3</p><section>dkon brtsegs</section><text>go /sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das rgyal po'i khab na/ bya </text></item>
<item><p>387a4</p><section>dkon brtsegs</section><text>rgod kyi phung po'i ri la dge slong lnga brgya tsam gyi dge slong gi dge 'dun chen po dang / byang chub sems dpa' brgya stong thams cad kyang gzungs thob pa/ spobs pa thogs </text></item>
<item><p>387a5</p><section>dkon brtsegs</section><text>pa med pa/ mngon par shes pa bsgrub pa la mkhas pa/ chos zab mo'i tshul la gnas pa/ stong pa nyid la gnas pa/ mtshan ma med pa la gnas pa/ smon pa med pa la </text></item>
<item><p>387a6</p><section>dkon brtsegs</section><text>gnas pa/ mi dmigs pa'i chos la gnas pa/ mi gnas pa'i chos ston pa/ mi skye pa'i chos la bzod pa dang ldan pa sha stag la/ 'di lta ste/ byang chub sems dpa' </text></item>
<item><p>387a7</p><section>dkon brtsegs</section><text>lhun po dang / byang chub sems dpa' lhun po chen po dang / byang chub sems dpa' ye shes lhun po dang / byang chub sems dpa' rin chen seng ge dang / byang chub sems </text></item>
<item><p>387b1</p><section>dkon brtsegs</section><text>dpa' seng ge blo gros dang / byang chub sems dpa' rtag tu lag brkyang dang / byang chub sems dpa' rtag tu lag bsgreng dang / byang chub sems dpa' rtag tu brtson dang / byang chub </text></item>
<item><p>387b2</p><section>dkon brtsegs</section><text>sems dpa' rtag tu 'dzum zhing rab tu dga' ba dang / byang chub sems dpa' dbang po las 'das pa dang / byang chub sems dpa' rtag tu gdung dang / byang chub sems dpa' rin </text></item>
<item><p>387b3</p><section>dkon brtsegs</section><text>chen sems dang / byang chub sems dpa' lag na rin chen dang / byang chub sems dpa' lag na rin chen thogs dang / byang chub sems dpa' rin chen bkra ldan dang / byang chub </text></item>
<item><p>387b4</p><section>dkon brtsegs</section><text>sems dpa' kha lo sgyur dang / byang chub sems dpa' kha lo sgyur chen po dang / byang chub sems dpa' bden pa la dga' ba dang / byang chub sems dpa' byams pa dang /</text></item>
<item><p>387b5</p><section>dkon brtsegs</section><text>byang chub sems dpa' 'jam dpal gzhon nur gyur pa dang / skyes bu dam pa brgyad la/ 'di lta ste/ byang chub sems dpa' bzang skyong dang / byang chub sems dpa' dkon </text></item>
<item><p>387b6</p><section>dkon brtsegs</section><text>mchog 'byung gnas dang / byang chub sems dpa' phug sbas dang / byang chub sems dpa' dbang po'i lha dang / byang chub sems dpa' chu lha'i lha dang / byang chub sems </text></item>
<item><p>387b7</p><section>dkon brtsegs</section><text>dpa' blo gros yangs pa dang / byang chub sems dpa' blo gros khyad par can dang / byang chub sems dpa' blo gros 'phel dang / de dag la sogs pa byang chub sems dpa' </text></item>
<item><p>388a1</p><section>dkon brtsegs</section><text>brgyad stong dang thabs gcig tu bzhugs so/ /de nas de'i tshe bcom ldan 'das rgyal po'i khab kyi grong khyer chen po na gnas shing bzhugs pa </text></item>
<item><p>388a2</p><section>dkon brtsegs</section><text>la rgyal po ma skyes dgra dang / rgyal po'i bka' la gtogs pa dang / blon po dang / sna chen po la gtogs pa dang / zhang blon gyi bu tsha dang / zhabs drung na 'khod pa dang / pho </text></item>
<item><p>388a3</p><section>dkon brtsegs</section><text>brang 'khor gyi mi dang / bram ze dang / rgyal rigs dang / khyim bdag rnams kyis bsti stang du byas/ bla mar byas/ ri mor byas/ mchod pa byas te/ de nas bcom ldan </text></item>
<item><p>388a4</p><section>dkon brtsegs</section><text>'das 'khor brgya stong du mas yongs su bskor cing mdun gyis bltas nas chos ston pa 'di lta ste/ tshangs par spyod pa/ thog mar dge ba/ bar du dge ba/ tha mar dge </text></item>
<item><p>388a5</p><section>dkon brtsegs</section><text>ba| don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba rab tu ston to/ /de nas tshe dang ldan pa shA ra dwa ti'i bu </text></item>
<item><p>388a6</p><section>dkon brtsegs</section><text>dang / tshe dang ldan pa mo'u 'gal gyi bu chen po dang / tshe dang ldan pa 'od srung chen po dang / tshe dang ldan pa rab 'byor dang / tshe dang ldan pa byams pa'i bu gang po dang / tshe dang </text></item>
<item><p>388a7</p><section>dkon brtsegs</section><text>ldan pa rta thul dang / tshe dang ldan pa nye bar 'khor dang / tshe dang ldan pa sgra gcan 'dzin dang / tshe dang ldan pa nam gru dang / tshe dang ldan pa kun dga' bo dang / tshe dang ldan pa </text></item>
<item><p>388b1</p><section>dkon brtsegs</section><text>ma 'gags pa dang / de dag dang / gzhan yang nyan thos chen po rab tu mang po rnams snga dro'i dus kyi tshe/ chos gos dang / sham thabs bgos nas/ lhung bzed thogs te/</text></item>
<item><p>388b2</p><section>dkon brtsegs</section><text>rgyal po'i khab kyi grong khyer chen por bsod snyoms kyi phyir zhugs so/ /de nas nyan thos chen po de dag rgyal po'i khab kyi grong khyer chen por mthar chags su bsod snyoms </text></item>
<item><p>388b3</p><section>dkon brtsegs</section><text>kyi phyir rgyu zhing / mthar gyis rgyal po chen po ma skyes dgra'i pho brang ga la ba der dong ste lhags nas/ phyogs gcig tu cang mi smra bar 'khod do/ /yang de'i tshe rgyal po ma skyes dgra'i pho brang </text></item>
<item><p>388b4</p><section>dkon brtsegs</section><text>na| bu mo mya ngan med kyis byin pa zhes bya ba btsas nas/ lo bcu gnyis lon pa 'dra ba/ gzugs bzang ba/ mdzes pa/ blta na sdug pa/ kha dog bzang po/ rgyas pa mchog dang </text></item>
<item><p>388b5</p><section>dkon brtsegs</section><text>ldan pa/ sngon gyi rgyal ba la lhag par bya ba byas pa/ dge ba'i rtsa ba bskyed pa/ sangs rgyas brgya stong mang po la bsnyen bkur byas pa/ bla na med pa'i byang chub las phyir mi ldog pa </text></item>
<item><p>388b6</p><section>dkon brtsegs</section><text>de rang gi pha'i khang bzang na khri gser gyi rkang pa can yod pa la 'dug par gyur to/ /de nas bu mo mya ngan med kyis byin pas nyan thos chen po de dag mthong nas/ khri de las ma langs </text></item>
<item><p>388b7</p><section>dkon brtsegs</section><text>te| bsur yang mi 'gro /phyag kyang mi byed/ gtam yang mi zer/ stan yang mi 'dings/ bsod snyoms kyang mi 'bul bar kha rog ste 'dug go /de nas rgyal po ma skyes dgras/ nyan </text></item>
<item><p>389a1</p><section>dkon brtsegs</section><text>thos chen po de dag rgyal po'i pho brang du 'ong zhes thos nas/ rang gi khang bzang gi snga khang ga la ba der song ste phyin nas/ nyan thos chen po de dag la mchog </text></item>
<item><p>389a2</p><section>dkon brtsegs</section><text>tu sdug par 'dzin pas mngon par dga' zhing stan yang bting ngo / /rgyal po ma skyes dgras/ bu mo mya ngan med kyis byin pas nyan thos chen po de dag mthong bzhin du kha rog ste </text></item>
<item><p>389a3</p><section>dkon brtsegs</section><text>'dug pa mthong nas/ bu mo mya ngan med kyis byin pa la 'di skad ces smras so/ /bu mo/ 'di dag ni bcom ldan 'das de bzhin gshegs pa dgra bcom pa yang dag par rdzogs pa'i </text></item>
<item><p>389a4</p><section>dkon brtsegs</section><text>sangs rgyas shAkya thub pa de'i nyan thos chen po ste/ che ba nyid kyi yon tan gyi chos dang ldan pa/ zag pa zad pa/ bya ba byas pa/ byed pa byas pa/ khur bor ba/ bdag gi don rjes su </text></item>
<item><p>389a5</p><section>dkon brtsegs</section><text>thob pa| srid par kun tu sbyor ba yongs su zad pa/ yang dag pa'i shes pas sems shin tu rnam par grol ba/ bsod nams kyi zhing du gyur pa/ snying brtse ba can yin te/ 'jig </text></item>
<item><p>389a6</p><section>dkon brtsegs</section><text>rten la snying brtse ba'i phyir/ bsod snyoms kyi phyir rgyu bar khyod kyis mi shes sam/ ci na khyod kyis de dag mthong la/ mthong bzhin du khri las kyang mi ldang / bsu bar yang mi byed/</text></item>
<item><p>389a7</p><section>dkon brtsegs</section><text>phyag kyang mi 'tshal/ gtam yang mi zer/ stan dang bsod snyoms la yang spyan mi 'dren/ dad pa dang / gus pa yang mi bskyed par/ ci'i phyir ma gus pa ston cing kha rog ste 'dug /</text></item>
<item><p>389b1</p><section>dkon brtsegs</section><text>khyod kyis don gyi dbang ci zhig mthong / de skad ces smras pa dang / bu mo mya ngan med kyis byin pas rang gi pha rgyal po ma skyes dgra la 'di skad ces smras so/ /yab/ 'di ji snyam du </text></item>
<item><p>389b2</p><section>dkon brtsegs</section><text>dgongs/ ci| 'khor los bsgyur ba'i rgyal po/ rgyal phran la ldang ba'am/ bsur mchi ba nam yang gsan tam/ gzigs sam/ rgyal pos smras pa/ bu mo/ de ni ma yin no/ /bu mos </text></item>
<item><p>389b3</p><section>dkon brtsegs</section><text>smras pa/ yab/ ci| lha'i dbang po brgya byin lha gzhan dag la ldang ngam/ bsur mchi'am/ rgyal pos smras pa/ bu mo de ni ma yin no/ /bu mos smras pa/ yab/ ci| mi mjed kyi </text></item>
<item><p>389b4</p><section>dkon brtsegs</section><text>bdag po tshangs pa lha gzhan dag la ldang ngam/ bsur mchi'am/ rgyal pos smras pa/ bu mo de ni ma yin no/ /bu mos smras pa/ yab/ ci| rgya mtsho chen po mtsho dang / mtshe'u </text></item>
<item><p>389b5</p><section>dkon brtsegs</section><text>dang / chu mig dang / mtsho bran dang / lteng ka dang / khron pa la phyag 'tshal ba gsan tam/ gzigs sam/ rgyal pos smras pa/ bu mo/ de ni ma yin no/ /bu mos smras pa/ yab/</text></item>
<item><p>389b6</p><section>dkon brtsegs</section><text>ci| ri'i rgyal po ri rab ni ri nag po gzhan dag la 'dud pa'am/ phyag 'tshal ba gsan tam/ gzigs sam/ rgyal pos smras pa/ bu mo/ de ni ma yin no/ /bu mos smras pa/ yab/</text></item>
<item><p>389b7</p><section>dkon brtsegs</section><text>ci| nyi ma dang / zla ba dang / skar ma'i tshogs srin bu me khyer gyi 'od 'dod pa gsan tam/ gzigs sam/ rgyal pos smras pa/ bu mo de ni ma yin no/ /bu mos smras pa/ yab/ ci| ri </text></item>
<item><p>390a1</p><section>dkon brtsegs</section><text>dwags kyi rgyal po seng ge ni/ wa la ldang ba'am/ bsur mchis pa gsan tam/ gzigs sam/ rgyal pos smras pa/ bu mo/ de ni ma yin no/ /</text></item>
<item><p>390a2</p><section>dkon brtsegs</section><text>bu mos smras pa/ yab/ de bzhin du su zhig bla na med pa yang dag par rdzogs pa'i byang chub tu sems bskyed nas/ byams pa chen po dang / snying rje chen po'i seng ge'i sgra bsgrags </text></item>
<item><p>390a3</p><section>dkon brtsegs</section><text>pa la/ dman pa la mos pa nyan thos wa lta bur gyur pa/ byams pa chen po dang / snying rje chen po dang bral ba dag la dga' zhing ldang ba'am/ bsur mchi ba'am/ phyag 'tshal </text></item>
<item><p>390a4</p><section>dkon brtsegs</section><text>ba'am/ bkur sti bgyid/ yab/ chos kyi rgyal po chen po su zhig chos kyi 'khor lo bla na med pa bskor tam/ bskor bar bgyid pa na/ nyan thos dman pa/ zhan pa/ zhum </text></item>
<item><p>390a5</p><section>dkon brtsegs</section><text>pa| nyi tshe ba'i shes pa dang ldan pa rnams la dga' bas phyag 'tshal ba'am/ 'dud par bgyid/ yab/ lha'i bdag po lha'i dbang po lta bu su zhig rnam par dag pa'i lha'i </text></item>
<item><p>390a6</p><section>dkon brtsegs</section><text>bdag po don du gnyer ba na/ dge ba chung ba'i lha lta bu'i nyan thos dag la 'dod pa dang / phyag 'tshal ba'am/ ldang ba'am/ bsur mchi bar bgyid/ yang mi mjed kyi bdag </text></item>
<item><p>390a7</p><section>dkon brtsegs</section><text>po tshangs pa lta bu su zhig 'jig rten na tshangs pa'i snga khang bla na med pa don du gnyer ba na/ dge ba'i rtsa ba chung ba'i tshangs pa lta bu'i nyan thos dag la 'dod pa'am/ ldang </text></item>
<item><p>390b1</p><section>dkon brtsegs</section><text>ba'am/ bsur mchi ba'am/ phyag 'tshal bar bgyid/ yab/ su zhig ye shes rgya mtsho dpag tu med pa/ mi mnyam pa dang mnyam pa'i chos rtogs pa tshol ba na/ ba lang gi rmig </text></item>
<item><p>390b2</p><section>dkon brtsegs</section><text>rjes kyi chu lta bu'i tshul khrims kyi rjes su song ba'i nyan thos dag la 'dod pa'am/ ldang ba'am/ bsur mchi ba'am/ phyag 'tshal bar bgyid/ yab/ su zhig ri rab lta bu'i </text></item>
<item><p>390b3</p><section>dkon brtsegs</section><text>bsam gtan dang / rnam par thar pa dang ldan pa'i de bzhin gshegs pa'i gzugs kyi sku don du gnyer ba na/ yungs 'bru lta bu ting nge 'dzin gyi stobs dang ldan pa'i nyan thos </text></item>
<item><p>390b4</p><section>dkon brtsegs</section><text>dag la ldang ba'am/ bsur mchi ba'am/ phyag 'tshal ba'am/ 'dud pa'am/ 'dod pa skyed par byed/ yab/ su zhig sangs rgyas bcom ldan 'das rnams kyi che ba nyid shes </text></item>
<item><p>390b5</p><section>dkon brtsegs</section><text>rab dang / bsod nams dang / ye shes dang / yon tan nyi ma dang zla ba'i snang ba dpag tu med pa lta bu thos nas/ srin bu me khyer gyi 'od lta bu'i rang gi rgyud la snang ba gnas </text></item>
<item><p>390b6</p><section>dkon brtsegs</section><text>pa/ gzhan gyi sgra'i rjes su song ba'i nyan thos dag gi rnam par grol ba la 'dod pa skyed par bgyid/ bdag ni de bzhin gshegs pa rnams yongs su mya ngan las 'das kyang </text></item>
<item><p>390b7</p><section>dkon brtsegs</section><text>nyan thos rnams la phyag mi 'tshal na/ bzhugs bzhin du lta ci smos/ de ci'i slad du zhe na/ su zhig zla ba dang / nyi ma'i dkyil 'khor btang ste/ srin bu me khyer la phyag 'tshal </text></item>
<item><p>391a1</p><section>dkon brtsegs</section><text>bar bgyid/ yab/ gang nyan thos la brten pa ni nyan thos kyi sems dang gnas par 'gyur ro/ /yang dag par rdzogs pa'i sangs rgyas la </text></item>
<item><p>391a2</p><section>dkon brtsegs</section><text>brten na/ thams cad mkhyen pa'i rin po che'i sems bskyed pa dang gnas par 'gyur ro/ /de nas rgyal po ma skyes dgras/ bu mo mya ngan med kyis byin pa la 'di skad </text></item>
<item><p>391a3</p><section>dkon brtsegs</section><text>ces smras so/ /'di ltar khyod nyan thos 'di dag mthong bzhin du/ mi ldang zhing bsur mi 'gro la/ phyag mi 'tshal zhing bsnyen bkur mi byed de/ 'di dag stan dang / bsod </text></item>
<item><p>391a4</p><section>dkon brtsegs</section><text>snyoms la spyan mi 'dren pa ni/ bu mo khyod lhag pa'i nga rgyal can zhig go /de skad ces smras pa dang / bu mo mya ngan med kyis byin pas/ rang gi pha rgyal po ma skyes dgra </text></item>
<item><p>391a5</p><section>dkon brtsegs</section><text>la 'di skad ces smras so/ /yab/ bdag ni lhag pa'i nga rgyal can ma lags so/ /de ci'i slad du zhe na/ yab khyod grong khyer kyi dbul po rnams la mi bzhen pa/ bsur </text></item>
<item><p>391a6</p><section>dkon brtsegs</section><text>mi bzhud/ stan mi 'dings pa lags na/ khyod nyid lhag pa'i nga rgyal can lags pa snyam bgyid do/ /rgyal pos smras pa/ bu mo/ de dag ni nga yang mtshungs pa ma yin </text></item>
<item><p>391a7</p><section>dkon brtsegs</section><text>ni| |bu mos smras pa/ yab/ de bzhin du byang chub sems dpa' sems dang po bskyed pa ni/ nyan thos dang rang sangs rgyas thams cad dang mtshungs pa ma lags so/ /</text></item>
<item><p>391b1</p><section>dkon brtsegs</section><text>rgyal pos smras pa/ bu mo/ byang chub sems dpa' rnams ni nga rgyal dang / dregs pa spangs te/ sems can thams cad la 'dud cing phyag 'tshal bar mi byed dam/ bu </text></item>
<item><p>391b2</p><section>dkon brtsegs</section><text>mos smras pa/ yab/ byang chub sems dpa' ni khon du 'dzin pa dang / tha ba dang / khro ba dang / gnod sems dang / nyes pa spang ba dang / dge ba'i rtsa ba yongs su smin </text></item>
<item><p>391b3</p><section>dkon brtsegs</section><text>par bgyi ba'i slad du sems can thams cad la 'dud cing phyag 'tshal lo/ /yab/ nyan thos chen po 'di dag la ni khon du 'dzin pa dang / tha ba dang / khro ba dang / gnod sems </text></item>
<item><p>391b4</p><section>dkon brtsegs</section><text>dang / nyes pa bsal bar bgyid ba ma mchis/ spang bar bgyi ba dang / dge ba 'phel bar bgyi ba yang ma mchis te/ yab/ nyan thos thams cad la ni sangs rgyas 'bum gyis/</text></item>
<item><p>391b5</p><section>dkon brtsegs</section><text>nyan thos kyi tshul khrims ji snyed pa dang / ting nge 'dzin ji snyed pa dang / shes rab ji snyed pas chos bstan du lags kyang / yab/ de dag la ni tshul khrims kyang ga las mchi/</text></item>
<item><p>391b6</p><section>dkon brtsegs</section><text>ting nge 'dzin kyang ga las mchi/ shes rab kyang ga las mchi/ rnam par grol ba yang ga las mchi/ rnam par grol ba'i ye shes mthong ba yang ga las mchi/ yab/ 'di lta ste/</text></item>
<item><p>391b7</p><section>dkon brtsegs</section><text>dper na/ bum pa chab kyis gang ba'i nang du char bab na/ de chab kyi thigs pa gcig kyang mi len la/ der gnas par yang mi 'gyur ro/ /yab/ de bzhin du nyan thos rnams la/</text></item>
<item><p>392a1</p><section>dkon brtsegs</section><text>gal te sangs rgyas 'bum gyis chos bshad du lags kyang / de dag 'dzin par mi 'gyur la/ tshul khrims dang / ting nge 'dzin dang / shes rab dang /</text></item>
<item><p>392a2</p><section>dkon brtsegs</section><text>rnam par grol ba dang / rnam par grol ba'i ye shes mthong ba yang de dag la gnas par mi 'gyur zhing / rnam par 'phel bar yang mi 'gyur ro/ /yab/ 'di lta ste/ dper na/</text></item>
<item><p>392a3</p><section>dkon brtsegs</section><text>rgya mtsho chen po ni chu klung thams cad dang / char gyi rgyun thams cad 'dzin cing der gnas par 'gyur ro/ /de ci'i slad du zhe na/ rgya mtsho chen po ni tshad ma mchis pa'i slad </text></item>
<item><p>392a4</p><section>dkon brtsegs</section><text>du'o/ /yab/ byang chub sems dpa' sems dpa' chen po rgya mtsho lta bu de dag kyang de bzhin te/ chos bstan pa'i chu thams cad yang dag par 'dzin cing / chos bstan pa </text></item>
<item><p>392a5</p><section>dkon brtsegs</section><text>thams cad de la yang dag par gnas so/ /de ci'i slad du zhe na/ 'di ltar byang chub sems dpa' sems dpa' chen po rnams kyi thams cad mkhyen pa nyid kyi sems kyi </text></item>
<item><p>392a6</p><section>dkon brtsegs</section><text>snod de ni mi mnyam pa dang mnyam pa'i slad du'o/ /de la 'di skad ces bya ste/ ma skyes dgra yi bu mor gyur pa ni/ /mya ngan med byin yon tan gzi brjid brgyan/ /nyan </text></item>
<item><p>392a7</p><section>dkon brtsegs</section><text>thos lnga brgya dag ni lhags gyur kyang / /de la phyag bya'i phyir ni de ma lang / /ma skyes dgra yis de la smras pa ni/ /bu mo don 'di nga las nyan par gyis/ /khyod kyi nyan thos lnga </text></item>
<item><p>392b1</p><section>dkon brtsegs</section><text>brgya mthong bzhin du/ /phyag bya'i phyir ni ci phyir ldang mi byed/ /bu mo mya ngan med kyis byin na re/ /nyan thos 'di dag bdag gis mthong ba na/ /ci phyir phyag 'tshal bsam pa mi </text></item>
<item><p>392b2</p><section>dkon brtsegs</section><text>skye ba/ /bdag mchis yab gcig tshig ni gsan par gsol/ /dper na mi zhig rgya mtshor mchis nas kyang / /rin chen 'byung khungs nas ni mching bu blangs/ /de bzhin bdag ni </text></item>
<item><p>392b3</p><section>dkon brtsegs</section><text>nyan thos thams cad kyang / /ye shes dbyings nas nyan thos blangs snyam bgyid/ /dper na rgyal po nor gyi dbang du phyug po/ /sa bdag 'khor los bsgyur ba mnyes bgyis nas/ /kar </text></item>
<item><p>392b4</p><section>dkon brtsegs</section><text>sha ba ni gcig tsam gsol na ni/ /de yis rgyal po bsten pa don ma mchis/ /gang gis 'khor los bsgyur ba mnyes bgyis nas/ /bye ba phrag stong gsol ba bgyis na ni/ /des ni </text></item>
<item><p>392b5</p><section>dkon brtsegs</section><text>dbul mang nor dang ldan par bgyid/ /des ni rgyal po legs par bsten pa lags/ /kar sha pa ni slong ba'i mi bzhin du/ /gang zhig sangs rgyas yon tan mtha' yas rnams/ /</text></item>
<item><p>392b6</p><section>dkon brtsegs</section><text>thos nas theg pa dman la 'dod skyed pa/ /nyan thos kun la bdag ni de snyam bgyid/ /nor rnams sgrub bgyid mi ni ji lta bu/ /byang chub sems dpa' mkhas pa de 'dra ste/ /</text></item>
<item><p>392b7</p><section>dkon brtsegs</section><text>rgyal ba chos kyi rgyal po mnyes bgyis shing / /byang chub re gnas sems can 'dul bar bgyid/ /dper na nad pa nad brgyas gzir rnams sman pa yis/ /grol bgyid de bzhin </text></item>
<item><p>393a1</p><section>dkon brtsegs</section><text>gzhan gyi sgra phyir 'brang ba yi/ /nyan thos nyon mongs rnams kyis gzir ba thams cad kyang / /byang chub sems dpa' sman pa lta bus grol bar bgyid </text></item>
<item><p>393a2</p><section>dkon brtsegs</section><text>sems can mang po grol bgyid sman pa btang nas ni/ /sos gyur sems can la ni su zhig 'dud par bgyid/ /de bzhin rdzogs pa'i sangs rgyas sman par gnyer ba na/ /sos </text></item>
<item><p>393a3</p><section>dkon brtsegs</section><text>gyur nyan thos la ni su zhig 'dud par bgyid/ /ji ltar nad pa sos par gyur ba thams cad la/ /sman pa dag gis gso bar nus par mi 'gyur ba/ /de bzhin nyan thos thams </text></item>
<item><p>393a4</p><section>dkon brtsegs</section><text>cad sos par 'gyur ba la/ /sangs rgyas sman pa dag gis gso bar mi spyod do/ /'di ni sman pa gang zhig bdag gis bdag nyid la/ /gso bar sems kyi sems can </text></item>
<item><p>393a5</p><section>dkon brtsegs</section><text>gzhan la ma lags te/ /de 'dra'i bdag nyid khengs par bgyid pa'i nga rgyal gyis/ /sman pa de dag la ni 'dod pa'i sems mi skyed/ /sman pa gang zhig snying rje bskyed </text></item>
<item><p>393a6</p><section>dkon brtsegs</section><text>nas bdag nyid ji lta bar/ /de bzhin pha rol rnams kyang nad las grol bgyid pa/ /de ni mchod par 'os shing bsngags par bgyi ba dang / /'jig rten kun gyis 'dud </text></item>
<item><p>393a7</p><section>dkon brtsegs</section><text>bar bgyi ba'i gnas kyang lags/ /gang gis ye shes rig pa gtso bo rtogs gyur nas/ /bdag nyid grol bar bgyid kyi sems can gzhan ma lags/ /de ni sman pa bdag </text></item>
<item><p>393b1</p><section>dkon brtsegs</section><text>nyid grol bar bgyid pa ltar/ /mkhas pa dag gis mchod pa bgyi ba'i gnas ma lags/ /gang gis ye shes rig pa gtso bo rtogs gyur nas/ /sems can grangs med sdug </text></item>
<item><p>393b2</p><section>dkon brtsegs</section><text>bsngal dag las grol bgyid pa/ /de dag byang chub mchog la 'dun ba skyed pa ste/ /de ni 'jig rten kun gyis bsngags par bgyi ba lags/ /e raN+Da yi shing sdong mdzes pa </text></item>
<item><p>393b3</p><section>dkon brtsegs</section><text>ma lags la/ /de dag rnams kyi grib ma'ang yangs pa ma lags te/ /e raN+Da yi shing 'dra nyan thos thams cad kyi/ /rnam par grol ba'i grib ma nye bar bsten ma lags/ /</text></item>
<item><p>393b4</p><section>dkon brtsegs</section><text>tsan+dan mchog gi sdong chen dag ni tsha ba yis/ /gdungs pa'i skye bo rnams kyi nye bar bsten pa lags/ /de bzhin bdag ni byung chub sems dpa' rnams la yang / /lha dang </text></item>
<item><p>393b5</p><section>dkon brtsegs</section><text>bcas pa'i 'jig rten dag gis don bgyid snyam/ /ba lang rmig rjes chu ni yangs ma lags/ /tsha bas gdungs ba zhi bar mi bgyid la/ /gang+gA'i klung ni sems can bye ba stong / /</text></item>
<item><p>393b6</p><section>dkon brtsegs</section><text>tshim par bgyis nas rgya mtsho chen por mchi/ /ba lang rmig rjes chu 'dra'i nyan thos kun/ /sems can kun gyi tsha bzhi mi bgyid/ /gang+gA'i klung 'dra'i byang chub sems dpa' rnams </text></item>
<item><p>393b7</p><section>dkon brtsegs</section><text>sems can mtha' yas chos kyis tshim par bgyid/ /ji ltar rin chen char ni 'bab pa ni/ /dbul po dag ni 'gron bu len par bgyid/ /gang zhig nor mang de dag blangs nas </text></item>
<item><p>394a1</p><section>dkon brtsegs</section><text>ni/ /sems can dbul po nor dang ldan par bgyid/ /de ltar sangs rgyas rin chen chos char 'bebs/ /nyan thos rnams ni dam chos rin </text></item>
<item><p>394a2</p><section>dkon brtsegs</section><text>chen las/ /chung du 'dzin te byang chub sems dpa' rnams/ /sems can don slad mang du len par bgyid/ /ji ltar sems can dag ni ri rab kyi/ /drung du mchis na gser </text></item>
<item><p>394a3</p><section>dkon brtsegs</section><text>gyi mdog tu 'gyur/ /ri bo gzhan la sems can rnams mchis na/ /gser gyi kha dog can du yong mi 'gyur/ /byang chub sems dpa' rnams ni ri rab bzhin/ /gang </text></item>
<item><p>394a4</p><section>dkon brtsegs</section><text>dag mthus ni lhar bcas skye dgu rnams/ /rnam grol mdog tu kha dog gcig tu 'gyur/ /nyan thos rnams kyi ye shes 'dod mi bgyid/ /yab gcig ji ltar rtswa bran </text></item>
<item><p>394a5</p><section>dkon brtsegs</section><text>rtse mo yi/ /zil pa'i thigs pas lo tog rgyas mi bgyid/ /rab tu khebs pa'i sprin gyis sa steng 'di/ /tshim bar bgyid cing lo tog 'phel bar bgyid/ /nyan thos thams </text></item>
<item><p>394a6</p><section>dkon brtsegs</section><text>cad zil ba'i thigs pa bzhin/ /byang chub sems dpa' rab 'bebs sprin dang 'dra/ /snying rje mngon byas gang dag bsten na ni/ /stong gsum dam chos chu yis tshim par </text></item>
<item><p>394a7</p><section>dkon brtsegs</section><text>bgyid/ /ka ra bi ra'i me tog dri mchog mi na/ /des ni skyes par bud med dga' ma 'gyur/ /tsam ba ka yi me tog dri la dga'/ /ut+pal bar shi ka yang de bzhin no/ /nyan thos ka ra </text></item>
<item><p>394b1</p><section>dkon brtsegs</section><text>pi ra'i dri bzhin te/ /de dag shes pas skye dgu dga' mi 'gyur/ /kun mkhyen dri can byang chub sems dpa' la/ /lha dang mi rnams rab tu dga' bar 'gyur/ /gcig pu mchi ba de la </text></item>
<item><p>394b2</p><section>dkon brtsegs</section><text>mtshar ci mchis/ /gang zhig sems can mtha' yas khrid pa rmad/ /nyan thos mi reng gcig pu mchi ba bzhin/ /byang chub sems dpa' rnams ni ded dpon 'dra/ /mgron zhig </text></item>
<item><p>394b3</p><section>dkon brtsegs</section><text>gzhan gyis stsal pa 'tshal ba dang / /skye bo kun la stsol bgyid kun mgron bzhin/ /sgra 'brang nyan thos kun ni mgron dang 'dra/ /byang chub sems dpa' kun la mgron bgyid </text></item>
<item><p>394b4</p><section>dkon brtsegs</section><text>bzhin/ /gzings las brten pas chu bo chen po las/ /gzhan dag bsgral bar nus par mi 'gyur gyi/ /brtan bgyis gru yi nang du zhugs nas ni/ /sems can bye ba mang po sgrol </text></item>
<item><p>394b5</p><section>dkon brtsegs</section><text>bar bgyid/ /nyan thos gzings las brten pa lta bu ste/ /sems can gzhan dag sgrol bar ji ltar nus/ /rdzogs pa'i byang chub grur zhugs byang chub sems/ /sdug bsngal mtsho </text></item>
<item><p>394b6</p><section>dkon brtsegs</section><text>las sems can sgrol bar bgyid/ /ji ltar g.yul ngor bong bu zhon na ni/ /dgra las rgyal bar nus par mi 'gyur gyi/ /glang chen rta dang shing rta zhon nas ni/ /g.yul du lhags </text></item>
<item><p>394b7</p><section>dkon brtsegs</section><text>ba'i dgra rnams choms par nus/ /nyan thos rnams ni bong bu zhon pa bzhin/ /byang chub sems dpa' glang chen zhon 'dra ste/ /sems can kun la phan dang bde slad du/ /de dag </text></item>
<item><p>395a1</p><section>dkon brtsegs</section><text>shing dbang drung du bdud rnams 'joms/ /ji ltar bar snang skar mas rgyas gyur kyang / /de dag gis ni mtshan mo mdzes mi 'gyur/ /zla ba rab tu rgyas pa </text></item>
<item><p>395a2</p><section>dkon brtsegs</section><text>shar bas ni/ /mtshan mo mkha' la thig le bzhin du mdzes/ /yab gcig nyan thos 'di dag skar ma 'dra/ /rgyal po byang chub sems dpa' zla ba bzhin/ /gang dag sems can </text></item>
<item><p>395a3</p><section>dkon brtsegs</section><text>kun la sman slad du/ /ye shes shar bas skye bo snang bar bgyid/ /yab gcig srin bu me khyer tshogs 'od kyis/ /las rnams la ni 'jug par mi nus kyi/ /'dzam gling 'di na nyi </text></item>
<item><p>395a4</p><section>dkon brtsegs</section><text>ma'i 'od rnams kyis/ /bya ba snang tshogs brgya dag bgyid par 'gyur/ /nyan thos 'di dag srin bu me khyer 'dra/ /de dag shes 'od yang dag mthong mi 'gyur/ /sangs rgyas rnam grol nyi </text></item>
<item><p>395a5</p><section>dkon brtsegs</section><text>ma lta bu yi/ /shes rab ye shes kyis ni sems can 'grel/ /yab gcig wa brgya dag gis skad phyung yang / /ri dwags tshogs rnams 'drog par mi 'gyur gyi/ /seng+ge'i skad </text></item>
<item><p>395a6</p><section>dkon brtsegs</section><text>kyis glang chen ri dwags dang / /byar bcas rnams kyang phyogs bcur 'byer bar 'gyur/ /yab gcig de ltar nyan thos wa 'drar gzigs/ /de dag skad kyis bdud rnams skrag </text></item>
<item><p>395a7</p><section>dkon brtsegs</section><text>mi 'gyur/ /rgyal po byang chub sems dpa'i spyod spyad pas/ /bdud dang de bzhin bdud rigs skrag par 'gyur/ /yab gcig rgyu 'di bdag gis mthong bas na/ /theg pa </text></item>
<item><p>395b1</p><section>dkon brtsegs</section><text>dman pa dag la 'dod mi skyed/ /su zhig bla med byang chub spangs nas ni/ /theg pa dman la 'dod pa skyed par bgyid/ /gang dag byang chub dam pa yongs spangs nas/ /theg pa dman </text></item>
<item><p>395b2</p><section>dkon brtsegs</section><text>la 'dod pa skyed par bgyid/ /de dag 'tsho ngan rnyed pa thob ma 'gyur/ /de dag mir skyes ba ni nyes par mchis/ /gang dag lhar bcas 'jig rten sman slad du/ /byang chub mchog la </text></item>
<item><p>395b3</p><section>dkon brtsegs</section><text>'dun pa skyed par bgyid/ /de dag legs 'tsho rnyed par legs par rnyed/ /de dag mi lus thob pa legs par mchis/ /gang dag lus dang ngag dang yid kyis kyang / /'jig rten </text></item>
<item><p>395b4</p><section>dkon brtsegs</section><text>sman slad las bgyid yid kyang rton/ /gang dag rtag tu sems can sman slad brtson/ /de dag u dum wa ra'i me tog bzhin/ /de nas rgyal po ma skyes dgras/ bu mo mya ngan med </text></item>
<item><p>395b5</p><section>dkon brtsegs</section><text>kyis byin bas tshigs su bcad pa bstan pa 'di dag thos nas cang mi smra bar gyur to/ /de nas tshe dang ldan pa shA ri'i bu 'di snyam du sems te/ kye ma bu mo 'di spobs pa thogs pa med </text></item>
<item><p>395b6</p><section>dkon brtsegs</section><text>pa zhig na/ ci bzod pa thob bam/ ma thob pa bdag gis 'di brtag par byar nges so snyam mo/ /de nas tshe dang ldan pa shA ri'i bus/ bu mo mya ngan med kyis byin pa la 'di skad ces </text></item>
<item><p>395b7</p><section>dkon brtsegs</section><text>smras so/ /ci bu mo khyod nyan thos kyi theg pa la yang dag par zhugs sam/ smras pa/ ma yin no/ /rang sangs rgyas kyi theg pa la yang dag par zhugs sam/ smras pa/ ma </text></item>
<item><p>396a1</p><section>dkon brtsegs</section><text>yin no/ /bu mo khyod ci zhig don du gnyer na/ 'di ltar seng+ge'i sgra sgrogs par byed/ bu mos smras pa/ btsun pa shA ri'i bu/ gal te bdag chos </text></item>
<item><p>396a2</p><section>dkon brtsegs</section><text>'ga' zhig don du gnyer na ni/ bdag seng+ge'i sgra ci yang mi sgrogs pa zhig na/ btsun pa shA ri'i bu/ 'di ltar bdag ni chos gang yang don du mi gnyer te/ de'i phyir bdag </text></item>
<item><p>396a3</p><section>dkon brtsegs</section><text>seng+ge'i sgra sgrogs so/ /btsun pha shA ri'i bu/ gang yang 'di skad du ci bu mo khyod nyan thos kyi theg pa la yang dag par zhugs sam zhes zer ba ni/ btsun pa shA ri'i bus </text></item>
<item><p>396a4</p><section>dkon brtsegs</section><text>chos gang mngon sum du byas pa'i chos de la/ ci nyan thos zhes bya ba'am/ rang sangs rgyas zhes bya ba'am/ yang dag par rdzogs pa'i sangs rgyas zhes bya ba'i theg </text></item>
<item><p>396a5</p><section>dkon brtsegs</section><text>pa rnam par bzhag pa yod dam/ gnas pa brtan shA ri'i bus smras pa/ bu mo/ chos de la ni theg pa rnam par bzhag pa med de/ chos de ni 'di ltar mtshan nyid med par mtshan </text></item>
<item><p>396a6</p><section>dkon brtsegs</section><text>nyid gcig pa'o/ /bu mos smras pa/ btsun pa shA ri'i bu/ mtshan nyid med pa'i chos la don du gnyer ba ci zhig yod/ shA ri'i bus smras pa/ bu mo/ chos de la ni don du gnyer </text></item>
<item><p>396a7</p><section>dkon brtsegs</section><text>ba ci yang med do/ /gnas brtan shA ri'i bus/ bu mo mya ngan med kyis byin pa la gzhan yang 'di skad ces smras so/ /bu mo/ sangs rgyas kyi chos rnams dang so so'i skye bo'i </text></item>
<item><p>396b1</p><section>dkon brtsegs</section><text>chos rnams la bye brag ni ci yod/ tha dad du dbye ba ni ci yod/ bu mos smras pa/ btsun pa shA ri'i bu/ stong ba nyid dang / dben pa nyid la bye brag ni ci yod/ tha dad du dbye ba ci </text></item>
<item><p>396b2</p><section>dkon brtsegs</section><text>yod/ shA ri'i bus smras pa/ bye brag med cing tha dad du dbye ba ni ci yang med do/ /bu mos smras pa/ btsun pa shA ri'i bu/ stong pa nyid dang / dben pa nyid la ji ltar bye brag med cing </text></item>
<item><p>396b3</p><section>dkon brtsegs</section><text>tha dad du dbye ba ci yang med par de bzhin du/ btsun pa shA ri'i bu/ sangs rgyas kyi chos rnams dang / so so'i skye bo'i chos rnams la yang bye brag med cing tha dad du dbye ba ci </text></item>
<item><p>396b4</p><section>dkon brtsegs</section><text>yang med do/ /btsun pa shA ri'i bu/ 'di lta ste/ dper na/ nam mkha' dang / blag ba med pa la yang / bye brag med cing tha dad du dbye ba ci yang med do/ /btsun pa shA ri'i bu/</text></item>
<item><p>396b5</p><section>dkon brtsegs</section><text>de bzhin du sangs rgyas kyi chos rnams dang / so so'i skye bo'i chos rnams la yang bye brag med cing tha dad du dbye ba ci yang med do/ /gnas brtan shA ri'i bu cang mi smra bar gyur to//</text></item>
<item><p>396b6</p><section>dkon brtsegs</section><text>de nas tshe dang ldan pa mo'u 'gal gyi bu chen pos/ bu mo mya ngan med kyis byin pa la 'di skad ces smras so/ /bu mo/ ci khyod de skad ces zer ba las na/ sangs rgyas kyi chos rnams </text></item>
<item><p>396b7</p><section>dkon brtsegs</section><text>ni shin tu ches lhag pa zhig tu mthong la/ nyan thos kyi chos rnams shin tu dman la mthong ngam ci na/ khyod nyan thos chen po rnams mthong na ldang bar yang mi byed/ phyag kyang mi </text></item>
<item><p>397a1</p><section>dkon brtsegs</section><text>'tshal/ bsur yang mi 'gro/ gtam yang mi zer/ stan dang bsod snyoms la yang spyan 'dren par mi byed/ de skad ces smras pa dang / bu mo mya </text></item>
<item><p>397a2</p><section>dkon brtsegs</section><text>ngan med kyis byin pas gnas brtan mo'u 'gal gyi bu chen po la 'di skad ces smras so/ /btsun po mo'u 'gal gyi bu chen po/ stong gsum gyi stong chen po'i 'jig rten gyi </text></item>
<item><p>397a3</p><section>dkon brtsegs</section><text>khams na/ skar ma'i gzugs su gtogs pa ji snyed cig yod pa shes sam/ mo'u 'gal gyi bu chen pos smras pa/ bu mo/ snyoms par zhugs na ni kho bos grangs shes </text></item>
<item><p>397a4</p><section>dkon brtsegs</section><text>kyi| snyoms par ma zhugs na ni mi shes so/ /bu mos smras pa/ btsun pa mo'u 'gal gyi bya chen po/ de bzhin gshegs pas ni lan gcig mnyam par bzhag pa nyid kyis </text></item>
<item><p>397a5</p><section>dkon brtsegs</section><text>stong gsum gyi stong chen po'i 'jig rten gyi khams gang+gA'i klung gi bye ma snyed dag na/ sems can 'das pa dang / ma 'ongs pa dang / da ltar byung ba thams cad kyi sems kyi </text></item>
<item><p>397a6</p><section>dkon brtsegs</section><text>spyod pa yang rab tu mkhyen na/ stong gsum gyi stong chen po'i 'jig rten gyi khams gcig tu gtogs pa'i sems can rnams kyi lta ci smos te/ btsun pa mo'u 'gal gyi bu </text></item>
<item><p>397a7</p><section>dkon brtsegs</section><text>chen po/ 'di ni de bzhin gshegs pa dang / nyan thos rnams kyi khyad par yin te/ 'di ni tha dad du dbye ba yin no/ /btsun pa mo'u 'gal gyi bu chen po/ phyogs bcu'i 'jig </text></item>
<item><p>397b1</p><section>dkon brtsegs</section><text>rten na/ sangs rgyas kyi zhing 'jig pa ni ji snyed cig yod/ 'chags pa ni ji snyed cig yod shes sam/ mo'u 'gal gyi bus smras pa/ bu mo/ de ni mi shes so/ /bu mos smras pa </text></item>
<item><p>397b2</p><section>dkon brtsegs</section><text>btsun pa mo'u 'gal gyi bu chen po/ sangs rgyas bcom ldan 'das 'das pa ni ji snyed cig yod/ ma byon pa ni ji snyed cig yod/ da ltar bzhugs pa ni ji snyed cig yod shes </text></item>
<item><p>397b3</p><section>dkon brtsegs</section><text>sam/ mo'u 'gal gyi bus smras pa/ bu mo/ de ni mi shes so/ /bu mos smras pa/ btsun pa mo 'gal gyi bu chen po/ sems can 'dod chags la spyod pa ni ji snyed cig yod/ zhe </text></item>
<item><p>397b4</p><section>dkon brtsegs</section><text>sdang la spyod pa ni ji snyed cig yod/ gti mug la spyod pa ni ji snyed cig yod/ cha mnyam pa la spyod pa ji snyed cig yod shes sam/ mo'u 'gal gyi bus smras pa/ bu mo/ de ni </text></item>
<item><p>397b5</p><section>dkon brtsegs</section><text>mi shes so/ /bu mos smras pa/ btsun pa mo'u 'gal gyi bu chen po/ nyan thos kyi theg pa pa'i sems can ni ji snyed cig yod/ rang sangs rgyas kyi theg pa ni ji snyed cig yod/</text></item>
<item><p>397b6</p><section>dkon brtsegs</section><text>theg pa chen po la yang dag par zhugs pa ni ji snyed cig yod shes sam/ mo'u 'gal gyi bus smras pa/ bu mo/ de ni mi shes so/ /bu mos smras pa/ btsun pa mo'u 'gal gyi bu chen </text></item>
<item><p>397b7</p><section>dkon brtsegs</section><text>po/ nyan thos kyis 'dul ba'i sems can ni ji snyed cig yod/ rang sangs rgyas kyis 'dul ba'i sems can ni ji snyed cig yod/ sangs rgyas kyis 'dul ba'i sems can ni </text></item>
<item><p>398a1</p><section>dkon brtsegs</section><text>ji snyed cig yod shes sam/ mo'u 'gal gyi bus smras pa/ bu mo/ de ni mi shes so/ /bu mos smras pa/ btsun pa mo'u 'gal gyi bu chen po/ yang dag pa nyid du </text></item>
<item><p>398a2</p><section>dkon brtsegs</section><text>nges pa'i sems can ni ji snyed cig yod/ log pa nyid du nges pa'i sems can ni ji snyed cig yod/ ma nges pa'i sems can ni ji snyed cig yod shes sam/ mo'u 'gal </text></item>
<item><p>398a3</p><section>dkon brtsegs</section><text>gyi bus smras pa/ bu mo/ de ni mi shes so/ /bu mos smras pa/ btsun pa mo'u 'gal gyi bu chen po/ de bzhin gshegs pas ni/ de dag dang / gzhan yang de'i gong du gang nyan </text></item>
<item><p>398a4</p><section>dkon brtsegs</section><text>thos dang / rang sangs rgyas thams cad kyi sa ma yin pa dag kyang rab tu mkhyen na/ sems can gzhan dag gi lta ci smos te/ btsun pa mo'u 'gal gyi bu chen po/ 'di ni </text></item>
<item><p>398a5</p><section>dkon brtsegs</section><text>de bzhin gshegs pa'i bla ma'i khyad par yin no/ /btsun pa mo'u 'gal gyi bu chen po/ gzhan yang de bzhin gshegs pas khyod rdzu 'phrul chen po rnams kyi mchog tu </text></item>
<item><p>398a6</p><section>dkon brtsegs</section><text>bstan gyi/ btsun pa mo'u 'gal gyi bu chen po 'jig rten gyi khams spos kyi 'od ces bya ba gang na de bzhin gshegs pa dgra bcom pa yang dag par rdzogs pa'i sangs </text></item>
<item><p>398a7</p><section>dkon brtsegs</section><text>rgyas spos rab tu 'gyed pa'i 'od zer da ltar bzhugs te/ 'tsho zhing gzhes la/ byang chub sems dpa' rnams la chos kyang ston pa'i sangs rgyas kyi zhing de na/ shing ljon </text></item>
<item><p>398b1</p><section>dkon brtsegs</section><text>pa thams cad las tsan+dan sbrul gyi snying po'i spos gang gis sangs rgyas kyi zhing de khyad par 'gyur ba'i spos kyi ngad ldang ba yod pa der song zhig /gnas brtan mo'u 'gal gyi bu chen </text></item>
<item><p>398b2</p><section>dkon brtsegs</section><text>pos smras pa/ bu mo/ sangs rgyas kyi zhing de'i ming yang de kho bos da gdod thos na/ sangs rgyas la lta ba dang / chos mnyan pa'i phyir ji ltar 'gro bar bya/ de nas bu mo mya ngan med </text></item>
<item><p>398b3</p><section>dkon brtsegs</section><text>kyis byin pas khri de las ma langs bzhin du tshig 'di skad ces smras so/ /bden pa dang bden pa'i tshig gang gis byang chub sems dpa' sems dpa' chen po sems bskyed ma thag </text></item>
<item><p>398b4</p><section>dkon brtsegs</section><text>tu nyan thos dang / rang sangs rgyas thams cad zil gyis gnon pa lta na/ bden pa dang bden pa'i tshig des/ de bzhin gshegs pa spos rab tu 'gyed pa'i 'od zer des/ bdag </text></item>
<item><p>398b5</p><section>dkon brtsegs</section><text>nyid dang / rang gi sangs rgyas kyi zhing nyan thos chen po 'di dag la ston par gyur cig /tsan+dan gyi dri de dag kyang nyan thos chen po 'di dag gis tshor bar gyur cig /ces byas so//</text></item>
<item><p>398b6</p><section>dkon brtsegs</section><text>de nas bu mo mya ngan med kyis byin pas/ tshig de skad smras ma thag tu bden pa'i byin gyi rlabs des/ bcom ldan 'das de bzhin gshegs pa spos rab tu 'gyed pa'i 'od zer gyis/</text></item>
<item><p>398b7</p><section>dkon brtsegs</section><text>de nyid kyi tshe 'od gang gis nyan thos chen po de dag gis 'jig rten gyi khams spos kyi 'od de dang / de bzhin gshegs pa dgra bcom pa yang dag par rdzogs pa'i sangs rgyas spos rab tu </text></item>
<item><p>399a1</p><section>dkon brtsegs</section><text>'gyed pa'i 'od zer de chos ston cing bzhugs pa mthong bar 'gyur ba de lta bu'i 'od sku las bkye'o/ /chos bstan pa de yang sangs rgyas kyi </text></item>
<item><p>399a2</p><section>dkon brtsegs</section><text>mthus 'jig rten gyi khams 'dir thos so/ /tsan+dan sbrul gyi snying po'i dri des kyang 'jig rten gyi khams mi mjed 'di khyab par gyur to/ /de bzhin gshegs pa spos rab </text></item>
<item><p>399a3</p><section>dkon brtsegs</section><text>tu 'gyed pa'i 'od zer des kyang / gsung gi yan lag drug cu dang ldan pa'i tshig gis 'di skad ces bka' stsal to/ /bu mo mya ngan med kyis byin pas ji skad smras pa de </text></item>
<item><p>399a4</p><section>dkon brtsegs</section><text>bzhin te/ byang chub sems dpa' sems dpa' chen pos sems dang po bskyed ma thag tu nyan thos dang / rang sangs rgyas thams cad zil gyis gnon to/ /de nas </text></item>
<item><p>399a5</p><section>dkon brtsegs</section><text>byang chub sems dpa' sems dpa' chen po byams pa bya rgod kyi phung po la gnas pas tsan+dan sbrul gyi snying po'i dri tshor nas/ bcom ldan 'das la 'di skad ces gsol </text></item>
<item><p>399a6</p><section>dkon brtsegs</section><text>to/ /bcom ldan 'das/ tsan+dan sprul gyi snying po'i dri 'di ga las byung lags/ de skad ces gsol pa dang / bcom ldan 'das kyis byang chub sems dpa' byams </text></item>
<item><p>399a7</p><section>dkon brtsegs</section><text>pa la 'di skad ces bka' stsal to/ /byams pa/ bu mo mya ngan med kyis byin pa 'dis/ nyan thos chen po rnams kyi mdun du seng+ge'i sgra bsgrags te/ des nyan thos chen </text></item>
<item><p>399b1</p><section>dkon brtsegs</section><text>po de dag la bden pa'i byin gyi rlabs kyis 'jig rten gyi khams spos kyi 'od ces bya ba na/ de bzhin gshegs pa sbos rab tu 'gyed pa'i 'od zer byang chub sems dpa' sems </text></item>
<item><p>399b2</p><section>dkon brtsegs</section><text>dpa' chen po rnams la chos ston cing bzhugs pa yang bstan/ 'jig rten gyi khams spos kyi 'od de'i tsan+dan sprul gyi snying po'i dri des kyang 'jig rten gyi khams 'di khyab par </text></item>
<item><p>399b3</p><section>dkon brtsegs</section><text>byas so/ /de nas bu mo mya ngan med kyis byin pas/ tshe dang ldan pa mo'u 'gal gyi bu chen po la 'di skad ces smras so/ /btsun pa mo'u 'gal gyi bu chen po/ mkhas pa su zhig byang </text></item>
<item><p>399b4</p><section>dkon brtsegs</section><text>chub sems dpa' sems dpa' chen po dag gi cho 'phrul dang / rnam par 'phrul ba bsam gyis mi khyab pa rmad du byung ba 'di lta bu dag mthong ngam thos na/ nyan thos dman pa/</text></item>
<item><p>399b5</p><section>dkon brtsegs</section><text>zhan pa/ zhum pa/ nyi tshe ba'i shes pa dang ldan pa rnams la ldang ba'am/ bsur 'gro ba'am/ phyag 'tshal bar byed/ btsun pa mo'u 'gal gyi bu chen po/ 'jig rten gyi khams </text></item>
<item><p>399b6</p><section>dkon brtsegs</section><text>spos kyi 'od de ji tsam du thag ring ba shes sam/ mo'u 'gal gyi bus smras pa/ bu mo/ de ni mi shes so/ /bu mos smras pa/ btsun pa mo'u 'gal gyi bu chen po/ gal te khyod 'dra </text></item>
<item><p>399b7</p><section>dkon brtsegs</section><text>ba'i rdzu 'phrul can sha stag gis/ stong gsum gyi stong chen po'i 'jig rten gyi khams 'di/ dper na/ bu ram shing gi tshal lam/ 'od ma'i tshal lam/ 'dam bu'i tshal lam /</text></item>
<item><p>400a1</p><section>dkon brtsegs</section><text>'bras sA lu'i zhing bzhin du mtshams med par gang bar gyur nas/ de dag thams cad kyis bskal par brtsis kyang / 'jig rten gyi khams spos kyi 'od ces bya </text></item>
<item><p>400a2</p><section>dkon brtsegs</section><text>ba de| sangs rgyas kyi zhing ji snyed cig 'das pa'i pha rol na 'dug pa/ bgrang ba'i thabs kyis rtogs par mi nus so/ /de nas bcom ldan 'das de bzhin gshegs pa spos </text></item>
<item><p>400a3</p><section>dkon brtsegs</section><text>rab tu 'byed pa'i 'od zer gyis 'od de dag mi snang bar mdzad de/ sangs rgyas kyi zhing de yang mi snang bar mdzad do/ /de nas tshe dang ldan pa 'od srung chen pos/ bu mo mya ngan </text></item>
<item><p>400a4</p><section>dkon brtsegs</section><text>med kyis byin pa la 'di skad ces smras so/ /bu mo khyod kyis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de sngon </text></item>
<item><p>400a5</p><section>dkon brtsegs</section><text>mthong ngam/ bu mos smras pa/ btsun pa 'od srung chen po/ de bzhin gshegs pa mthong bar nus sam/ de bzhin gshegs pas/ gang dag nga la gzugs su mthong / /</text></item>
<item><p>400a6</p><section>dkon brtsegs</section><text>gang dag nga la sgrar shes pa/ /log pas spong bar zhugs pa ste/ /skye bo de dag nga mi mthong / /sangs rgyas rnams ni chos nyid lta/ /'dren pa rnams ni chos kyi sku/ /chos nyid </text></item>
<item><p>400a7</p><section>dkon brtsegs</section><text>shes par bya min pas/ /de ni rnam par shes mi nus/ /zhes ma gsungs sam/ btsun pa 'od srung chen po/ gzhan yang bu mo khyod kyis bcom ldan 'das de bzhin gshegs </text></item>
<item><p>400b1</p><section>dkon brtsegs</section><text>dgra bcom pa yang dag par rdzogs pa'i sangs rgyas shAkya thub pa de sngon mthong ngam zhes de skad zer ba ni/ btsun pa 'od srung chen po/ bdag gis de bzhin gshegs pa mthong </text></item>
<item><p>400b2</p><section>dkon brtsegs</section><text>mod kyi/ sha'i mig gis ma yin te/ gzugs su ma yin no/ /lha'i mig gis ma yin te/ tshor bar ma yin no/ /shes rab kyi mig gis ma yin te/ 'du shes kyis ma yin no//</text></item>
<item><p>400b3</p><section>dkon brtsegs</section><text>chos kyi mig gis ma yin te/ 'du byed du ma yin no/ /sangs rgyas kyi mig gis ma yin te/ rnam par shes par ma yin no/ /btsun pa 'od srung chen po/ gzhan yang bdag gis </text></item>
<item><p>400b4</p><section>dkon brtsegs</section><text>de bzhin gshegs pa mthong ste/ dper na/ gnas brtan gyis ma rig pa dang / srid pa la sred pa mthong ba bzhin no/ /btsun pa 'od srung chen po/ gzhan yang bdag gis de </text></item>
<item><p>400b5</p><section>dkon brtsegs</section><text>bzhin gshegs pa mthong ste/ dper na/ gnas brtan gyis ngar 'dzin pa dang / nga yir 'dzin pa mthong ba bzhin no/ /gnas brtan 'od srung chen pos smras pa/ bu mo/ 'di </text></item>
<item><p>400b6</p><section>dkon brtsegs</section><text>ltar ma rig pa dang / srid pa la sred pa dang / ngar 'dzin pa dang / nga yir 'dzin pa'i chos 'di gnyis ni med pa yin no/ /chos gang med pa de ni blta bar mi nus so/ /bu mo mya </text></item>
<item><p>400b7</p><section>dkon brtsegs</section><text>ngan med kyis byin pas smras pa/ btsun pa 'od srung chen po/ de de bzhin no/ /chos thams cad ni med pa yin te/ de dag ni blta bar mi nus so/ /'od srung chen pos smras pa/ bu mo/</text></item>
<item><p>401a1</p><section>dkon brtsegs</section><text>ci sangs rgyas kyi chos kyang med dam/ bu mos smras pa/ gnas brtan/ sangs rgyas kyi chos rnams sam/ so so'i skye bo'i chos rnams kyang rung </text></item>
<item><p>401a2</p><section>dkon brtsegs</section><text>ste| chos 'ga' zhig yongs su grub par 'dod dam/ 'od srung chen pos smras pa/ bu mo/ kho bos ni so so'i skye bo'i chos rnams la yang yongs su grub par mi 'dod na/ sangs </text></item>
<item><p>401a3</p><section>dkon brtsegs</section><text>rgyas kyi chos rnams lta ci smos/ bu mos smras pa/ btsun pa 'od srung chen po/ chos gang dag yongs su grub pa med pa'i chos de dag ci yod pa yin nam/ 'on te med pa yin/</text></item>
<item><p>401a4</p><section>dkon brtsegs</section><text>'od srung chen pos smras pa/ bu mo/ med pa de dag ni med pa yin no/ /bu mos smras pa/ btsun pa 'od srung chen po/ de bas na chos thams cad ni med pa nyid do/ /med pa gang </text></item>
<item><p>401a5</p><section>dkon brtsegs</section><text>yin pa de dag la ni lta ba rnam par sbyang bar bya ba med do/ /btsun pa 'od srung chen po/ rigs kyi bu'am/ rigs kyi bu mo sangs rgyas la lta ba rnam par sbyang bar 'dod </text></item>
<item><p>401a6</p><section>dkon brtsegs</section><text>pas ni bdag la lta ba rnam par sbyang bar bya'o/ /'od srung chen pos smras pa/ bu mo/ bdag la lta ba ji ltar rnam par dag par 'gyur/ bu mos smras pa/ btsun pa 'od srung </text></item>
<item><p>401a7</p><section>dkon brtsegs</section><text>chen po/ gang gi tshe bdag rang bzhin med pa'i phyir chos thams cad rang bzhin med pa nyid du mos na/ de tsam gyis na bdag la lta ba rnam par dag par 'gyur ro/ /'od srung chen pos </text></item>
<item><p>401b1</p><section>dkon brtsegs</section><text>smras pa/ bu mo/ bdag gis rang bzhin ci yin/ bu mos smras pa/ btsun pa 'od srung chen po/ bdag gis rang bzhin ni stong pa nyid do/ /bdag gi rang bzhin med pa'i phyir bdag dben </text></item>
<item><p>401b2</p><section>dkon brtsegs</section><text>pa yang yin no/ /rang bzhin med pa des bdag dben no/ /rang bzhin med pa des chos thams cad dben no/ /'od srung chen pos smras pa/ bu mo khyod kyis su las chos thos na /</text></item>
<item><p>401b3</p><section>dkon brtsegs</section><text>'di ltar khyod kyi yang dag pa'i lta ba skyes par gyur/ bu mo/ yang dag pa'i lta ba skyes pa la ni rgyu gnyis dang / rkyen gnyis yod de/ gzhan gyi sgra dang / bdag nyid kyi tshul bzhin yid </text></item>
<item><p>401b4</p><section>dkon brtsegs</section><text>la byed pa las 'byung ngo zhes de skad gsungs so/ /bu mos smras pa/ btsun pa 'od srung chen po/ gang dag gzhan gyi dring mi 'jog pa'i shes rab can de dag ni gzhan gyi sgra dang / bdag </text></item>
<item><p>401b5</p><section>dkon brtsegs</section><text>nyid kyis tshul bzhin du so sor rtogs pa las lta ba rnam par dag par 'gyur ro/ /btsun pa 'od srung chen po/ gang dag gzhan gyi dring mi 'jog pa'i shes rab can dag ni gzhan gyi </text></item>
<item><p>401b6</p><section>dkon brtsegs</section><text>sgra mi tshol lo/ /btsun pa 'od srung chen po/ ji ltar na dge slong tshul bzhin du zhugs pa yin/ 'od srung chen pos smras pa/ bu mo/ gang gi tshe dge slong ji skad thos pa'i chos rnams </text></item>
<item><p>401b7</p><section>dkon brtsegs</section><text>kyi don la nye bar rtog par byed pa de ltar na/ dge slong tshul bzhin du zhugs pa yin no/ /'od srung chen pos smras pa/ bu mo/ ji ltar na byang chub sems dpa' tshul bzhin du zhugs </text></item>
<item><p>402a1</p><section>dkon brtsegs</section><text>pa yin/ bu mos smras pa/ btsun pa 'od srung chen po/ gang gis byang chub sems dpa' sems can thams cad dang lhan cig gnas kyang sems </text></item>
<item><p>402a2</p><section>dkon brtsegs</section><text>can du 'du shes skyed par mi byed pa de ltar na/ byang chub sems dpa' tshul bzhin du zhugs pa yin no/ /btsun pa 'od srung chen po/ zhugs pa zhes bya ba ni/ chos thams cad </text></item>
<item><p>402a3</p><section>dkon brtsegs</section><text>ni sngon gyi mtha'i de bzhin nyid dang ldan no/ /chos thams cad ni phyi ma'i mtha'i de bzhin nyid dang ldan no/ /chos thams cad ni da ltar byung ba'i de bzhin nyid dang ldan no/ /</text></item>
<item><p>402a4</p><section>dkon brtsegs</section><text>zhes/ btsun pa 'od srung chen po/ byang chub sems dpa' sbyor ba de lta bus sbyor bar mi byed na/ de tsam gyis na byang chub sems dpa' tshul bzhin du zhugs pa yin no/ /'od </text></item>
<item><p>402a5</p><section>dkon brtsegs</section><text>srung chen pos smras pa/ bu mo/ chos de dag la ji ltar sbyar bar bya/ bu mos smras pa/ btsun pa 'od srung chen po/ ji ltar de bzhin nyid la sbyor ba yang med/ mi sbyor ba yang </text></item>
<item><p>402a6</p><section>dkon brtsegs</section><text>med par mthong ba de bzhin du chos thams cad la sbyar par bya'o/ /'od srung chen pos smras pa/ bu mo/ ji ltar mthong na chos thams cad mthong ba yin/ bu mos smras pa /</text></item>
<item><p>402a7</p><section>dkon brtsegs</section><text>btsun pa 'od srung chen po/ chos thams cad la gnyis su med par mthong la/ mi byed cing 'jig par yang mi byed na/ de ltar na chos thams cad mthong ba yin no/ /btsun pa </text></item>
<item><p>402b1</p><section>dkon brtsegs</section><text>'od srung chen po/ mthong ba zhes bya ba de ni/ mthong ba med pa'i tshig bla dwags so/ /'od srung chen pos smras pa/ bu mo/ bdag ji ltar blta bar bya/ bu mos smras pa/ btsun pa 'od srung </text></item>
<item><p>402b2</p><section>dkon brtsegs</section><text>chen pos ji ltar mthong ba bzhin du blta bar bya'o/ /'od srung chen pos smras pa/ bu mo/ kho bos ni bdag dang bdag gi ma mthong ngo / /bu mos smras pa/ btsun pa 'od srung chen po/</text></item>
<item><p>402b3</p><section>dkon brtsegs</section><text>ji ltar bdag med cing bdag gi med pa de bzhin du chos thams cad blta bar bya'o/ /gtam de skad brjod pa'i skabs su gnas brtan rab 'byor gyis bu mo mya ngan med kyis byin pa </text></item>
<item><p>402b4</p><section>dkon brtsegs</section><text>la 'di skad ces smras so/ /bu mo khyod kyi spobs pa 'di 'dra ba ni khyod kyis rnyed pa legs par rnyed do/ /bu mo mya ngan med kyis byin pas smras pa/ btsun pa rab 'byor/ rnyed pa las </text></item>
<item><p>402b5</p><section>dkon brtsegs</section><text>ni spongs par mi 'gyur gyi/ gang gis ci yang ma rnyed pa de spobs pa dang ldan zhing / gang gis nang ngam phyi rol ci yang mi dmigs pa de spobs pa dang ldan pa yin no/ /rab 'byor </text></item>
<item><p>402b6</p><section>dkon brtsegs</section><text>gyis smras pa/ bu mo/ gang ma rnyed na spobs pa dang ldan pa yin/ bu mos smras pa/ gang gis bdag ma rnyed cing gzhan ma yin/ dge ba ma yin/ mi dge ba ma yin/ kha na ma tho ba dang </text></item>
<item><p>402b7</p><section>dkon brtsegs</section><text>bcas pa ma yin/ kha na ma tho ba med pa ma yin/ zag pa dang bcas pa ma yin/ zag pa med pa ma yin/ 'dus byas ma yin/ 'dus ma byas ma yin/ 'jig rten ma yin/ 'jig </text></item>
<item><p>403a1</p><section>dkon brtsegs</section><text>rten las 'das pa ma yin/ kun nas nyon mongs pa ma yin/ rnam par byang ba ma yin te/ 'khor ba dang / mya ngan las 'das pa ma rnyed na/ so so'i </text></item>
<item><p>403a2</p><section>dkon brtsegs</section><text>skye bo'i chos mi dmigs shing 'phags pa'i chos kyang mi dmigs te/ sangs rgyas kyi chos mi dmigs na/ btsun pa rab 'byor/ de ltar na gang gis ci yang ma rnyed pa'i </text></item>
<item><p>403a3</p><section>dkon brtsegs</section><text>spobs pa dang ldan pa yin no/ /rab 'byor gyis smras pa/ ji ltar spobs par 'gyur/ bu mos smras pa/ btsun pa rab 'byor gyis ji ltar chos thams cad ma rnyed pa de bzhin </text></item>
<item><p>403a4</p><section>dkon brtsegs</section><text>du de spobs par 'gyur ro/ /chos kyi de bzhin nyid gang gis gnas brtan nyon mongs pa med pa rnams kyi mchog tu bstan pa'i chos kyi de bzhin nyid de ci brjod cing / smrar rung ngam/</text></item>
<item><p>403a5</p><section>dkon brtsegs</section><text>nyon mongs pa med pa de dang / chos kyi de bzhin nyid de la spobs pa ci yang yod dam/ rab 'byor gyis smras pa/ nyon mongs pa med pa dang / de bzhin nyid ni bstan pa'am/</text></item>
<item><p>403a6</p><section>dkon brtsegs</section><text>brjod par mi nus so/ /bu mos smras pa/ btsun pa rab 'byor/ chos thams cad ni brjod du med pa yin na/ khyod kyis bu mo khyod spobs pa 'di lta bu dang ldan pa ni khyod </text></item>
<item><p>403a7</p><section>dkon brtsegs</section><text>kyis rnyed pa legs par rnyed do/ /zhes bya ba de ji lta bu yin/ rab 'byor gyis smras pa/ bu mo khyod ni 'di ltar med pa'i spobs pas ston to/ /bu mos smras pa/ gnas brtan rab </text></item>
<item><p>403b1</p><section>dkon brtsegs</section><text>'byor/ chos thams cad la brag ca lta bur mos sam/ rab 'byor gyis smras pa/ bu mo/ mos so/ /bu mos smras pa/ gnas brtan rab 'byor/ ci brag ca la spobs pa ci yang yod dam/</text></item>
<item><p>403b2</p><section>dkon brtsegs</section><text>rab 'byor gyis smras pa/ bu mo/ de ni med de/ bu mo/ rgyu dang rkyen tshogs pa las sgra 'byung bar zad do/ /bu mos smras pa/ btsun pa rab 'byor/ brten nas sgra 'byung ba gang yin pa de </text></item>
<item><p>403b3</p><section>dkon brtsegs</section><text>la rang bzhin gyis grub pa ci yang med do/ /de ci'i phyir zhe na/ 'di ltar gang brten nas byung ba de la ni skye ba ci yang med pa'i phyir ro/ /rab 'byor gyis smras pa/ bu mo/ chos thams </text></item>
<item><p>403b4</p><section>dkon brtsegs</section><text>cad ni brten nas byung ba'o/ /bu mo smras pa/ btsun pa rab 'byor/ de bas na chos thams cad ni rang bzhin gyis ma skyes pa'o/ /rab 'byor gyis smras pa/ bu mo/ gal te </text></item>
<item><p>403b5</p><section>dkon brtsegs</section><text>chos thams cad rang bzhin gyis ma skyes pa yin na/ bcom ldan 'das kyis de bzhin gshegs pa gang+gA'i klung gi bye ma snyed ni 'ongs te gshegs so/ /de bzhin gshegs pa gang+gA'i </text></item>
<item><p>403b6</p><section>dkon brtsegs</section><text>klung gi bye ma snyed ni ma 'ongs pa na 'byung bar 'gyur ro/ /de bzhin gshegs pa gang+gA'i klung gi bye ma snyed ni da ltar bzhugs so/ /zhes ci'i phyir bstan/ bu mos smras pa/ btsun pa rab </text></item>
<item><p>403b7</p><section>dkon brtsegs</section><text>'byor/ mi skye ba ni skye bar mi 'gyur ro/ /de ci'i phyir zhe na/ btsun pa rab 'byor/ chos kyi dbyings la ni skye ba'am nub par 'gyur bar mi 'dod pa'i phyir ro/ /rab 'byor gyis smras </text></item>
<item><p>404a1</p><section>dkon brtsegs</section><text>pa| bu mo khyod ni 'di ltar skye ba med pa don dam pa'i tshig ston to/ /bu mos smras pa/ btsun pa rab 'byor/ bstan pa thams cad ni bstan du med </text></item>
<item><p>404a2</p><section>dkon brtsegs</section><text>pa'o/ /de'i phyir bstan pa thams cad bstan du med ce na/ de ni bstan kyang rung / ma bstan kyang rung ba dngos po ma yin te/ dngos po med pa dang / brjod du med pa'i mtha' mi </text></item>
<item><p>404a3</p><section>dkon brtsegs</section><text>spong ba'i phyir ro/ /rab 'byor gyis smras pa/ bu mo khyod khyim na gnas bzhin du 'di lta bu'i chos la gnas shing / 'di lta bu'i rnam par dag pa ston pa 'di ni ngo mtshar to/ /bu </text></item>
<item><p>404a4</p><section>dkon brtsegs</section><text>mos smras pa/ btsun pa rab 'byor/ byang chub sems dpa' sems dpa' chen po la ni khyim pa'am/ rab tu byung ba zhes gzung bar mi bya'o/ /de ci'i phyir zhe na/ de dag ni </text></item>
<item><p>404a5</p><section>dkon brtsegs</section><text>bsam pas phye ba yin/ shes rab kyis phye ba yin/ ye shes kyis phye ba yin pa'i phyir ro/ /btsun pa rab 'byor/ byang chub sems dpa'i gnas pa khyod kyis shes sam/</text></item>
<item><p>404a6</p><section>dkon brtsegs</section><text>rab 'byor gyis smras pa/ bu mo khyod kyis shod cig dang / kho bos mnyan to/ /bu mos smras pa/ btsun pa rab 'byor/ byang chub sems dpa' sems dpa' chen po chos brgyad </text></item>
<item><p>404a7</p><section>dkon brtsegs</section><text>dang ldan na/ khyim pa'am rab tu byung ba zhes mi bya ste/ spyod lam gang dang gang gis gnas kyang kha na ma tho ba med par 'gyur ro/ /brgyad gang zhe na/ 'di lta ste/ btsun pa rab </text></item>
<item><p>404b1</p><section>dkon brtsegs</section><text>'byor/ 'di la byang chub sems dpa' sems dpa' chen po lhag pa'i bsam pa phun sum tshogs pa yin te/ lhag pa'i bsam pa de bla na med pa yang dag par rdzogs pa'i byang </text></item>
<item><p>404b2</p><section>dkon brtsegs</section><text>chub kyi phyir ro/ /sems can thams cad yongs su mi gtong bar gnas pa'i phyir byams pa la gnas pa yang yin no/ /'jig rten pa'i dga' ba dang spyod pa dang bral ba'i phyir snying </text></item>
<item><p>404b3</p><section>dkon brtsegs</section><text>rje chen po la gnas pa yang yin no/ /lus dang srog la mi lta ba'i phyir btang snyoms la gnas pa yang yin no/ /yongs su bsngo ba la mkhas pa shin tu rdzogs pa'i phyir thabs la </text></item>
<item><p>404b4</p><section>dkon brtsegs</section><text>mkhas pa yang yin no/ /lta ba thams cad dang bral ba'i phyir shes rab kyi pha rol tu phyin pa las nges par 'byung ba yang yin no/ /dge ba'i rtsa ba tshol ba la brtson pas chog mi shes pa'i </text></item>
<item><p>404b5</p><section>dkon brtsegs</section><text>phyir brtson 'grus brtsams pa yang yin no/ /bzod pa shin tu thob pa'i phyir ma bstan par shes pa yang yin te/ btsun pa rab 'byor/ byang chub sems dpa' sems dpa' chen po </text></item>
<item><p>404b6</p><section>dkon brtsegs</section><text>chos brgyad po de dag dang ldan na/ khyim pa'am/ rab tu byung ba zhes mi bya ste/ spyod lam gang dang gang gis gnas kyang thams cad du kha na ma thob med par 'gyur ro/ /de nas </text></item>
<item><p>404b7</p><section>dkon brtsegs</section><text>tshe dang ldan pa sgra gcan zin gyis/ bu mo mya ngan med kyis byin pa la 'di skad ces smras so/ /bu mo khyod mal khri gser gyi rkang pa can la 'dug cing stan shin tu mtho ba la </text></item>
<item><p>405a1</p><section>dkon brtsegs</section><text>'dug nas/ nyan thos chen po dag dang gtam zer ba de ni rung ba ma yin par gnas pa yin no/ /bu mo min bar stan mthon po la 'dug pa </text></item>
<item><p>405a2</p><section>dkon brtsegs</section><text>la stan dma' pa la 'dug pas chos bshad par mi bya'o/ /zhes bya ba ci khyod kyis ma thos sam/ de skad ces smras pa/ bu mo mya ngan med kyis byin pas tshe dang ldan pa sgra </text></item>
<item><p>405a3</p><section>dkon brtsegs</section><text>gcan zin la 'di skad ces smras so/ /btsun pa sgra gcan zin/ 'jig rten na gang dag ni rung ba yin/ 'jig rten na gang dag ni rung ba ma yin pa khyod kyis shes sam/ sgra </text></item>
<item><p>405a4</p><section>dkon brtsegs</section><text>gcan zin gyis smras pa/ bu mo kho bos shes te/ gang dag ji ltar bcas pa'i bslab pa la slob cing / bslab pa de las 'gal bar mi byed pa de dag ni rung ba zhes bya'o/ /</text></item>
<item><p>405a5</p><section>dkon brtsegs</section><text>gang dag bslab pa de las 'gal bar byed pa de dag ni rung ba ma yin pa zhes bya'o/ /bu mo mya ngan med kyis byin pas smras pa/ btsun pa sgra gcan zin thong / de skad ma </text></item>
<item><p>405a6</p><section>dkon brtsegs</section><text>zer cig /btsun pa sgra gcan zin/ gang dag ji ltar bcas pa'i bslab pa la slob pa de dag ni rung ba ma yin pa'o/ /de ci'i phyir zhe na/ 'di ltar de dag ni rtog cing </text></item>
<item><p>405a7</p><section>dkon brtsegs</section><text>rnam par rtog pa'i phyir ro/ /btsun pa sgra gcan zin/ gang dag mi rtog cing rnam pa mi rtog pa de dag ni rung ba zhes bya'o/ /btsun pa sgra gcan zin/ rung ba zhes bya ba </text></item>
<item><p>405b1</p><section>dkon brtsegs</section><text>'di ni dge slong dgra bcom pa zag pa zad pa rnams kyi tshig bla dwags yin te/ de dag ni bslab pa las 'gal bar mi byed do/ /de ci'i phyir zhe na/ bcom ldan 'das kyi nyan thos </text></item>
<item><p>405b2</p><section>dkon brtsegs</section><text>rnams ni bslab pa las yang dag par 'das pa'i phyir te/ de dag ni phyir yang bslab par 'dod pa ma yin pas/ de dag ni rung ba yin no/ /de dag ni khams gsum du phyir </text></item>
<item><p>405b3</p><section>dkon brtsegs</section><text>mi 'ong ba yin/ de dag ni bslab pa las yang dag par 'das pa yin te/ mi slob pa zhes bya'o/ /de ltar na de dag gi bslab pa ni mi dmigs te khams gsum pas btags </text></item>
<item><p>405b4</p><section>dkon brtsegs</section><text>ba tsam du shes so/ /de'i phyir de dag ni rung ba zhes bya'o/ /sgra gcan zin gyis smras pa/ bu mo/ rung ba dang / rung ba ma yin pa la tha dang du dbye ba ci zhig yod/ bu mos smras </text></item>
<item><p>405b5</p><section>dkon brtsegs</section><text>pa/ btsun pa sgra gcan zin/ 'di lta ste/ dper na/ gser dul ma rgyan du byas pa dang / rgyan du ma byas pa la tha dad du dbye ba ci zhig yod/ sgra gcan zin gyis smras pa/ bu mo/</text></item>
<item><p>405b6</p><section>dkon brtsegs</section><text>tha dad du dbye ba ci yang med do/ /bu mos smras pa/ btsun pa sgra gcan zin/ de bzhin du rung ba dang / rung ba ma yin pa la yang yi ge'i tha snyad mnyam pa nyid gyi phyir tha dad du dbye </text></item>
<item><p>405b7</p><section>dkon brtsegs</section><text>ba ci yang med do/ /de ci'i phyir zhe na/ chos thams cad ni ci dang yang bral ba'i phyir te/ rang bzhin gyis kun nas nyon mongs pa can ma yin no/ /btsun pa sgra gcan zin/ yang </text></item>
<item><p>406a1</p><section>dkon brtsegs</section><text>'di skad du/ stan shin tu mtho ba la 'dug ste chos nyan tam zer ba la/ byang chub sems dpa' ni rtsa gting ba la 'dug kyang shin tu mtho ba la </text></item>
<item><p>406a2</p><section>dkon brtsegs</section><text>'dug pa yin no/ /sgra gcan zin gyis smras pa/ rnam grangs gang gis khyod de skad smra/ bu mos smras pa/ btsun pa sgra gcan zin/ 'di ji snyam du sems/ byang chub sems </text></item>
<item><p>406a3</p><section>dkon brtsegs</section><text>dpa' gang la 'dug ste/ byang chub thob par 'gyur/ sgra gcan zin gyis smras pa/ rtswa bting ba la bzhugs nas byang chub thob bo/ /bu mos smras pa/ btsun pa sgra gcan zin/ ci </text></item>
<item><p>406a4</p><section>dkon brtsegs</section><text>byang chub sems dpa' rtswa bting ba la 'dug pa la stong gsum gyi stong chen po'i 'jig rten gyi khams na tshangs pa'am/ brgya byin nam/ 'jig rten skyong ngam/ de las gzhan </text></item>
<item><p>406a5</p><section>dkon brtsegs</section><text>pa 'og min man chad kyi lha gang yin pa de dag thams cad kyis lus btud de/ thal mo sbyar nas byang chub sems dpa'i zhabs la gtug par byed dam/ sgra gcan zin gyis </text></item>
<item><p>406a6</p><section>dkon brtsegs</section><text>smras pa/ bu mo/ de de bzhin te/ khyod kyis ji skad smras pa bzhin no/ /bu mos smras pa/ btsun pa sgra gcan zin/ de'i phyir rnam grangs des kyang / dper na/ byang chub sems </text></item>
<item><p>406a7</p><section>dkon brtsegs</section><text>dpa' sems dpa' chen po rtswa bting ba la 'dug kyang / stan shin tu mtho ba la 'dug pa yin gyi/ nyan thos tshangs pa'i 'jig rten na 'dug pa ni de lta ma yin par rig par bya'o/ /</text></item>
<item><p>406b1</p><section>dkon brtsegs</section><text>de nas rgyal po ma skyes dgras bu mo mya ngan med kyis byin pa la 'di skad ces smras so/ /bu mo/ btsun pa sgra gcan zin ni bcom ldan 'das shAkya thub pa'i sras yin te/ bslab pa </text></item>
<item><p>406b2</p><section>dkon brtsegs</section><text>'dod pa rnams kyi mchog yin na/ ci khyod kyis mi shes sam/ bu mo mya ngan med kyis byin pas smras pa/ yab thong zhig /thong zhig /'di ltar btsun pa sgra gcan zin bcom </text></item>
<item><p>406b3</p><section>dkon brtsegs</section><text>ldan 'das shAkya thub pa de'i sras yin zhes ma gsungs shig/ ri dwags kyi rgyal po seng+ge ral pa can cod pa na btags pa lta bus/ bu wa bskyed par 'gyur ba nam yang </text></item>
<item><p>406b4</p><section>dkon brtsegs</section><text>gsan tam/ gzigs sam/ rgyal pos smras pa/ bu mo/ de ni ma yin no/ /bu mos smras pa/ yab/ de bzhin du de bzhin gshegs pa seng ge'i rtsal lta bus gshegs </text></item>
<item><p>406b5</p><section>dkon brtsegs</section><text>pa| dam pa'i chos kyi 'khor los bsgyur ba zhabs 'bring ba ni/ nyan thos mdzes pa ma lags so/ /yab/ de bzhin gshegs pa'i sras gang yin zhes yang dag pa'i smra bas </text></item>
<item><p>406b6</p><section>dkon brtsegs</section><text>gang smra na/ byang chub sems dpa' nyid yin no zhes de dag la yang dag pa'i smra bas smra'o/ /yab/ de lta bas na de bzhin gshegs pa'i sras su khas len par 'tshal bas ni/</text></item>
<item><p>406b7</p><section>dkon brtsegs</section><text>bla na med pa yang dag par rdzogs pa'i byang chub tu sems bskyed par bgyi'o/ /gtam 'di brjod pa'i skabs su rgyal po ma skyes dgra'i btsun mo'i 'khor nas/ btsun mo nyi shus </text></item>
<item><p>407a1</p><section>dkon brtsegs</section><text>bla na med pa yang dag par rdzogs pa'i byang chub tu sems bskyed do/ /lha'i bu brgya tham pas kyang bu mo de'i seng ge'i sgra 'di thos nas/ bla na med pa </text></item>
<item><p>407a2</p><section>dkon brtsegs</section><text>yang dag par rdzogs pa'i byang chub tu sems bskyed do/ /tshig 'di skad du bdag cag 'di rnams 'das pa dang / ma byon pa dang / da ltar byung ba'i sangs rgyas bcom ldan </text></item>
<item><p>407a3</p><section>dkon brtsegs</section><text>'das kyi sras su khas len to/ /zhes kyang smras so/ /lha'i bu de dag gis 'di ltar bu mo bya ngan med kyis byin pa la mchod pa bya ba'i phyir/ rgyal po'i khab kyi grong khyer chen </text></item>
<item><p>407a4</p><section>dkon brtsegs</section><text>po thams cad lha'i me tog dag gis mngon par gtor to/ /de nas bu mo mya ngan med kyis byin pa khri gser gyi rkang pa can las babs te/ nyan thos chen po de dag gi rkang pa </text></item>
<item><p>407a5</p><section>dkon brtsegs</section><text>la mgo bos phyag 'tshal nas/ bza' ba dang / bca' ba dang / bldag pa dang / bzhib pa dang / myang bar bya ba bsod pa mang po dag gis bkur stir byas te/ dad pa dang /</text></item>
<item><p>407a6</p><section>dkon brtsegs</section><text>gus pas rang gi lag nas nyan thos chen po de dag tshim par byas nas/ 'di skad du/ btsun pa dang / rang dgar slang dro bcom ldan la chos nyan du bzhud cig/ btsun </text></item>
<item><p>407a7</p><section>dkon brtsegs</section><text>pa dag/ bdag kyang mchi bar 'tshal lo/ /zhes kyang smras so/ /de nas bu mo mya ngan med kyis byin pa/ pha ma la sogs pa 'khor mang po dang / skye bo phal ches yongs su bskor </text></item>
<item><p>407b1</p><section>dkon brtsegs</section><text>nas/ bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te phyogs gcig tu 'dug go /rgyal po btsun mo'i 'khor dang </text></item>
<item><p>407b2</p><section>dkon brtsegs</section><text>bcas pas kyang bcom ldan 'das kyi zhabs la mgo bos phyag 'tshal nas gnang ste phyogs gcig tu 'dug go /nyan thos chen po de dag kyang bcom ldan 'das kyi thad du dong ste/</text></item>
<item><p>407b3</p><section>dkon brtsegs</section><text>bcom ldan 'das kyi zhabs la mgo bos phyag 'tshal nas phyogs gcig tu 'khod do/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom </text></item>
<item><p>407b4</p><section>dkon brtsegs</section><text>ldan 'das/ bu mo mya ngan med kyis byin pa'i spobs pa ni ngo mtshar lags so/ /bcom ldan 'das kyis bka' stsal pa/ shA ri'i bu/ bu mo 'dis ni thog ma nyid du byang chub </text></item>
<item><p>407b5</p><section>dkon brtsegs</section><text>don du gnyer ba na/ sangs rgyas bye ba khrag khrig phrag dgu bcu rtsa gnyis la dge ba'i rtsa ba dag bskyed do/ /shA ri'i bus gsol pa/ bcom ldan 'das/ ci'i slad du bu mo 'dis bud </text></item>
<item><p>407b6</p><section>dkon brtsegs</section><text>med kyis lus ma bsgyur/ bcom ldan 'das kyis bka' stsal pa/ shA ri'i bu/ 'di ji snyam du sems/ bu mo mya ngan med kyis byin pa la bud med do snyam du sems na de ltar mi </text></item>
<item><p>407b7</p><section>dkon brtsegs</section><text>blta'o/ /byang chub sems dpa' dag ni sems can yongs su smin par bya ba'i phyir/ smon lam gyis bdag nyid bud med kyi gzugs su ston to/ /de nas de'i tshe bu mo mya ngan med </text></item>
<item><p>408a1</p><section>dkon brtsegs</section><text>kyis byin pas bden pa'i byin gyis brlabs byas te/ bden pa'i byin gyi brlabs gang gis chos thams cad skyes pa yang ma yin/ bud med kyang </text></item>
<item><p>408a2</p><section>dkon brtsegs</section><text>ma yin pa lta na/ bden pa dang bden pa'i tshig des bdag skyes pa'i lus su gyur cig /thams cad dang ldan pa'i 'khor 'dis kyang mthong bar gyur cig /tshig de skad </text></item>
<item><p>408a3</p><section>dkon brtsegs</section><text>ces smras ma thag tu/ bud med kyi mtshan ma mi snang bar gyur te skyes pa'i mtshan ma byung nas/ steng gi bar snang la ta la bdun srid tsam du 'phags so/ /de nas bcom </text></item>
<item><p>408a4</p><section>dkon brtsegs</section><text>ldan 'das kyis tshe dang ldan pa sha ri'i bu la bka' stsal pa/ shA ri'i bu/ byang chub sems dpa' sems dpa' chen po mya ngan med kyis byin pa steng gi bar snang la </text></item>
<item><p>408a5</p><section>dkon brtsegs</section><text>'phags pa khyod kyis mthong ngam/ shA ri'i bus gsol pa/ bcom ldan 'das/ mthong lags so/ /bcom ldan 'das kyis bka' stsal pa/ shA ri'i bu/ byang chub sems </text></item>
<item><p>408a6</p><section>dkon brtsegs</section><text>dpa' sems dpa' chen po mya ngan med kyis byin pa 'di ni bskal pa grangs med pa bdun gyis 'jig rten gyi khams dri ma med pa'i 'od ces bya bar de bzhin gshegs </text></item>
<item><p>408a7</p><section>dkon brtsegs</section><text>pa dag bcom pa yang dag par rdzogs pa'i sangs rgyas mya ngan med pa zhes bya bar 'gyur te/ tshe'i tshad ni bskal pa brgyar yang 'gyur ro/ /dam pa'i chos ni bskal pa </text></item>
<item><p>408b1</p><section>dkon brtsegs</section><text>bcur gnas par 'gyur ro/ /de'i dge 'dun ni byang chub sems dpa' 'ba' zhig tu 'gyur te/ phyir mi ldog pa'i byang chub sems dpa' sems dpa' chen po bye ba phrag sum </text></item>
<item><p>408b2</p><section>dkon brtsegs</section><text>cu rtsa gnyis yod do/ |'jig rten gyi khams de yang bai DUR+Ya las grub pa/ rin po che sna bdun gyis bkra bar byas shing / mig mang ris su bris la/ rin po che'i pad+mas khebs </text></item>
<item><p>408b3</p><section>dkon brtsegs</section><text>pa dang / ngan song thams cad rnam par spangs par 'gyur ro/ /lha dang mi rnams kyi longs spyod dag kyang khyad par med do/ /shA ri'i bu/ dga' ldan gyi lha rnams kyi nye bar spyad pa </text></item>
<item><p>408b4</p><section>dkon brtsegs</section><text>dang / longs spyod ji lta ba bzhin du mi rnams kyi yang der de bzhin du 'gyur ro/ /de nas byang chub sems dpa' mya ngan med kyis byin pa'i ma/ rgyal po ma skyes dgra'i btsun mo dam pa </text></item>
<item><p>408b5</p><section>dkon brtsegs</section><text>zla ba can zhes bya ba des thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ bdag gis skyes bu dam pa 'di dgung zla dgur rum </text></item>
<item><p>408b6</p><section>dkon brtsegs</section><text>na bzung ba ni/ bdag gis rnyed pa legs par rnyed lags so/ /bcom ldan 'das/ bdag gis kyang bla na med pa yang dag par rdzogs pa'i byang chub tu sems bskyed par bgyi </text></item>
<item><p>408b7</p><section>dkon brtsegs</section><text>ste/ dge ba'i rtsa ba 'dis bdag 'jig rten gyi khams dri ma med pa'i 'od de nyid du/ 'di'i 'og tu bla na med pa yang dag par rdzogs pa'i byang chub tu mngon par rdzogs par </text></item>
<item><p>409a1</p><section>dkon brtsegs</section><text>'tshang rgya bar gyur cig /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu/ sring mo zla ba can 'di khyod kyis </text></item>
<item><p>409a2</p><section>dkon brtsegs</section><text>mthong ngam/ shA ri'i bus gsol pa/ bcom ldan 'das/ mthong lags so/ /bcom ldan 'das kyis bka' stsal pa/ shA ri'i bu/ rgyal po'i btsun mo zla ba can 'di ni 'di </text></item>
<item><p>409a3</p><section>dkon brtsegs</section><text>nas shi 'phos nas/ sum cu rtsa gsum pa'i lha rnams dang skal pa mnyam par skye bar 'gyur zhing / lha'i bu rin chen mchog ces bya bar 'gyur te/ gang gi tshe byang chub sems </text></item>
<item><p>409a4</p><section>dkon brtsegs</section><text>dpa' byams pas byang chub thob par 'gyur ba de'i tshe rgyal po dung zhes bya ba de'i bu rgyal po gzhon nu mthong na dga' ba zhes bya bar gyur nas/ de bzhin gshegs pa byams </text></item>
<item><p>409a5</p><section>dkon brtsegs</section><text>pa la mchod pa byas ste rab tu 'byung bar 'gyur ro/ /des de bzhin gshegs pa byams pa'i dam pa'i chos thog ma dang / bar dang / tha ma'i bar du 'dzin par 'gyur te/ bskal </text></item>
<item><p>409a6</p><section>dkon brtsegs</section><text>pa bzang po 'di la sangs rgyas bcom ldan 'das gang dag 'byung bar 'gyur ba de dag thams cad kyang mnyes par byed cing mchod par 'gyur ro/ /de mthar gyis de bzhin gshegs </text></item>
<item><p>409a7</p><section>dkon brtsegs</section><text>pa mya ngan med pas byang chub thob pa na/ 'khor los bsgyur ba'i rgyal po mu khyud 'dzin ces bya bar 'gyur te/ des de bzhin gshegs pa de la mchod pa tshad med pa dag byas nas /</text></item>
<item><p>409b1</p><section>dkon brtsegs</section><text>sangs rgyas kyi zhing de lta bu de nyid du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa kun tu 'od zer zhes bya bar </text></item>
<item><p>409b2</p><section>dkon brtsegs</section><text>'gyur ro/ /de nas rgyal po'i btsun mo zla ba can gyis bdag nyid lung bstan pa thos nas/ tshim zhing mgu ste yi rangs nas/ bcom ldan 'das la mu tig gi do shal brgya stong ri ba phul </text></item>
<item><p>409b3</p><section>dkon brtsegs</section><text>te| tshangs par spyod pa rgyal pos gnang nas bslab pa'i gzhi dag bzung ngo / /de nas byang chub sems dpa' sems dpa' chen po mya ngan med kyis byin pas/ lhas phul ba'i me tog </text></item>
<item><p>409b4</p><section>dkon brtsegs</section><text>mnad ra ba dag gis bcom ldan 'das dang 'khor thams cad la gtor to/ /de nas bar snang las babs te phyogs gcig tu 'dug nas/ tshig 'di skad du bden pa dang bden pa'i </text></item>
<item><p>409b5</p><section>dkon brtsegs</section><text>tshig gang gis bdag gis byang chub thob pa na/ byang chub sems dpa' sems dpa' chen po de dag thams cad brdzus te skyes shing / chos gos ngur smrig gyon la rin po che'i pad+ma </text></item>
<item><p>409b6</p><section>dkon brtsegs</section><text>dag la skyil mo krung bcas te skye bar 'gyur ba lta na bden pa dang bden pa'i tshig des/ dper na/ dge slong bsnyen par rdzogs nas lo brgya lon pa'i spyod lam ji lta ba bzhin du </text></item>
<item><p>409b7</p><section>dkon brtsegs</section><text>bdag gnas par gyur cig /ces smras so/ /byang chub sems dpa' sems dpa' chen po mya ngan med kyis byin pas bden pa'i byin gyi rlabs byas ma thag tu dge slong gi spyod </text></item>
<item><p>410a1</p><section>dkon brtsegs</section><text>lam dang ldan par snang bar gyur to/ /de nas byang chub sems dpa' sems dpa' chen po mya ngan med kyis byin pas pa rgyal po ma skyes dgra </text></item>
<item><p>410a2</p><section>dkon brtsegs</section><text>la 'di skad ces smras so/ /yab/ 'di ltar chos thams cad ni bcos ma ste/ rnam par bsgrubs pas nye bar gnas pa'i mtshan nyid dang / yongs su brtags pa las langs pa </text></item>
<item><p>410a3</p><section>dkon brtsegs</section><text>med bzhin du phyin ci log dang mtshungs par ldan pa lags so/ /rgyal po chen po gzigs shig dang / de ring kho na'i gdugs gcig la bu mo'i gzugs su yang gzigs/</text></item>
<item><p>410a4</p><section>dkon brtsegs</section><text>khye'u yi gzugs su yang khyod kyis gzigs/ da ni bdag la dge slong gi gzugs su yang khyod kyis gzigs na/ 'di la gang yang dag pa'i gzugs lags/ rgyal po </text></item>
<item><p>410a5</p><section>dkon brtsegs</section><text>chen po/ de ltar na ya ma rla'i chos thams cad la 'di na kha cig lta ba'i kun nas dkris pas kun nas glags shing mchis te/ rang gi rgyud la mchis pa'i nyon mongs pa rnams </text></item>
<item><p>410a6</p><section>dkon brtsegs</section><text>kyis yongs su bsreg go /yongs su bsregs pas chos 'dul ba 'di ma 'tshal te/ 'gyod pa ma lags pa la 'gyod par sems so/ /rgyal po chen po/ de ltar na khyod </text></item>
<item><p>410a7</p><section>dkon brtsegs</section><text>kyis bag yod par mdzod la rgyal srid nyam nga ba na bzhugs bzhin du rtag tu bcom ldan 'das kyi thad du bzhud cig dang / 'jam dpal gzhon nur gyur pas khyod kyi yod </text></item>
<item><p>410b1</p><section>dkon brtsegs</section><text>pa ma yin pa phyin ci log las byung ba'i 'gyod pa sel bar 'gyur ro/ /rgyal po chen po khyod ni bya ba mang zhing byed pa mang ba lags kyi bzhud cig /de nas rgyal po ma skyes dgra </text></item>
<item><p>410b2</p><section>dkon brtsegs</section><text>dang / btsun mo zla ba can dang / btsun mo'i 'khor thams cad kyis bcom ldan 'das dang / byang chub sems dpa' mya ngan med kyis byin pa dang / dge slong gi dge 'dun rnams </text></item>
<item><p>410b3</p><section>dkon brtsegs</section><text>la phyag 'tshal nas/ bcom ldan 'das la 'di skad ces gsol to/ /bcom ldan 'das/ bdag cag ni bgyi ba mang zhing bgyid pa mang ba lags kyi bdag cag mchi'o/ /bcom </text></item>
<item><p>410b4</p><section>dkon brtsegs</section><text>ldan 'das kyis bka' stsal pa/ rgyal po chen po/ da de'i dus bab par shes na song zhig ces bka' stsal nas/ rgyal po ma skyes dgra btsun mo zla ba can la sogs pa btsun mo'i </text></item>
<item><p>410b5</p><section>dkon brtsegs</section><text>'khor chen po dag dang lhan cig tu bya rgod kyi phung po'i ri las rgyal po'i khab kyi grong khyer chen por dong ngo / /de nas bcom ldan 'das kyis tshe dang ldan pa kun dga' bo la </text></item>
<item><p>410b6</p><section>dkon brtsegs</section><text>bka' stsal pa/ kun dga' bo khyod kyis chos kyi rnam grangs 'di gzung zhig /chongs shig /lhogs shig /kun chub par gyis shig /gzhan dag yang rgya cher rab tu ston cig /kun </text></item>
<item><p>410b7</p><section>dkon brtsegs</section><text>dga' bos gsol pa/ bcom ldan 'das/ chos kyi rnam grangs 'di bdag gis bzung lags na/ bcom ldan 'das chos kyi rnam grangs 'di'i ming ci lags/ 'di ji ltar gzung </text></item>
<item><p>411a1</p><section>dkon brtsegs</section><text>bar bgyi/ bcom ldan 'das kyis bka' stsal pa/ kun dga' bo/ de'i phyir chos kyi rnam grangs 'di mya ngan med kyis byin pa'i seng+ge'i sgra zhes bya ba </text></item>
<item><p>411a2</p><section>dkon brtsegs</section><text>dang | mya ngan med kyis byin pa lung bstan pa zhes bya bar gzung zhig /gzhan dag la yang ston cig /kun dga' bo/ gang gis stong gsum gyi stong chen po'i 'jig rten gyi </text></item>
<item><p>411a3</p><section>dkon brtsegs</section><text>khams 'di rin po che sna tshogs kyis yongs su bkang ste sbyin pa byin pa bas/ gang gis chos kyi rnam grangs 'di tha na rna lam du thos na 'di ni de bas ches bsod nams mang </text></item>
<item><p>411a4</p><section>dkon brtsegs</section><text>du bskyed na/ gang 'dzin pa dang / kun chub par byed pa dang / 'chang ba dang / klog pa dang / brjod pa'i lung ji skad phog pa bzhin du nan tan du sgrub pa lta ci smos/ bcom ldan </text></item>
<item><p>411a5</p><section>dkon brtsegs</section><text>'das kyis de skad ces bka' stsal nas/ byang chub sems dpa' sems dpa' chen po mya ngan med kyis byin pa dang / nyan thos chen po de dag dang / lha dang / mi dang /</text></item>
<item><p>411a6</p><section>dkon brtsegs</section><text>lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i </text></item>
<item><p>411a7</p><section>dkon brtsegs</section><text>chos kyi rnam grangs le'u stong phrag brgya pa las/ 'phags pa mya ngan med kyis byin pa lung bstan pa zhes bya ba'i le'u ste/ 'dus pa sum cu rtsa gnyis pa rdzogs so// //</text></item>
<item><p>411b1</p><section>dkon brtsegs</section><text>rgya gar gyi mkhan po dzi na mi tra dang / su ren+d+ra bo d+hi dang / lo ts+tsha ba zhang ye shes sdes zhus te gtan la phab pa// //rgya gar skad du/ Ar+ya bi ma la dat+ta pa ri pri ts+tsha nA ma mahA yA na </text></item>
<item><p>411b2</p><section>dkon brtsegs</section><text>sU tra/ bod skad du/ 'phags pa dri ma med kyis byin pas zhus pa zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal </text></item>
<item><p>411b3</p><section>dkon brtsegs</section><text>lo| |'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong stong nyis brgya lnga bcu'i </text></item>
<item><p>411b4</p><section>dkon brtsegs</section><text>dge slong gi dge 'dun chen po thams cad dang thabs gcig tu bzhugs te/ thams cad kyang dgra bcom pa/ zag pa zad pa/ nyon mongs pa med pa/ dbang dang ldan par gyur pa/ sems </text></item>
<item><p>411b5</p><section>dkon brtsegs</section><text>shin tu rnam par grol ba/ shes rab shin tu rnam par grol ba/ cang shes pa/ glang po chen po bya ba byas pa/ byed pa byas pa/ khur bor ba/ bdag gi don rjes su thob pa/ srid par </text></item>
<item><p>411b6</p><section>dkon brtsegs</section><text>kun tu sbyor ba yongs su zad pa/ yang dag pa'i shes pas sems shin tu rnam par grol ba/ sems kyi dbang thams cad kyi dam pa'i pha rol tu son pa sha stag ste/ gang zag gcig </text></item>
<item><p>411b7</p><section>dkon brtsegs</section><text>ma gtogs pa ni 'di lta ste/ tshe dang ldan pa kun dga' bo'o/ /byang chub sems dpa' stong phrag bcu phal cher thams cad kyang phyir mi ldog pa skye ba gcig gis thogs pa sha stag </text></item>
<item><p>412a1</p><section>dkon brtsegs</section><text>la 'di lta ste/ byang chub sems dpa' rin chen 'od dang / byang chub sems dpa' shes rab brtsegs dang / byang chub sems dpa' dpal gyi snying po dang /</text></item>
<item><p>412a2</p><section>dkon brtsegs</section><text>byang chub sems dpa' grags pa'i blo gros dang / spobs pa brtsegs pa dang / spyan ras gzigs dbang phyug dang / mthu chen thob dang / byams pa dang / mya ngan med kyis byin </text></item>
<item><p>412a3</p><section>dkon brtsegs</section><text>dang / 'jam dpal gzhon nur gyur pa dang / gom pa 'dor ba don yod dang / mthong ba don yod dang / ngan song spong dang / mya ngan gyi mun pa thams cad 'joms pa dang / yon </text></item>
<item><p>412a4</p><section>dkon brtsegs</section><text>tan rin po che'i me tog gis rtag tu brgyan dang / gser gyi phreng ba'i 'od kyi dpal can dang / sgrib pa thams cad rnam par sel ba dang / byang chub sems dpa' sems thogs pa </text></item>
<item><p>412a5</p><section>dkon brtsegs</section><text>med pa dang / de dag la sogs pa byang chub sems dpa' khri dang yang thabs gcig go /de nas tshe dang ldan pa shA ri'i bu dang / tshe dang ldan pa mo'u 'gal gyi bu chen po dang / tshe </text></item>
<item><p>412a6</p><section>dkon brtsegs</section><text>dang ldan pa byams ma'i bu gang po dang / tshe dang ldan pa 'od srung chen po dang / tshe dang ldan pa rab 'byor dang / tshe dang ldan pa nam gru dang / tshe dang ldan pa ma 'gags pa dang / tshe </text></item>
<item><p>412a7</p><section>dkon brtsegs</section><text>dang ldan pa kun dga' bo dang / nyan thos chen po brgyad po de dag dang / byang chub sems dpa' 'jam dpal dang / byang chub sems dpa' ngan song spong dang / rin chen tog dang /</text></item>
<item><p>412b1</p><section>dkon brtsegs</section><text>mthong ba don yod dang / sgrib pa thams cad rnam par sel ba dang / 'phags pa spyan ras gzigs dbang phyug dang / spobs pa brtsegs dang / byang chub sems dpa' gom </text></item>
<item><p>412b2</p><section>dkon brtsegs</section><text>pa 'dor ba don yod dang / byang chub sems dpa' sems dpa' chen po brgyad po de dag snga dro'i dus kyi tshe sham thabs dang chos gos bgos nas/ lhung bzed thogs te bsod </text></item>
<item><p>412b3</p><section>dkon brtsegs</section><text>snyoms kyi phyir grong khyer chen po mnyan yod du zhugs nas/ de dag lam gyi bar skabs su gtam 'di skad ces gang gis grong khyer du skye bo'i tshogs thams cad kyis 'phags </text></item>
<item><p>412b4</p><section>dkon brtsegs</section><text>pa'i bden pa'i gtam thos par 'gyur ba rnam pa de lta bu'i ting nge 'dzin la snyoms par zhugs te grong khyer du 'jug par bya'o zhes brjod par gyur to/ /tshe dang ldan pa shA ri'i </text></item>
<item><p>412b5</p><section>dkon brtsegs</section><text>bus smras pa/ gang gis grong khyer du 'phags pa'i bden pa rnams la skye bo'i tshogs thams cad kyi shes rab thogs pa med de/ de dag gi shes rab la mun pa mun nag med </text></item>
<item><p>412b6</p><section>dkon brtsegs</section><text>par 'gyur ba rnam pa de lta'i ting nge 'dzin la kho bo snyoms par zhugs te grong khyer du 'jug par bya'o/ /tshe dang ldan pa mo'u 'gal gyi bu chen pos smras pa/ gang gis grong khyer </text></item>
<item><p>412b7</p><section>dkon brtsegs</section><text>du skye bo'i tshogs thams cad la bdud kyi las rnams 'byung bar mi 'gyur ba rnam pa de lta bu'i ting nge 'dzin la kho bo snyoms par zhugs te grong khyer du 'jug par bya'o/ /tshe dang </text></item>
<item><p>413a1</p><section>dkon brtsegs</section><text>ldan pa byams ma'i bu gang pos smras pa/ ci nas kyang gzhan mu stegs can spyod pa pa dang / kun tu rgyu ba dang / gcer bu ba dang / 'tsho ba pa dang /</text></item>
<item><p>413a2</p><section>dkon brtsegs</section><text>bram ze dang / khyim bdag gang dag grong khyer na 'khod pa de dag sdig pa can gyi lta ba dang ldan par mi 'gyur ba rnam pa de lta bu'i ting nge 'dzin la kho bo snyoms par zhugs te </text></item>
<item><p>413a3</p><section>dkon brtsegs</section><text>grong khyer du 'jug par bya'o/ /tshe dang ldan pa 'od srung chen pos smras pa/ ci nas kyang grong khyer na skyes pa dang / bud med dang / khye'u dang / bu mo gang dag bdag cag la </text></item>
<item><p>413a4</p><section>dkon brtsegs</section><text>bsod snyoms sbyin par byed pa 'khod pa de dag thams cad yongs su mya ngan las 'das pa la thug gi bar du longs spyod zad mi shes pa rnyed par 'gyur ba rnam pa de lta bu'i </text></item>
<item><p>413a5</p><section>dkon brtsegs</section><text>ting nge 'dzin la kho bo snyoms par zhugs te grong khyer du 'jug par bya'o/ /tshe dang ldan pa rab 'byor gyis smras pa/ gang gis grong khyer du skye bo'i tshogs thams cad nyon </text></item>
<item><p>413a6</p><section>dkon brtsegs</section><text>mongs pa med pa thob par 'gyur ba rnam pa de lta bu'i ting nge 'dzin la kho bo snyoms par zhugs te grong khyer du 'jug par bya'o/ /tshe dang ldan pa nam grus smras pa/ gang gis </text></item>
<item><p>413a7</p><section>dkon brtsegs</section><text>grong khyer du skye bo'i tshogs thams cad kyis ting nge 'dzin thob par 'gyur pa rnam pa de lta bu'i ting nge 'dzin la kho bo snyoms par zhugs te grong khyer du 'jug par bya'o/ /tshe dang </text></item>
<item><p>413b1</p><section>dkon brtsegs</section><text>ldan pa ma 'gags pas smras pa/ gang gis grong khyer du skye bo'i tshogs thams cad nad med pa'i bde ba thob par 'gyur ba rnam pa de lta bu'i ting nge 'dzin la kho bo snyoms par zhugs </text></item>
<item><p>413b2</p><section>dkon brtsegs</section><text>te grong khyer du 'jug par bya'o/ /tshe dang ldan pa kun dga' bos smras pa/ gang gis grong khyer du skye bo'i tshogs thams cad la sngon ma thos pa'i chos rnams mngon du 'gyur ba </text></item>
<item><p>413b3</p><section>dkon brtsegs</section><text>rnam pa de lta bu'i ting nge 'dzin la kho bo snyoms par zhugs te grong khyer du 'jug par bya'o/ /'jam dpal gzhon nur gyur pas smras pa/ ci nas kyang gang gis grong khyer na sgo dang /</text></item>
<item><p>413b4</p><section>dkon brtsegs</section><text>skar khung dang / rtsig pa dang / snod dang / rgyan dang / shing dang / lo ma dang / me tog dang / 'bras bu dang / gos rnams las stong pa nyid kyi sgra 'byung bar 'gyur ba dang / mtshan ma med </text></item>
<item><p>413b5</p><section>dkon brtsegs</section><text>pa'i sgra dang / smon pa med pa'i sgra dang / skye ba med pa'i sgra dang / dngos po med pa'i sgra dang / bdag med pa'i sgra 'byung bar 'gyur ba rnam pa de lta bu'i bsam pa kho bos bsam par </text></item>
<item><p>413b6</p><section>dkon brtsegs</section><text>bya'o/ /byang chub sems dpa' ngan song spong gis smras pa/ gang gis grong khyer na sems can rnams kyi las ngan song myong bar 'gyur ba gang yod pa de'i tshe 'di nyid la yang zhing </text></item>
<item><p>413b7</p><section>dkon brtsegs</section><text>chung ngu myong bar 'gyur ba rnam pa de lta bu'i bsam pa kho bos bsam par bya'o/ /byang chub sems dpa' mthong ba don yod kyis smras pa/ ci nas kyang grong khyer na sems can </text></item>
<item><p>414a1</p><section>dkon brtsegs</section><text>gang dag kho bo'i mig la ma na snang bar 'gyur ba de dag thams cad kyis de bzhin gshegs pa'i gzugs mthong bar 'gyur ba rnam pa de lta bu'i </text></item>
<item><p>414a2</p><section>dkon brtsegs</section><text>bsam pa kho bos bsam par bya'o/ /byang chub sems dpa' rin po che tog gis smras pa/ gang gis grong khyer na khyim thams cad du rin po ches gang ba'i gter rnams </text></item>
<item><p>414a3</p><section>dkon brtsegs</section><text>'byung bar 'gyur ba rnam pa de lta bu'i bsam pa kho bos bsam par bya'o/ /byang chub sems dpa' sgrib pa thams cad rnam par sel bas smras pa/ gang gis mnyan </text></item>
<item><p>414a4</p><section>dkon brtsegs</section><text>yod kyi grong khyer chen por skye bo'i tshogs thams cad kyi sgrib pa lnga po dag rnam par sel bar 'gyur ba rnam pa de lta bu'i bsam pa kho bos bsam par bya'o/ /byang chub sems </text></item>
<item><p>414a5</p><section>dkon brtsegs</section><text>dpa' spyan ras gzigs dbang phyug gis smras pa/ ci nas kyang grong khyer na sems can gang dag bcings pa dang / bsad par bkri pa de dag thar pa dang / 'jigs pas nyen pa </text></item>
<item><p>414a6</p><section>dkon brtsegs</section><text>rnams kyang 'jigs pa med pa thob par 'gyur ba rnam pa de lta bu'i bsam pa kho bos bsam par bya'o/ /byang chub sems dpa' spobs pa brtsegs kyis smras pa/ gang gis </text></item>
<item><p>414a7</p><section>dkon brtsegs</section><text>grong khyer na skye bo'i tshogs thams cad phan tshun du tshigs su bcad pa'i dbyangs dang / byams pa'i sems kyis smra bar 'gyur ba dang / spobs pa yang thob par 'gyur ba </text></item>
<item><p>414b1</p><section>dkon brtsegs</section><text>rnam pa de lta bu'i bsam pa kho bos bsam par bya'o/ /byang chub sems dpa' gom pa 'dor ba don yod kyis smras pa/ ci nas kyang grong khyer na sems can gang dag kho bo'i mig lam </text></item>
<item><p>414b2</p><section>dkon brtsegs</section><text>na snang bar 'gyur ba de dag thams cad bla na med pa yang dag par rdzogs pa'i byang chub las phyir mi ldog par 'gyur ba rnam pa de lta bu'i bsam pa kho bos bsam par bya'o/ /de nas </text></item>
<item><p>414b3</p><section>dkon brtsegs</section><text>nyan thos chen po de dag dang / byang chub sems dpa' de dag rnam pa de lta bu'i gtam 'di brjod cing mnyan yod kyi grong khyer chen por phyin to/ /yang de'i tshe yul ko sa la'i rgyal po </text></item>
<item><p>414b4</p><section>dkon brtsegs</section><text>gsal rgyal gyi bu mo dri ma med kyis byin pa zhes bya ba sngon gyi rgyal ba la lhag par bya ba byas pa/ dge ba'i rtsa ba bskyed pa/ sangs rgyas mang po la bsnyen bkur byas pa/ chos zab mo </text></item>
<item><p>414b5</p><section>dkon brtsegs</section><text>la bzod pa dang ldan pa/ mngon par shes pa lnga po dag thob pa zhig yod de/ bu mo des lha'i mig rnam par dag pa mi'i las 'das pas byang chub sems dpa' de dag dang / nyan </text></item>
<item><p>414b6</p><section>dkon brtsegs</section><text>thos chen po de dag mthong zhing de dag lam gyi bar skabs su gtam ci brjod pa de dag thams cad kyang thos so/ /bu mo de yang gzugs bzang ba/ mdzes pa blta na sdug pa/ kha dog </text></item>
<item><p>414b7</p><section>dkon brtsegs</section><text>bzang po rgyas pa mchog dang ldan pa/ pha ma dang nang mi la byams pa/ btsas nas lo bcu gnyis lon pa ste/ de dpyid zla tha chung tshes brgyad skar ma rgyal gyi nyin par pha mas dge </text></item>
<item><p>415a1</p><section>dkon brtsegs</section><text>mtshan dang bkra shis byed du gnang nas/ bram ze zho dang / rtswa ku sha dang / me tog dang / yam sreg shing dang / mar dang / bum pa thogs pa lnga brgyas yongs su </text></item>
<item><p>415a2</p><section>dkon brtsegs</section><text>bskor te/ khrus bya bar khrid pa las bram ze de dag gis byang chub sems dpa' de dag dang / nyan thos chen po de dag kyang mthong ngo / /mthong nas kyang bkra mi shis so snyam pa'i 'du </text></item>
<item><p>415a3</p><section>dkon brtsegs</section><text>shes kyis gnas par gyur to/ /de nas bram ze de dag gi nang nas bram ze che bgres tshangs pa'i lha zhes bya ba des dri ma med kyis byin pa la 'di skad ces smras so/ /bu mo/ dge slong </text></item>
<item><p>415a4</p><section>dkon brtsegs</section><text>dag mdun na 'khod pa ni bkra mi shis te/ de dag mthong na dgos pa'am/ nor ram/ brtul zhugs sam/ mchod sbyin nam/ bkra shis kyang rung ste mi 'grub kyi/ grong khyer du slar </text></item>
<item><p>415a5</p><section>dkon brtsegs</section><text>bzhud do/ /de nas bu mo dri ma med kyis byin pas bram ze tshangs pa'i lha de la tshigs su bcad de smras pa/ 'di dag chags med mchog tu dge shis pa/ /skye bo mang po'i sdig pa </text></item>
<item><p>415a6</p><section>dkon brtsegs</section><text>'jig par byed/ /'di dag rnam par dag cing bden bzhi mthong / /dul la grol bar gyur cing mnyam par bzhag /'di dag rkang gnyis dam pa bsod nams zhing / /'di la yon </text></item>
<item><p>415a7</p><section>dkon brtsegs</section><text>phul mtho ris 'gro bar 'gyur/ /'di la yon phul 'bras bu 'chi med 'thob/ /byin nas sems can ngan 'gror 'gro mi 'gyur/ /tshul khrims dang ni dul bar ldan pa yin/ /'dod </text></item>
<item><p>415b1</p><section>dkon brtsegs</section><text>las brgal cing sdig med re ba med/ /'di dag sman pa mchog ste 'jig rten rgyu/ /sdug bsngal gzir ba'i srog chags thar par byed/ /sangs rgyas 'jig rten dag na chos kyi rje/ /de yi </text></item>
<item><p>415b2</p><section>dkon brtsegs</section><text>sras dag rdul med nyon mongs med/ /'di dang byang chub sems dpa' gzhan yang mang / /shes rab ldan mis 'di dag ji ltar spang / /'di dag brtul zhugs spyad cing 'dod chags zhi/ /</text></item>
<item><p>415b3</p><section>dkon brtsegs</section><text>bkra shis gyur cing mkhas pa sbyin char bab/ /'di dag rnams la bkur sti chung byas kyang / /mi rnams chos dang de bzhin nor yang 'grub/ /'di dag mtshan rnams yongs rdzogs dge </text></item>
<item><p>415b4</p><section>dkon brtsegs</section><text>shis ldan/ /'di dag zhing mchog rnam dag sems dang ldan/ /bram ze 'di la su zhig dad byed pa/ /de ni bsod nams mang po bskyed par 'gyur/ /de nas bram ze tshangs pa'i lhas </text></item>
<item><p>415b5</p><section>dkon brtsegs</section><text>bu mo dri ma med kyis byin pa la tshigs su bcad de slar smras pa/ byis pa'i sems kyi dbang du ma bzhud cig /mchod sbyin dus 'dir dge slong ma gzigs shig /ngur smrig gos </text></item>
<item><p>415b6</p><section>dkon brtsegs</section><text>can de bzhin mgo bregs pa/ /de dag don 'dod pas ni blta mi bgyid/ /yab dang yum yang dgyes par mi 'gyur zhing / /bdag kyang mkhas pa rnams kyis smad par 'gyur/ /khyod </text></item>
<item><p>415b7</p><section>dkon brtsegs</section><text>kyang mchod sbyin 'grub par mi 'gyur gyi/ /de bas dge slong rnams ni shin tu spongs/ /de nas bu mo dri ma med kyis byin pas bram ze tshangs pa'i lha de la tshigs su bcad de slar smras </text></item>
<item><p>416a1</p><section>dkon brtsegs</section><text>pa| yon tan ldan pa 'di dag ma gtogs par/ /pha dang ma yang kho mo'i skyabs ma yin/ /gnyen gyi tshogs dang nor dang lang tsho min/ /'di dag </text></item>
<item><p>416a2</p><section>dkon brtsegs</section><text>'khor bar bying ba rnams kyi skyabs/ /bdag ni sangs rgyas dga' bas lus btang zhing / /de bzhin srog dang longs spyod rnams kyang btang / /dkon mchog gsum nyid skyabs </text></item>
<item><p>416a3</p><section>dkon brtsegs</section><text>yin ma gtogs par/ /kho mo'i skyabs rten sems can 'di na med/ /de nas bram ze tshangs pa'i lhas bu mo dri ma med kyis byin pa la 'di skad ces smras so/ /bu mo btsas nas </text></item>
<item><p>416a4</p><section>dkon brtsegs</section><text>khyod kyis sngon sangs rgyas kyang ma gzigs/ sngon chos kyang ma gsan/ sngon dge 'dun la bsnyen bkur kyang ma mdzad na/ khyod ci'i slad du sangs rgyas la dad par 'gyur/ bu mo </text></item>
<item><p>416a5</p><section>dkon brtsegs</section><text>dri ma med kyis byin pas smras pa/ bram ze/ kho mo btsas nas zhag bdun lon pa na tsan+dan na gyi khang bzang gi nang na gser gyi khri la bzhag pa'i tshe lha'i bu lnga brgya steng gi bar snang </text></item>
<item><p>416a6</p><section>dkon brtsegs</section><text>la 'dong ba kho mos mthong ste/ de dag rnam grangs du mas sangs rgyas kyi bsngags pa brjod/ chos dang / dge 'dun gyi bsngags pa brjod pa kho mos thos so/ /de nas lha'i bu de </text></item>
<item><p>416a7</p><section>dkon brtsegs</section><text>dag gi nang nas gang gis sngon de bzhin gshegs pa mthong ba gcig po de la lha'i bu rnams kyis dris pa/ grogs po/ de bzhin gshegs pa ni ci 'dra ba zhig /de ni ji ltar shes </text></item>
<item><p>416b1</p><section>dkon brtsegs</section><text>par bya/ de nas lha'i bu des kho mo'i bsam pa shes nas lha'i bu de dag kyang dad pa bskyed pa'i phyir tshigs su bcad pa 'di dag smras so/ /de yi dbu skra dri med snum zhing mdzes/ /gtsang </text></item>
<item><p>416b2</p><section>dkon brtsegs</section><text>'jam g.yas su 'khyil ba'i lcang lo can/ /zhal mdog pad+ma 'dab ma rgyas pa 'dra/ /zla nya mtshan mo nam mkhar mdzes pa bzhin/ /de yi mdzod spu kha ba shel mdog bzang / /smin </text></item>
<item><p>416b3</p><section>dkon brtsegs</section><text>mtshams par nas 'khyil cing shin tu mdzes/ /de yis 'khor rnams zil gyis mnan te 'dug /rgyal ba'i zhal yang shin tu mdzes par byed/ /mi dbang spyan mdzes 'gram </text></item>
<item><p>416b4</p><section>dkon brtsegs</section><text>pa seng ge 'dra/ /sems stobs mi zhum tshems mnyam thags kyang bzang / /de yi ljags che zhal gyi dkyil 'khor khebs/ /de yi zhal ni dri med rnam par mdzes/ /de yi gsung </text></item>
<item><p>416b5</p><section>dkon brtsegs</section><text>ni phan zhing snyan la ran/ /tshig rtsub spangs shing mi 'byed sdig pa med/ /skye bo dpag tu med pa dad mdzad cing / /'gro la phan phyir rgyal ba'i gsung yang sgrogs/ /de yi mgur </text></item>
<item><p>416b6</p><section>dkon brtsegs</section><text>ni dung dang mtshungs shing 'dra/ /de bzhin mi dbang phyag gi sor mo ring / /de yi phyag ni glang chen sna dang 'dra/ /brang yangs dri med lte ba gzhol zhing zab/ /rta mchog lta bur 'doms </text></item>
<item><p>416b7</p><section>dkon brtsegs</section><text>kyi spa ba nub/ /de bzhin spu yi khong bu gser dang 'dra/ /brla yi dbyibs ni glang po'i lag dang mtshungs/ /zhabs ni legs gnas byin pa e na'i 'dra/ /thub pa'i dbang po bden </text></item>
<item><p>417a1</p><section>dkon brtsegs</section><text>gsung rgyags pa'i skyon dang bral/ /ngan ltas bcom pa rnams kyi sdig pa'i lta ba 'jig /'khor gyi nang du dri ba bye ba dris byas kyang / /'khrul </text></item>
<item><p>417a2</p><section>dkon brtsegs</section><text>med skyon dang bral bas sems can kun tshim mdzad/ /gya gyur med drang tshig gis lus ni tshim mdzad cing / /mya ngan 'das pa bde mchog yid 'ong yang dag zhi/ /skye bo kun </text></item>
<item><p>417a3</p><section>dkon brtsegs</section><text>gyi yid 'ong mya ngan 'das ston cing / /mtha' gnyis dag dang bral ba'i dbu ma'i lam yang ston/ /de ni rang gis sangs rgyas gyur pa ste/ /bdag nyid brgal cing pha rol </text></item>
<item><p>417a4</p><section>dkon brtsegs</section><text>rnams kyang sgrol/ /'gro ba'i skyob dang skyabs dang dge shis shing / /'jig rten kun la thugs brtse phan par mdzad/ /ston pa de yi yon tan 'di dag dang / /gzhan yang </text></item>
<item><p>417a5</p><section>dkon brtsegs</section><text>mtha' yas kho bos deng ma brjod/ /thos nas lha rnams yid dga' dad gyur nas/ /rgyal ba la ni dang ba'i yid kyang bsgom/ /de nas bu mo dri ma med kyis byin pas tshigs </text></item>
<item><p>417a6</p><section>dkon brtsegs</section><text>su bcad pa 'di dag smras nas bram ze tshangs pa'i lha la 'di skad ces smras so/ /bram ze/ kho mo btsas nas zhag bdun lon nas sangs rgyas kyi yon tan rnam pa 'di lta </text></item>
<item><p>417a7</p><section>dkon brtsegs</section><text>bu dag thos so/ /mngon par dran te de tshun tshad nam yang rmugs pa dang / gnyid kyis non par ma gyur to/ /nam yang 'dod pa la rnam par rtog pa'i rnam par rtog pa dang /</text></item>
<item><p>417b1</p><section>dkon brtsegs</section><text>gnod sems kyi rnam par rtog pa'i rnam par rtog pa dang / 'tshe ba'i rnam par rtog pa'i rnam par rtog pa ma byas so/ /mngon par dran te de tshun chad nam yang pha la dga' ba'am/</text></item>
<item><p>417b2</p><section>dkon brtsegs</section><text>ma la dga' ba'am/ ming po la dga' ba'am/ spun la dga' ba'am/ nye du la dga' ba'am/ nor la dga' ba'am/ rgyan la dga' ba'am/ gos la dga' ba'am/ lus la </text></item>
<item><p>417b3</p><section>dkon brtsegs</section><text>dga' ba'am/ srog la dga' ba'am/ grong khyer la dga' ba'am/ skye mched la dga' ba ma bskyed kyi/ bram ze/ gzhan du na sangs rgyas nyid rnam pas rjes su bran no/ /bram ze/</text></item>
<item><p>417b4</p><section>dkon brtsegs</section><text>kho mos ni/ gsum sems la yid la bya ba yid la byas te/ de bzhin gshegs pa phyogs gang na bzhugs pa dang / de bzhin gshegs pas chos gang bshad pa de thams cad </text></item>
<item><p>417b5</p><section>dkon brtsegs</section><text>kho mos legs par yongs su bzung zhing / kho mos don nam tshig 'bru las yi ge dang tshig gcig kyang chud zos par ma byas so/ /de bzhin gshegs pa dge slong gi dge 'dun </text></item>
<item><p>417b6</p><section>dkon brtsegs</section><text>gyis yongs su bskor ba kho mos nam yang yid la ma byas par ma gyur to/ /kho mos nyin mtshan gang du yang sangs rgyas ma mthong ba dang / chos ma thos pa dang / dge 'dun la </text></item>
<item><p>417b7</p><section>dkon brtsegs</section><text>bsnyen bkur ma byas par ma gyur to/ /bram ze/ kho mos ni sangs rgyas la blta ba dang / chos mnyan pa dang / dge 'dun la bsnyen bkur bya bas chog pa med do/ /de nas bram ze tshangs pa'i </text></item>
<item><p>418a1</p><section>dkon brtsegs</section><text>lhas bram ze'i khye'u zhig la smras pa/ bram ze'i khye'u khyod song la lo rgyus 'di rgyal po dang / btsun mo la gsol cig /de nas bram ze'i khye'u de rings </text></item>
<item><p>418a2</p><section>dkon brtsegs</section><text>pa'i tshul du song ste/ ji ltar mthong ba'i lo rgyus thams cad rgyal po dang / btsun mo la gsol to/ /bu mo dri ma med kyis byin pas kyang ji ltar bram ze tshangs pa'i lha la sogs </text></item>
<item><p>418a3</p><section>dkon brtsegs</section><text>pa bram ze lnga brgya po de dag gis bla na med pa yang dag par rdzogs pa'i byang chub tu sems bskyed pa de ltar sangs rgyas kyi bsngags pa brjod/ chos dang / dge 'dun gyi bsngags </text></item>
<item><p>418a4</p><section>dkon brtsegs</section><text>pa brjod do/ /de nas bu mo dri ma med kyis byin pa shing rta las babs nas bram ze de dag dang lhan cig tu byang chub sems dpa' de dag dang / nyan thos chen po de dag ga la ba der song </text></item>
<item><p>418a5</p><section>dkon brtsegs</section><text>ste phyin nas/ de dag gi rkang pa la mgo bos phyag 'tshal tshe gus pa dang bcas/ zhes dang bcas par/ tshe dang ldan pa shA ri'i bu'i mdun du 'dug nas tshe dang ldan pa shA ri'i bu ga </text></item>
<item><p>418a6</p><section>dkon brtsegs</section><text>la ba de logs su thal mo sbyar ba btud de/ tshe dang ldan pa shA ri'i bu la 'di skad ces smras so/ /btsun pa shA ri'i bu/ bud med ni shes rab sor gnyis pa/ nyon mongs pa drag pa/</text></item>
<item><p>418a7</p><section>dkon brtsegs</section><text>bag med pa mang ba/ dman pa la mos pa/ tshul bzhin du ma lags pa yid la bgyid pa'i dbang du mchis pa lags na/ bdag la thugs brtse ba nye bar bzung ste/ ci nas bdag </text></item>
<item><p>418b1</p><section>dkon brtsegs</section><text>gi yun ring po'i don dang sman pa dang bde bar 'gyur ba'i slad du btsun pas de ltar bdag la chos legs par bstan du gsol/ ko sa la'i rgyal po gsal rgyal gyis gtam 'byung </text></item>
<item><p>418b2</p><section>dkon brtsegs</section><text>ba 'di dang / bram ze'i tshig thos nas myur ba'i tshul gyis phyogs der phyin te/ des nyan thos de dag dang / byang chub sems dpa' de dag la phyag byas nas rang gi bu mo la 'di skad </text></item>
<item><p>418b3</p><section>dkon brtsegs</section><text>ces smras so/ /bu mo khyod na re/ kho mo nam yang rmugs pa dang / gnyid kyis non par ma gyur to/ /nam yang dga' ba dang / rtse ba dang ldan pa'i sems ma bskyed do zhes zer ba de ltar </text></item>
<item><p>418b4</p><section>dkon brtsegs</section><text>khyod bde ba dang / yid bde ba la brtson nam/ 'on tam 'di ltar yid byung ba'i tshul gyis smra/ de nas rgyal po gsal rgyal gyis rang gi bu mo la tshigs su bcad de smras pa/ khyod </text></item>
<item><p>418b5</p><section>dkon brtsegs</section><text>kyi gzugs byad lha yi bu mo mtshungs shing 'dra/ /rgyan rnams kyis ni de nyid chas pa'i cha byad 'dzin/ /ji ltar khyod ni nam yang gnyid kyis mnon pa/ /ci phyir bu mo khyod ni 'di 'dra'i </text></item>
<item><p>418b6</p><section>dkon brtsegs</section><text>yid byung gyur/ /khyod kyi rgyal srid rgyas shing shin tu legs par 'byor/ /ma ni rtag tu khyod kyi dbang du gyur pa yin/ /bu mo dga' ba de las ci 'dra gzhan yod na/ /de yis khyod kyi lus ni </text></item>
<item><p>418b7</p><section>dkon brtsegs</section><text>dga' ba rnyed ma 'gyur/ /sdug cing phongs la yid du 'ong ba ste/ /skye bo kun la dga' ba bskyed yin na/ /yon tan brgya phrag du mas brgyan pa khyod/ /ci yi phyir ni khyim 'dir dga' ba </text></item>
<item><p>419a1</p><section>dkon brtsegs</section><text>med/ /bu mo khyod kyis ci zhig thos gyur cing / /ci zhig mthong na 'di ltar yid mi bde/ /yongs su nyams shing yid byung sems su gyur/ /khyod kyi </text></item>
<item><p>419a2</p><section>dkon brtsegs</section><text>'dod pa ci 'dra nga la smos/ /de nas bu mo dri ma med kyis byin pas rang gi pha rgyal po gsal rgyal la tshigs su bcad de smras pa/ yab gcig phung po nyes dmigs snod rnams </text></item>
<item><p>419a3</p><section>dkon brtsegs</section><text>dang / /khyim gyi skyon rnams thugs su ma chud dam/ /'khor ba'i gnas ni gar la blta dang mtshungs/ /'tsho ba'i 'jig rten mi gnas 'jig pa can/ /sprul gdug nang na gnas </text></item>
<item><p>419a4</p><section>dkon brtsegs</section><text>pa'i khyim 'di la/ /gnyid dang 'dod pa'i 'dun pa ga la mchis/ /khams 'di dag ni gdug pa'i sprul bzhi ste/ /srid pa sems pa bde ba ga la mchis/ /mi mdza' tshogs </text></item>
<item><p>419a5</p><section>dkon brtsegs</section><text>kyis rab tu gtses gyur cing / /dgon par phyin la dga' ba ga la mchis/ /kun nas nyon mongs dgra yis yongs bskor ba/ /ji ltar bde 'thob rgyal po bka' stsol cig/</text></item>
<item><p>419a6</p><section>dkon brtsegs</section><text>dug 'thungs pa la bde ba ga la mchis/ /gsad sar bkri la dga' ba ga la mchis/ /g.yang sa che 'dir su zhig yid rton bgyid/ /rgyal po 'tsho ba 'jig rten de dag mtshungs//</text></item>
<item><p>419a7</p><section>dkon brtsegs</section><text>blo ngan dag gis lus rnams bor ba ni/ /ri rab tsam gyis phung por gyur to zhes/ /de bzhin gshegs pas dpe ni bka' stsal na/ /'dus byas slu ba'i chos la su yid rton/ /</text></item>
<item><p>419b1</p><section>dkon brtsegs</section><text>pha dang ma dang sdug dang ming po dang / /bu dang rtsa lag gnyen tshogs 'gro ba kun/ /'dus byas thams cad me long gzugs brnyan 'dra/ /'di 'dra'i mi sdug gang la su yid rton/ /</text></item>
<item><p>419b2</p><section>dkon brtsegs</section><text>gang tshe bdag gis rang byung rgyal ba mthong / /de tshe sangs rgyas 'gyur snyam sems kyang bskyed/ /byang chub sems dpa' bag med 'gyur ba ni/ /yab gcig bdag gis ma mthong </text></item>
<item><p>419b3</p><section>dkon brtsegs</section><text>ma thos so/ /bdag ni mtshan rdzogs rgyal ba blta 'tshal gyur/ /bde bar gshegs pas gsungs pa'i chos kyang thos/ /rgyal ba rgyal ba'i sras po 'di dag mthong / /yab gcig </text></item>
<item><p>419b4</p><section>dkon brtsegs</section><text>ji ltar 'dod pa bsten par bgyi/ /de nas rgyal po gsal rgyal bu mo'i tshig thos nas cang mi smra bar gyur to/ /de nas bu mo dri ma med kyis byin pas rang gi pha cang mi smra bar gyur </text></item>
<item><p>419b5</p><section>dkon brtsegs</section><text>par rig nas/ tshe dang ldan pa shA ri'i bu la 'di skad ces smras so/ /btsun pa shA ri'i bu khyod la zhu ba zhus pa thugs brtse bar dgongs te lan gdab tu gsol/ /'di ltar btsun </text></item>
<item><p>419b6</p><section>dkon brtsegs</section><text>pa shA ri'i bu ni bcom ldan 'das kyis shes rab dang ldan pa rnams kyi mchog tu bstan pa lags na/ ci shes rab de 'dus byas lags sam/ 'on te 'dus ma byas lags/</text></item>
<item><p>419b7</p><section>dkon brtsegs</section><text>de gal te 'dus byas lags na de bzhin gshegs pas 'dus byas thams cad ni rdzun pa slu ba'i chos can no zhes bka' stsal to/ /ji ste 'dus ma byas lags nas 'dus ma </text></item>
<item><p>420a1</p><section>dkon brtsegs</section><text>byas la ni skye ba ma mchis so/ /gang la skye ba ma mchis pa de phrad pa ma mchis pa'i shes rab kyis ji ltar btsun pa shA ri'i bu shes rab chen po zhes bgyi/</text></item>
<item><p>420a2</p><section>dkon brtsegs</section><text>de nas tshe dang ldan pa shA ri'i bu cang mi smra bar gyur to/ /de nas tshe dang ldan pa mau 'gal gyi bu chen pos tshe dang ldan pa shA ri'i bu la 'di skad ces smras so/ /shA ri'i bu/ bu mos </text></item>
<item><p>420a3</p><section>dkon brtsegs</section><text>dris pa'i lan thob cig /shA ri'i bus smras pa/ bu mo ni 'dus byas mi 'dri'i/ /bu mos ni skye ba med pa dris te/ de ni lan gdab par mi nus so/ /de nas bu mo dri ma med kyis byin </text></item>
<item><p>420a4</p><section>dkon brtsegs</section><text>pas tshe dang ldan pa mau 'gal gyi bu chen po la 'di skad ces smras so/ /'di ltar btsun pa mau 'gal gyi bu chen po khyod ni bcom ldan 'das kyis rdzu 'phrul dang ldan pa rnams kyi mchog </text></item>
<item><p>420a5</p><section>dkon brtsegs</section><text>tu bstan pa lags na/ ci tshe dang ldan pa sems can du 'du shes pa la gnas te rdzu 'phrul ston tam/ 'on te chos su 'du shes pa la gnas te rdzu 'phrul ston/ gal te sems </text></item>
<item><p>420a6</p><section>dkon brtsegs</section><text>can du 'du shes pa la gnas te ston na sems can ni ma mchis pa ste/ de lta bas na rdzu 'phrul de yang ma mchis par 'gyur ro/ /ji ste chos su 'du shes pa la gnas te </text></item>
<item><p>420a7</p><section>dkon brtsegs</section><text>ston na chos nyid ni 'gyur ba ma mchis pa'o/ /'gyur ba ma mchis pa gang lags pa de la ni rnam par rtog pa ma mchis na rnam par mi rtog pas ji ltar tshe dang ldan pa'i rdzu </text></item>
<item><p>420b1</p><section>dkon brtsegs</section><text>'phrul 'byor par 'gyur/ tshe dang ldan pa mau 'gal gyi bu chen po yang cang mi smra bar gyur to/ /de nas byams ma'i bu gang pos tshe dang ldan pa mau 'gal gyi bu chen po la 'di skad </text></item>
<item><p>420b2</p><section>dkon brtsegs</section><text>ces smras so/ /mau 'gal gyi bu chen po/ bu mos dris pa'i lan thob cig /mau 'gal gyi bu chen pos smras pa/ bu mo ni 'gyur ba mi 'dri'i/ bu mos ni 'gyur ba med pa dris te/</text></item>
<item><p>420b3</p><section>dkon brtsegs</section><text>'gyur ba med pa dang rnam par rtog pa ni de bzhin gshegs pa rnams kyi byang chub yin pas de ni lan gdab par mi nus so/ /de nas bu mo dri ma med kyis byin pas byams ma'i bu gang </text></item>
<item><p>420b4</p><section>dkon brtsegs</section><text>po la 'di skad ces smras so/ /'di ltar tshe dang ldan pa gang po ni bcom ldan 'das kyis chos smra ba rnams kyi mchog tu bstan pa lags na/ ci tshe dang ldan pa dmigs pa dang bcas </text></item>
<item><p>420b5</p><section>dkon brtsegs</section><text>pa'i chos ston tam/ 'on te dmigs pa ma mchis pa'i chos ston/ gal te dmigs pa dang bcas pa'i chos ston na ni khyod byis pa so so'i skye bo rnams dang mtshungs so/ /de </text></item>
<item><p>420b6</p><section>dkon brtsegs</section><text>ci'i slad du zhe na/ byis pa so so'i skye bo thams cad ni dmigs pa dang bcas pa'i slad du ste/ de lta bas na btsun pa yang byis pa so so'i skye bo thams cad kyi chos rnams dang ma bral </text></item>
<item><p>420b7</p><section>dkon brtsegs</section><text>ba lags so/ /ji ltar dmigs pa ma mchis pa'i chos ston na ni chos smra ba nyid dngos po ma mchis par 'gyur te de ni mi 'thad do/ /de nas tshe dang ldan pa gang po yang cang mi smra bar </text></item>
<item><p>421a1</p><section>dkon brtsegs</section><text>gyur to/ /de nas tshe dang ldan pa 'od srung chen pos gang po la 'di skad ces smras so/ /gang po/ bu mos dris pa'i lan thob cig /tshe dang ldan pa gang pos smras pa/</text></item>
<item><p>421a2</p><section>dkon brtsegs</section><text>bu mo ni kun rdzob mi 'dri yi/ bu mos ni don dam pa dris te/ de la ni lan gdab par mi nus so/ /de nas bu mo dri ma med kyis byin pas tshe dang ldan pa 'od srung chen po la 'di skad </text></item>
<item><p>421a3</p><section>dkon brtsegs</section><text>ces smras so/ /'di ltar btsun pa 'od srung chen po ni rnam par thar pa brgyad la snyoms par zhugs nas langs te gzhan dag la chos ston cing gang dag las tha na gzar bu gang tsam </text></item>
<item><p>421a4</p><section>dkon brtsegs</section><text>gyis bsod snyoms yongs su blangs pa de dag thams cad mtho ris su 'gro bar 'gyur ro zhes na/ de ci btsun pa'i lus kyis sbyin pa sbyong ngam/ 'on te sems kyis sbyin pa sbyong /</text></item>
<item><p>421a5</p><section>dkon brtsegs</section><text>gal te lus kyis sbyong na lus ni bems po g.yo ba ma mchis pa byed pa ma mchis pa ste/ rtswa dang shing dang rtsig pa'i chos lta bu mig yor dang mtshungs pas des kyang sbyong bar mi nus </text></item>
<item><p>421a6</p><section>dkon brtsegs</section><text>so| |ji ste sems kyis sbyong na sems ni sgyu ma lta bu gnas pa ma mchis pa ste/ des kyang sbyong bar mi nus so/ /ji ste lus dang sems kyi phyi rol gyis sbyong na de ni ma mchis pa ste ma </text></item>
<item><p>421a7</p><section>dkon brtsegs</section><text>mchis pas ji ltar sbyong bar bgyid/ de nas tshe dang ldan pa 'od srung chen po yang cang mi smra bar gyur to/ /rab 'byor gyis smras pa/ tshe dang ldan pa 'od srung chen po bu mos dris </text></item>
<item><p>421b1</p><section>dkon brtsegs</section><text>pa'i lan thob cig /'od srung chen pos smras pa/ bu mo ni len pa mi 'dri'i/ bu mos ni len pa med pa dris shing yang dag pa'i mtha' 'dri bas de'i lan gdab par mi nus so/ /de nas </text></item>
<item><p>421b2</p><section>dkon brtsegs</section><text>bu mo dri ma med kyis byin pas gnas brtan rab 'byor la 'di skad ces smras so/ /'di ltar btsun pa rab 'byor ni bcom ldan 'das kyis nyon mongs pa med par gnas pa rnams kyis </text></item>
<item><p>421b3</p><section>dkon brtsegs</section><text>mchog tu bstan pa lags na/ ci nyon mongs pa med pa de dngos pos rab tu phye ba lags sam/ 'on te chos nyid kyis rab tu phye ba lags/ gal te dngos pos rab tu phye ba lags na </text></item>
<item><p>421b4</p><section>dkon brtsegs</section><text>ni 'dus byas su 'gyur to/ /ji ste chos nyid kyis rab tu phye ba lags na ni chos nyid ni skye ba ma mchis pa'i mtshan nyid dang / 'gag pa ma mchis pa'i mtshan nyid de/ skye ba ma mchis </text></item>
<item><p>421b5</p><section>dkon brtsegs</section><text>pa dang 'gag pa ma mchis pa'i mtshan nyid gang lags pa de ni mnyam pa nyid do/ /mnyam pa nyid gang lags pa de ni de bzhin nyid do/ /de bzhin nyid gang lags pa de ni 'gyur ba ma </text></item>
<item><p>421b6</p><section>dkon brtsegs</section><text>mchis pa'o/ /'gyur ba ma mchis pa gang lags pa de ni tha snyad ma mchis pa'o/ /tha snyad ma mchis pa gang lags pa de ni bsam gyis mi khyab pa'o/ /bsam gyis mi khyab pa </text></item>
<item><p>421b7</p><section>dkon brtsegs</section><text>gang lags pa de ni bstan du ma mchis pa'o/ /bstan du ma mchis pa gang lags pa de ni dngos po ma mchis pa'o/ /dngos po ma mchis pa gang lags pa de ni ma byung ba'o//</text></item>
<item><p>422a1</p><section>dkon brtsegs</section><text>ma byung ba gang lags pa de ni 'phags pa rnams mi ston to/ /de nas tshe dang ldan pa rab 'byor kyang cang mi smra bar gyur to/ /de nas tshe dang dang ldan </text></item>
<item><p>422a2</p><section>dkon brtsegs</section><text>pa nam grus tshe dang ldan pa rab 'byor la 'di skad ces smras so/ /tshe dang ldan pa rab 'byor/ bu mos dris pa'i lan thob cig /rab 'byor gyis smras pa/ 'di la brjod </text></item>
<item><p>422a3</p><section>dkon brtsegs</section><text>du ci yang med/ /cang mi smra ba de 'thob byed/ /spros pa med pa'i chos 'di dag /bu mo yongs su 'dri bar byed/ /ji srid dngos po skye yod pa/ /de srid skyon gyis gos par </text></item>
<item><p>422a4</p><section>dkon brtsegs</section><text>'gyur/ /chos kyi dbyings ni tha snyad med/ /'di ni nyon mongs med pa'i tshul/ /de nas bu mo dri ma med kyis byin pas tshe dang ldan pa nam gru la 'di skad ces smras so/ /tshe </text></item>
<item><p>422a5</p><section>dkon brtsegs</section><text>dang ldan pa nam gru ni bcom ldan 'das kyis bsam gtan pa rnams kyi mchog tu bstan pa lags na/ ci sems la gnas te bsam gtan mdzad dam/ 'on te sems </text></item>
<item><p>422a6</p><section>dkon brtsegs</section><text>ma mchis pa la gnas te bsam gtan mdzad/ gal te sems la gnas te bsam gtan mdzad na sems ni brjod du ma mchis shing sgyu ma lta bu ste yang dag pa ma yin </text></item>
<item><p>422a7</p><section>dkon brtsegs</section><text>pa kun brtags pa lags na/ ci yang dag pa ma yin pa kun brtags pa ma mchis pa la gnas te bsam gtan mdzad dam/ ji ste sems ma mchis pa gnas te bsam </text></item>
<item><p>422b1</p><section>dkon brtsegs</section><text>gtan mdzad na ni rtswa dang / shing dang / rtsig pa dang / rdo la sogs pa byung ba dang / zhig pa de dag thams cad kyang ting nge 'dzin du 'gyur ro/ /de ci'i slad du zhe na/ 'di ltar de </text></item>
<item><p>422b2</p><section>dkon brtsegs</section><text>dag ni sems ma mchis pa'i slad du'o/ /tshe dang ldan pa nam gru yang cang mi smra bar gyur to/ /de nas tshe dang ldan pa ma 'gags pas tshe dang ldan pa nam gru la 'di skad ces smras so/ /</text></item>
<item><p>422b3</p><section>dkon brtsegs</section><text>tshe dang ldan pa nam gru/ bu mos dris pa'i lan thob cig /nam grus smras pa/ bu mo ni de bzhin gshegs pa'i yul yongs su 'dri ste de ni nyan thos rnams kyis bstan par mi nus </text></item>
<item><p>422b4</p><section>dkon brtsegs</section><text>so| |bu mos smras pa/ tshe dang ldan pa nam gru chos kyi dbyings de bzhin gshegs pa rnams kyi yang gzhan la/ nyan thos rnams kyi yang gzhan lags sam/ gal te chos kyi dbyings </text></item>
<item><p>422b5</p><section>dkon brtsegs</section><text>gzhan lags na ni tha dad du 'gyur ro/ /de bzhin nyid ni gnyis su ma mchis te/ de bas na de bzhin nyid dang / gnyis ni bye brag ma mchis na ci'i slad du tshe dang ldan pa nam gru de skad </text></item>
<item><p>422b6</p><section>dkon brtsegs</section><text>ces gsung / nam gru yang cang mi smra bar gyur to/ /de nas bu mo dri ma med kyis byin pas tshe dang ldan pa ma 'gags pa la 'di skad ces smras so/ /'di ltar tshe dang ldan pa ma 'gags </text></item>
<item><p>422b7</p><section>dkon brtsegs</section><text>pa ni bcom ldan 'das kyis lha'i mig can rnams kyi mchog tu bstan pa lags na/ ci lha'i mig gis dngos po gzigs sam/ 'on te dngos po ma mchis pa gzigs/ gal te </text></item>
<item><p>423a1</p><section>dkon brtsegs</section><text>dngos po gzigs na ni rtag par lta bar 'gyur ro/ /ji ste dngos po ma mchis pa gzigs na ni chad par lta bar 'gyur te de yang mi rigs so/ /ma 'gags </text></item>
<item><p>423a2</p><section>dkon brtsegs</section><text>pa yang cang mi smra bar gyur to/ /de nas tshe dang ldan pa kun dga' bos tshe dang ldan pa ma 'gags pa la 'di skad ces smras so/ /tshe dang ldan pa ma 'gags pa/ bu mos dris pa'i </text></item>
<item><p>423a3</p><section>dkon brtsegs</section><text>lan thob cig /tshe dang ldan pa ma 'gags pas smras pa/ bu mos ni shes rab kun tu 'joms pas dris pas de ni lan gdab par mi nus so/ /de nas bu mo dri ma med kyis byin </text></item>
<item><p>423a4</p><section>dkon brtsegs</section><text>pas tshe dang ldan pa kun dga' bo la 'di skad ces smras so/ /'di ltar tshe dang ldan pa kun dga' bo khyod ni bcom ldan 'das kyis mang du thos pa rnams kyi mchog tu bstan pa lags </text></item>
<item><p>423a5</p><section>dkon brtsegs</section><text>na| ci mang du thos pa nyid de don du lta'am/ 'on te tshig 'brur lta/ gal te don du lta na don ni brjod du ma mchis shing bsnyad du ma mchis pa ste de ni rna ba'i rnam par shes </text></item>
<item><p>423a6</p><section>dkon brtsegs</section><text>pas shes par bgyi ba ma lags pa nas yid kyi rnam par shes pa'i bar gyis shes par bgyi ba ma lags pa ste/ rnam pa de lta bu gang lags pa de ni bstan du ma mchis pa'o/ /</text></item>
<item><p>423a7</p><section>dkon brtsegs</section><text>ji ste tshig 'brur lta na ni bcom ldan 'das kyis don la rton pa yin gyi tshig 'bru la rton pa ma yin no/ /zhes gsungs pas/ de bas na tshe dang ldan pa kun dga' bo'i mang du </text></item>
<item><p>423b1</p><section>dkon brtsegs</section><text>thos pa ni rton pa ma lags so/ /de nas tshe dang ldan pa kun dga' bo yang cang mi smra bar gyur to/ /de nas 'jam dpal gzhon nur gyur pas tshe dang ldan pa kun dga' bo la 'di </text></item>
<item><p>423b2</p><section>dkon brtsegs</section><text>skad ces smras so/ /tshe dang ldan pa kun dga' bo/ bu mos dris pa'i lan thob cig /kun dga' bos smras pa/ bu mo ni yi ge dang bral ba 'dri ste/ de ni sgras tshim par byed mi </text></item>
<item><p>423b3</p><section>dkon brtsegs</section><text>nus so/ /bu mo ni sems dang bral ba'i mnyam pa nyid 'dri ste slob pa rnams kyis ma yin na/ de ji ltar bstan par bya ste/ chos kyi mnga' bdag de bzhin gshegs pa la </text></item>
<item><p>423b4</p><section>dkon brtsegs</section><text>zhu dgos pa'o/ /de nas bu mo dri ma med kyis byin pas 'jam dpal gzhon nur gyur pa la 'di skad ces smras so/ /'jam dpal khyod ni de bzhin gshegs pas zab mo la mos </text></item>
<item><p>423b5</p><section>dkon brtsegs</section><text>pa'i byang chub sems dpa' rnams kyi mchog tu bstan pa lags na/ ci rten cing 'brel par 'byung ba zab pas khyod zab bam/ 'on te ngo bo nyid zab pas zab/ gal te rten cing 'brel </text></item>
<item><p>423b6</p><section>dkon brtsegs</section><text>par 'byung ba zab pas khyod zab na ni rten cing 'brel par 'byung ba dang ldan pa'i chos gang yang ma mchis so/ /de ci'i slad du zhe na/ 'di ltar rten cing 'brel par 'byung ba ni song ba ma </text></item>
<item><p>423b7</p><section>dkon brtsegs</section><text>lags/ 'ong ba ma lags te/ rten cing 'brel par 'byung ba ni mig gi rnam par shes pas shes par bgyi ba ma lags pa nas yid kyi rnam par shes pa'i bar gyis shes </text></item>
<item><p>424a1</p><section>dkon brtsegs</section><text>par bgyi ba ma lags shing gnyis su ma mchis la kun du 'byung ba ma mchis pa'i slad du'o/ /ji ste ngo bo nyid zab pas zab na ni ngo bo nyid gang yang sus kyang brtag par mi </text></item>
<item><p>424a2</p><section>dkon brtsegs</section><text>nus so/ /'jam dpal gyis smras pa/ bu mo yang dag pa'i mtha' zab pas kho bo zab bo/ /bu mo dri ma med kyis byin pas smras pa/ 'jam dpal/ yang dag pa'i mtha' ni mtha' ma lags te/</text></item>
<item><p>424a3</p><section>dkon brtsegs</section><text>de'i slad du rnam par shes pas 'tshal ba ma lags so/ /'jam dpal gyis smras pa/ bu mo/ yang dag pa'i mtha' zhes bya ba de ni dmigs su med pa'i tshig bla dwags so/ /bu mo dri ma med kyis </text></item>
<item><p>424a4</p><section>dkon brtsegs</section><text>byin pas smras pa/ 'jam dpal/ dmigs su ma mchis pa ni gang gi tshig bla dwags kyang ma lags te/ dmigs su ma mchis pa ni tshig bla dwags las yang dag par 'das pa lags so/ /</text></item>
<item><p>424a5</p><section>dkon brtsegs</section><text>'jam dpal gyis smras pa/ bu mo/ 'di ji ltar gzhan dag la bstan par bya/ bu mos smras pa/ 'jam dpal/ de bzhin gshegs pa rnams kyi byang chub ni bstan pa las yang dag </text></item>
<item><p>424a6</p><section>dkon brtsegs</section><text>par 'das pa lags te/ de ni brjod pas bstan par mi nus so/ /'jam dpal/ yang cang mi smra bar gyur to/ /de nas bu mo dri ma med kyis byin pas byang chub sems dpa' mthong ba don </text></item>
<item><p>424a7</p><section>dkon brtsegs</section><text>yod pa la 'di skad ces smras so/ /rigs kyi bu khyod 'di skad du ci nas kyang grong khyer na skyes pa'am/ bud med dam/ khye'u 'am/ bu mo gang dag kho bo'i mig lam na snang bar 'gyur ba de </text></item>
<item><p>424b1</p><section>dkon brtsegs</section><text>dag thams cad kyis de bzhin gshegs pa'i gzugs mthong bar 'gyur ba rnam pa de lta bu'i bsam pa kho bos bsam par bya'o zhes gsungs pa de/ ci de bzhin gshegs pa gzugs kyi skur mthong </text></item>
<item><p>424b2</p><section>dkon brtsegs</section><text>ba mdzad dam/ 'on tam chos kyi skur mthong ba mdzad/ gal te gzugs kyi skur mthong ba mdzad na de ni sangs rgyas kyi bka' ma lags te/ bcom ldan 'das kyis ni 'di skad du/ gang dag nga la </text></item>
<item><p>424b3</p><section>dkon brtsegs</section><text>gzugs su mthong / /gang dag nga la sgrar shes pa/ /'dun pa 'dod chags ldan pa ste/ /skye bo de dag nga mi mthong / /zhes gsungs so/ /ci ste de bzhin gshegs pa chos kyi skur mthong bar mdzad </text></item>
<item><p>424b4</p><section>dkon brtsegs</section><text>na chos kyi sku ni bstan du mi nus pa'o/ /de ci'i slad du zhe na/ de bzhin gshegs pa rnams kyi chos kyi sku ni mig gi rnam par shes pa las yang dag par 'das pa de blta bar mi nus pa'i slad </text></item>
<item><p>424b5</p><section>dkon brtsegs</section><text>du'o| |mthong ba don yod kyang cang mi smra bar gyur to/ /byang chub sems dpa' rin po che tog gi smras pa/ mthong ba don yod/ bu mos dris pa'i lan thob cig /mthong ba don yod kyis smras </text></item>
<item><p>424b6</p><section>dkon brtsegs</section><text>pa| bu mo ni dngos po med pa 'dri ste de ni bstan par mi nus so/ /bu mo dri ma med kyis byin pas smras pa/ bdag ni dngos po'am dngos po ma mchis pa mi 'dri'o/ /bstan pa slobs la de nas </text></item>
<item><p>424b7</p><section>dkon brtsegs</section><text>ston cig /mthong ba don yod kyang cang mi smra bar gyur to/ /de nas bu mo dri ma med kyis byin pas byang chub sems dpa' rin po che'i tog la 'di skad ces smras so/ /rigs kyi bu khyod kyis 'di </text></item>
<item><p>425a1</p><section>dkon brtsegs</section><text>skad du gang gis grong khyer na khyim thams cad du rin po che gang ba'i gter rnams 'byung bar 'gyur ba'i rnam pa de lta bu'i bsam pa kho bos bsam par bya'o/ /</text></item>
<item><p>425a2</p><section>dkon brtsegs</section><text>zhes gsungs pa de/ ci zang zing dang bcas pas phan 'dogs par mdzad dam/ 'on te zang zing ma mchis pas phan 'dogs pa mdzad/ gal te zang zing dang bcas pas phan 'dogs </text></item>
<item><p>425a3</p><section>dkon brtsegs</section><text>na ni byis pa so so'i skye bo'i phan 'dogs pa dang bye brag ma mchis par 'gyur ro/ /de ci'i slad du zhe na/ 'di ltar byis pa so so'i skye bo rnams kyi dga' ba ni zang zing dang bcas pa'i slad du'o/ /</text></item>
<item><p>425a4</p><section>dkon brtsegs</section><text>ci ste zang zing ma mchis pas phan 'dogs pa mdzad na zan gzing ma mchis pa ni bsgrub tu ma mchis pa lags so/ /rin po che tog kyang cang mi smra bar gyur to/ /de nas bu mo dri ma med kyis byin </text></item>
<item><p>425a5</p><section>dkon brtsegs</section><text>pas byang chub sems dpa' ngan song spong la 'di skad ces smras so/ /rigs kyi bu khyod kyis 'di skad du gang gis grong khyer 'di na sems can rnams kyi las ngan song myong bar 'gyur ba </text></item>
<item><p>425a6</p><section>dkon brtsegs</section><text>gang yod pa de/ tshe 'di nyid la yang zhing chung du myong bar 'gyur ba rnam pa de lta bu'i bsdam pa kho bos bsam par bya'o zhes gsungs pa de de bzhin gshegs pas las ni bsam gyis mi khyab </text></item>
<item><p>425a7</p><section>dkon brtsegs</section><text>pa nyid du bstan te/ de ni khyod kyis bsam par mi spyod do/ /gal te spyod na de bzhin gshegs pa'i bka' dang 'gal bar 'gyur ro/ /ji ste bsam par mi spyod na mi mkhyen bzhin du mang po myong </text></item>
<item><p>425b1</p><section>dkon brtsegs</section><text>bar 'gyur ba'i las tshe 'di nyid la yang zhing chung du myong bar ji ltar mdzad de bdag po ma mchis pa'i chos rnams la bdag po rnyed par 'gyur ro/ /gal te de ltar mdzad na de bzhin gshegs pa'i bka' </text></item>
<item><p>425b2</p><section>dkon brtsegs</section><text>dang 'gal bar 'gyur ro/ /ngan song spong gis smras pa/ kho bos ni smon lam gyi dbang gis mang du myong bar 'gyur ba'i las nyung du myong bar 'gyur bar byed do/ /bu mos smras pa/ rigs kyi bu/ chos </text></item>
<item><p>425b3</p><section>dkon brtsegs</section><text>rnams kyi chos nyid ni smon lam gyi dbang gis bsgyur du mi nus lags so/ /gal te nus par gyur na sems can thams cad yongs su mya ngan las bzla'o zhes de bzhin gshegs pa re re'i dgongs </text></item>
<item><p>425b4</p><section>dkon brtsegs</section><text>pa de smon lam gyi dbang gis ji ltar mi 'grub ste/ rnam grangs 'dis ni smon lam gyi dbang gis bsgyur mi nus par rig par bya'o/ /ngan song spong yang cang mi smra bar gyur to/ /de nas bu mo dri ma </text></item>
<item><p>425b5</p><section>dkon brtsegs</section><text>med kyis byin pas byang chub sems dpa' sgrib pa thams cad rnam par sel ba la 'di skad ces smras so/ /rigs kyi bu khyod 'di skad du gang gis mnyan yod kyi grong khyer chen por skye bo'i tshogs </text></item>
<item><p>425b6</p><section>dkon brtsegs</section><text>thams cad kyi sgrib pa lnga po dag rnam par sel bar 'gyur ba rnam pa de lta bu'i bsam pa kho bos bsam par bya'o zhes gsungs pa de/ ci ting nge 'dzin de bdag la rag las pa lags sam/</text></item>
<item><p>425b7</p><section>dkon brtsegs</section><text>'on te gzhan la rag las pa lags/ gal te bdag la rag las pa lags na ni mi 'pho ba'i chos can lags te ji ltar khyod snyoms par zhugs pas gzhan dag gi sgrib pa rnams rab tu zhi </text></item>
<item><p>426a1</p><section>dkon brtsegs</section><text>bar mdzad/ ji ste gzhan la rag las pa lags na ni ting nge 'dzin de khyod kyi ma lags so/ /gang khyod kyi ma lags pa des ni gzhan la phan par mdzad par mi spyod do/ /</text></item>
<item><p>426a2</p><section>dkon brtsegs</section><text>byang chub sems dpa' sgrib pa thams cad rnam par sel bas smras pa/ bu mo kho bo'i sbyor ba 'di ni byams pa sngon du 'gro ba'o/ /bu mo dri ma med kyis byin pas smras pa/ rigs kyi bu /</text></item>
<item><p>426a3</p><section>dkon brtsegs</section><text>sangs rgyas bcom ldan 'das thams cad kyang byams pa la gnas pa lags na/ sangs rgyas kyi zhing rnams na sems can rnams la sgrib pa rnams kyis gnod pa yang ma mchis so/ /byang </text></item>
<item><p>426a4</p><section>dkon brtsegs</section><text>chub sems dpa' sgrib pa thams cad rnam par sel ba yang cang mi smra bar gyur to/ /de nas bu mo dri ma med kyis byin pas byang chub sems dpa' spyan ras gzigs dbang phyug la 'di skad ces </text></item>
<item><p>426a5</p><section>dkon brtsegs</section><text>smras so/ /rigs kyi bu khyod kyis 'di skad du ci nas kyang grong khyer na sems can gang dag bcings pa dang / gsad par bkri ba de dag thar pa dang / 'jigs pas nyen pa rnams kyang 'jigs </text></item>
<item><p>426a6</p><section>dkon brtsegs</section><text>pa med pa thob par 'gyur ba rnam pa de lta bu'i bsam pa kho bos bsam par bya'o zhes gsungs pa de/ ci khyod kyi sbyor ba 'di len pa dang bcas pa lags sam/ 'on te len pa ma mchis pa lags/</text></item>
<item><p>426a7</p><section>dkon brtsegs</section><text>gal te sbyor ba de len pa dang bcas pa lags na ni byis pa so so'i skye bo rnams kyang len pa dang bcas pa lags te/ byis pa so so'i skye bo rnams dang mtshungs par 'gyur ro/ /de lta bas na </text></item>
<item><p>426b1</p><section>dkon brtsegs</section><text>de yang mi rigs so/ /ji ste sbyor ba de len pa ma mchis pa lags na ni mngon par 'dus ma byas pa lags te/ mngon par 'dus ma byas pa la ni nye bar bsgrub pa ma mchis so/ /byang chub sems </text></item>
<item><p>426b2</p><section>dkon brtsegs</section><text>dpa' spyan ras gzigs dbang phyug kyang cang mi smra bar gyur to/ /de nas byang chub sems dpa' spobs pa brtsegs kyis byang chub sems dpa' spyan ras gzigs dbang phyug la 'di skad ces </text></item>
<item><p>426b3</p><section>dkon brtsegs</section><text>smras so/ /spyan ras gzigs dbang phyug /bu mos dris pa'i lan thob cig /byang chub sems dpa' spyan ras gzigs dbang phyug gis smras pa/ bu mo ni skye ba dang 'gag pa mi 'dri ste/ de ni </text></item>
<item><p>426b4</p><section>dkon brtsegs</section><text>lan gdab par mi nus so/ /bu mo dri ma med kyis byin pas smras pa/ spyan ras gzigs dbang phyug/ gang na skye ba ma mchis pa dang / 'gag pa ma mchis pa de ni dri ba ma mchis so/ /byang </text></item>
<item><p>426b5</p><section>dkon brtsegs</section><text>chub sems dpa' spyan ras gzigs dbang phyug gis smras pa/ bu mo/ gang na skye ba med cing 'gag pa med pa de ni yi ge 'jug pa med do/ /bu mos smras pa/ 'jug pa ma mchis pa dang /</text></item>
<item><p>426b6</p><section>dkon brtsegs</section><text>yi ge ma mchis pa'i chos thams cad la ni mkhas pa dag yi ge dang 'jug pa mi ston te/ yi ge rnams la mi chags so/ /chags pa ma mchis pa ni chos kyi dbyings te/ de la ni rtogs par </text></item>
<item><p>426b7</p><section>dkon brtsegs</section><text>bgyi ba'i slad du chags pa ma mchis so/ /byang chub sems dpa' spyan ras gzigs dbang phyug kyang cang mi smra bar gyur to/ /de nas bu mo dri ma med kyis byin pas byang chub sems dpa' spobs </text></item>
<item><p>427a1</p><section>dkon brtsegs</section><text>pa brtsegs la 'di skad ces smras so/ /rigs kyi bu khyod kyis 'di skad du gang gis grong khyer na skye bo'i tshogs thams cad phan tshun tshigs su bcad pa'i dbyangs </text></item>
<item><p>427a2</p><section>dkon brtsegs</section><text>dang | byams pa'i sems kyis smra bar 'gyur ba dang / spobs pa yang thob par 'gyur ba rnam pa de lta bu'i bsam pa kho bos bsam par ba'o zhes gsungs pa'i khyod kyi spobs pa nye bar </text></item>
<item><p>427a3</p><section>dkon brtsegs</section><text>bsgrub pa gang lags pa de/ ci rnam par rtog pas bskyed pa lags sam/ 'on te rgyu ma mchis pa las byung ba lags/ gal te rnam par rtog pas bskyed pa lags na ni 'dus byas </text></item>
<item><p>427a4</p><section>dkon brtsegs</section><text>thams cad kyang rnam par rtog pas bskyed pa lags te/ de lta bas na rnam par zhi bar mi 'gyur ro/ /ji ste rgyu ma mchis pa las byung ba lags na ni ma byung ba la sgro 'dogs par 'gyur ro/ /</text></item>
<item><p>427a5</p><section>dkon brtsegs</section><text>byang chub sems dpa' spobs pa brtsegs kyis smras pa/ bu mo sems can gang dag kho bo'i mig lam na snang bar 'gyur ba de dag thams cad spobs pa thob par gyur cig /ces bya ba'i </text></item>
<item><p>427a6</p><section>dkon brtsegs</section><text>kho bo'i smon lam 'di ni dang po sems bskyed pa nas bzung ste btab bo/ /bu mo dri ma med kyis byin pas smras pa/ rigs kyi bu/ sems bskyed pa gang gis smon lam gdab pa'i sems </text></item>
<item><p>427a7</p><section>dkon brtsegs</section><text>bskyed pa ste mchis sam/ 'on te ma mchis/ gal te mchis na ni rtag par lta ba lags so/ /ji ste ma mchis na chad par lta ba lags te/ de gsung na ni khyod kyis gsung ba log </text></item>
<item><p>427b1</p><section>dkon brtsegs</section><text>pa lags so/ /byang chub sems dpa' spobs pa brtsegs kyang cang mi smra bar gyur to/ /de nas bu mo dri ma med kyis byin pas byang chub sems dpa' gom pa 'dor ba don yod la 'di skad ces </text></item>
<item><p>427b2</p><section>dkon brtsegs</section><text>smras so/ /rigs kyi bu khyod kyis 'di skad du ci nas kyang grong khyer na sems can gang dag kho bo'i mig lam na snang bar 'gyur ba de dag thams cad bla na med pa yang dag par rdzogs pa'i </text></item>
<item><p>427b3</p><section>dkon brtsegs</section><text>byang chub las phyir mi ldog par 'gyur ba rnam pa de lta bu'i bsam pa kho bos bsam par bya'o zhes gsungs pa de/ ci byang chub de mchis pa zhes brjod par bgyi'am/ 'on te ma mchis </text></item>
<item><p>427b4</p><section>dkon brtsegs</section><text>pa zhes brjod par bgyi/ gal te mchis na ni rtag pa ste yod pa'i mthar 'dzin pa lags so/ /ji ste ma mchis na ni chad pa ste med pa'i mthar 'dzin pa lags so/ /byang chub sems dpa' </text></item>
<item><p>427b5</p><section>dkon brtsegs</section><text>gom pa 'dor ba don yod kyis smras pa/ bu mo/ byang chub ces bya ba 'di ni ye shes kyi tshig bla dwags so/ /bu mo dri ma med kyis byin pas smras pa/ ci ye shes de skye bas rab tu phye ba lags </text></item>
<item><p>427b6</p><section>dkon brtsegs</section><text>sam| 'on te zhi bas rab tu phye ba lags/ 'on te skye bas rab tu phye ba lags na ni tshul bzhin ma lags pa yid la bgyid pa las byung ba 'dus byas su 'gyur te/ shes pa de ni byis pa </text></item>
<item><p>427b7</p><section>dkon brtsegs</section><text>rnams kyi lags so/ /ji ste zhi bas rab tu phye ba lags na ni de la dmigs pa ma mchis so/ /gang la dmigs pa ma mchis pa de la 'di ni so so'i skye bo'o zhe'am/ nyan thos so zhe'am/</text></item>
<item><p>428a1</p><section>dkon brtsegs</section><text>rang sangs rgyas so zhe'am/ byang chub sems dpa'o zhe'am/ sangs rgyas so zhes rnam par rtog pa mi skye'o/ /de ci'i slad du zhe na/ byang chub ni rnam par mi rtog pa </text></item>
<item><p>428a2</p><section>dkon brtsegs</section><text>lags na byis pa so so'i skye bo rnams ni byang chub la rnam par rtog ste/ mkhas pa rnams ni mi rtog pa'i slad du'o/ /byang chub sems dpa' gom pa 'dor ba don yod kyang cang mi smra bar gyur to/ /</text></item>
<item><p>428a3</p><section>dkon brtsegs</section><text>de nas tshe dang ldan pa rab 'byor gyis byang chub sems dpa' de dag la 'di skad ces smras so/ /bsod snyoms kyi phyir grong khyer du 'jug par mi bya'i/ /slar 'dong ngo / /de ci'i phyir zhe na/ der bu mo dri </text></item>
<item><p>428a4</p><section>dkon brtsegs</section><text>ma med kyis byin pa las chos thos pa gang yin pa 'di ni mkhas pa'i zas yin pas chog par 'gyur ba'i phyir te/ chos kyi zas bza' bar bya'o/ /de nas bu mo dri ma med kyis byin pas gnas </text></item>
<item><p>428a5</p><section>dkon brtsegs</section><text>brtan rab 'byor la 'di skad ces smras so/ /btsun pa rab 'byor/ gang na gdeg pa med pa dang / bzhag pa med pa de la ci zhig khyod kyis btsal bar sems/ btsun pa rab 'byor/ dge </text></item>
<item><p>428a6</p><section>dkon brtsegs</section><text>sbyong gi tshul ni spros pa ma mchis pa lags kyi/ spros pa la dga' ba ni ma lags so/ /btsun pa rab 'byor/ dge sbyong gi chos ni gnas pa ma mchis pa gnas par mi bgyi ba lags te/</text></item>
<item><p>428a7</p><section>dkon brtsegs</section><text>'phags pa rnams kyi spyod yul ni mi 'khrugs pa lags so// //bam po gnyis pa ste tha ma/ de nas nyan thos chen po brgyad po de dag dang / byang chub sems dpa' </text></item>
<item><p>428b1</p><section>dkon brtsegs</section><text>brgyad po de dag dang / bram ze lnga brgya tsam po de dag dang / bu mo dri ma med kyis byin pa dang / rgyal po gsal rgyal dang / de las gzhan pa skye bo phal po che rnams bcom ldan 'das ga la ba der </text></item>
<item><p>428b2</p><section>dkon brtsegs</section><text>dong ste phyin nas/ bcom ldan 'das kyi zhabs la mgo bos phyag 'tshal te lan gsum bskor ba byas nas phyogs gcig tu 'khod do/ /de nas bu mo dri ma med kyis byin pas bcom ldan </text></item>
<item><p>428b3</p><section>dkon brtsegs</section><text>'das la lan stong bskor ba byas te/ gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la ba der logs su thal mo sbyar ba btud nas </text></item>
<item><p>428b4</p><section>dkon brtsegs</section><text>tshigs su bcad pa'i dbyangs kyis zhu ba zhus pa/ ting 'dzin stobs ldan grags pa mtha' yas mnga'/ /'jig rten mgon po bdud rtsi dga' stsol ba/ /mtshungs med ye shes bde gshegs </text></item>
<item><p>428b5</p><section>dkon brtsegs</section><text>khyod la zhu/ /byang chub sems dpa' ji ltar spyad pa spyod/ /ji ltar shing dbang drung mchis bdud rnams 'joms/ /ji ltar rir bcas sa rnams g.yo bar bgyid/ /grags pa mtha' yas ji ltar 'od </text></item>
<item><p>428b6</p><section>dkon brtsegs</section><text>zer gtong / /byang chub spyod tshul legs par bshad du gsol/ /sangs rgyas nor gyi gzungs ni ji ltar 'thob/ /ting 'dzin zhi ba dam pa ji ltar bsgom/ /mi yis rdzu 'phrul stobs ni ji ltar </text></item>
<item><p>428b7</p><section>dkon brtsegs</section><text>'thob/ /sems can rin chen rnams kyi spyod pa gsungs/ /gang gis dran dang rtogs dang blo gros 'gyur/ /spobs pa mdzes dang ldan par gang gis 'gyur/ /gang dang rab tu ldan na 'khor </text></item>
<item><p>429a1</p><section>dkon brtsegs</section><text>nang du/ /snyan cing shin tu mdzes pa smra bar bgyid/ /gang gis mi ni tshe rabs dran par 'gyur/ /dri ma mchis lha yi mig kyang 'thob/ /lha rna 'thob cing pha </text></item>
<item><p>429a2</p><section>dkon brtsegs</section><text>rol sems tshul rig /rdzu 'phrul gyis ni zhing rnams brgyar yang mchi/ /ji ltar sbyin pa gtong la brtson par 'gyur/ /rtag tu tshul khrims dag cing bzod la dga'/ /ji ltar brtson </text></item>
<item><p>429a3</p><section>dkon brtsegs</section><text>'grus bsam gtan mkhas par 'gyur/ /shes rab la yang ji ltar shin tu brtson/ /mngal gyi gnas ni ji ltar rnam spangs nas/ /pad+ma las ni rtag tu brdzus te skye/ /sangs rgyas </text></item>
<item><p>429a4</p><section>dkon brtsegs</section><text>rnams kyi spyan sngar mchis par bgyid/ /bdag med stong pa nyid kyi sgra yang brjod/ /ji ltar de yid dga' dang mi dga' mtshungs/ /sred pa spangs shing tha ba zhe sdang spangs/ /mtho bar </text></item>
<item><p>429a5</p><section>dkon brtsegs</section><text>mi sems dma' bar sems ma mchis/ /sems brtan g.yo ba ma mchis ri rab mtshungs/ /rnyed dang ma rnyed grags dang ma grags dang / /stod dang smad dang bde dang sdug bsngal dang / /</text></item>
<item><p>429a6</p><section>dkon brtsegs</section><text>ji ltar 'jig rten chos rnams zil mnan nas/ /'jig rten kun na zla ba lta bur spyod/ /nga yi ma mchis tshul 'chos g.yo ma mchis/ /ji ltar rdul bral nga rgyal rgyags pa spong / /zhi </text></item>
<item><p>429a7</p><section>dkon brtsegs</section><text>dang rab tu zhi dang zhi gnas brtson/ /blo ldan ji ltar ye shes mchog tu 'gyur/ /chung ma bu nor mdza' la dga' ma mchis/ /ji ltar bas mtha'i mal la mngon par dga'/ /rtag tu bya </text></item>
<item><p>429b1</p><section>dkon brtsegs</section><text>dang mtshungs shing zla ba 'dra/ /ji ltar chos kyi nor la dga' zhing mos/ /chu dang mtshungs shing sa 'dra rlung dang mtshungs/ /mkhas pa ji ltar me dang 'dra bar 'gyur/ /rtag tu ci yang ma mchis </text></item>
<item><p>429b2</p><section>dkon brtsegs</section><text>mi rtog lags/ /mnyam pa nyid la dga' zhing nam mkha' mtshungs/ /ji ltar rtag tu chos ni spong mi bgyid/ /bdag 'dor bgyid kyi chos mchog yong mi gtong / /'jig rten dag tu ston pa'i </text></item>
<item><p>429b3</p><section>dkon brtsegs</section><text>sems bskyed nas/ /ji ltar gnas te byang chub 'jug par bgyid/ /zhing gi bkod pa ji ltar gnas par 'gyur/ /dge 'dun dag par ji ltar 'gyur ba lags/ /ji ltar dus gsum du </text></item>
<item><p>429b4</p><section>dkon brtsegs</section><text>yang chos thos shing / /ji ltar tshe ring sems can bde bar 'gyur/ /rtag tu sred pa 'gog pa'i pha rol son/ /dgra bcom 'dul bar bden bzhi ji ltar mthong / /sems can brgya dag </text></item>
<item><p>429b5</p><section>dkon brtsegs</section><text>byang chub 'jog bgyid dang / /spyod cing rtag tu dga' mos ji ltar 'gyur/ /gang gis shin tu mdzes par 'gyur/ /brdzus te skye bar gang gis 'gyur/ /longs spyod che la shes rab che/ /kun </text></item>
<item><p>429b6</p><section>dkon brtsegs</section><text>mkhyen rtogs par khong du chud/ /gang gis sum cu rtsa gnyis mtshan/ /dpe byad bzang po brgyad cu 'thob/ /bsod nams kun la mkhas pa lags/ /spobs pa gang gis skye bar 'gyur/ /zhing </text></item>
<item><p>429b7</p><section>dkon brtsegs</section><text>ni ji ltar dga' 'gyur lags/ /dge slong dge 'dun phun sum tshogs/ /gang du de yis smon btab pa/ /der ni ji ltar skye 'gyur lags/ /tshe rabs dran par ji ltar 'gyur/ /ji ltar </text></item>
<item><p>430a1</p><section>dkon brtsegs</section><text>sangs rgyas rnams dang mjal/ /bskal pa bye ba stong rnams su/ /ngan 'gror mchi bar mi 'gyur lags/ /rnam par 'dren pa ji ltar na/ /mdog dang </text></item>
<item><p>430a2</p><section>dkon brtsegs</section><text>gzi brjid snyan grags 'thob/ /stobs dang mthu dang brtson 'grus rnams/ /ji ltar thub par mi 'gyur lags/ /ji ltar sangs rgyas chos dang yang / /dge 'dun la ni skyabs su mchis/ /</text></item>
<item><p>430a3</p><section>dkon brtsegs</section><text>lus dang srog ni gtong bgyid kyi/ /de dag chos ni 'dor ma bgyid/ /byang chub spyad pa spyod bgyid cing / /the tshom ma mchis ji ltar 'gyur/ /'gyod pa thams cad spangs nas su/ /srog chags </text></item>
<item><p>430a4</p><section>dkon brtsegs</section><text>rnams la chos kyang ston/ /khyod la mi mkhyen cang mi mnga'/ /thub chen khyod ni thams cad mkhyen/ /byang chub sems dpa'i spyod gang lags/ /go rim bzhin du bstan du gsol/ /de skad </text></item>
<item><p>430a5</p><section>dkon brtsegs</section><text>ces gsol pa dang / bcom ldan 'das kyis bu mo dri ma med kyis byin pa la 'di skad ces bka' stsal to/ /bu mo legs so/ /legs so/ /bu mo/ de bzhin gshegs pa la don 'di </text></item>
<item><p>430a6</p><section>dkon brtsegs</section><text>lta bu 'dri bar sems pa ni khyod yang legs so/ /bu mo/ de'i phyir legs par rab tu nyon la yid la gzung zhig dang / bshad do/ /bu mo dri ma med kyis byin pas bcom ldan 'das la </text></item>
<item><p>430a7</p><section>dkon brtsegs</section><text>legs so/ /legs so zhes gsol te/ bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /bu mo/ byang chub sems dpa' chos bzhi dang ldan </text></item>
<item><p>430b1</p><section>dkon brtsegs</section><text>na bdud 'dul bar byed de/ bzhi gang zhe na/ gzhan gyi rnyed pa la phrag dog med pa dang / phra ma'i tshig yongs su spong ba dang / skye bo mang po dge ba'i rtsa ba 'dzin du 'jug pa dang / sgrib pa med pa'i </text></item>
<item><p>430b2</p><section>dkon brtsegs</section><text>byams pa bsgom pa ste/ bu mo/ byang chub sems dpa' chos bzhi po de dag dang ldan na bdud 'dul bar byed do/ /de la 'di skad ces bya ste/ phrag dog mi bya phra ma smra mi bya/ /skye bo mang po dge </text></item>
<item><p>430b3</p><section>dkon brtsegs</section><text>ba rnams la sbyar/ /phyogs bcu rnams su byams pa bsgoms byas na/ /bdud 'dir btul nas byang chub reg par 'gyur/ /bu mo/ byang chub sems dpa' chos bzhi dang ldan na sangs </text></item>
<item><p>430b4</p><section>dkon brtsegs</section><text>rgyas kyi zhing mtha' yas pa dag g.yo bar byed de/ bzhi gang zhe na/ ji skad smras pa de bzhin byed pa dang / chos zab mo la mos pa dang / yi dam la brtan pa dang / skye bo mang po byang chub yang </text></item>
<item><p>430b5</p><section>dkon brtsegs</section><text>dag par 'dzin du 'jug pa ste/ bu mo/ byang chub sems dpa' chos bzhi po de dag dang ldan na sangs rgyas kyi zhing mtha' yas pa dag g.yo bar byed do/ /de la 'di skad ces bya ste/ ji skad smras pa </text></item>
<item><p>430b6</p><section>dkon brtsegs</section><text>de bzhin byed/ /mkhas pa zab mo'i chos la bzod/ /yi dam la yang shin tu brten/ /dkar po'i chos la 'dzud par byed/ /rdzogs pa'i byang chub bla med la/ /skye bo mang po dga' bar byed/ /de </text></item>
<item><p>430b7</p><section>dkon brtsegs</section><text>ltar chos bzhi de dag gis/ /zhing rnams bye ba g.yo bar byed/ /bu mo/ byang chub sems dpa' chos bzhi dang ldan na sangs rgyas kyi zhing mtha' yas mu med pa rnams su 'od zer dag gtong </text></item>
<item><p>431a1</p><section>dkon brtsegs</section><text>ste| bzhi gang zhe na/ mar me sbyin pa dang / dam pa'i chos yongs su 'dzin pa dang / sems can bag med par gyur cing mi khom par gyur pa rnams kyi </text></item>
<item><p>431a2</p><section>dkon brtsegs</section><text>gan du song ste chos ston pa dang / de bzhin gshegs pa'i mchod rten dag la rin po che'i dra bas 'gebs pa ste/ bu mo/ byang chub sems dpa' chos bzhi po de dag dang ldan na sangs </text></item>
<item><p>431a3</p><section>dkon brtsegs</section><text>rgyas kyi zhing mtha' yas mu med pa rnams su 'od zer dag gtong ngo / /de la 'di skad ces bya ste/ mar me byin pas 'od ni rnam par dag /zad pa'i dus na dam chos yongs su 'dzin/ /</text></item>
<item><p>431a4</p><section>dkon brtsegs</section><text>bag med gyur pa rnams la chos sbyin byed/ /mchod rten dag la rin chen dra ba 'bul/ /des na bye ba bsam yas zhing 'gro zhing / /byang chub sems dpa' 'od zer gtong bar byed/ /reg </text></item>
<item><p>431a5</p><section>dkon brtsegs</section><text>nas sems can bde dang ldan par 'gyur/ /mkhas pa byang chub bla med don du gnyer/ /bu mo/ byang chub sems dpa' chos bzhi dang ldan na gzungs 'thob ste/ bzhi gang zhe na/</text></item>
<item><p>431a6</p><section>dkon brtsegs</section><text>rgyan sna tshogs gtsang zhing dag pa sbyin pa dang / bu mo rgyan thams cad kyis brgyan te 'dod pa rnams la sbyin pa dang / rgyun mi 'chad par de bzhin gshegs pa'i bsngags pa brjod </text></item>
<item><p>431a7</p><section>dkon brtsegs</section><text>pa dang / shes rab kyi pha rol tu phyin pa la mang du gnas pa ste/ bu mo/ byang chub sems dpa' chos bzhi po de dag dang ldan na gzungs thob bo/ /de la 'di skad ces bya ste/ sna tshogs </text></item>
<item><p>431b1</p><section>dkon brtsegs</section><text>byin pas gzungs ni thob par 'gyur/ /slong ba rnams la bu mo brgyan te sbyin/ /rgyun mi 'chad par sangs rgyas bsngags pa brjod/ /rgyal ba'i ye shes don du shes rab bsgom/ /chos bzhi </text></item>
<item><p>431b2</p><section>dkon brtsegs</section><text>'di dag gis ni gzungs thob 'gyur/ /bskal pa brgyar yang thos pa chud mi za/ /phyogs bcur de bzhin gshegs pa gang 'chad pa/ /de dag thams cad dran pa'i stobs kyis 'dzin/ /bu </text></item>
<item><p>431b3</p><section>dkon brtsegs</section><text>mo| byang chub sems dpa' chos bzhi dang ldan na ting nge 'dzin 'thob ste/ bzhi gang zhe na/ 'khor ba la yid byung ba mang ba dang / /gcig pur kun du dga' zhing mgu la mos pa dang /</text></item>
<item><p>431b4</p><section>dkon brtsegs</section><text>brtson 'grus brtsams pa dang / las kyi mtha' shin tu yongs su mthar phyin pa yin te/ bu mo/ byang chub sems dpa' chos bzhi po de dag dang ldan na ting nge 'dzin thob bo/ /de la 'di skad </text></item>
<item><p>431b5</p><section>dkon brtsegs</section><text>ces bya ste/ sred pa'i 'gro ba kun la yid kyang byung / /bse ru lta bur gcig pur spyod la dga'/ /rtag tu shin tu brtson 'grus brtsams pa yin/ /de las rtag tu shin tu mthar yang phyin//</text></item>
<item><p>431b6</p><section>dkon brtsegs</section><text>rtag tu chos bzhi dag la zhugs nas su/ /byang chub spyod pa zhi ba myur tshol byed/ /byang chub sems dpa' ting 'dzin la gor 'thob/ /rgyal ba rnams kyi spyod yul byang chub rtogs/ /bu mo/</text></item>
<item><p>431b7</p><section>dkon brtsegs</section><text>byang chub sems dpa' chos bzhi dang ldan na rdzu 'phrul 'thob ste/ bzhi gang zhe na/ lus yang ba dang / sems yang ba dang / chos thams cad la mngon par zhen pa med pa dang / khams </text></item>
<item><p>432a1</p><section>dkon brtsegs</section><text>bzhi nam mkha'i khams dang mnyam pa nyid du byin gyis rlob pa ste/ bu mo/ byang chub sems dpa' chos bzhi po de dag dang ldan na rdzu 'phrul 'thob bo/ /</text></item>
<item><p>432a2</p><section>dkon brtsegs</section><text>de la 'di skad ces bya ste/ lus yang ba dang de bzhin sems kyang yang / /chos rnams kun la gnas pa med pa nyid/ /nam mkha'i khams dang mtshungs shing 'dra nyid du/ /khams </text></item>
<item><p>432a3</p><section>dkon brtsegs</section><text>bzhi dag ni byin gyis rlob pa byed/ /chos bzhi 'di dag nges par bstan byas na/ /blo ldan na de yis rdzu 'phrul mtha' yas 'thob/ /skad cig gcig la zhing rnams stong du 'gro/ /sangs rgyas </text></item>
<item><p>432a4</p><section>dkon brtsegs</section><text>stong phrag mang po rnams kyang mthong / /bu mo/ byang chub sems dpa' chos bzhi dang ldan na mdzes par 'gyur te/ bzhi gang zhe na/ khro ba med de/ gtse ba dang / tha ba dang / zhe sdang </text></item>
<item><p>432a5</p><section>dkon brtsegs</section><text>dang bral ba dang / de bzhin gshegs pa'i mchod rten la phyag bya bar mngon par dga' ba dang / tshul khrims kyi sdom pas bsdams shing tshur shog /legs par 'ongs so/ /</text></item>
<item><p>432a6</p><section>dkon brtsegs</section><text>zhes rtag tu smra ba dang / chos smra ba rnams la khro gnyer dang bral zhing zhe 'gras pa'i sems med pa yin te/ bu mo/ byang chub sems dpa' chos bzhi po de dag dang ldan na mdzes par </text></item>
<item><p>432a7</p><section>dkon brtsegs</section><text>'gyur ro/ /de la 'di skad ces bya ste/ gzhan la khro dang khon du 'dzin ma byed/ /nga rgyal rgyags dang tha ba zhe sdang bral/ /rtsol ba med la dga' zhing snyan par smra/ /gus par rgyal </text></item>
<item><p>432b1</p><section>dkon brtsegs</section><text>ba'i mchod rten 'phyag par byed/ /de ni tshul khrims rnam dag rtag tu srung / /de ni rtag tu legs par 'ong zhes smra/ /chos smra rnams la de ni tha ba med/ /de yis sems ni rdo rje ri rab mtshungs/</text></item>
<item><p>432b2</p><section>dkon brtsegs</section><text>bu mo/ byang chub sems dpa' chos bzhi dang ldan na brdzus te skye bar 'gyur te/ bzhi gang zhe na/ de bzhin gshegs pa'i sku gzugs pad+ma'i steng na bzhugs pa byed du 'jug cing / me tog </text></item>
<item><p>432b3</p><section>dkon brtsegs</section><text>ut+pa la dang / pad+ma dang / pad+ma dkar po dag gis lag pa bkang ste/ de bzhin gshegs pa'am de bzhin gshegs pa'i mchod rten la mngon par 'thor ba dang / phan pa'i dngos po mang </text></item>
<item><p>432b4</p><section>dkon brtsegs</section><text>zhing yang dag par dga' bar byed pa'i ngang tshul can dang / gzhan dag gi skyon mi 'dzin pa dang / dge ba'i rtsa ba thams cad sems can thams cad la phan pa dang bde bar bya ba'i phyir sangs </text></item>
<item><p>432b5</p><section>dkon brtsegs</section><text>rgyas kyi byang chub tu yongs su bsngo bar byed pa ste/ bu mo/ byang chub sems dpa' chos bzhi po de dag dang ldan na brdzus te skye bar 'gyur ro/ /de la 'di skad ces bya ste/ sangs rgyas sku </text></item>
<item><p>432b6</p><section>dkon brtsegs</section><text>gzugs pad+ma mchog bzhugs byed du 'jug /chu skyes me tog lags pa bkang ste dbul bar byed/ /pha rol dag la dga' ba skyed pa'i tshig kyang smra/ /dga' bar byed la mngon par brtson gyi </text></item>
<item><p>432b7</p><section>dkon brtsegs</section><text>skyon mi 'dzin/ /sems can kun la phan phyir bsod nams yongs su bsngo/ /thub mchog rnams kyi sangs rgyas byang chub bsgrub pa shes/ /sangs rgyas gsungs pa'i yon tan 'di bzhi </text></item>
<item><p>433a1</p><section>dkon brtsegs</section><text>bsten na de/ /rgyal ba mchog rnams drung du brdzus te skye bar 'gyur/ /bu mo/ byang chub sems dpa' chos bzhi dang ldan na longs spyod chen por 'gyur </text></item>
<item><p>433a2</p><section>dkon brtsegs</section><text>te| bzhi gang zhe na/ brnyas pa med par sbyin pa'i tshul can dang / chags pa med par dngos po yongs su gtong ba dang / mos pa mang ba dang / lta bar gyur pa thams cad dang bral ba </text></item>
<item><p>433a3</p><section>dkon brtsegs</section><text>yin te/ bu mo| byang chub sems dpa' chos bzhi po de dag dang ldan na longs spyod chen por 'gyur ro/ /de la 'di skad ces bya ste/ des pa brnyas pa med par sbyin pa byin par byed/ /de ni </text></item>
<item><p>433a4</p><section>dkon brtsegs</section><text>dngos po kun la rtag tu 'dzin pa med/ /rgyal ba'i ye shes mchog la mos pa bskyed byas na/ /de ni phyir zhing longs spyod chen po thob par 'gyur/ /dad dang ldan par 'gyur zhing g.yo med </text></item>
<item><p>433a5</p><section>dkon brtsegs</section><text>sgyu yang med/ /pha rol dag gi skyon ni 'dzin par yong mi byed/ /lhag pa'i bsam pas gang gi lta ba dang 'gyur ba/ /des na de 'dir longs spyod bzang po rnams dang ldan/ /bu mo/</text></item>
<item><p>433a6</p><section>dkon brtsegs</section><text>byang chub sems dpa' chos bzhi dang ldan na shes rab chen po 'gyur te/ bzhi gang zhe na/ chos la ser sna mi byed pa dang / mi mthun par mi 'jug pas 'gyod pa sel ba dang / gsol </text></item>
<item><p>433a7</p><section>dkon brtsegs</section><text>ba 'debs pa la yang dag pa ji lta ba bzhin du gdams ngag ston pa dang / stong pa nyid bsgom pa la mang du gnas pa ste/ bu mo/ byang chub sems dpa' chos bzhi po de dag dang ldan </text></item>
<item><p>433b1</p><section>dkon brtsegs</section><text>na shes rab chen por 'gyur ro/ /de la 'di skad ces bya ste/ mkhas pa nam yang ser sna yong mi byed/ /mi mthun 'jug pa med pas 'gyod pa sel/ /yang dag rab ldan gdams ngag ston </text></item>
<item><p>433b2</p><section>dkon brtsegs</section><text>par byed/ /rgyal ba'i spyod pa gang yin stong nyid bsgom/ /chos bzhi 'di dag nges par bsten byas na/ /rgyal bas bzhed pa'i byang chub myur du 'thob/ /sangs rgyas rjes su bstan pa bslab </text></item>
<item><p>433b3</p><section>dkon brtsegs</section><text>byas nas/ /rkang gnyis dam pa sangs rgyas de 'gyur ro/ /bu mo/ byang chub sems dpa' chos bzhi dang ldan na tshe rabs dran par 'gyur te/ bzhi gang zhe na/ lung nod pa dang / kha ton la </text></item>
<item><p>433b4</p><section>dkon brtsegs</section><text>brtson pa rnams lung mnos pa dang gdams ngag brjod nas yun ring du lon te gsol ba 'debs pa la lung 'bog cing dran par byed pa dang / 'di ltar kun dga' ba'i tshig gis gzhan </text></item>
<item><p>433b5</p><section>dkon brtsegs</section><text>dag la dad pa nye bar bsgrub pa dang / 'khor ba'i sdug bsngal las nges par dbyung ba dang / mya ngan las 'das pa'i bde ba thob par bya ba'i phyir gzhan dag la chos ston pa dang / yongs su </text></item>
<item><p>433b6</p><section>dkon brtsegs</section><text>bsngo ba la mngon par brtson zhing ting nge 'dzin gyi mtshan ma la mkhas pa ste/ bu mo/ byang chub sems dpa' chos bzhi po de dag dang ldan na tshe rabs dran par 'gyur ro/ /de la 'di skad ces </text></item>
<item><p>433b7</p><section>dkon brtsegs</section><text>bya ste/ lung mnos kha ton brjod pa dran par byed/ /gzhan la yid du 'ong ba'i sgra yang sgrogs/ /skyo ba med par chos kyang rjod par byed/ /ting 'dzin bsgom pa'i mtshan ma legs par </text></item>
<item><p>434a1</p><section>dkon brtsegs</section><text>'dzin/ /chos bzhi 'di dag nges par bsten byas na/ /mthu chen ldan pa tshe rabs dran par 'gyur/ /bskal pa stong phrag bsam yas rjes su dran/ /rnam par </text></item>
<item><p>434a2</p><section>dkon brtsegs</section><text>'dren pa'i mchog nyid myur du 'thob/ /bu mo/ byang chub sems dpa' chos bzhi dang ldan na sangs rgyas rnams dang phrad pa 'thob ste/ bzhi gang zhe na/ srog gi phyir yang dam pa'i chos </text></item>
<item><p>434a3</p><section>dkon brtsegs</section><text>mi spong ba dang / srog gi phyir yang sdig pa'i grogs po rnams dang mi bsten pa dang / srog gi phyir yang chos smra ba la skur ba mi 'debs pa dang / sangs rgyas rjes su dran pa'i ting nge </text></item>
<item><p>434a4</p><section>dkon brtsegs</section><text>'dzin bsgom pa ste/ bu mo/ byang chub sems dpa' chos bzhi po de dag dang ldan na sangs rgyas rnams dang phrad par 'gyur ro/ /de la 'di skad ces bya ste/ sangs rgyas byang chub gya tshom </text></item>
<item><p>434a5</p><section>dkon brtsegs</section><text>spong mi byed/ /chos smra ba la skur pa yong mi 'debs/ /des ni sdig pa'i grogs rnams rnam par spong / /g.yel ba med par rtag tu sangs rgyas dran/ /chos bzhi 'di dag nges par </text></item>
<item><p>434a6</p><section>dkon brtsegs</section><text>bsten byas na/ /bde gshegs rnams dang phrad pa des thob bo/ /bla med byang chub ma thob bar du yang / /'dren pa ga la bzhugs pa der de skye/ /bu mo/ byang chub sems dpa' chos bzhi </text></item>
<item><p>434a7</p><section>dkon brtsegs</section><text>dang ldan na skyes bu chen po'i mtshan sum cu rtsa gnyis po de dag thob ste/ bzhi gang zhe na/ de bzhin gshegs pa dang / de bzhin gshegs pa'i mchod rten la rin po che spar gyis </text></item>
<item><p>434b1</p><section>dkon brtsegs</section><text>'thor ba dang / 'bru mar dri zhim po dag gis de bzhin gshegs pa'i mchod rten 'khru bar byed pa dang / me tog dang spos dang sil snyan sna tshogs 'bul ba dang / yid du 'ong ba'i </text></item>
<item><p>434b2</p><section>dkon brtsegs</section><text>g.yog 'khor gyis mkhan po dang slob dpon la bsnyen bkur bya bas rim gro byed pa ste/ bu mo/ byang chub sems dpa' chos bzhi po de dag dang ldan na skyes bu chen po'i mtshan sum cu </text></item>
<item><p>434b3</p><section>dkon brtsegs</section><text>rtsa gnyis po dag 'thob bo/ /de la 'di skad ces bya ste/ mchod rten la ni spar gyis dbyig rnams 'thor/ /dri zhim 'bru mar rnams kyis mchod rten 'khru/ /spos dang me tog sil snyan sna </text></item>
<item><p>434b4</p><section>dkon brtsegs</section><text>tshogs 'bul/ /yid du 'ong bas mkhan po slob dpon bsten/ /des lus sum cu rtsa gnyis mtshan dang ldan/ /rab tu mdzes shing yon tan kun dang ldan/ /gang gis shes rab </text></item>
<item><p>434b5</p><section>dkon brtsegs</section><text>mchog ldan rgyal mdzes pa/ /chos 'di dag gis skyes chen mtshan du 'gyur/ /bu mo/ byang chub sems dpa' chos bzhi dang ldan na dpe byad bzang po brgyad cu po dag 'thob ste/ bzhi gang zhe </text></item>
<item><p>434b6</p><section>dkon brtsegs</section><text>na| stan rgyu sna tshogs chos kyi stan du 'bul ba dang / gzhan la bsti stang byed pas mi skyo ba dang / chos smra ba la 'thab mo mi rgol ba dang / sems can rnams byang chub yang dag par 'dzin </text></item>
<item><p>434b7</p><section>dkon brtsegs</section><text>du 'jug pa ste/ bu mo/ byang chub sems dpa' chos bzhi po de dag dang ldan na dpe byad bzang po brgyad cu po dag 'thob bo/ /de la 'di skad ces bya ste/ stan rgyu sna tshogs chos kyi stan du </text></item>
<item><p>435a1</p><section>dkon brtsegs</section><text>'bul/ /gzhan la bsti stang byed pas skyo ba med/ /chos smra ba la 'thab mo yong mi rgol/ /sems can rnams ni byang chub 'dzin du 'jug /'di bzhis </text></item>
<item><p>435a2</p><section>dkon brtsegs</section><text>lus la dpe byad bzang po rnams/ /'di na de yis rnyed par dka' ba med/ /yon tan 'di dag rtag tu bsnyen byas na/ /byang chub sems dpa' 'di na brgyan par 'gyur/ /bu mo/</text></item>
<item><p>435a3</p><section>dkon brtsegs</section><text>byang chub sems dpa' chos bzhi dang ldan na spobs pa 'thob ste/ bzhi gang zhe na/ byang chub sems dpa'i sde snod 'dzin pa dang / nyin mtshan du phung po gsum pa'i chos kyi rnam grangs </text></item>
<item><p>435a4</p><section>dkon brtsegs</section><text>kha ton byed pa dang / sangs rgyas bcom ldan 'das rnams kyi byang chub 'jig rten thams cad dang mi mthun pa skye ba med cing 'gag pa med par nges pa la mchog tu dga' ba skyes </text></item>
<item><p>435a5</p><section>dkon brtsegs</section><text>nas 'dzin pa dang / lus dang srog dang yo byad rnams la mi lta ba ste/ bu mo/ byang chub sems dpa' chos bzhi po de dag dang ldan na spobs pa 'thob bo/ /de la 'di skad ces bya ste/</text></item>
<item><p>435a6</p><section>dkon brtsegs</section><text>byang chub sems dpa'i sde snod ni/ /nyin mtshan rab tu 'don par byed/ /'jig rten kun dang mi mthun pa/ /skye ba med par rab tu sgrogs/ /mchog tu dga' ba rnyed gyur nas/ /sangs </text></item>
<item><p>435a7</p><section>dkon brtsegs</section><text>rgyas bstan pa 'dzin par byed/ /lus dang srog la mi lta bar/ /de ni byang chub lta bar byed/ /bzhi po 'di dag bstan byas na/ /de yi spobs pa 'phel bar 'gyur/ /lha dang bcas </text></item>
<item><p>435b1</p><section>dkon brtsegs</section><text>pa'i 'jig rten kun/ /sna tshogs phreng 'dras tshim par byed/ /bu mo/ byang chub sems dpa' chos bzhi dang ldan na sangs rgyas kyi zhing yongs su dag pa 'thob ste/ bzhi gang zhe na/ phrag dog </text></item>
<item><p>435b2</p><section>dkon brtsegs</section><text>med pa dang / ser sna med pa dang / sems can thams cad la sems snyoms pa dang / 'khor dang 'dre ba med pa ste/ bu mo/ byang chub sems dpa' chos bzhi po de dag dang ldan na </text></item>
<item><p>435b3</p><section>dkon brtsegs</section><text>sangs rgyas kyi zhing yongs su dag pa 'thob bo/ /de la 'di skad ces bya ste/ gzhan gyis rnyed la nam yang phrag dog med/ /mthong nas dga' bar gyur te ser sna med/ /sems can kun </text></item>
<item><p>435b4</p><section>dkon brtsegs</section><text>la de yi sems kyang snyoms/ /'khor dang 'dra bar de ni yong mi byed/ /chos bzhi 'dis ni zhing gi bkod 'thob cing / /myur du byang chub mchog kyang thob par 'gyur/ /bu mo/ byang chub sems dpa' </text></item>
<item><p>435b5</p><section>dkon brtsegs</section><text>chos bzhi dang ldan na dge 'dun phun sum tshogs pa thob ste/ bzhi gang zhe na/ gzhan gyi 'khor mi 'byed pa dang / mi mthun pa rnams kyi sdums byed pa dang / lung nod pa dang kha ton byed du </text></item>
<item><p>435b6</p><section>dkon brtsegs</section><text>'jug pas phan 'dogs pa dang / phra ma'i tshig yongs su spong ba ste/ bu mo/ byang chub sems dpa' chos bzhi po de dag dang ldan na dge 'dun phun sum tshogs pa 'thob bo/ /de la 'di </text></item>
<item><p>435b7</p><section>dkon brtsegs</section><text>skad ces bya ste/ gzhan gyi 'khor ni nam yang yong mi 'byed/ /skye bo mi mthun pa dag 'dum par byed/ /lung nod kha ton byed la yang dag 'dzud/ /pha rol dag la dbyen gyi tshig mi smra/ /chos </text></item>
<item><p>436a1</p><section>dkon brtsegs</section><text>bzhi 'di dag nges par bsten byas na/ /dge 'dun rgya chen rnam dag thob par 'gyur/ /de bas dge 'dun rnam par sbyang ba'i phyir/ /mkhas pas chos 'di rtag </text></item>
<item><p>436a2</p><section>dkon brtsegs</section><text>tu bsten par bya/ /bu mo/ byang chub sems dpa' chos bzhi dang ldan na sangs rgyas kyi zhing gang du sems bskyed pa der skye ste/ bzhi gang zhe na/ gzhan dag gi shes kyi khe dang rnyed </text></item>
<item><p>436a3</p><section>dkon brtsegs</section><text>pa la phrag dog mi bskyed pa dang / lhag pa'i bsam pas pha rol tu phyin pa drug po yongs su dag pa yongs su tshol ba dang / byang chub sems dpa' thams cad la ston par 'du shes </text></item>
<item><p>436a4</p><section>dkon brtsegs</section><text>bskyed de/ tha na sems dang po bskyed pa na byang chub sems dpa' la yang bsti stang byed pa dang / shes kyi khe'i phyir tshul 'chos pa med pa ste/ bu mo/ byang chub sems dpa' chos </text></item>
<item><p>436a5</p><section>dkon brtsegs</section><text>bzhi po de dag dang ldan na sangs rgyas kyi zhing gang du sems bskyed pa der skye'o/ /de la 'di skad ces bya ste/ gzhan la mchod pa mthong na phrag dog med/ /pha rol phyin pa dag la yongs </text></item>
<item><p>436a6</p><section>dkon brtsegs</section><text>su tshol/ /byang chub sems dpa' ston par rtag tu sems/ /shes khe bde ba'i don du tshul 'chos med/ /yon tan 'di dag rtag tu bsten byas na/ /de bzhin gshegs pa rnams </text></item>
<item><p>436a7</p><section>dkon brtsegs</section><text>dang de phrad 'gyur/ /zhing gang dag tu smon lam btab byas pa/ /'dod pa bzhin du zhing der skye bar 'gyur/ /de nas bcom ldan 'das la bu mo dri ma med kyis byin pas 'di skad ces </text></item>
<item><p>436b1</p><section>dkon brtsegs</section><text>gsol to/ /bcom ldan 'das/ /gal te bcom ldan 'das kyis ji ltar chos btags pa 'di dag bdag gis yang dag par blangs te gnas par mi bgyis na/ bdag gis sangs rgyas bcom </text></item>
<item><p>436b2</p><section>dkon brtsegs</section><text>ldan 'das gang dag phyogs bcu'i 'jig rten gyi khams na 'tsho zhing zhes la chos kyang ston pa de dag thams cad bslus par gyur cig /de nas tshe dang ldan pa mo'u dgal gyi bu chen pos bu </text></item>
<item><p>436b3</p><section>dkon brtsegs</section><text>mo dri ma med kyis byin pa la 'di skad ces smras so/ /bu mo khyod 'di skad smra ba ni ngo mtshar te/ byang chub sems dpa' rnams kyi byang chub sems dpa'i spyod pa bsgrub dka' ba mi shes sam/</text></item>
<item><p>436b4</p><section>dkon brtsegs</section><text>de nas bu mo dri ma med kyis byin pas gnas brtan mo'u dgal gyi bu chen po la 'di skad ces smras so/ /btsun pa mo'u dgal gyi bu chen po/ bden pa'i tshig gang dag gis bdag ma 'ongs </text></item>
<item><p>436b5</p><section>dkon brtsegs</section><text>pa'i dus na/ ji ltar da ltar de bzhin gshegs pa mngon sum du bzhugs pa de bzhin du de bzhin gshegs pa dgra bcom pa yang dag par rdzogs pa'i sangs rgyas su 'gyur ba dang /</text></item>
<item><p>436b6</p><section>dkon brtsegs</section><text>ji ltar btags pa'i chos 'di dag kyang yang dag par blangs te gnas par 'gyur zhe na/ bden pa dang bden pa'i tshig des stong gsum gyi stong chen po'i 'jig rten gyi khams 'di rnam </text></item>
<item><p>436b7</p><section>dkon brtsegs</section><text>pa drug tu g.yos par gyur cig /sems can gang la yang gnod pa med par gyur cig /bden pa dang bden pa'i tshig gang gis bcom ldan 'das kyis ji ltar btags pa'i chos 'di </text></item>
<item><p>437a1</p><section>dkon brtsegs</section><text>dag yongs su yang dag par blangs te gnas par 'gyur zhe na/ bden pa dang bden pa'i tshig des lha'i me tog gi char mngon par bab par gyur cig /ma </text></item>
<item><p>437a2</p><section>dkon brtsegs</section><text>dkrol bar sil snyan bye ba khrag khrig brgya stong sgra 'byin par gyur cig /bdag kyang bud med kyi lus las bsgyur te skyes pa'i lus su red cing lo bcu drug lon pa 'dra bar gyur cig /</text></item>
<item><p>437a3</p><section>dkon brtsegs</section><text>smon lam de skad btab cing bden pa'i byin gyi rlabs 'di byas ma thag tu de nas de'i mod la stong gsum gyi stong chen po'i 'jig rten gyi khams 'di yang rnam pa drug tu g.yos/ ma dkrol bar </text></item>
<item><p>437a4</p><section>dkon brtsegs</section><text>sil snyan bye ba khrag khrig brgyad stong gi sgra yang byung / lha'i me tog gi char yang mngon par bab bo/ /bu mo dri ma med kyis byin pa yang bud med kyis lus mi snang bar gyur te skyes pa'i </text></item>
<item><p>437a5</p><section>dkon brtsegs</section><text>dbang po thob nas lo bcu drug lon pa tsam gyi gzhon nu 'dra bar snang ngo / /de nas bcom ldan 'das la tshe dang ldan pa mo'u dgal gyi bu chen pos 'di skad ces gsol to/ /bcom </text></item>
<item><p>437a6</p><section>dkon brtsegs</section><text>ldan 'das/ byang chub sems dpa' rnams ni ngo mtshar che ba lags so/ /bcom ldan 'das/ dang po sems bskyed pa nas bzung ste/ byang chub kyi snying po gnas pa'i bar gyi byang </text></item>
<item><p>437a7</p><section>dkon brtsegs</section><text>chub sems dpa' la phyag 'tshal lo/ /de ci'i slad du zhe na/ 'di ltar 'di'i bden pa'i byin gyi rlabs kyi rgyu 'di dag so sor yongs su rdzogs pas bu mo dri ma med kyis byin pa 'di ni 'di </text></item>
<item><p>437b1</p><section>dkon brtsegs</section><text>ltar rdzu 'phrul che ba/ 'di ltar dbang che bar grags pa 'di ltar mthu che ba lags so/ /bcom ldan 'das kyis bka' stsal pa/ mo'u dgal gyi bu/ de de bzhin no/ /ji skad smra pa bzhin te/</text></item>
<item><p>437b2</p><section>dkon brtsegs</section><text>dang por sems bskyed pa nas bzung ste/ byang chub kyi snying po'i bar gyi byang chub sems dpa' rnams ni lha dang bcas pa'i 'jig rten gyi mchod rten dang sbyin gnas yin te/ nyan thos dang / rang </text></item>
<item><p>437b3</p><section>dkon brtsegs</section><text>sangs rgyas thams cad kyang zil gyis gnon to/ /de nas bcom ldan 'das kyis de'i tshe 'dzum pa mdzad do/ /'di ni sangs rgyas bcom ldan 'das rnams kyi chos nyid de/ gang gi tshe 'dzum </text></item>
<item><p>437b4</p><section>dkon brtsegs</section><text>pa mdzad pa de'i tshe bcom ldan 'das kyi zhal gyi sgo nas 'od zer kha dog du ma kha dog sna tshogs 'di lta ste/ sngon po dang / ser po dang / dmar po dang / dkar po dang / le brgan dang / shel </text></item>
<item><p>437b5</p><section>dkon brtsegs</section><text>dang | dngul gyi kha dog lta bu dag byung ste/ 'od des 'jig rten gyi khams mtha' yas mu med pa dag snang bas khyab par byas nas tshangs pa'i 'jig rten gyi bar du mngon par 'phags </text></item>
<item><p>437b6</p><section>dkon brtsegs</section><text>te| slar log nas bcom ldan 'das kyi dbu'i gtsug tu nub par gyur to/ /de nas tshe dang ldan pa kun dga' bo stan las langs te bla gos phrag pa gcig tu gzar nas pus mo g.yas </text></item>
<item><p>437b7</p><section>dkon brtsegs</section><text>pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la tshigs su bcad de gsol pa/ lha dang tshangs pa'i sgra dang mi </text></item>
<item><p>438a1</p><section>dkon brtsegs</section><text>mjed bdag po'i sgra dang 'brug sgra dbyangs ldan pa/ /mgon po lha sgra yid 'ong ldan zhing 'dod chags zhe sdang zhi bar mdzad pa'o/ /gti mug spong pa 'jig rten </text></item>
<item><p>438a2</p><section>dkon brtsegs</section><text>dag na dga' ba bzang po gzhal yas bskyed mdzad pa/ /stobs bcu yon tan rgya mtsho mnga' ba gang gi don du 'od btang bstan du gsol/ /rir bcas nags tshal bcas shing chab dang </text></item>
<item><p>438a3</p><section>dkon brtsegs</section><text>bcas pa'i sa rnams rnam pa drug tu g.yos/ /lha rnams nam mkhar gnas shing lha yi me tog yid du 'ong ba'i char pa 'bebs/ /seng ges wa pham bgyis pa bzhin du khyod kyis mu </text></item>
<item><p>438a4</p><section>dkon brtsegs</section><text>stegs gzhan kun pham par mdzad/ /dpa' bo gang gi don du 'od kyi ltas 'di bstan pa mdzad pa bka' stsal gsol/ /nyi zla bye ba stong gi 'od bkye ba dang glog dang nor bu rnams 'od </text></item>
<item><p>438a5</p><section>dkon brtsegs</section><text>dang | |lha dang klu dang dri za gnod sbyin dag gi 'od rnams 'bar ba gang lags pa/ /shAkya thub pa'i zhal nas dge zhing dag pa'i 'od byung ba dang mjal gyur nas/ /'od rnams thams cad </text></item>
<item><p>438a6</p><section>dkon brtsegs</section><text>mog mog por bgyis sangs rgyas 'od na phyogs bcu rnams su mdzes/ /khyod kyi smin mtshams par gya mdzod spu rab mdzes dkar zhing dri ma ma mchis bzang / /'bar zhing pad+ma'i rtsa </text></item>
<item><p>438a7</p><section>dkon brtsegs</section><text>dang dung dang me tog kun da 'dra bas phyogs gsal bgyid/ /thams cad mog mog bgyis nas gdugs kyis srin bu me khyer bzhin du rgyal bas mdzes/ /mi yi seng ge thub 'di gang </text></item>
<item><p>438b1</p><section>dkon brtsegs</section><text>gi don chen bzang por der 'gyur bstan du gsol/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo khyod </text></item>
<item><p>438b2</p><section>dkon brtsegs</section><text>kyis bu mo dri ma med kyis byin pa 'di byin gyi rlabs gang gis bud med kyi dngos po gyur te skyes pa'i dbang po gyur par mthong ngam/ gsol pa/ bcom ldan 'das/ mthong lags so/ /bka' </text></item>
<item><p>438b3</p><section>dkon brtsegs</section><text>stsal pa/ kun dga' bo/ byang chub sems dpa' dri ma med kyis byin pa 'di bskal pa grangs med pa 'bum phrag brgyad cur bla na med pa yang dag par rdzogs pa'i byang chub kyi phyir spyad de/</text></item>
<item><p>438b4</p><section>dkon brtsegs</section><text>bskal pa grangs med pa 'bum phrag drug cur spyad nas/ phyis bu mo 'di 'jam dpal gzhon nur gyur pas bla na med pa yang dag par rdzogs pa'i byang chub tu sems bskyed do/ /'jam dpal </text></item>
<item><p>438b5</p><section>dkon brtsegs</section><text>gzhon nur gyur pa ci 'dra ba de 'dra ba'i byang chub sems dpa' brgyad khri dag gi sangs rgyas kyi zhing gi yon tan bkod pa gang dag yod pa de 'dra ba dag ni byang chub sems dpa' dri ma med </text></item>
<item><p>438b6</p><section>dkon brtsegs</section><text>kyis byin pa'i sangs rgyas kyi zhing gi yon tan bkod pa gcig tu 'gyur ro/ /de nas tshe dang ldan pa mo'u dgal gyi bu chen pos/ byang chub sems dpa' dri ma med kyis byin pa la 'di skad </text></item>
<item><p>438b7</p><section>dkon brtsegs</section><text>ces smras so/ /rigs kyi bu khyod de ltar yun ring du bla na med pa yang dag par rdzogs pa'i byang chub kyi phyir spyod spyod na/ ci'i phyir khyod kyis de'i tshe bud med kyi dngos po las ma bsgyur/</text></item>
<item><p>439a1</p><section>dkon brtsegs</section><text>byang chub sems dpa' dri ma med kyis byin pas smras pa/ gnas brtan mo'u dgal gyi bu chen po ni rdzu 'phrul dang ldan pa rnams kyi mchog tu bstan pa </text></item>
<item><p>439a2</p><section>dkon brtsegs</section><text>yin la/ btsun pa khyod ci'i phyir skyes pa'i lus las mi bsgyur/ gnas brtan mo'u dgal gyi bu chen po cang mi smra bar gyur to/ /de nas byang chub sems dpa' sems dpa' chen </text></item>
<item><p>439a3</p><section>dkon brtsegs</section><text>po dri ma med kyis byin pas mo'u dgal gyi bu chen po la 'di skad ces smras so/ /btsun pa mo'u dgal gyi bu chen po/ bud med kyi lus kyis byang chub mngon par rdzogs par 'tshang </text></item>
<item><p>439a4</p><section>dkon brtsegs</section><text>rgya ba yang ma yin/ skyes pa'i lus kyis byang chub mngon par rdzogs par 'tshang rgya ba yang ma yin no/ /de ci'i phyir zhe na/ byang chub ni ma skyes te/ de ni lus sam sems kyis mngon </text></item>
<item><p>439a5</p><section>dkon brtsegs</section><text>par rdzogs par 'tshang rgya bar mi nus pa'i phyir ro/ /de nas bcom ldan 'das la byang chub sems dpa' 'jam dpal gyis 'di skad ces gsol to/ /bcom ldan 'das/ 'di </text></item>
<item><p>439a6</p><section>dkon brtsegs</section><text>ltar byang chub sems dpa' dri ma med kyis byin pa 'di zab mo la mos pa ni ngo mtshar lags so/ /bcom ldan 'das kyis bka' stsal pa/ 'jam dpal/ 'di ltar byang chub sems </text></item>
<item><p>439a7</p><section>dkon brtsegs</section><text>dpa' dri ma med kyis byin pa 'dis sangs rgyas bye ba phrag drug cu'i thad nas tshangs par spyod pa spyad do/ /stong pa nyid kyi ting nge 'dzin bsgoms so/ /bskal pa brgyad cur mi skye ba'i </text></item>
<item><p>439b1</p><section>dkon brtsegs</section><text>chos la bzod pa bsgoms so/ /sangs rgyas bye ba phrag sum cu dang / byang chub sems dpa' zab mo'i tshul dang ldan pa rnams la shes rab kyi pha rol tu phyin pa yongs su dris so/ /sangs </text></item>
<item><p>439b2</p><section>dkon brtsegs</section><text>rgyas bye ba khrag khrig phrag brgyad cu la na bza' dang / zhal zas kyis bkur sti byas so/ /spobs pa rnam par nges pa bstan pa'i chos kyi rnam grangs 'di yang yongs su dris so/ /'jam </text></item>
<item><p>439b3</p><section>dkon brtsegs</section><text>dpal/ rigs kyi bu'am rigs kyi bu mo gang gis stong gsum gyi stong chen po'i 'jig rten gyi khams gang+gA'i klung gi bye ma snyed dag rin po che sna bdun gyis rab tu bkang ste/ de bzhin </text></item>
<item><p>439b4</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas rnams la dbul ba phul ba bas/ /rigs kyi bu'am rigs kyi bu mo gang gis chos kyi rnam grangs 'di nyan tam/ len tam/</text></item>
<item><p>439b5</p><section>dkon brtsegs</section><text>'dzin tam/ 'chang ngam/ klog gam/ kun chub par byed dam/ gzhan dag la yang rgya cher rab tu ston na/ 'di ni de bas ches bsod nams mang du bskyed do/ /de ci'i phyir zhe na/ bsgrub </text></item>
<item><p>439b6</p><section>dkon brtsegs</section><text>pa 'di ni byang chub 'thob par byed pa'i phyir ro/ /de nas yang bcom ldan 'das kyis 'jam dpal gzhon nur gyur pa la bka' stsal pa/ 'jam dpal khyod kyis chos kyis rnam grangs 'di </text></item>
<item><p>439b7</p><section>dkon brtsegs</section><text>gzung zhig /chongs shig /lhogs shig /kun chub par gyis shig /gzhan dag la yang rgya cher yang dag par rab tu ston cig /de nas bcom ldan 'das la 'jam dpal gzhon nur </text></item>
<item><p>440a1</p><section>dkon brtsegs</section><text>gyur pas 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis </text></item>
<item><p>440a2</p><section>dkon brtsegs</section><text>bka' stsal pa/ 'jam dpal/ de'i phyir chos kyi rnam grangs 'di spobs pa rnam par nges pa bstan pa zhes bya bar gzung zhig /gzungs kyi rdo rje'i tshig ces bya bar yang gzung zhig /</text></item>
<item><p>440a3</p><section>dkon brtsegs</section><text>byang chub sems dpa'i sde snod ces bya bar yang gzung zhig /dri ma med kyis byin pas zhus pa zhes bya bar yang gzung zhig /bcom ldan 'das kyis chos kyi rnam grangs 'di bstan pa </text></item>
<item><p>440a4</p><section>dkon brtsegs</section><text>na| lha dang mi'i skye dgu las srog chags khrag khrig phrag brgyad cu bla na med pa yang dag par rdzogs pa'i byang chub tu nges par gyur to/ /de nas bcom ldan 'das la byang chub sems </text></item>
<item><p>440a5</p><section>dkon brtsegs</section><text>dpa' spobs pa brtsegs kyis 'di skad ces gsol to/ /bcom ldan 'das/ byang chub sems dpa' dri ma med kyis byin pa ji srid cig na bla na med pa yang dag par rdzogs pa'i byang </text></item>
<item><p>440a6</p><section>dkon brtsegs</section><text>chub mngon par rdzogs par 'tshang rgya bar 'gyur/ bcom ldan 'das kyis bka' stsal pa/ rigs kyi bu/ byang chub sems dpa' dri ma med kyis byin pa 'di bskal pa brgya stong phrag </text></item>
<item><p>440a7</p><section>dkon brtsegs</section><text>grangs med pa bgrang ba las 'das pa na/ sangs rgyas kyi zhing nyan thos dang / rang sangs rgyas rnams med pa/ tshe'i tshad dpag tu med pa/ byang chub sems dpa'i dge 'dun dpag </text></item>
<item><p>440b1</p><section>dkon brtsegs</section><text>tu med pa dang ldan pa/ lha'i longs spyod pas shin tu lhag pa dang ldan pa/ yon tan dpag tu med pa bkod pa zhes bya bar de bzhin gshegs pa dgra bcom pa yang dag par rdzogs pa'i sangs </text></item>
<item><p>440b2</p><section>dkon brtsegs</section><text>rgyas bzhad cing 'dzum pa dri ma med pa tog gi rgyal po zhes bya bar 'gyur ro/ /de nas byang chub sems dpa' dri ma med kyis byin pas bcom ldan 'das las mngon sum du lung bstan pa </text></item>
<item><p>440b3</p><section>dkon brtsegs</section><text>thos nas/ dga' ba dang mchog tu dga' ba des ta la bye ba phrag brgyad cu srid du nam mkha' la mngon par 'phags te/ sangs rgyas kyi zhing stong 'od kyis khyab par byas nas/ bcom </text></item>
<item><p>440b4</p><section>dkon brtsegs</section><text>ldan 'das kyi dbu'i gtsug gi steng du rin po che'i gdugs dpag tshad brgyad khri bzhi stong yod pa byin gyis brlabs te/ rin po che'i gdugs des stong gsum gyi stong chen po'i 'jig rten </text></item>
<item><p>440b5</p><section>dkon brtsegs</section><text>gyi khams 'di khebs so/ /de yang nam mkha' de nyid na rdzu 'phrul dpag tu med pa byas nas phyogs bcu'i sangs rgyas gang+gA'i klung gi bye ma snyed dag la bstod cing phyag 'tshal te bsti stang </text></item>
<item><p>440b6</p><section>dkon brtsegs</section><text>byas nas nam mkha' de las babs te/ bcom ldan 'das la lan stong bskor ba byas nas phyogs gcig tu 'dug go /de nas bram ze tshangs pa'i lha la sogs pa bram ze lnga brgya po de dag </text></item>
<item><p>440b7</p><section>dkon brtsegs</section><text>gis byang chub sems dpa' dri ma med kyis byin pa'i rdzu 'phrul gyi cho 'phrul yang mthong / lung bstan pa yang thos nas tshim zhing mgu nas yi rangs te/ rab tu dga' nas bde ba dang yid bde </text></item>
<item><p>441a1</p><section>dkon brtsegs</section><text>ba skyes te/ bcom ldan 'das ga la ba de logs su thal mo sbyar ba btud nas sgra skad mthun par bcom ldan 'das la tshigs su bcad de gsol pa/ gang </text></item>
<item><p>441a2</p><section>dkon brtsegs</section><text>dag sangs rgyas gus mchis dang / /gang dag sangs rgyas chos slad du/ /blo ni shin tu nges gyur pa/ /de dag rnyed pa chen po rnyed/ /sngon chad sdig pa'i las bgyis pas/ /bdag cag bram </text></item>
<item><p>441a3</p><section>dkon brtsegs</section><text>ze'i khyim du skyes/ /ston pa'i nyan thos mthong gyur na/ /bkra mi shes zhes tshig tu brjod/ /sangs rgyas sras dag mthong gyur nas/ /bkra mi shis zhes bgyis pa yi/ /tshig tu brjod </text></item>
<item><p>441a4</p><section>dkon brtsegs</section><text>pa gang mchis pa/ /btsun pa nongs par bshags par bgyid/ /tshogs kyi rgyal po mchog gyur pa/ /sangs rgyas gang dag ma mthong ba/ /mi de dag gis nongs pa rnyed/ /de dag kha zas </text></item>
<item><p>441a5</p><section>dkon brtsegs</section><text>ngan pa btsal/ /dri med byin pas mchod sbyin slad/ /bdag cag mgron du bos par gyur/ /ston pa'i nyan thos rnams mthong nas/ /ma gus pas ni sdod cing mchis/ /de la bdag </text></item>
<item><p>441a6</p><section>dkon brtsegs</section><text>cag rnams kyis dris/ /khyod kyis 'dren pa gang na mthong / /des smras btsas nas zhag bdun nas/ /kho mos sangs rgyas mtshan thos mchis/ /de yis sangs rgyas bsngags mang ba/ /de </text></item>
<item><p>441a7</p><section>dkon brtsegs</section><text>bzhin gzhan du mi 'gyur brjod/ /de yi tshig thos bdag cag kun/ /byang chub mchog tu yang dag zhugs/ /bdag cag sngon gyi bsod nams dang / /sangs rgyas zhes bgyi'i sgras </text></item>
<item><p>441b1</p><section>dkon brtsegs</section><text>bskul bas/ /shAkya seng ge'i zhabs la ni/ /phyag bgyi'i slad du lhags pa lags/ /rdzogs pa'i sangs rgyas mthong phyag bgyis/ /chos kyi dam pa thob par gyur/ /rkang gnyis dam pa 'di mthong </text></item>
<item><p>441b2</p><section>dkon brtsegs</section><text>bas| |bdag cag sdug bsngal kun las grol/ /skyob pa shAkya seng ge yis/ /chos gang bshad pa mdzad pa rnams/ /sangs rgyas chos kyi don slad du/ /bdag cag de la slob par bgyid/ /sangs </text></item>
<item><p>441b3</p><section>dkon brtsegs</section><text>rgyas chos thob bgyi slad du/ /byang chub spyod pa thos gyur nas/ /bdag cag yang dag nan tan gyis/ /spyod pa de la bslab par bgyi/ /byang chub sems dpa'i spyod gang dang / /lam dang sgo yang </text></item>
<item><p>441b4</p><section>dkon brtsegs</section><text>bstan pa la/ /nan tan gyis ni gnas par bgyi/ /'jig rten rnams kyi mchod rten gyur/ /de dag lhag pa'i bsam mkhyen nas/ /thub pas de tshe 'dzum pa mdzad/ /thub chen lung bstan mdzad </text></item>
<item><p>441b5</p><section>dkon brtsegs</section><text>gsol zhes/ /sangs rgyas la ni kun dgas zhus/ /bcom ldan 'das kyis kun dga' la/ /'di skad ces ni bka' stsal to/ /bram ze lnga bcu 'di dag dang / /bram ze tshangs pa'i lha de dang //</text></item>
<item><p>441b6</p><section>dkon brtsegs</section><text>de kun bskal pa gcig gi tshe/ /rnam par 'dren pa sangs rgyas 'gyur/ /sangs rgyas lnga brgya tham pa la/ /tshe rabs snga mar mchod byas pa/ /de nas phyin chad spyod tshe yang / /sangs rgyas bye ba </text></item>
<item><p>441b7</p><section>dkon brtsegs</section><text>mthong bar 'gyur/ /bskal pa bye ba brgyad cur ni/ /de dag ngan 'gror 'gro mi 'gyur/ /de dag bskal pa re rer yang / /sangs rgyas bye ba mthong bar 'gyur/ /de dag bskal pa gcig de la/ /</text></item>
<item><p>442a1</p><section>dkon brtsegs</section><text>rkang gnyis rnams kyi mchog 'gyur te/ /'od byed ces bya'i bskal gcig la/ /tshangs pa'i sgra zhes bya bar 'gyur/ /de dag tshe tshad mtshungs 'gyur te/ /bskal </text></item>
<item><p>442a2</p><section>dkon brtsegs</section><text>pa bye ba brgyad cu thub/ /zhing mtshungs dge 'dun mtshungs 'gyur te/ /dge slong bye ba brgyad cu yod/ /sems can rnams kyi don spyod cing / /chos 'di la yang spyad byas nas/ /de dag </text></item>
<item><p>442a3</p><section>dkon brtsegs</section><text>thams cad mthar bgyis su/ /mya ngan 'das pa zhi ba 'thob/ /bcom ldan 'das kyis de skad ces bka' stsal nas/ byang chub sems dpa' spobs pa brtsegs dang / byang chub sems </text></item>
<item><p>442a4</p><section>dkon brtsegs</section><text>dpa' dri ma med kyis byin pa dang / 'jam dpal gzhon nur gyur pa dang / bram ze de dag dang / rgyal po gsal rgyal dang / nyan thos chen po de dag dang / lha dang / mi dang / lha ma yin </text></item>
<item><p>442a5</p><section>dkon brtsegs</section><text>dang | dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u </text></item>
<item><p>442a6</p><section>dkon brtsegs</section><text>stong phrag brgya pa las/ dri ma med kyis byin pas zhus pa zhes bya ba'i le'u ste/ 'dus pa sum cu rtsa gsum pa rdzogs so// //rgya gar gyi mkhan po dzi na mi tra dang / su ren+d+ra </text></item>
<item><p>442a7</p><section>dkon brtsegs</section><text>bo d+hi dang / zhu chen gyi lo ts+tsha ba ban+de ye shes sdes bsgyur cing zhus te gtan la phab pa// //rgya gar skad du/ AR+Ya gu Na rat+na sang ku su mi ta pr-its+tshA nA ma mahA yA na sU tra/ bod </text></item>
<item><p>442b1</p><section>dkon brtsegs</section><text>skad du/ 'phags pa yon tan rin chen me tog kun du rgyas pas zhus pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag </text></item>
<item><p>442b2</p><section>dkon brtsegs</section><text>gis thos pa'i dus gcig na/ bcom ldan 'das rgyal po'i khab na bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang / byang chub sems dpa' stong </text></item>
<item><p>442b3</p><section>dkon brtsegs</section><text>phrag rab tu mang por nams dang thabs gcig tu bzhugs te/ de'i tshe 'khor de nyid du byang chub sems dpa' sems dpa' chen po grong khyer yangs pa'i li tsA byi gzhon nu yon tan rin chen me </text></item>
<item><p>442b4</p><section>dkon brtsegs</section><text>tog kun du rgyas pa zhes bya ba zhig 'dus par gyur te 'dug go /de nas byang chub sems dpa' sems dpa' chen po yon tan rin chen me tog kun du rgyas pa stan las langs te/ bla gos phrag pa </text></item>
<item><p>442b5</p><section>dkon brtsegs</section><text>gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /gal te </text></item>
<item><p>442b6</p><section>dkon brtsegs</section><text>zhus nas zhu ba lung bstan pa'i slad du bcom ldan 'das kyis bdag la skabs dbye bar gnang na/ btsun pa bcom ldan 'das de bzhin gshegs pa dgra bcom pa yang dag par rdzogs pa'i </text></item>
<item><p>442b7</p><section>dkon brtsegs</section><text>sangs rgyas la bdag phyogs 'ga' zhig zhu lags so/ /da skad ces gsol pa dang / bcom ldan 'das kyis byang chub sems dpa' sems dpa' chen po yon tan rin chen me tog kun du </text></item>
<item><p>443a1</p><section>dkon brtsegs</section><text>rgyas pa la 'di skad ces bka' stsal to/ /yon tan rin chen me tog kun du rgyas pa khyod de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>443a2</p><section>dkon brtsegs</section><text>la ci dang ci 'dod pa dris shig dang / zhu ba de dang de nyid kyi lung bstan pas ngas khyod kyi sems rangs par bya'o/ /de nas byang chub sems dpa' sems dpa' chen po yon tan rin chen me </text></item>
<item><p>443a3</p><section>dkon brtsegs</section><text>tog kun du rgyas pas bcom ldan 'das la 'di skad ces gsol to/ /bcom ldan 'das/ de ltar na 'jig rten gyi khams gzhan dag na sangs rgyas bcom ldan 'das rnams bzhugs te </text></item>
<item><p>443a4</p><section>dkon brtsegs</section><text>'tsho zhing gzhes pa de rnams kyi mtshan bzung na/ rigs kyi bu'am rigs kyi bu mo myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba lta </text></item>
<item><p>443a5</p><section>dkon brtsegs</section><text>dag bzhugs lags sam/ de skad ces gsol pa dang / bcom ldan 'das kyis byang chub sems dpa' sems dpa' chen po yon tan rin chen me tog kun du rgyas pa la 'di skad ces </text></item>
<item><p>443a6</p><section>dkon brtsegs</section><text>bka' stsal to/ /yon tan rin chen me tog kun du rgyas pa legs so/ /legs so/ /yon tan rin chen me tog kun du rgyas pa khyod da ltar dang / ma 'ongs pa'i skye bo mang po la phan pa dang /</text></item>
<item><p>443a7</p><section>dkon brtsegs</section><text>skye bo mang po la bde ba dang / 'jig rten la snying brtse ba dang / byang chub sems dpa' rnams dang / lha dang mi rnams kyi don dang / phan pa dang bde ba'i phyir khyod de bzhin gshegs pa la </text></item>
<item><p>443b1</p><section>dkon brtsegs</section><text>don 'di zhu bar sems pa ni/ yon tan rin chen me tog kun du rgyas pa khyod yang legs so/ /de'i phyir yon tan rin chen me tog kun du rgyas pa khyod legs par rab tu nyon la yid la gzung zhi </text></item>
<item><p>443b2</p><section>dkon brtsegs</section><text>dang | ngas khyod la bshad do/ /bcom ldan 'das/ de ltar 'chal lo zhes gsol nas/ byang chub sems dpa' sems dpa' chen po yon tan rin chen me tog kun du rgyas pas bcom ldan </text></item>
<item><p>443b3</p><section>dkon brtsegs</section><text>'das kyi ltar nyan pa dang / bcom ldan 'das kyis 'di skad ces bka' stsal to/ /yon tan rin chen me tog kun du rgyas pa/ shar phyogs na chos thams cad kyi yon tan bkod pa'i </text></item>
<item><p>443b4</p><section>dkon brtsegs</section><text>'jig rten gyi khams na/ de bzhin gshegs pa dgra bcom pa yang dag par rdzogs pa'i sangs rgyas yon tan rin chen dpag tu med pa bkod pa'i gzi brjid kyi rgyal po lta bu zhes bya ba </text></item>
<item><p>443b5</p><section>dkon brtsegs</section><text>zhig da ltar bzhugs te 'tsho zhing gzhes pa yod do/ /bskal pa de ni rgyas pa thams cad kun nas bsdus pa zhes bya'o/ /de na sems can rnams kyi tshe ni dpag tu med do/ /bcom ldan 'das </text></item>
<item><p>443b6</p><section>dkon brtsegs</section><text>de'i byang chub sems dpa' thams cad kyi 'khor dpag tu med do/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yon tan rin chen dpag </text></item>
<item><p>443b7</p><section>dkon brtsegs</section><text>tu med pa bkod pa'i gzi brjid kyi rgyal po lta bu de'i mtshan 'dzin pa'i rigs kyi bu'am/ rigs kyi bu mo dad pa can ni bskal pa stong phrag drug cu'i 'khor ba bsnyil par byed do/ /tshe brjes </text></item>
<item><p>444a1</p><section>dkon brtsegs</section><text>nas kyang sgrib pa med par ston pa zhes bya ba'i gzungs thob par 'gyur ro/ /sangs rgyas kyi zhing bye ba phrag bcu rnams kyi sangs rgyas bcom ldan 'das rnams kyis </text></item>
<item><p>444a2</p><section>dkon brtsegs</section><text>spobs pa nye bar bsgrub par mdzad do/ /chos ston pa na bag tsha ba yang med par 'gyur ro/ /de la 'di skad ces bya ste/ /mi gang sangs rgyas mtshan 'di rjod byed pa/ /de la yon tan 'di rnams </text></item>
<item><p>444a3</p><section>dkon brtsegs</section><text>myur du 'byung / /de la bde bas lhag pa'i gzhan yang 'byung / /de la bla med byang chub dka' ma yin/ /yon tan rin chen me tog kun du rgyas pa/ lho phyogs na yon tan rin chen bkod </text></item>
<item><p>444a4</p><section>dkon brtsegs</section><text>pa'i 'jig rten gyi khams na/ de bzhin gshegs pa dgra bcom pa yang dag par rdzogs pa'i sangs rgyas yon tan rin chen dpal bkod pa'i gzi brjid kyi rgyal po lta bu zhes bya ba zhig </text></item>
<item><p>444a5</p><section>dkon brtsegs</section><text>da ltar bzhugs te 'tsho zhing gzhes pa yod do/ /bskal pa de ni yon tan rgyas pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>444a6</p><section>dkon brtsegs</section><text>yon tan rin chen dpal bkod pa'i gzi brjid kyi rgyal po lta bu de'i mtshan 'dzin pa'i rigs kyi bu'am/ rigs kyi bu mo dad pa can ni/ tshe brjes ma thag tu nyi ma'i dkyil 'khor gyi </text></item>
<item><p>444a7</p><section>dkon brtsegs</section><text>mtha' snang ba zhes bya ba'i ting nge 'dzin 'thob par 'gyur ro/ /sangs rgyas kyi zhing yon tan dpag tu med pa bkod pa yang yongs su 'dzin par 'gyur ro/ /tshe brjes ma thag tu skyes bu </text></item>
<item><p>444b1</p><section>dkon brtsegs</section><text>chen po mtshan sum cu rtsa gnyis 'thob par 'gyur ro/ /sangs rgyas kyi zhing gang dang gang du smon lam 'debs pa'i sangs rgyas kyi zhing de dang der skye bar 'gyur ro/ /skye ba gcig gis thogs </text></item>
<item><p>444b2</p><section>dkon brtsegs</section><text>pas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /spobs pa rgyun mi 'chad pa yang 'thob par 'gyur ro/ /de la 'di skad ces bya ste/ mi gang </text></item>
<item><p>444b3</p><section>dkon brtsegs</section><text>sangs rgyas mtshan 'di rjod byed pa/ /de la ting 'dzin bsam yas de skyes shing / /sum cu rtsa gnyis mtshan ldan lus 'thob la/ /de ni byang chub skye ba gcig thogs 'gyur/ /yon tan rin chen </text></item>
<item><p>444b4</p><section>dkon brtsegs</section><text>me tog kun du rgyas pa/ nub phyogs na mya ngan dang mun pa thams cad dang bral ba'i 'jig rten gyi khams na/ de bzhin gshegs pa dgra bcom pa yang dag par rdzogs pa'i sangs rgyas chos </text></item>
<item><p>444b5</p><section>dkon brtsegs</section><text>thams cad la spobs pa bkod pa'i dpal zhes bya ba zhig da ltar bzhugs te 'tsho zhing gzhes pa yod do/ /bskal pa de ni shAkya mngon par mdzes pa zhes bya'o/ /bcom ldan 'das de bzhin </text></item>
<item><p>444b6</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas chos thams cad la spobs pa bkod pa'i dpal de'i mtshan 'dzin pa'i rigs kyi bu'am/ rigs kyi bu mo dad pa can ni/ mtshon gyis </text></item>
<item><p>444b7</p><section>dkon brtsegs</section><text>'chi ba'i dus byed par mi 'gyur ro/ /dug gis ma yin/ chus ma yin te/ mes kyang 'chi ba'i dus byed par mi 'gyur ro/ /brdzus te skye bar yang 'gyur ro/ /tshe brjes ma thag tu yang shugs </text></item>
<item><p>445a1</p><section>dkon brtsegs</section><text>brgya pa zhes bya ba'i gzungs 'thob par 'gyur ro/ /de la 'di skad ces bya ste/ /mi gang sangs rgyas mtshan 'di rjod byed pa/ /'di la mi de'i lus mes mi 'chi </text></item>
<item><p>445a2</p><section>dkon brtsegs</section><text>zhing | |mtshon gyis min la chus min dug gis min/ /de ni brdzus te skye ba kho nar 'gyur/ /yon tan rin chen me tog kun du rgyas pa/ byang phyogs na mun pa dang / rdul dang bral ba zhes bya ba'i </text></item>
<item><p>445a3</p><section>dkon brtsegs</section><text>'jig rten gyi khams na/ de bzhin gshegs pa dgra bcom pa yang dag par rdzogs pa'i sangs rgyas spobs pa dpag med bkod pa yang dag par spyod pa'i blo zhes bya ba zhig da ltar </text></item>
<item><p>445a4</p><section>dkon brtsegs</section><text>bzhugs te 'tsho zhing gzhes pa yod do/ /bskal pa de ni grags pa chen po 'dzin pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i </text></item>
<item><p>445a5</p><section>dkon brtsegs</section><text>sangs rgyas spobs pa dpag med bkod pa yang dag par spyad pa'i blo de'i mtshan 'dzin pa'i rigs kyi bu'am/ rigs kyi bu mo dad pa can ni sangs rgyas bye ba khrag khrig phrag bcu mnyes </text></item>
<item><p>445a6</p><section>dkon brtsegs</section><text>par byed par 'gyur ro/ /thams cad du rjes su song ba zhes bya ba'i gzungs kyang thob par 'gyur ro/ /zad mi shes pa'i za ma tog ces bya ba'i gzungs kyang thob par 'gyur ba nas bla na </text></item>
<item><p>445a7</p><section>dkon brtsegs</section><text>med pa yang dag par rdzogs pa'i byang chub mngon par rdzogs par 'tshang rgya ba'i bar du yang 'gyur ro/ /ngan song gsum po rnams su skye bar mi 'gyur ro/ /byang chub sems dpa'i spyad </text></item>
<item><p>445b1</p><section>dkon brtsegs</section><text>pa spyod pa na/ sangs rgyas kyi zhing gang dang gang du skye bar 'gyur ba de dang der ngan song du skyes pa'i sems can rnams yongs su thar bar byed do/ /bla na med pa yang dag par rdzogs pa'i byang </text></item>
<item><p>445b2</p><section>dkon brtsegs</section><text>chub las phyir mi ldog par yang 'gyur ro/ /de la 'di skad ces bya ste/ /mi gang sangs rgyas mtshan 'di rjod byed pa/ /de yi yon tan bgrang bar mi nus shing / /de ni byang chub 'thob par the </text></item>
<item><p>445b3</p><section>dkon brtsegs</section><text>tshom med/ /de la the tshom med par gzungs skye'o/ /yon tan rin chen me tog kun du rgyas pa/ shar lho mtshams kyi phyogs na shin tu mdzes pa bkod pa'i 'jig rten gyi khams na/ de bzhin </text></item>
<item><p>445b4</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas 'brug stong bsgrags pa'i sgra skad kyi rgyal po zhes bya ba zhig da ltar bzhugs te 'tsho zhing gzhes pa yod do/ /bskal pa de ni yon </text></item>
<item><p>445b5</p><section>dkon brtsegs</section><text>tan 'byung ba zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'brug stong bsgrags pa'i sgra skad kyi rgyal po de'i mtshan 'dzin pa'i rigs </text></item>
<item><p>445b6</p><section>dkon brtsegs</section><text>kyi bu'am rigs kyi bu mo dad pa can de ni tshe brjes ma thag tu mi 'jigs pa bzhi 'thob par 'gyur ro/ /rdzu 'phrul gyi rkang pa bzhi 'thob par 'gyur ro/ /byams pa chen po dang / snying rje </text></item>
<item><p>445b7</p><section>dkon brtsegs</section><text>chen po 'thob par 'gyur ro/ /sangs rgyas kyi chos ma 'dres pa bco brgyad 'thob par 'gyur ro/ /de bzhin gshegs pa tshe dpag med kyi sangs rgyas kyi zhing gi yon tan bkod pa ci 'dra ba de </text></item>
<item><p>446a1</p><section>dkon brtsegs</section><text>lta bu 'thob par 'gyur ro/ /bud med kyi tshe brjes nas kyang skyes pa'i lus thob par 'gyur ro/ /de la 'di skad ces bya ste/ /gang zhig rgyal ba'i mtshan 'di 'dzin </text></item>
<item><p>446a2</p><section>dkon brtsegs</section><text>byed pa'i/ /byang chub sems dpa' yon tan 'di dang gzhan/ /bsam gyis mi khyab rtag tu 'thob par 'gyur/ /byang chub sems dpas sangs rgyas mang po mthong / /yon tan rin chen </text></item>
<item><p>446a3</p><section>dkon brtsegs</section><text>me tog kun du rgyas pa/ lho nub mtshams kyi phyogs na bkod pa dpag tu med pa'i 'jig rten gyi khams na/ de bzhin gshegs pa dgra bcom pa yang dag par rdzogs pa'i sangs </text></item>
<item><p>446a4</p><section>dkon brtsegs</section><text>rgyas gser mchog 'od dpal zhes bya ba zhig da ltar bzhugs te 'tsho zhing gzhes pa yod do/ /bskal pa de ni chos thams cad yang dag par bskyed pa zhes bya'o/ /bcom ldan 'das </text></item>
<item><p>446a5</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas gser mchog 'od dpal de'i mtshan 'dzin pa'i rigs kyi bu'am/ rigs kyi bu mo dad pa can de'i mtshan </text></item>
<item><p>446a6</p><section>dkon brtsegs</section><text>de thos pa des sangs rgyas bcom ldan 'das bye ba phrag dgu mnyes par byed par 'gyur ro/ /sems can thams cad mchog tu 'gro bar byed pa zhes bya ba'i ting nge 'dzin thob par </text></item>
<item><p>446a7</p><section>dkon brtsegs</section><text>'gyur ro/ /rgyu gang gis na sems can thams cad mchog tu 'gro bar byed ces bya zhe na/ rigs kyi bu'am rigs kyi bu mo gang la ting nge 'dzin 'di la gnas nas chos ston par </text></item>
<item><p>446b1</p><section>dkon brtsegs</section><text>'gyur zhing / de chos ston pa na ting nge 'dzin de'i chos nyid thob pas stong gsum gyi stong chen po'i 'jig rten gyi khams na sems can gang dag 'khod pa de dag thams cad bde ba dang ldan par 'gyur </text></item>
<item><p>446b2</p><section>dkon brtsegs</section><text>te| dper na/ de bzhin gshegs pa dgra bcom pa yang dag par rdzogs pa'i sangs rgyas yid 'ong gi sangs rgyas kyi zhing ni sems can rnams gcig tu bde ba dang ldan zhing / sems can ngan </text></item>
<item><p>446b3</p><section>dkon brtsegs</section><text>song du skyes pa thams cad yongs su thar par 'gyur te/ de dag de nas yongs su grol nas lha dang mi yi lus 'thob par 'gyur zhing bla na med pa yang dag par rdzogs pa'i byang chub tu nges </text></item>
<item><p>446b4</p><section>dkon brtsegs</section><text>par 'gyur ba bzhin no/ /de la 'di skad ces bya ste/ gser mchog 'od dpal gyi ni mtshan 'dzin pa/ /de la gzi brjid dpal mdog stobs dbang po/ /tshe rabs kun du rnyed par dka' ma </text></item>
<item><p>446b5</p><section>dkon brtsegs</section><text>yin| |de la blo thogs med pa mtha' yas 'gyur/ /yon tan rin chen me tog kun du rgyas pa/ nub byang mtshams kyi phyogs na sdig pa dang bral ba'i 'jig rten gyi khams na/ de bzhin gshegs </text></item>
<item><p>446b6</p><section>dkon brtsegs</section><text>pa dgra bcom pa yang dag par rdzogs pa'i sangs rgyas gzi brjid kyi rgyal po rnam mang dpal snang zhes bya ba zhig da ltar bzhugs te 'tsho zhing gzhes pa yod de/ bskal pa de ni khyim rgyas pa zhes </text></item>
<item><p>446b7</p><section>dkon brtsegs</section><text>bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gzi brjid kyi rgyal po rnam mang dpal snang de'i mtshan 'dzin pa'i rigs kyi bu'am/ rigs </text></item>
<item><p>447a1</p><section>dkon brtsegs</section><text>kyi bu mo dad pa can de ni tshe ba rjes ma thag tu spobs pa dpag tu med pa bkod pa zhes bya ba'i gzungs 'thob par 'gyur ro/ /tshegs chung dus de bzhin gshegs </text></item>
<item><p>447a2</p><section>dkon brtsegs</section><text>pa dgra bcom pa yang dag par rdzogs pa'i sangs rgyas tshe dpag med kyi sangs rgyas kyi zhing gi yon tan bkod pa 'dzin par 'gyur ro/ /sangs rgyas bye ba phrag brgyad cu'i chos ston </text></item>
<item><p>447a3</p><section>dkon brtsegs</section><text>pa yang thos par 'gyur/ 'dzin par 'gyur ro/ /de la 'di skad ces bya ste/ /gang zhig rgyal ba de yi mtshan 'dzin pa/ /tshe dpag med kyi sangs rgyas zhing du de/ /de ni tshe dpag med </text></item>
<item><p>447a4</p><section>dkon brtsegs</section><text>ldan chos shes 'gyur/ /skye gcig thogs pas byang chub rdzogs 'tshang rgya/ /yon tan rin chen me tog kun du rgyas pa/ byang shar mtshams kyi phyogs na mya ngan thams cad las </text></item>
<item><p>447a5</p><section>dkon brtsegs</section><text>brgal ba'i 'jig rten gyi khams na/ de bzhin gshegs pa dgra bcom pa yang dag par rdzogs pa'i sangs rgyas bskal pa bye ba grangs med par byang chub yang dag par bsgrub pa zhes bya </text></item>
<item><p>447a6</p><section>dkon brtsegs</section><text>ba zhig da ltar bzhugs te 'tsho zhing gzhes pa yod do/ /bskal pa de ni spobs pa bkod pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i </text></item>
<item><p>447a7</p><section>dkon brtsegs</section><text>sangs rgyas bskal pa grangs med pa byang chub yang dag par bsgrubs pa de'i mtshan 'dzin pa'i rigs kyi bu'am/ rigs kyi bu mo dad pa can de ni tshe brjes ma thag tu rnam pa drug cu dang </text></item>
<item><p>447b1</p><section>dkon brtsegs</section><text>ldan pa'i sgra dbyangs kyi spobs pa phun sum tshogs pa 'thob par 'gyur ro/ /sangs rgyas bye ba phrag brgyad cu la dge ba'i rtsa ba bskyed pa 'dzin par 'gyur ro/ /de la 'di skad ces bya ste/ /sgra dbyangs </text></item>
<item><p>447b2</p><section>dkon brtsegs</section><text>yan lag drug cu phun sum tshogs/ /de ni kun du shes pa'ang pha rol phyin/ /rgyal ba bye ba brgyad cu mchod byed pa'i/ /bsod nams gang yin bsam yas de 'thob 'gyur/ /yon tan rin chen </text></item>
<item><p>447b3</p><section>dkon brtsegs</section><text>me tog kun du rgyas pa/ steng gi phyogs na yon tan dpag tu med pa bkod pa'i gzi brjid kyi 'jig rten gyi khams na/ de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>447b4</p><section>dkon brtsegs</section><text>gser bzang po dang nam mkha' nges par sgrogs pa bkod pa'i 'od ces bya ba zhig da ltar bzhugs te 'tsho zhing gzhes pa yod do/ /bskal pa de ni tshad med len zhes bya'o/ /bcom ldan 'das de bzhin </text></item>
<item><p>447b5</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas gser bzang po dang nam mkha' nges par sgrogs pa bkod pa'i 'od de'i mtshan 'dzin pa'i rigs kyi bu'am/ rigs kyi bu mo dad pa </text></item>
<item><p>447b6</p><section>dkon brtsegs</section><text>can de ni tshul khrims kyi phung po dpag tu med pa yongs su sbyong bar 'gyur ro/ /ting nge 'dzin gyi phung po dpag tu med pa dang / shes rab kyi phung po dpag tu med pa dang / rnam par grol ba'i phung </text></item>
<item><p>447b7</p><section>dkon brtsegs</section><text>po dpag tu med pa dang / rnam par grol ba'i ye shes mthong ba'i phung po dpag tu med pa yongs su sbyong bar 'gyur ro/ /sa nas sa yang 'thob par 'gyur ro/ /tshig bzung bar 'os pa nyid kyang </text></item>
<item><p>448a1</p><section>dkon brtsegs</section><text>'thob par 'gyur ro/ /spobs pa bul ba med pa phun sum tshogs pa yang 'thob par 'gyur ro/ /myur du bla na med pa yang dag par rdzogs pa'i byang chub </text></item>
<item><p>448a2</p><section>dkon brtsegs</section><text>mngon par rdzogs par 'tshang rgya bar 'gyur ro/ /yi ge dang sgra'i brda yang 'thob par 'gyur ro/ /rigs mthon po dang / rigs chen po yang 'thob par 'gyur ro/ /mngon par </text></item>
<item><p>448a3</p><section>dkon brtsegs</section><text>shes pa lnga yang 'thob par 'gyur ro/ /tshe rabs dran par yang 'gyur ro/ /sangs rgyas kyi chos ma 'dres pa bco brgyad kyang 'thob par 'gyur ro/ /de la 'di skad ces bya ste/ gang zhig </text></item>
<item><p>448a4</p><section>dkon brtsegs</section><text>rgyal ba'i mtshan mchog 'dzin byed pa/ /de ni yan lag brgyad dbyangs phun sum 'thob/ /de ni sangs rgyas bral bar yang mi skye/ /mi de mi thogs byang chub 'tshang rgyar 'gyur/ /yon tan </text></item>
<item><p>448a5</p><section>dkon brtsegs</section><text>rin chen me tog kun du rgyas pa/ 'og gi phyogs na tha dad pa med pa nyid la dga' ba'i 'jig rten gyi khams na/ de bzhin gshegs pa dgra bcom pa yang dag par rdzogs pa'i </text></item>
<item><p>448a6</p><section>dkon brtsegs</section><text>sangs rgyas chos thams cad kyi tshul la rnam par 'phrul ba'i gzi brjid kyi 'od ces bya ba zhig da ltar bzhugs te 'tsho zhing gzhes pa yod do/ /bskal pa de ni ye shes kun nas bsdus </text></item>
<item><p>448a7</p><section>dkon brtsegs</section><text>pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas chos thams cad kyi tshul la rnam par 'phrul ba'i gzi brjid kyi 'od de'i </text></item>
<item><p>448b1</p><section>dkon brtsegs</section><text>mtshan 'dzin pa'i rigs kyi bu'am/ rigs kyi bu mo dad pa can de ni tshe brjes ma thag tu sangs rgyas yongs su 'grub pa zhes bya ba'i gzungs 'thob par 'gyur ro/ /skye ba gcig gis thogs </text></item>
<item><p>448b2</p><section>dkon brtsegs</section><text>pas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /sangs rgyas bye ba phrag dgu bcu'i chos bstan pa yang thos par 'gyur ro/ /thos </text></item>
<item><p>448b3</p><section>dkon brtsegs</section><text>nas kyang thams cad kun du 'dzin par 'gyur ro/ /de la 'di skad ces bya ste/ /sangs rgyas mtshan 'dzin sangs rgyas bye ba phrag /dgu bcu rnams kyi chos bstan thos 'gyur zhing / /skye ba </text></item>
<item><p>448b4</p><section>dkon brtsegs</section><text>gcig thogs bla na med pa yi/ /byang chub mngon par rdzogs par 'tshang rgyar 'gyur/ /de nas byang chub sems dpa' sems dpa' chen po yon tan rin chen me tog kun du rgyas pa dang /</text></item>
<item><p>448b5</p><section>dkon brtsegs</section><text>byang chub sems dpa' sems dpa' chen po yon tan rin chen thams cad dang ldan pa'i spobs pa'i skad kyis gzungs thob par gyur to/ /byang chub sems dpa' bye ba phrag brgyad cus bla na med </text></item>
<item><p>448b6</p><section>dkon brtsegs</section><text>pa yang dag par rdzogs pa'i byang chub las phyir mi ldog pa'i sa thob bo/ /lha dang mi yi skye dgu sum khris ni bla na med pa yang dag par rdzogs pa'i byang chub tu sems bskyed do/ /bcom ldan 'das </text></item>
<item><p>448b7</p><section>dkon brtsegs</section><text>kyis de skad ces bka' stsal nas/ byang chub sems dpa' sems dpa' chen po yon tan rin chen me tog kun du rgyas pa dang / thams cad dang ldan pa'i 'khor de dag dang / lha dang /</text></item>
<item><p>449a1</p><section>dkon brtsegs</section><text>mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dkon </text></item>
<item><p>449a2</p><section>dkon brtsegs</section><text>mchog brtsegs pa chen po'i chos kyi rnam grangs le'u stong phrag brgya pa las/ yon tan rin chen me tog kun du rgyas pas zhus pa'i le'u zhes bya ste/ 'dus pa sum cu rtsa bzhi pa rdzogs </text></item>
<item><p>449a3</p><section>dkon brtsegs</section><text>so|| ||rgya gar gyi mkhan po dzi na mi tra dang / pradz+nyA warma dang / zhu chen gyi lo ts+tsha ba ban de ye shes sde la sogs pas bsgyur cing zhus te gtan la phab pa// //rgya gar skad du/ AR+Ya a tsi na t+ya bud+d+ha bi Sha ya ni ra de shA nA ma ma hA yA na sU tra/ bod skad du/ 'phags pa sangs rgyas kyi yul bsam gyis mi khyab pa bstan pa zhes bya ba theg pa chen </text></item>
<item><p>449a4</p><section>dkon brtsegs</section><text>po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na </text></item>
<item><p>449a5</p><section>dkon brtsegs</section><text>rgyal bu rgyal byed kyi tshal mgon med zas sbyin gyi kun dga' ra na dge slong stong du tshang ba'i dge 'dun chen po dang / byang chub sems dpa' khri dang thabs gcig tu bzhugs te/</text></item>
<item><p>449a6</p><section>dkon brtsegs</section><text>'dod pa na spyod pa dang / gzugs na spyod pa'i lha'i bu rnams dang / gnas gtsang ma'i lha'i bu rnams dang yang thabs gcig go /de nas bcom ldan 'das 'khor brgya stong du mas </text></item>
<item><p>449b1</p><section>dkon brtsegs</section><text>yongs su bskor te mdun gyis bltas nas chos ston no/ /yang de'i tshe 'jam dpal gzhon nur gyur pa 'khor de nyid du 'dus par gyur te 'dug go /lha'i bu dpal bzang yang 'khor de nyid du 'dus </text></item>
<item><p>449b2</p><section>dkon brtsegs</section><text>par gyur te 'dug go /de nas bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal/ ngas khyod la bskul gyi/ khyod kyis chos dang ldan pa'i </text></item>
<item><p>449b3</p><section>dkon brtsegs</section><text>gtam las brtsams te/ lha'i 'khor 'di dang / byang chub sems dpa' 'di dag la spobs par gyis shig /'jam dpal gyis gsol pa/ bcom ldan 'das/ bdag gis ci las brtsams te/</text></item>
<item><p>449b4</p><section>dkon brtsegs</section><text>spobs par bgyi lags/ bcom ldan 'das kyis bka' stsal pa/ 'jam dpal khyod kyis sangs rgyas kyi yul las brtsams te spobs par gyis shig /gsol pa/ bcom ldan 'das/</text></item>
<item><p>449b5</p><section>dkon brtsegs</section><text>sangs rgyas kyi yul ni gang mig gi yul ma lags pa dang / gzugs kyi yul ma lags pa dang / rna ba'i yul ma lags pa dang / sgra'i yul ma lags pa dang / sna'i yul ma lags pa dang /</text></item>
<item><p>449b6</p><section>dkon brtsegs</section><text>dri'i yul ma lags pa dang / lce'i yul ma lags pa dang / ro'i yul ma lags pa dang / lus kyi yul ma lags pa dang / reg bya'i yul ma lags pa dang / yid kyi yul ma lags pa dang /</text></item>
<item><p>449b7</p><section>dkon brtsegs</section><text>chos kyi yul ma lags pa de sangs rgyas kyi yul zhes bgyi'o/ /bcom ldan 'das/ yul khyad par ma mchis pa ni sangs rgyas kyi yul lags te/ bcom ldan 'das/ rigs kyi bu'am/</text></item>
<item><p>450a1</p><section>dkon brtsegs</section><text>rigs kyi bu mo sangs rgyas kyi yul khong du chud par 'tshal bas khong du chud pa ma mchis pa'i tshul du sangs rgyas kyi yul 'di ltar khong du chud par bgyi'o/ /</text></item>
<item><p>450a2</p><section>dkon brtsegs</section><text>bcom ldan 'das/ de bzhin gshegs pas byang chub brnyes pa'i yul ci lags/ bka' stsal pa/ 'jam dpal/ lta bar 'gyur ba mnyam pa nyid kyi phyir stong pa nyid ni ngas byang </text></item>
<item><p>450a3</p><section>dkon brtsegs</section><text>chub thob pa'i yul lo/ /mtshan ma mnyam pa nyid kyi phyir mtshan ma med pa ni yul lo/ /khams gsum pa mnyam pa nyid kyi phyir smon pa med pa ni yul lo/ /'du byed mnyam pa nyid kyi </text></item>
<item><p>450a4</p><section>dkon brtsegs</section><text>phyir mngon par 'du bya ba med pa ni yul lo/ /'dus byas mnyam pa nyid kyi phyir skye ba med pa dang / 'byung ba med pa dang / 'du byed pa med pa ni yul lo/ /gsol pa/ bcom ldan </text></item>
<item><p>450a5</p><section>dkon brtsegs</section><text>'das| 'dus ma bgyis kyi yul gang lags/ bka' stsal pa/ 'jam dpal/ sems med pa ni 'dus ma byas kyi yul lo/ /gsol pa/ bcom ldan 'das/ sems ma mchis </text></item>
<item><p>450a6</p><section>dkon brtsegs</section><text>pa ni sangs rgyas kyi yul lags te/ de la brjod pa ma mchis lags so/ /brjod pa ma mchis pa la bstan pa ma mchis pa lags so/ /bstan pa ma mchis pa la mngon par brjod pa </text></item>
<item><p>450a7</p><section>dkon brtsegs</section><text>ma mchis pa lags so/ /bcom ldan 'das/ mngon par brjod pa ma mchis pa'i yul ni sangs rgyas kyi yul lags so/ /bka' stsal pa/ 'jam dpal/ sangs rgyas kyi yul </text></item>
<item><p>450b1</p><section>dkon brtsegs</section><text>gang du btsal bar bya/ gsol pa/ bcom ldan 'das/ sangs rgyas kyi yul ni sems can thams cad kyi nyon mongs pa rnams las yongs su btsal bar bgyi lags so/ /de ci'i slad du zhe na/</text></item>
<item><p>450b2</p><section>dkon brtsegs</section><text>bcom ldan 'das/ 'di lta ste/ sems can thams cad kyi nyon mongs pa yongs su rtogs pa ni nyan thos dang / rang sangs rgyas thams cad kyi yul ma lags kyi/ gang 'di sems can thams </text></item>
<item><p>450b3</p><section>dkon brtsegs</section><text>cad kyi nyon mongs pa yongs su rtogs pa de ni sangs rgyas kyi yul lags pa'i slad du'o/ /bka' stsal pa/ 'jam dpal/ sangs rgyas kyi yul la 'jug pa'am/ ldog pa yod dam ce na/ 'di </text></item>
<item><p>450b4</p><section>dkon brtsegs</section><text>ltar sangs rgyas kyi yul sems can thams cad kyi nyon mongs pa rnams las yongs su btsal/ gsol pa/ bcom ldan 'das/ sangs rgyas kyi yul ni 'jug pa ma mchis/ ldog pa ma </text></item>
<item><p>450b5</p><section>dkon brtsegs</section><text>mchis lags so/ /bka' stsal pa/ 'jam dpal/ gal te sangs rgyas kyi yul 'jug pa med cing / ldog pa med na/ sangs rgyas kyi yul ji ltar sems can thams cad kyi nyon mongs pa rnams </text></item>
<item><p>450b6</p><section>dkon brtsegs</section><text>las yongs su shes/ gsol pa/ bcom ldan 'das/ ji ltar sangs rgyas kyi yul 'jug pa ma mchis shing / ldog pa ma mchis pa de bzhin du/ nyon mongs pa de dag gi rang bzhin gang </text></item>
<item><p>450b7</p><section>dkon brtsegs</section><text>lags pa de yang 'jug pa ma mchis shing / ldog pa ma mchis pa lags so/ /bka' stsal pa/ 'jam dpal/ nyon mongs pa rnams kyi rang bzhin ji lta bu/ gsol pa/ bcom ldan 'das/</text></item>
<item><p>451a1</p><section>dkon brtsegs</section><text>sangs rgyas kyi yul gyi rang bzhin gang lags pa de nyid nyon mongs pa thams cad kyi rang bzhin lags so/ /bcom ldan 'das/ gal te nyon mongs pa rnams </text></item>
<item><p>451a2</p><section>dkon brtsegs</section><text>kyi rang bzhin yang gzhan du gyur la/ sangs rgyas kyi yul gyi rang bzhin yang gzhan zhig lags na ni/ de bzhin gshegs pas chos thams cad mnyam pa nyid du mngon par </text></item>
<item><p>451a3</p><section>dkon brtsegs</section><text>rdzogs par sangs rgyas so/ /zhes kyang bstan par mi 'gyur ba zhig la/ bcom ldan 'das/ 'di ltar nyon mongs pa rnams kyi rang bzhin gang lags pa de nyid sangs rgyas kyi yul gyi rang </text></item>
<item><p>451a4</p><section>dkon brtsegs</section><text>bzhin lags te/ de'i slad du de bzhin gshegs pas chos thams cad mnyam pa nyid du mngon par rdzogs par sangs rgyas so/ /zhes ston lags so/ /bka' stsal pa/ 'jam dpal/</text></item>
<item><p>451a5</p><section>dkon brtsegs</section><text>khyod kyis de bzhin gshegs pa mnyam pa nyid du gang gis gnas pa shes sam/ gsol pa/ bcom ldan 'das/ 'tshal lags so/ /bka' stsal pa/ 'jam dpal/ de bzhin gshegs </text></item>
<item><p>451a6</p><section>dkon brtsegs</section><text>pa mnyam pa nyid gang gis gnas/ /gsol pa/ bcom ldan 'das/ byis pa so so'i skye bo rnams mnyam pa nyid gang la gnas nas 'dod chags dang / zhe sdang dang / gti mug kun du </text></item>
<item><p>451a7</p><section>dkon brtsegs</section><text>'byung ba'i mnyam pa nyid des de bzhin gshegs pa gnas lags so/ /bka' stsal pa/ 'jam dpal/ byis pa so so'i skye bo rnams mnyam pa nyid gang la gnas te 'dod chags </text></item>
<item><p>451b1</p><section>dkon brtsegs</section><text>dang | zhe sdang dang / gti mug kun du 'byung / gsol pa/ stong pa nyid dang / mtshan ma ma mchis pa dang / smon pa ma mchis pa mnyam pa nyid la gnas pa rnams kyi mnyam pa nyid des de </text></item>
<item><p>451b2</p><section>dkon brtsegs</section><text>bzhin gshegs pa gnas lags so/ /bka' stsal pa/ 'jam dpal/ ci stong pa nyid la 'dod chags dang / zhe sdang dang / gti mug yod dam/ gsol pa/ bcom ldan 'das/ mchis </text></item>
<item><p>451b3</p><section>dkon brtsegs</section><text>pa gang gis stong pa nyid mchis pa'i mchis pa des 'dod chags dang / zhe sdang dang / gti mug rnams mchis lags so/ /bka' stsal pa/ 'jam dpal/ yod pa gang gis stong pa nyid </text></item>
<item><p>451b4</p><section>dkon brtsegs</section><text>yod cing / yod pa gang gis 'dod chags dang / zhe sdang dang / gti mug rnams yod/ gsol pa/ bcom ldan 'das/ yi ge dang / skad dang / sgra dang / brjod pa'i mchis pas stong pa </text></item>
<item><p>451b5</p><section>dkon brtsegs</section><text>nyid mchis lags so/ /yi ge dang / skad dang / sgra dang / brjod pa mchis pas 'dod chags dang / zhe sdang dang / gti mug rnams mchis lags so/ /gsol pa/ bcom ldan 'das </text></item>
<item><p>451b6</p><section>dkon brtsegs</section><text>kyis 'di skad du/ dge slong dag /ma skyes pa dang / ma byung ba dang / ma byas pa dang / mngon par 'dus ma byas pa dang / mngon par 'du mi byed pa ni yod de/ dge slong dag/ ma skyes pa dang /</text></item>
<item><p>451b7</p><section>dkon brtsegs</section><text>ma byung ba dang / ma byas pa dang / mngon bar 'dus ma byas pa dang / mngon par 'du mi byed pa ni med pa ma yin no/ /dge slong dag /gal te ma skyes pa dang / ma byung ba dang / ma byas pa dang /</text></item>
<item><p>452a1</p><section>dkon brtsegs</section><text>mngon par 'dus ma byas pa dang / mngon par 'du mi byed pa med du zin na/ skyes pa dang / byung ba dang / byas pa dang / mngon par 'dus byas pa dang /</text></item>
<item><p>452a2</p><section>dkon brtsegs</section><text>mngon par 'du byed pa 'di dag la 'byung bar gdags par mi 'gyur ba zhig na/ dge slong dag /'di ltar ma skyes pa dang / ma byung ba dang / mngon par 'dus ma byas pa dang /</text></item>
<item><p>452a3</p><section>dkon brtsegs</section><text>mngon par 'du mi byed pa yod de/ de'i phyir skyes pa dang / byung ba dang / byas pa dang / mngon par 'dus byas pa dang / mngon par 'du byed pa 'di dag las 'byung bar gdags so/ /</text></item>
<item><p>452a4</p><section>dkon brtsegs</section><text>zhes bka' stsal pa de bzhin du/ bcom ldan 'das/ gal te stong pa nyid ma mchis su lags na/ 'dod chags dang / zhe sdang dang / gti mug gi nyon mongs pa 'di dag las </text></item>
<item><p>452a5</p><section>dkon brtsegs</section><text>'byung bar gdags par mi 'gyur ba zhig na/ bcom ldan 'das/ 'di ltar stong pa nyid ni mchis pa de'i slad du 'dod chags dang / zhe sdang dang / gti mug gi nyon mongs pa rnams </text></item>
<item><p>452a6</p><section>dkon brtsegs</section><text>las 'byung bar gdags lags so/ /bcom ldan 'das kyis bka' stsal pa/ 'jam dpal khyod kyis ji skad bstan pa de de lta yin du zin na/ gang su dag stong pa nyid la gnas pa </text></item>
<item><p>452a7</p><section>dkon brtsegs</section><text>de dag thams cad 'dod chags dang / zhe sdang dang / gti mug la gnas par 'gyur ro/ /gsol pa/ bcom ldan 'das/ rnal 'byor spyod pa gang 'dod chags dang / zhe sdang dang /</text></item>
<item><p>452b1</p><section>dkon brtsegs</section><text>gti mug las gud du stong pa nyid 'tshol ba de ni rnal 'byor la mi spyod pa lags te/ rnal 'byor ma lags pa'o/ /de ci'i slad du zhe na/ bcom ldan 'das/ 'dod chags dang / zhe sdang dang /</text></item>
<item><p>452b2</p><section>dkon brtsegs</section><text>gti mug las gud du stong pa nyid btsal bar bgyid pa ma mchis te/ bcom ldan 'das/ 'dod chags dang / zhe sdang dang / gti mug nyid stong pa lags so/ /bka' stsal pa/ 'jam </text></item>
<item><p>452b3</p><section>dkon brtsegs</section><text>dpal/ ci khyod 'dod chags dang / zhe sdang dang / gti mug dang bcas pa yin nam/ 'on te 'dod chags dang bral ba/ zhe sdang dang bral ba/ gti mug dang bral ba yin/ gsol pa/</text></item>
<item><p>452b4</p><section>dkon brtsegs</section><text>bcom ldan 'das/ 'dod chags dang / zhe sdang dang / gti mug rnams kyi stong pa nyid gang lags pa de dang bdag mnyam ste/ gang mnyam pa nyid de thob pa de ni 'dod chags dang bcas pa </text></item>
<item><p>452b5</p><section>dkon brtsegs</section><text>yang ma lags/ 'dod chags dang bral ba yang ma lags/ zhe sdang dang bcas pa yang ma lags/ zhe sdang dang bral ba yang ma lags/ gti mug dang bcas pa yang ma lags/ gti mug dang </text></item>
<item><p>452b6</p><section>dkon brtsegs</section><text>bral ba yang ma lags so/ /bcom ldan 'das/ dge sbyong dang bram ze gang dag bdag la 'dod chags dang bral ba/ zhe sdang dang bral ba/ gti mug dang bral bar yang dag par rjes su lta zhing /</text></item>
<item><p>452b7</p><section>dkon brtsegs</section><text>pha rol la 'dod chags dang bcas pa dang / zhe sdang dang bcas pa dang / gti mug dang bcas par yang dag par rjes su lta ba de dag ni lta bar gyur pa gnyis la chags pa lags so/ /gnyis </text></item>
<item><p>453a1</p><section>dkon brtsegs</section><text>gang lags she na/ chad par lta ba dang / rtag par lta ba lags so/ /de ci'i slad du zhe na/ gang bdag la 'dod chags dang bral ba dang / zhe sdang dang </text></item>
<item><p>453a2</p><section>dkon brtsegs</section><text>bral ba dang / gti mug dang bral bar yang dag par rjes su lta ba de ni de dag gi chad par lta ba lags so/ /gang pha rol la 'dod chags dang bcas pa/ zhe sdang dang bcas pa/ gti mug </text></item>
<item><p>453a3</p><section>dkon brtsegs</section><text>dang bcas par yang dag par rjes su lta ba de ni de dag gi rtag par lta ba lags so/ /yang bcom ldan 'das/ yang dag par zhugs pa'i dge slong ni pha rol dman pa dang / bdag khyad </text></item>
<item><p>453a4</p><section>dkon brtsegs</section><text>par du 'phags par yang dag par rjes su mi lta lags so/ /bka' stsal pa/ 'jam dpal/ gang yang dag par zhugs pa de gang du zhugs pa yin/ gsol pa/ bcom ldan 'das/</text></item>
<item><p>453a5</p><section>dkon brtsegs</section><text>gang yang dag par zhugs pa de ni gang du yang zhugs pa ma lags so/ /bka' stsal pa/ 'jam dpal/ gang yang dag par zhugs pa de lam la zhugs pa ma yin nam/ gsol pa/</text></item>
<item><p>453a6</p><section>dkon brtsegs</section><text>bcom ldan 'das/ gang lam la zhugs pa de ni 'dus bgyis la zhugs pa lags te/ gang 'dus bgyis la zhugs pa de mnyam pa nyid du ga la 'gyur lags/ de ci'i slad du zhe na/</text></item>
<item><p>453a7</p><section>dkon brtsegs</section><text>bcom ldan 'das/ 'dus bgyis pa ni skye ba dang 'jig pa dang gnas pa dang ldan pa'i slad du'o/ /bka' stsal pa/ 'jam dpal/ 'dus ma byas la grangs gang yang yod dam/</text></item>
<item><p>453b1</p><section>dkon brtsegs</section><text>gsol pa/ bcom ldan 'das/ 'dus ma bgyis la grangs gang yang ma mchis lags so/ /bcom ldan 'das/ gal te 'dus ma bgyis la grangs mchis par gyur na de 'dus bgyis </text></item>
<item><p>453b2</p><section>dkon brtsegs</section><text>pa nyid du 'gyur gyi/ 'dus ma bgyis ma lags so/ /bka' stsal pa/ 'jam dpal/ gang 'dus ma byas thob pa'i 'phags pa thams cad la grangs gang yang yod par 'gyur ba'i </text></item>
<item><p>453b3</p><section>dkon brtsegs</section><text>rnam grangs yod dam/ gsol pa/ bcom ldan 'das/ 'phags pa rnams la grangs gang yang ma mchis te/ bcom ldan 'das/ 'phags pa rnams ni grangs ma mchis pa/ grangs </text></item>
<item><p>453b4</p><section>dkon brtsegs</section><text>dang bral ba lags so/ /bka' stsal pa/ 'jam dpal/ ci khyod 'phags pa'i chos dang ldan pa yin nam/ 'on te 'phags pa ma yin pa'i chos dang ldan pa yin/ gsol pa/ bcom </text></item>
<item><p>453b5</p><section>dkon brtsegs</section><text>ldan 'das/ bdag ni 'phags pa'i chos dang ldan pa yang ma lags so/ /'phags pa ma lags pa'i chos dang ldan pa yang ma lags so/ /ci lags/ bcom ldan 'das kyis sprul </text></item>
<item><p>453b6</p><section>dkon brtsegs</section><text>pa de 'phags pa'i chos dang ldan pa lags sam/ 'phags pa ma lags pa'i chos dang ldan pa lags/ bka' stsal pa/ 'jam dpal/ sprul pa ni 'phags pa'i chos dang ldan </text></item>
<item><p>453b7</p><section>dkon brtsegs</section><text>pa yang ma yin/ 'phags pa ma yin pa'i chos dang ldan pa yang ma yin no/ /gsol pa/ chos thams cad sprul pa lta bu'o zhes bcom ldan 'das kyis ma bstan lags sam/ bka' </text></item>
<item><p>454a1</p><section>dkon brtsegs</section><text>stsal pa/ 'jam dpal/ de lta'o/ /gsol pa/ bcom ldan 'das/ chos thams cad sprul pa'i rang bzhin gyi mtshan nyid lags la/ bdag kyang de'i rang bzhin </text></item>
<item><p>454a2</p><section>dkon brtsegs</section><text>gyi mtshan nyid lags te/ de'i slad du bdag 'phags pa'i chos dang ldan pa yang ma lags/ 'phags pa ma lags pa'i chos dang ldan pa yang ma lags so/ /bka' stsal pa/ 'jam </text></item>
<item><p>454a3</p><section>dkon brtsegs</section><text>dpal khyod ci dang ldan/ gsol pa/ bcom ldan 'das/ bdag ni sangs rgyas kyi yul mnyam pa nyid dang mi 'gal ba dang ldan pa lags so/ /bka' stsal pa/ 'jam dpal khyod kyis </text></item>
<item><p>454a4</p><section>dkon brtsegs</section><text>sangs rgyas kyi yul rnyed dam/ gsol pa/ gal te bcom ldan 'das kyis brnyes na bdag gis kyang rnyed lags so/ /de nas tshe dang ldan pa rab 'byor gyis 'jam dpal gzhon nur </text></item>
<item><p>454a5</p><section>dkon brtsegs</section><text>gyur pa la 'di skad ces smras so/ /'jam dpal/ de bzhin gshegs pas sangs rgyas kyi yul ma brnyes sam/ smras pa/ gnas brtan gyis nyan thos kyi yul gang yang rnyed dam/</text></item>
<item><p>454a6</p><section>dkon brtsegs</section><text>smras pa/ 'jam dpal/ 'phags pa'i rnam par grol ba'i yul yang med/ yul rnyed pa yang med do/ /smras pa/ btsun pa rab 'byor/ de bzhin du de bzhin gshegs pa'i rnam par </text></item>
<item><p>454a7</p><section>dkon brtsegs</section><text>grol ba'i yul yang med/ yul brnyes pa yang med do/ /smras pa/ 'jam dpal khyod ni rjes su bsrung ba med par chos ston te/ khyod ni las dang po pa rnams rjes su mi bsrung ngo / /smras </text></item>
<item><p>454b1</p><section>dkon brtsegs</section><text>pa| de bas na gnas brtan nyid la yongs su dri'i/ khyed kyis ji ltar bzod pa de bzhin du lan thob cig /btsun pa rab 'byor/ 'di ji snyam du sems/ gang sman pa mkhas pas nad pa </text></item>
<item><p>454b2</p><section>dkon brtsegs</section><text>yongs su bsrung zhing kha ba dang / skyur ba dang / tsha ba'i sman ma byin pa na/ ci des nad pa de la nad med pa'i bde ba byin pa yin nam/ smras pa/ 'jam dpal/ de ni ma yin no/ /smras pa/</text></item>
<item><p>454b3</p><section>dkon brtsegs</section><text>btsun pa rab 'byor/ de bzhin du gang chos smra bas las dang po pa yongs su bsrung zhing zab mo'i gtam bcabs te/ gtam sna tshogs bstan na des de yang dang yang du 'chi ba las thar </text></item>
<item><p>454b4</p><section>dkon brtsegs</section><text>par byas par mi 'gyur zhing / shin tu bde ba mya ngan las 'das pa la rab tu bzhag par mi 'gyur ro/ /bstan pa 'di bshad pa na dge slong lnga brgya len pa med par zag pa rnams las </text></item>
<item><p>454b5</p><section>dkon brtsegs</section><text>sems rnam par grol lo/ /lha'i bu brgyad brgya chos rnams la chos kyi mig rdul med cing dri ma dang bral ba rnam par dag go /lha'i bu bdun brgyas 'jam dpal gzhon nur gyur pa'i spobs </text></item>
<item><p>454b6</p><section>dkon brtsegs</section><text>pa thos nas/ 'dod cing lhag pa'i bsam pas bla na med pa yang dag par rdzogs pa'i byang chub tu sems bskyed do/ /yang tshe dang ldan pa rab 'byor gyis 'jam dpal gzhon nur gyur pa la </text></item>
<item><p>454b7</p><section>dkon brtsegs</section><text>'di skad ces smras so/ /'jam dpal/ nyan thos kyi theg pas sems can rnams 'dul na/ ci khyod nyan thos kyi theg pas rnam par grol ba yin nam/ smras pa/ btsun pa rab 'byor/ kho </text></item>
<item><p>455a1</p><section>dkon brtsegs</section><text>po ni theg pa thams cad kyis rnam par grol te/ btsun pa rab 'byor/ kho bo ni nyan thos kyi theg pas rnam par grol ba yang yin no/ /kho bo ni rang sangs rgyas </text></item>
<item><p>455a2</p><section>dkon brtsegs</section><text>kyi theg pas rnam par grol ba'ang yin no/ /btsun pa rab 'byor/ kho bo ni theg pa chen pos rnam par grol ba'ang yin no/ /smras pa/ 'jam dpal khyod ci nyan thos sam/ 'on te rang sangs </text></item>
<item><p>455a3</p><section>dkon brtsegs</section><text>rgyas sam/ 'on te yang dag par rdzogs pa'i sangs rgyas yin/ smras pa/ btsun pa rab 'byor/ kho bo ni nyan thos yin te/ pha rol las mnyan pa'i sgra la sbyor bar brtson pa ni ma yin no/</text></item>
<item><p>455a4</p><section>dkon brtsegs</section><text>kho bo ni rang sangs rgyas yin te/ snying rje chen po dang / mi 'jigs pa dang bral ba ni ma yin no/ /kho bo ni yang dag par rdzogs pa'i sangs rgyas yin te/ bya ba'i rgyun bcad pa ni ma yin </text></item>
<item><p>455a5</p><section>dkon brtsegs</section><text>no| |smras pa/ 'jam dpal khyod ji ltar nyan thos yin/ /smras pa/ chos ma thos pa mnyan pa sems can thams cad thos par byed de/ des na kho bo ni nyan thos yin no/ /smras pa/ 'jam </text></item>
<item><p>455a6</p><section>dkon brtsegs</section><text>dpal khyod ji ltar rang sangs rgyas yin/ smras pa/ kho bos chos thams cad rten cing 'brel bar 'byung bar rtogs te/ des na kho bo rang sangs rgyas yin no/ /smras pa/ 'jam dpal khyod ji </text></item>
<item><p>455a7</p><section>dkon brtsegs</section><text>ltar na yang dag par rdzogs pa'i sangs rgyas yin/ smras pa/ kho bos chos thams cad chos kyi dbyings su mnyam pa nyid kyis mnyam par khong du chud de/ des na kho bo yang dag par </text></item>
<item><p>455b1</p><section>dkon brtsegs</section><text>rdzogs pa'i sangs rgyas so/ /smras pa/ 'jam dpal khyod nyan thos kyi sa'am/ rang sangs rgyas kyi sa'am/ 'on te yang dag par rdzogs pa'i sangs rgyas kyi sa'am/ sa gang la nges pa yin </text></item>
<item><p>455b2</p><section>dkon brtsegs</section><text>par gzung bar bya/ smras pa/ btsun pa rab 'byor/ kho bo ni sa thams cad la nges pa yin par gzung zhig/ smras pa/ 'jam dpal khyod so so'i skye bo'i sa la yang nges par gzung bar bya'am/</text></item>
<item><p>455b3</p><section>dkon brtsegs</section><text>smras pa/ btsun pa rab 'byor/ de de bzhin no/ /de ci'i phyir zhe na/ btsun pa rab 'byor/ chos thams cad ni yang dag pa nyid du nges par nges pa'o/ /nges pa der sems can thams cad kyang </text></item>
<item><p>455b4</p><section>dkon brtsegs</section><text>nges pa ste/ kho bo yang nges par der nges pa nyid do/ /des na kho bo so so'i skye bo sa la yang nges par gzung bar bya'o/ /smras pa/ 'jam dpal/ gal te chos thams cad yang dag pa nyid du </text></item>
<item><p>455b5</p><section>dkon brtsegs</section><text>nges par nges pa yin nam/ 'di ni so so'i skye bo'i sa'o/ /'di ni nyan thos kyi sa'o/ /'di ni rang sangs rgyas kyi sa'o/ /'di ni byang chub sems dpa'i sa'o/ /'di ni sangs rgyas kyi sa'o/ /zhes </text></item>
<item><p>455b6</p><section>dkon brtsegs</section><text>sa rnam par bzhag pa gdags par ga la 'gyur/ smras pa/ btsun pa rab 'byor/ 'di lta ste/ dper na/ phyogs bcu'i nam mkha' la 'di ni shar phyogs kyi nam mkha'o/ /'di ni </text></item>
<item><p>455b7</p><section>dkon brtsegs</section><text>lho phyogs kyi'o/ /'di ni nub phyogs kyi'o/ /'di ni byang phyogs kyi'o/ /'di ni shar lho'i 'o/ /'di ni lho nub kyi'o/ /'di ni nub byang gi'o/ /'di ni byang shar gyi'o/ /'di ni 'og gi'o/ /'di ni </text></item>
<item><p>456a1</p><section>dkon brtsegs</section><text>steng gi phyogs kyi nam mkha'o/ /zhes brjod kyang phyogs cha la tha dad pa yod kyi/ nam mkha' la ni tha dad pa med do/ /btsun pa rab 'byor/ de bzhin du chos thams </text></item>
<item><p>456a2</p><section>dkon brtsegs</section><text>cad yang dag pa nyid du nges par nges pa la/ de bzhin gshegs pa la thabs mkhas pas 'di ni so so'i skye bo'i sa'o/ /'di ni nyan thos kyi sa'o/ /'di ni rang sangs rgyas kyi sa'o/ /'di ni byang </text></item>
<item><p>456a3</p><section>dkon brtsegs</section><text>chub sems dpa'i sa'o/ /'di ni sangs rgyas kyi sa'o/ /zhes sa rnam par 'jog kyang / sa rnam par bzhag pa la tha dad pa yod kyi/ /yang dag pa nyid du nges pa la ni tha dad pa med do/ /smras pa/</text></item>
<item><p>456a4</p><section>dkon brtsegs</section><text>'jam dpal khyod yang dag pa nyid du nges pa la zhugs sam/ smras pa/ zhugs pa yang yin la/ byung ba yang yin no/ /smras pa/ 'jam dpal/ ji ltar na khyod zhugs pa yang yin la/ byung ba yang </text></item>
<item><p>456a5</p><section>dkon brtsegs</section><text>yin| smras pa/ btsun pa rab 'byor/ 'di la byang chub sems dpa' rnams kyi thabs dang / shes rab dang / ye shes blta bar bya ste/ btsun pa rab 'byor/ 'di ni skyes bu mkhas pa kha cig bshad pa'i </text></item>
<item><p>456a6</p><section>dkon brtsegs</section><text>don dpes shes par 'gyur ba yod de/ de'i phyir khyod la dpe bstan par bya'o/ /btsun pa rab 'byor/ 'di lta ste/ dper na/ 'phong gi slob dpon chen po zhig la sdug pa/ mdzes pa yid du </text></item>
<item><p>456a7</p><section>dkon brtsegs</section><text>'ong ba/ blta na sdug pa'i bu gcig pa zhig kyang yod/ de la mi sdug pa yid du mi 'ong ba phyir rgol ba zhig kyang yod pa las/ des bu gcig pa de thag ring po lam gol ba'i phyogs shig na 'dug </text></item>
<item><p>456b1</p><section>dkon brtsegs</section><text>pa mthong nas/ de 'di snyam du de ni bdag la phyir rgol ba yin no snyam du sems skyes te/ des de gsad pa'i phyir mda' 'phangs nas 'phangs ma thag tu bu gcig pa yin pa'i 'du shes skyes </text></item>
<item><p>456b2</p><section>dkon brtsegs</section><text>te| de sngon goms par byas pas shin tu brgyugs te mda' de bu gcig pa'i lus la ma phog pa nyid du lag gis 'dzin pa 'di ni don rnam par shes par bya ba'i phyir dper byas pa'o/ /'di </text></item>
<item><p>456b3</p><section>dkon brtsegs</section><text>la don du lta ba gang zhe na/ btsun pa rab 'byor/ 'phong gi slob dpon zhes bya ba de ni byang chub sems dpa'i tshig bla dwags so/ /btsun pa rab 'byor/ bu gcig pa zhes bya ba ni sems </text></item>
<item><p>456b4</p><section>dkon brtsegs</section><text>can thams cad la byang chub sems dpa' bu gcig pa'i 'du shes nye bar 'jog pa yin no/ /gsod pa phyir rgol ba zhes bya ba 'di ni nyon mongs pa thams cad kyi tshig bla dwags so/ /</text></item>
<item><p>456b5</p><section>dkon brtsegs</section><text>btsun pa rab 'byor/ mda' zhes bya ba 'di ni 'phags pa'i shes rab kyi dbang po'i tshig bla dwags so/ /btsun pa rab 'byor/ 'di lta ste/ dper na/ 'phong gi slob dpon gyis mda' </text></item>
<item><p>456b6</p><section>dkon brtsegs</section><text>'phangs la bu gcig pa'i lus la ma phog par shin tu brgyugs te 'dzin pa de bzhin du/ btsun pa rab 'byor/ byang chub sems dpa' shes rab kyi pha rol tu phyin pa'i stobs bskyed </text></item>
<item><p>456b7</p><section>dkon brtsegs</section><text>pas 'du byed thams cad skye ba med par so sor rtog go /yang dag pa nyid du nges pa la rnam par bltas nas snying rje chen po dang thabs la mkhas pa'i stobs bskyed pas yang dag pa'i </text></item>
<item><p>457a1</p><section>dkon brtsegs</section><text>mtha' mngon sum du byed kyang / nyan thos dang rang sangs rgyas kyi sa la mi gnas kyi/ byang chub sems dpa'i sa la gnas so/ /sangs rgyas kyi sa la yang 'jud de/ /</text></item>
<item><p>457a2</p><section>dkon brtsegs</section><text>smras pa/ 'jam dpal/ 'di byang chub sems dpa' gang dag gi yul yin/ smras pa/ btsun pa rab 'byor/ 'di ni byang chub sems dpa' gang dag 'jig rten na yang spyod la/'jig </text></item>
<item><p>457a3</p><section>dkon brtsegs</section><text>rten gyi chos rnams kyis kyang mi gos shing / 'jig rten na yang snang la chos thams cad la snang ba med pas rab tu phye ba'i byang chub sems dpa' de dag gi yul lo/ /btsun pa rab 'byor/</text></item>
<item><p>457a4</p><section>dkon brtsegs</section><text>'di ni byang chub sems dpa' gang dag sa thams cad la yang snang la/ sa ngan pa la yang mi gnas pa dang / btsun pa rab 'byor/ byang chub sems dpa' gang dag sems can thams </text></item>
<item><p>457a5</p><section>dkon brtsegs</section><text>cad kyi nyon mongs pa spang pa'i phyir yang brtson la/ chos kyi dbyings zad par ni yang dag par rjes su mi lta ba dang / btsun pa rab 'byor/ byang chub sems dpa' gang dag 'dus byas las </text></item>
<item><p>457a6</p><section>dkon brtsegs</section><text>kyang bskyod la/ 'dus ma byas kyang yang dag par ma rnyed pa dang / btsun pa rab 'byor/ byang chub sems dpa' gang dag 'khor ba la skyed mos tshal dang gzhal med khang du yang 'du shes </text></item>
<item><p>457a7</p><section>dkon brtsegs</section><text>la| mya ngan las 'das pa yang don du mi gnyer zhing bsam pa yongs su ma rdzogs pa dang / btsun pa rab 'byor/ byang chub sems dpa' gang dag bdag med pa'i bzod pa yang thob la/</text></item>
<item><p>457b1</p><section>dkon brtsegs</section><text>sems can yongs su smin par bya ba'i phyir yang brtson pa dang / btsun pa rab 'byor/ byang chub sems dpa' gang dag chos thams cad kyi rang bzhin nam mkha'i rang bzhin du yang shes </text></item>
<item><p>457b2</p><section>dkon brtsegs</section><text>la| sangs rgyas kyi zhing yongs su dag par bya ba la yang brtson pa dang / btsun pa rab 'byor/ byang chub sems dpa' gang dag sangs rgyas thams cad chos kyi dbyings dang mtshungs par </text></item>
<item><p>457b3</p><section>dkon brtsegs</section><text>yang mthong la/ sangs rgyas kyi sku dang gsung dang thugs kyi rgyan gyi phyir brtson 'grus kyang mi gtong ba'i byang chub sems dpa' de dag gi yul lo/ /smras pa/ 'jam dpal/ byang </text></item>
<item><p>457b4</p><section>dkon brtsegs</section><text>chub sems dpa'i spyod pa 'di ni 'jig rten thams cad dang mi mthun pa'o/ /smras pa/ btsun pa rab 'byor/ 'di ltar byang chub sems dpa' rnams 'jig rten gyi chos yongs su shes </text></item>
<item><p>457b5</p><section>dkon brtsegs</section><text>pa dang ldan yang 'jig rten gyi chos las yang dag par 'da' ba'i phyir sems can rnams la chos ston to/ /smras pa/ 'jam dpal khyod 'jig rten gyi chos las yang dag par 'da' </text></item>
<item><p>457b6</p><section>dkon brtsegs</section><text>ba la brtsams te spobs par gyis shig /ji ltar byang chub sems dpa' rnams 'jig rten gyi chos las yang dag par 'da'/ smras pa/ btsun pa rab 'byor/ 'jig rten zhes bya </text></item>
<item><p>457b7</p><section>dkon brtsegs</section><text>ba ni phung po lnga'o/ /lnga gang zhe na/ gzugs kyi phung po dang / tshor ba dang / 'du shes dang / 'du byed dang / rnam par shes pa'i phung po'o/ /de la gzugs ni dbu ba rdos pa lta bu'o/</text></item>
<item><p>458a1</p><section>dkon brtsegs</section><text>tshor ba ni chu'i chu bur lta bu'o/ /'du shes ni smig rgyu lta bu'o/ /'du byed thams cad ni chu shing lta bu'o/ /rnam par shes pa ni sgyu ma lta bu'o/ /dbu ba </text></item>
<item><p>458a2</p><section>dkon brtsegs</section><text>dang | chu'i chu bur dang / smig rgyu dang / chu shing dang / sgyu ma gang yin pa de la 'jig rten yang med/ 'jig rten du gdags pa yang med/ /phung po rnams kyang med/ phung por </text></item>
<item><p>458a3</p><section>dkon brtsegs</section><text>gdags pa yang med par gang phung po'i rang bzhin la de ltar mos pa de ni yang dag par bzhugs pa'o/ /gang yang dag par zhugs pa de 'jig rten gyi chos rnams dang ma 'dres pa'o/ /</text></item>
<item><p>458a4</p><section>dkon brtsegs</section><text>gang 'jig rten gyi chos rnams dang ma 'dres pa de 'jig rten gyi chos rnams las yang dag par 'da'o/ /btsun pa rab 'byor/ gzhan yang phung po lnga ni rang bzhin gyis stong ngo / /gang rang </text></item>
<item><p>458a5</p><section>dkon brtsegs</section><text>bzhin gyis stong pa de la gnyis su med do/ /gang gnyis su med pa de la ngar 'dzin pa med/ nga yir 'dzin pa med do/ /gang la ngar 'dzin pa med pa dang / nga yir 'dzin pa med pa de </text></item>
<item><p>458a6</p><section>dkon brtsegs</section><text>la chags pa med de/ chags pa med pa rnyed pa de ni 'jig rten las yang dag par 'da' 'o/ /btsun pa rab 'byor/ gzhan yang phung po lnga ni rkyen la rag lus pa'o/ /gang dag rkyen </text></item>
<item><p>458a7</p><section>dkon brtsegs</section><text>la rag lus pa de dag rag lus pa med pa'o/ /gang dag rag lus pa med pa de dag bdag po med pa'o/ /gang bdag po med pa de dag bdag gi ba med pa'o/ /gang dag bdag gi </text></item>
<item><p>458b1</p><section>dkon brtsegs</section><text>ba med pa de dag yongs su 'dzin pa med pa'o/ /gang dag yongs su 'dzin pa med pa de la 'thab pa med pa'o/ /gang la 'thab pa med pa de la rtsod pa med do/ /gang la rtsod pa med pa de dag </text></item>
<item><p>458b2</p><section>dkon brtsegs</section><text>dge sbyong gi chos rtsod pa med pa'o/ /gang dag dge sbyong gi chos mi rtsod pa de dag nam mkha' la lag pa dang mtshungs te/ chos thams cad kyang nam mkha' la lag pa dang mtshungs par shes </text></item>
<item><p>458b3</p><section>dkon brtsegs</section><text>nas 'jig rten las yang dag par 'da'o/ /btsun pa rab 'byor/ gzhan yang phung po lnga ni chos kyi dbyings dang mnyam pa'o/ /chos kyi dbyings kyang dbyings med pa ste/ gang khams </text></item>
<item><p>458b4</p><section>dkon brtsegs</section><text>med pa de la mig gi khams med do/ /gzugs kyi khams med do/ /mig gi rnam par shes pa'i khams med do/ /rna ba'i khams med do/ /sgra'i khams med do/ /rna ba'i rnam par </text></item>
<item><p>458b5</p><section>dkon brtsegs</section><text>shes pa'i khams med do/ /sna'i khams med do/ /dri'i khams med do/ /sna'i rnam par shes pa'i khams med do/ /lce'i khams med do/ /ro'i khams med do/ /lce'i rnam par shes </text></item>
<item><p>458b6</p><section>dkon brtsegs</section><text>pa'i khams med do/ /lus kyi khams med do/ /reg bya'i khams med do/ /lus kyi rnam par shes pa'i khams med do/ /yid kyi khams med do/ /chos kyi khams med do/ /yid kyi </text></item>
<item><p>458b7</p><section>dkon brtsegs</section><text>rnam par shes pa'i khams med do/ /gang khams med pa de la sa'i khams med do/ /chu'i khams med do/ /me'i khams med do/ /rlung gi khams med do/ /nam mkha'i khams med </text></item>
<item><p>459a1</p><section>dkon brtsegs</section><text>do| |rnam par shes pa'i khams med do/ /'dod pa'i khams med do/ /gzugs kyi khams med do/ /gzugs med pa'i khams med do/ /'dus byas </text></item>
<item><p>459a2</p><section>dkon brtsegs</section><text>kyi khams med do/ /'dus ma byas kyi khams med do/ /gang khams med pa de la bdag med/ sems can med/ /srog med/ gso ba med/ gang zag med/ shed las skyes pa med/</text></item>
<item><p>459a3</p><section>dkon brtsegs</section><text>shed bu med do/ /gang gis de dag rjes su rtogs pa'i tshul gyis mnyam pa nyid du rtogs pa de 'jig rten las yang dag par 'da'o/ /bstan pa 'di bshad pa na 'khor de nas dge slong </text></item>
<item><p>459a4</p><section>dkon brtsegs</section><text>stong nyis brgya len pa med par zag pa rnams las sems rnam par grol lo/ /de dag sems rnam par grol nas rang rang gi bla gos kyis 'jam dpal gzhon nur gyur pa la bkab </text></item>
<item><p>459a5</p><section>dkon brtsegs</section><text>ste| tshig 'di skad du gang dag chos zab mo bstan pa 'di la mos pa med pa'i sems can de dag ni thob pa yang med/ mngon par rtogs pa yang med do zhes 'dzer to/ /de nas tshe dang </text></item>
<item><p>459a6</p><section>dkon brtsegs</section><text>ldan pa rab 'byor gyis dge slong de dag la 'di skad ces smras so/ /tshe dang ldan pa dag gis ci zhig thob cing ci zhig mngon par rtogs/ dge slong de dag gis 'di skad ces smras </text></item>
<item><p>459a7</p><section>dkon brtsegs</section><text>so| |btsun pa rab 'byor/ dge sbyong ni thob pa med pa mngon par rtogs pa med pa'o/ /de ci'i phyir zhe na/ thob pa zhes bya ba de ni g.yo ba nyid do/ /mngon par rtogs pa zhes bya ba de ni </text></item>
<item><p>459b1</p><section>dkon brtsegs</section><text>rlom sems nyid do/ /g.yo ba dang rlom sems gang yin pa de ni bdud kyi las so/ /lhag pa'i nga rgyal can dag ni bdag gis thob bo/ /bdag gis mngon par rtogs so zhes 'di lta </text></item>
<item><p>459b2</p><section>dkon brtsegs</section><text>bu 'di dag gi tshul du rnam par rtogs par 'gyur ro/ /smras pa/ tshe dang ldan pa de dag gis lhag pa'i nga rgyal can rnams shes sam/ smras pa/ bcom ldan 'das/ mkhyen pa dang ldan pas </text></item>
<item><p>459b3</p><section>dkon brtsegs</section><text>mkhyen te/ bdag cag ni ji ltar sdug bsngal gyi mtshan nyid mi shes par bdag gis sdug bsngal yongs su shes so zhes smra ba/ lhag pa'i nga rgyal can du rig par bya zhes kun 'byung ba'i </text></item>
<item><p>459b4</p><section>dkon brtsegs</section><text>mtshan nyid dang / 'gog pa'i mtshan nyid dang / lam gyi mtshan nyid mi shes par bdag gi lam bsgoms so zhes smra ba/ lhag pa'i nga rgyal can du rig par bya'o snyam mo/ /de ci'i phyir zhe na/</text></item>
<item><p>459b5</p><section>dkon brtsegs</section><text>sdug bsngal gyi mtshan nyid dang / kun 'byung ba'i mtshan nyid dang / 'gog pa'i mtshan nyid dang / lam gyi mtshan nyid gang yin pa de ni skye ba med pa'i mtshan nyid de/ skye ba med pa'i mtshan </text></item>
<item><p>459b6</p><section>dkon brtsegs</section><text>nyid ni mtshan nyid med pa'o/ /mtshan nyid med pa ni 'phags pa rnams kyi rnam par grol ba'o/ /chos thams cad kyang rnam par grol ba'i mtshan nyid de/ de la ni gang sdug bsngal yongs </text></item>
<item><p>459b7</p><section>dkon brtsegs</section><text>su shes so/ /gang kun 'byung ba spong ngo / /gang 'gog pa mngon du byed do/ /gang lam bsgom mo zhes bya ba gang yang mi dmigs te/ chos thams cad mnyam pa nyid 'di thos nas skrag pa </text></item>
<item><p>460a1</p><section>dkon brtsegs</section><text>de lhag pa'i nga rgyal can yin par rig par bya'o/ /de nas bcom ldan 'das kyis dge slong de dag la legs so/ /zhes bya ba byin te/ gnas brtan rab </text></item>
<item><p>460a2</p><section>dkon brtsegs</section><text>'byor la bka' stsal pa/ rab 'byor/ dge slong 'di dag gis ji skad bstan pa de de bzhin no/ /rab 'byor/ dge slong 'di dag gis de bzhin gshegs pa 'od srung gi gsung rab la </text></item>
<item><p>460a3</p><section>dkon brtsegs</section><text>'jam dpal gzhon nur gyur pa nyid las zab mo'i chos bstan pa 'di lta bu thos te/ chos zab mo mnyam pa de nyid kyis rgyus 'di ltar mngon par shes pa myur bar gyur to/ /zab </text></item>
<item><p>460a4</p><section>dkon brtsegs</section><text>mo'i chos bstan pa 'di la yang rjes su mthun par gyur te/ mi mthun pa yin no/ /rab 'byor/ rnam grangs des ni theg pa chen po la yang dag par zhugs pa rnams ma gtogs </text></item>
<item><p>460a5</p><section>dkon brtsegs</section><text>par gang dag nga'i gsung rab 'di la chos zab mo bstan pa 'di nyan cing thos nas kyang lhag par mos pa de dag thams cad ni de bzhin gshegs pa byams pa'i gsung rab la </text></item>
<item><p>460a6</p><section>dkon brtsegs</section><text>'dus pa gsum gyi grangs su gtogs par rig par bya'o/ /gang yang theg pa chen po la yang dag par zhugs pa de dag ni bzod pa gang yang rung ba 'thob par 'gyur ro/ /de </text></item>
<item><p>460a7</p><section>dkon brtsegs</section><text>nas lha'i bu dpal bzang gis 'jam dpal gzhon nur gyur pa la 'di skad ces smras so/ /'jam dpal khyod rgyun du 'dzam bu'i gling na chos ston tam/ 'jam dpal/ dga' </text></item>
<item><p>460b1</p><section>dkon brtsegs</section><text>ldan gyi gnas su bzhud do/ /der dga' ldan gyi ris kyi lha rnams la chos bstan du gsol/ de la lha'i bu sngon gyi rgyal ba la lhag par bya ba byas pa dge ba'i rtsa ba bskyed pa dag yod de/ de </text></item>
<item><p>460b2</p><section>dkon brtsegs</section><text>dag yul phun sum tshogs pas bag med pa'i dbang gis bcom ldan 'das dang / khyod la chos nyan du mi 'ong bas na/ de dag chos mi nyan pas yongs su nyams par gyur te/ de dag </text></item>
<item><p>460b3</p><section>dkon brtsegs</section><text>khyod las chos thos nas dge ba'i rtsa ba chen po 'phel bar 'gyur ro/ /de nas 'jam dpal gzhon nur gyur pas de'i tshe gang gis lha'i bu dpal bzang dang / thams cad dang ldan pa'i </text></item>
<item><p>460b4</p><section>dkon brtsegs</section><text>'khor de dag dga' ldan gyi gnas su zhugs par bdag nyid kyis shes pa dang / nyams dga' ba'i kun dga'i ra ba dang / nyams dga' ba'i tshal dang / nyams dga' ba'i rdzing </text></item>
<item><p>460b5</p><section>dkon brtsegs</section><text>dang | nyams dga' ba'i skyed mos tshal dang / rim pa bdun dang / brgyad dang / bcu dang / nyi shu pa'i khang pa brtsegs pa/ bsil khang dang / ba gam dang / stegs bu dang / rta babs </text></item>
<item><p>460b6</p><section>dkon brtsegs</section><text>dang | skar khung dang ldan pa de dag kyang snang ba dang / lha'i bu mo rkang lag 'jam zhing mnyen pa gser gyi dra ba ltar 'od rnam par dag pa/ smin ma legs pa/ dpral ba legs pa/ bzhin </text></item>
<item><p>460b7</p><section>dkon brtsegs</section><text>legs pa/ mig pad+ma 'dab ma brgya pa sngon po lta bur mdzes shing dri ma med pa shin tu yangs pa 'dod pa'i sems bskyed pa/ zla ba tshes pa ltar mngon par dga' ba/ bzhin 'dzum pa </text></item>
<item><p>461a1</p><section>dkon brtsegs</section><text>dang bcas pa/ de dag rgyud gcig pa dang / pi wang dang / sgra snyan dang / 'khar ba'i sil khrol dang / pheg rdob pa dang / rnga zlum dang / rdza rnga dang / rnga mnyam </text></item>
<item><p>461a2</p><section>dkon brtsegs</section><text>pa dang / gling bu dang / glu dbyangs dang / rol mo'i sgra dbyangs dang / gar dang / bzhad gad dang / 'jo ba dang / sgeg pa dang / rtse bas rgyags shing dga' ba dang / rtse ba dang dga' mgur </text></item>
<item><p>461a3</p><section>dkon brtsegs</section><text>spyong pa dag kyang snang ba de lta bu'i rdzu 'phrul mngon par bya ba mngon par byas so/ /de 'dra ba'i byin gyi rlabs kyis byin gyis brlabs so/ /de nas lha'i bu dpal bzang gis/ rang gi </text></item>
<item><p>461a4</p><section>dkon brtsegs</section><text>gnas rgyan thams cad kyis brgyan pa yang mthong / rang gi g.yog 'khor rnams kyang mthong ngo / /mthong nas kyang ngo mtshar du gyur te/ 'jam dpal gzhon nur gyur pa la 'di skad </text></item>
<item><p>461a5</p><section>dkon brtsegs</section><text>ces smras so/ /'jam dpal/ bdag cag 'di ltar myur du dga' ldan gyi gnas su phyin te/ nyams dga' ba'i kun dga' ra ba 'di dag dang zhes bya ba nas/ dga' ba dang / rtse </text></item>
<item><p>461a6</p><section>dkon brtsegs</section><text>ba dang / dga' mgur spyod pa dang / bdag gi rang gi gnas 'di dang / rang gi g.yog ces bya ba'i bar du sbyar te 'di dag snang ba ngo mtshar to/ /de nas tshe dang ldan pa rab 'byor </text></item>
<item><p>461a7</p><section>dkon brtsegs</section><text>gyis lha'i bu dpal bzang la 'di skad ces smras so/ /lha'i bu khyod ni 'khor gyi dkyil 'khor 'di nas gang du yang ma g.yos la/ dga' ldan gyi gnas su yang ma phyin te/ lha'i </text></item>
<item><p>461b1</p><section>dkon brtsegs</section><text>bu| 'on kyang thams cad dang ldan pa'i 'khor 'di dag dga' ldan gyi gnas su zhugs par bdag nyid kyis shes pa dang / lha'i bu/ kho bo cag kyang dga' ldan gyi gnas su zhugs par </text></item>
<item><p>461b2</p><section>dkon brtsegs</section><text>bdag nyid kyis shes pa de ni/ 'jam dpal gzhon nur gyur pa'i rdzu 'phrul rnam par 'phrul ba'i cho 'phrul dang / ting nge 'dzin gyi byin gyi rlabs kyi stobs so/ /de nas bcom ldan 'das la </text></item>
<item><p>461b3</p><section>dkon brtsegs</section><text>lha'i bu dpal bzang gis 'di skad ces gsol to/ /bcom ldan 'das/ 'jam dpal gzhon nur gyur pa'i rdzu 'phrul rnam par 'phrul ba'i stobs dang / ting nge 'dzin gyi byin gyi rlabs kyi </text></item>
<item><p>461b4</p><section>dkon brtsegs</section><text>stobs 'di ni bsam gyis mi khyab ste/ 'di ltar thams cad dang ldan pa'i 'khor 'dis phyogs 'di nas gang du yang ma g.yos par 'di snyam du bdag cag dga' ldan gyi gnas su phyin </text></item>
<item><p>461b5</p><section>dkon brtsegs</section><text>to snyam pa ni ngo mtshar lags so/ /bcom ldan 'das kyis bka' stsal pa/ lha'i bu/ 'jam dpal gzhon nur gyur pa'i rdzu 'phrul rnam par 'phrul pa ji snyed cig ngas shes pa las khyed </text></item>
<item><p>461b6</p><section>dkon brtsegs</section><text>kyis ji tsam zhig shes te/ lha'i bu/ 'jam dpal gzhon nur gyur pa ni 'dod na/ sangs rgyas kyi zhing gi yon tan bkod pa gang+gA'i klung gi bye ma snyed gang dag yod pa de dag thams cad zhing </text></item>
<item><p>461b7</p><section>dkon brtsegs</section><text>gcig tu yang dag par ston to/ /sangs rgyas kyi zhing gang+gA'i klung gi bye ma snyed gang dag yod pa de dag gtsug phud kyis phug ste/ steng gi bar snang gi nam mkha' la 'jog go /sangs rgyas </text></item>
<item><p>462a1</p><section>dkon brtsegs</section><text>kyi zhing de dag na/ rgya mtsho chen por 'gyur ba'i chu'i phung po gang dag yod pa de dag thams cad spu'i khung bu gcig tu blugs kyang chu yis sems can </text></item>
<item><p>462a2</p><section>dkon brtsegs</section><text>rnams la gnod pa med de/ thams cad kyang rang rang gi rgya mtsho chen po na gnas par bdag nyid kyis shes so/ /sangs rgyas kyi zhing de dag na ri'i rgyal po ri rab gang dag yod pa de </text></item>
<item><p>462a3</p><section>dkon brtsegs</section><text>dag thams cad ri gcig tu byin gyis brlabs te/ ri de dag yungs kar gyi 'bru'i nang du bcug kyang ri rab la gnas pa'i lha de dag la yang gnod pa med de/ thams cad kyang rang </text></item>
<item><p>462a4</p><section>dkon brtsegs</section><text>rang gi gnas na 'khod par bdag nyid kyis shes so/ /sangs rgyas kyi zhing de dag na 'gro ba lngar skyes pa'i sems can gang dag yod pa de dag thams cad lag pa g.yas pa'i mthil </text></item>
<item><p>462a5</p><section>dkon brtsegs</section><text>du bzhag ste/ 'jig rten gyi khams bde ba thams cad kyis rab tu brgyan pa'i sems can rnams kyi bde bar sbyar ba ci 'dra ba de lta bu dag de dag la bsgrub bo/ /gang yang sangs rgyas </text></item>
<item><p>462a6</p><section>dkon brtsegs</section><text>kyi zhing gang+gA'i klung gi bye ma snyed sreg par byed pa'i me de dag thams cad mar me'i snying po gcig gis me lce tsam gyi mer byin gyis rlob ste/ des bya ba byed pa gang yin pa de byed do/</text></item>
<item><p>462a7</p><section>dkon brtsegs</section><text>sangs rgyas kyi zhing gang+gA'i klung gi bye ma snyed dag na nyi ma dang zla ba'i 'od gang dag yod pa de dag thams cad spu'i khung bu gcig gi 'od kyis zil du rlag par byed do/ /lha'i bu/ 'jam </text></item>
<item><p>462b1</p><section>dkon brtsegs</section><text>dpal gzhon nur gyur pa'i rdzu 'phrul rnam par 'phrul pa'i cho 'phrul las brtsams nas nga bskal pa'am/ bskal pa las lhag par yang chos ston te/ 'jam dpal gzhon nur gyur </text></item>
<item><p>462b2</p><section>dkon brtsegs</section><text>pa ni/ rdzu 'phrul dang byin gyi rlabs kyi stobs bsam gyis mi khyab pa 'di lta bu dang ldan no// //bam po gnyis pa ste tha ma/ de nas bdud sdig can 'khor de nyid du 'dus </text></item>
<item><p>462b3</p><section>dkon brtsegs</section><text>par gyur nas 'dug ste/ des bdag nyid dge slong gi gzugs su byin gyis brlabs nas bcom ldan 'das la 'di skad ces gsol to/ /bcom ldan 'das/ 'jam dpal gzhon nur </text></item>
<item><p>462b4</p><section>dkon brtsegs</section><text>gyur pa'i rdzu 'phrul rnam par 'phrul ba'i cho 'phrul de bdag gis blta bar bgyi'o/ /bcom ldan 'das/ tshig tsam du gsungs pas ci sman gyi/ bdag la mngon sum du gyur cig /de nas </text></item>
<item><p>462b5</p><section>dkon brtsegs</section><text>bcom ldan 'das kyis bdud sdig can du mkhyen bzhin du sems can tshad med pa de dag gis dge ba'i rtsa ba rnam par spel ba'i phyir/ 'jam dpal gzhon nur gyur pa la 'di skad ces </text></item>
<item><p>462b6</p><section>dkon brtsegs</section><text>bka' stsal to/ /'jam dpal/ ngas khyod la bskul gyi/ khyod kyis 'khor 'di dag la rang gi rdzu 'phrul gyi stobs dang cho 'phrul ston cig dang / sems can tshad med pa rnams kyi dge ba'i </text></item>
<item><p>462b7</p><section>dkon brtsegs</section><text>rtsa ba rnam par 'phel bar 'gyur ro/ /de nas 'jam dpal gzhon nur gyur pa bcom ldan 'das kyis bskul bar shes nas/ chos thams cad sems kyis dbang bsgyur ba rnam par 'phrul </text></item>
<item><p>463a1</p><section>dkon brtsegs</section><text>pa zhes bya ba'i ting nge 'dzin la snyoms par zhugs so/ /'jam dpal gzhon nur gyur pas chos thams cad sems kyis dbang bsgyur ba rnam par 'phrul pa'i ting </text></item>
<item><p>463a2</p><section>dkon brtsegs</section><text>nge 'dzin la snyoms par zhugs ma thag tu/ de nas de'i mod la thams cad dang ldan pa'i 'khor des 'jam dpal gzhon nur gyur pa'i rdzu 'phrul rnam par 'phrul pa'i chos 'phrul bcom </text></item>
<item><p>463a3</p><section>dkon brtsegs</section><text>ldan 'das kyis ji skad gsungs pa de bzhin du ma chad pa dang / ma lhag pa dang / mi mang bar mthong ngo / /de nas thams cad dang ldan pa'i 'khor gyis cho 'phrul de mthong nas ngo mtshar </text></item>
<item><p>463a4</p><section>dkon brtsegs</section><text>du gyur te/ sangs rgyas 'byung ba legs so/ /legs so/ /sangs rgyas byung ba ni sems can rnams la don chen por nye bar gnas so/ /de byung bas skyes bu dam pa 'di lta bu 'di </text></item>
<item><p>463a5</p><section>dkon brtsegs</section><text>dag kyang 'jig rten du byung ba yin no/ /cho 'phrul bsam gyis mi khyab pa 'di yang 'jig rten na snang ba yin no/ /zhes ched du brjod pa ched du brjod do/ /de nas bdud sdig can gyis cho </text></item>
<item><p>463a6</p><section>dkon brtsegs</section><text>'phrul de mthong ste ngo mtshar du gyur nas thal mo sbyar te/ 'jam dpal gzhon nur gyur pa la phyag 'tshal zhing tshig 'di skad ces smras so/ /'jam dpal gzhon nur gyur pa'i rdzu </text></item>
<item><p>463a7</p><section>dkon brtsegs</section><text>'phrul gyi cho 'phrul bsam gyis mi khyab ste ngo mtshar to/ /sems can gang dag cho 'phrul bshad pa 'di thos nas mos pa de dag ngo mtshar che bar bdag gis bsam so/ /bcom ldan </text></item>
<item><p>463b1</p><section>dkon brtsegs</section><text>'das/ gal te bdud sdig can gang+gA'i klung gi bye ma snyed du gyur kyang de ltar mos pa'i sems can de la bar chad bgyi ba'i rngo mi thogs lags so/ /bcom ldan 'das bdud sdig can bdag </text></item>
<item><p>463b2</p><section>dkon brtsegs</section><text>ni rtag tu rgyun mi 'chad par de bzhin gshegs pa la glags lta zhing skabs tshol ba dang / sems can rnams la yang gtse bar sems pa dang / brtson pa'i gang zag rnams kyi dge ba'i rtsa </text></item>
<item><p>463b3</p><section>dkon brtsegs</section><text>ba'i bar chad bgyi ba'i slad du yang zhugs pa lags te/ bcom ldan 'das/ deng slan chad grong dang / grong khyer dang / grong rdal dang / ljongs dang / yul 'khor dang / pho brang 'khor </text></item>
<item><p>463b4</p><section>dkon brtsegs</section><text>gang na chos kyi rnam grangs 'di rab tu spyod pa de khor khor yug tu dpag tshad brgya tshun chad du mig gis mi rtsol bar bgyi ba'i slad du bdag cag mi mchi bar bdag gi yi dam de lta bu blangs </text></item>
<item><p>463b5</p><section>dkon brtsegs</section><text>par bgyi'o/ /gang dag 'chang ba dang / 'chad pa dang / ston pa dang / so sor rtogs pa dang / bsgrub pa de la ston pa la bgyi ba ltar gus pa bskyed par bgyi'o/ /bcom ldan 'das/</text></item>
<item><p>463b6</p><section>dkon brtsegs</section><text>'on du lags kyang / bdag gi 'khor gang de bzhin gshegs pa'i bstan pa'i bar chad bgyi ba dang brtson pa rnams g.yengs par bgyi ba'i slad du zhugs pa dag mchis te/ de dag chad </text></item>
<item><p>463b7</p><section>dkon brtsegs</section><text>pas dgum pa'i slad du rigs kyi bu'am/ rigs kyi bu mo de dag gis gsang sngags kyi tshig 'di dag dran par bgyi'o/ /tad+ya thA/ a ma le/ bi ma le/ s+thi ta twe/ a ga la ma ni rdzi ta sha </text></item>
<item><p>464a1</p><section>dkon brtsegs</section><text>tru| dza ye dza ya ba ti b+hu ta ma ti ma ti/ sha me shan+te/ a phu me/ phu phu me/ d+hi ri/ a khe/ ma khe/ kha khe/ mi si li/ a ga me/ phu la te/ phu la/ phu le/ pha </text></item>
<item><p>464a2</p><section>dkon brtsegs</section><text>shu me/ shu shu me/ d+hi d+hi re/ a na ba na te/ s+thi ta twe/ kr-i twa ra te/ kr-i da ta bid+ya/ bai ro tsa na/ sa da d+harma b+hA Na ko s+ya/ sU tra s+ya d+hA ra ka/ a b+h+ra mu gu ta/ i b+ha sU R+Ya swAhA/ bcom ldan </text></item>
<item><p>464a3</p><section>dkon brtsegs</section><text>'das/ chos smra ba gang gsang sngags kyi tshig 'di rnams kyi kun du gsungs pa de la bdud kyi ris kyi lha'i bu rnams kyis bar chad bgyi ba ni gnas ma lags shing skabs ma </text></item>
<item><p>464a4</p><section>dkon brtsegs</section><text>lags te/ de ni gnas ma mchis kyi steng du de la gos dang / zas dang / mal cha dang / na ba'i gsos sman dang / yo byad rnams nye bar bsgrub pa dang / spro bar bgyi ba dang / spobs </text></item>
<item><p>464a5</p><section>dkon brtsegs</section><text>par bgyi bar spro bar 'gyur lags so/ /bcom ldan 'das/ rigs kyi bu'am rigs kyi bu mo gang dag gsang sngags kyi tshig 'di dag brjod nas g.yeng ba ma mchis pa'i rgyud kyis </text></item>
<item><p>464a6</p><section>dkon brtsegs</section><text>gdugs mtshan 'das par bgyid pa de dag lha rnams kyis bsrungs par 'gyur/ lha klu dang / gnod sbyin dang / dri za dang / lha ma yin dang / nam mkha' lding dang / mi'am ci dang /</text></item>
<item><p>464a7</p><section>dkon brtsegs</section><text>lto 'phye chen po dang / mi dang mi lags pa rnams kyis bsrungs par 'gyur te/ de dag la slar rgol ba'am/ mi mdza' ba gang gis glags bltas kyang glags brnyed par mi 'gyur </text></item>
<item><p>464b1</p><section>dkon brtsegs</section><text>lags so/ /de nas bcom ldan 'das kyis bdud sdig can la legs so/ /zhes bya ba byin te/ sdig can/ legs so/ /legs so/ /'di ltar khyod kyis gsang sngags kyi tshig </text></item>
<item><p>464b2</p><section>dkon brtsegs</section><text>bstan pa brjod pas 'jig rten gyi khams gang+gA'i klung gi bye ma snyed rnam pa drug tu g.yos te/ khyod kyi spobs pa de thams cad ni 'jam dpal gzhon nur gyur pa'i byin gyis brlabs su rig </text></item>
<item><p>464b3</p><section>dkon brtsegs</section><text>par bya'o/ /'jam dpal gzhon nur gyur pa'i rdzu 'phrul rnam par 'phrul pa'i cho 'phrul dang / byin gyi rlabs 'di bstan pa dang / bdud kyi gsang sngags kyi stobs dang / rig sngags kyi stobs </text></item>
<item><p>464b4</p><section>dkon brtsegs</section><text>bstan pa na srog chags nyi khris bla na med pa yang dag par rdzogs pa'i byang chub tu sems bskyed par gyur to/ /de nas 'jam dpal gzhon nur gyur pas rdzu 'phrul bsdus nas lha'i bu </text></item>
<item><p>464b5</p><section>dkon brtsegs</section><text>dpal bzang la 'di skad ces smras so/ /lha'i bu khyod dga' ldan gyi gnas su song la/ dga' ldan gyi ris kyi lha'i bu rnams sdus shig dang / kho bo yang der 'ong ngo / /de nas lha'i bu dpal </text></item>
<item><p>464b6</p><section>dkon brtsegs</section><text>bzang gis 'jam dpal gzhon nur gyur pa'i ltar mnyan te/ bcom ldan 'das dang / 'jam dpal gzhon nur gyur pa dang / byang chub sems dpa'i dge 'dun thams cad dang / nyan </text></item>
<item><p>464b7</p><section>dkon brtsegs</section><text>thos kyi dge 'dun gyi dge 'dun la bskor ba byas nas 'khor dang bcas pas 'khor de nas mi snang bar gyur te/ dga' ldan gyi gnas su phyin to/ /de nas lha'i bu dpal bzang gis </text></item>
<item><p>465a1</p><section>dkon brtsegs</section><text>dga' ldan gyi ris kyi lha'i bu rnams la smras pa/ grogs po dag/ shes par gyis shig /'jam dpal gzhon nur gyur pa 'u bu cag la snying brtse ba'i </text></item>
<item><p>465a2</p><section>dkon brtsegs</section><text>phyir 'dir 'ong gi/ de la dga' ldan gyi ris kyi lha'i bu khyed dga' ba dang rtse ba la bag med par dor te/ bag yod par gyis la 'jam dpal gzhon nur gyur pa la chos nyan du </text></item>
<item><p>465a3</p><section>dkon brtsegs</section><text>shogs shig /de nas lha'i bu dpal bzang gis 'jam dpal gzhon nur gyur pa la mchod pa'i las kyi phyir dga' ldan gyi gnas kyi dbus su lha'i yid las byung ba/ rin po </text></item>
<item><p>465a4</p><section>dkon brtsegs</section><text>che thams cad las byas pa'i 'khor gyi khyams chur shar nub tu dpag tshad sum khri nyis stong yod la/ zheng lho byang du dpag tshad khri drug stong yod pa byas te/ der seng ge'i khri sna </text></item>
<item><p>465a5</p><section>dkon brtsegs</section><text>tshogs blta na sdug pa'i lha'i ras bcos bu brgya stong du ma bting ba stong phrag du ma byas so/ /de nas lha'i bu dpal bzang gis rnam pa 'di lta bu'i 'khor gyi khyams bkod pa de dag </text></item>
<item><p>465a6</p><section>dkon brtsegs</section><text>dang | seng ge'i khri rnams kyang byas nas thal mo sbyar te/ 'jam dpal gzhon nur gyur pa la 'di skad ces smras so/ /'jam dpal/ 'khor gyi khyams bkod pa dang / seng ge'i </text></item>
<item><p>465a7</p><section>dkon brtsegs</section><text>khri bkod pa bgyid lags na/ da de'i dus la bab par mkhyen na gshegs su gsol/ de nas 'jam dpal gzhon nur gyur ba byang chub sems dpa' khri nyis stong dang / nyan </text></item>
<item><p>465b1</p><section>dkon brtsegs</section><text>thos kyi mchog lnga brgya dang / lha dang / klu dang / gnod sbyin dang / dri za stong phrag du ma dag dang lhan cig tu yongs su bskor cing mdun du bdar te/ bcom ldan 'das kyi zhabs la </text></item>
<item><p>465b2</p><section>dkon brtsegs</section><text>mgo bos phyag 'tshal nas bcom ldan 'das la lan gsum bskor ba byas te/ bcom ldan 'das kyi drung nas mi snang bar gyur nas skad cig thang cig yud tsam de la dga' ldan </text></item>
<item><p>465b3</p><section>dkon brtsegs</section><text>gyi gnas su phyin to/ /de nas 'jam dpal gzhon nur gyur pa rin po che bkod pa'i 'khor gyi khyams der rang gi khri ji ltar bshams pa la 'dug go /byang chub sems dpa' rnams dang /</text></item>
<item><p>465b4</p><section>dkon brtsegs</section><text>nyan thos chen po rnams dang / thams cad dang ldan pa'i 'khor rnams kyang stan ci rigs pa la 'khod do/ /rgyal chen bzhi'i ris kyi lha rnams dang / sum cu rtsa gsum dang / 'thab bral </text></item>
<item><p>465b5</p><section>dkon brtsegs</section><text>dang | dga' ldan dang / 'phrul dga' dang / gzhan 'phrul dbang byed dang / bdud kyi ris rnams dang / gzugs na spyod pa tshangs ris kyi lha nas bzung ste/ 'og min gyi bar gyi lha rnams kyis </text></item>
<item><p>465b6</p><section>dkon brtsegs</section><text>gcig gnas gcig tu sgra thos pa/ 'di ltar 'jam dpal gzhon nur gyur pa dga' ldan gyi gnas su 'brel ba'i chos kyi gtam chen po smra bar 'gyur gyi/ bdag cag kyang chos nyan pa'i </text></item>
<item><p>465b7</p><section>dkon brtsegs</section><text>phyir nges par der 'dong bar bya'o/ /skyes bu dam pa de lta bu dag mthong ba ni legs par mthong ba'o/ /de dag las chos thos pa ni legs par thos pa'o/ /zhes sgra thos nas/ skad cig </text></item>
<item><p>466a1</p><section>dkon brtsegs</section><text>thang cig yud tsam de la 'dod pa na spyod pa dang / gzugs na spyod pa'i lha'i bu tshad med grangs med pa dag rang rang gi gnas nas mi snang bar gyur te/ dga' </text></item>
<item><p>466a2</p><section>dkon brtsegs</section><text>ldan gyi gnas su phyin to| /de nas 'jam dpal gzhon nur gyur pas de lta bu'i byin gyi rlabs kyis byin gyis brlabs pas des lha'i 'khor de tsam du tshad med pa dag rin po che bkod </text></item>
<item><p>466a3</p><section>dkon brtsegs</section><text>pa'i khyams kyi 'khor de nyid du go skabs yangs par gnas par gyur to/ /de nas lha'i bu dpal bzang gis 'jam dpal gzhon nur gyur pa la 'di skad ces smras so/ /'jam dpal/</text></item>
<item><p>466a4</p><section>dkon brtsegs</section><text>lha'i 'khor chen po 'di 'dus lags na chos kyi bka' mchid las brtsams te spobs par mdzad du gsol/ de skad ces smras pa dang / 'jam dpal gzhon nur gyur pas lha'i </text></item>
<item><p>466a5</p><section>dkon brtsegs</section><text>bu dpal bzang dang / thams cad dang ldan pa'i 'khor de la 'di skad ces smras so/ /grogs po dag /chos bzhi po 'di dag ni byang chub sems dpa' rnams kyi dge ba'i chos thams </text></item>
<item><p>466a6</p><section>dkon brtsegs</section><text>cad sdud par 'gyur ba bdag go /bzhi gang zhe na/ 'di lta ste/ tshul khrims la gnas pa'i thos pa dang / bsam gtan la gnas pa'i shes rab dang / mngon par shes pa la gnas </text></item>
<item><p>466a7</p><section>dkon brtsegs</section><text>pa'i ye shes dang / thabs la gnas pa'i bag yod pa ste/ grogs po dag /chos bzhi po de dag ni byang chub sems dpa' rnams kyi dge ba'i chos thams cad sdud par 'gyur ba'o//</text></item>
<item><p>466b1</p><section>dkon brtsegs</section><text>grogs po dag /de la yongs su dag pa rnam pa brgyad kyis tshul khrims la 'jug ste/ yongs su dag pa rnam pa brgyad kyis ji ltar 'jug ce na/ 'di lta ste/ lus dag pa'i rnam pas 'jug pa </text></item>
<item><p>466b2</p><section>dkon brtsegs</section><text>dang | ngag dag pa'i rnam pas 'jug pa dang / sems dag pa'i rnam pas 'jug pa dang / bsam pa dag pa'i rnam pas 'jug pa dang / 'tsho ba dag pa'i rnam pas 'jug pa dang / sbyangs </text></item>
<item><p>466b3</p><section>dkon brtsegs</section><text>pa'i yon tan dang yo byad bsnyungs pa dag pa'i rnam pas 'jug pa dang / tshul 'chos pa dang / kha gsag dang / gzhogs slong dang / thob kyis 'jal ba thams cad rnam par spong ba'i rnam </text></item>
<item><p>466b4</p><section>dkon brtsegs</section><text>pas 'jug pa dang / byang chub kyi sems mi brjed pa'i rnam pas 'jug pa ste/ grogs po dag/ de ltar yongs su dag pa rnam pa brgyad kyis tshul khrims la 'jug gi /grogs po dag /de </text></item>
<item><p>466b5</p><section>dkon brtsegs</section><text>la yongs su dag pa rnam pa brgyad kyis thos pa yongs su dag ste/ rnam pa brgyad gang zhe na/ 'di lta ste/ bla ma la gus pas yongs su dag pa dang / nga rgyal bcom pas yongs su dag pa dang /</text></item>
<item><p>466b6</p><section>dkon brtsegs</section><text>brtson 'grus dang ting nge 'dzin thob pas yongs su dag pa dang / dran pa mi g.yeng bas yongs su dag pa dang / bstan pa dang rab tu bshad pas yongs su dag pa dang / bdag la mi bstod cing </text></item>
<item><p>466b7</p><section>dkon brtsegs</section><text>gzhan la mi smod pas yongs su dag pa dang / tshul bzhin du so sor rtog pas yongs su dag pa dang / ji ltar thos pa'i chos bsgrub pas yongs su dag pa ste/ grogs po dag /de ltar rnam pa </text></item>
<item><p>467a1</p><section>dkon brtsegs</section><text>brgyad kyis thos pa yongs su dag go /grogs po dag /de la rnam pa brgyad kyis bsam gtan yongs su dag ste/ rnam pa brgyad gang zhe na/ 'di lta ste/ dgon </text></item>
<item><p>467a2</p><section>dkon brtsegs</section><text>pa la gnas shing dben pa la dga' bas yongs su dag pa dang / 'du 'dzi spong bas yongs su dag pa dang / yul dang mi 'dre bas yongs su dag pa dang / lus dang sems las su </text></item>
<item><p>467a3</p><section>dkon brtsegs</section><text>rung bas yongs su dag pa dang / kha zas bsnyungs te lus 'tsho bas yongs su dag pa dang / dmigs pa la 'jog pas yongs su dag pa dang / sgra dang mtshan ma thams cad rnam </text></item>
<item><p>467a4</p><section>dkon brtsegs</section><text>par 'jigs pas yongs su dag pa dang / 'phags pa'i bden pa dang zang zing med par so sor yang dag par 'ged pas yongs su dag pa ste/ grogs po dag /de ltar rnam pa brgyad </text></item>
<item><p>467a5</p><section>dkon brtsegs</section><text>kyis bsam gtan yongs su dag go /grogs po dag/ /de la rnam pa brgyad kyis shes rab yongs su dag ste/ rnam pa brgyad gang zhe na/ 'di lta ste/ phung po la mkhas pa'i rnam pas </text></item>
<item><p>467a6</p><section>dkon brtsegs</section><text>yongs su dag pa dang / khams la mkhas pa'i rnam pas yongs su dag pa dang / skye mched la mkhas pa'i rnam pas yongs su dag pa dang / rten cing 'brel par 'byung ba la </text></item>
<item><p>467a7</p><section>dkon brtsegs</section><text>mkhas pa'i rnam pas yongs su dag pa dang / bden pa la mkhas pa'i rnam pas yongs su dag pa dang / dbang po la mkhas pa'i rnam pas yongs su dag pa dang / rnam par thar </text></item>
<item><p>467b1</p><section>dkon brtsegs</section><text>ba'i sgo gsum la mkhas pa'i rnam pas yongs su dag pa dang / bag la nyal dang kun nas dkris pa dang blta ba thams cad yang dag par 'joms pa la mkhas pa'i rnam pas yongs su </text></item>
<item><p>467b2</p><section>dkon brtsegs</section><text>dag pa ste/ grogs po dag /de ltar rnam pa brgyad kyis shes rab yongs su dag go /grogs po dag /de ltar rnam pa brgyad kyis mngon par shes pa yongs su dag ste/ brgyad gang zhe </text></item>
<item><p>467b3</p><section>dkon brtsegs</section><text>na| 'di lta ste/ sgrib pa med par gzugs thams cad mthong bas lha'i mig yongs su dag pa dang / sgrib pa med par sgra thams cad thos pas lha'i rna ba yongs su dag pa dang / sems can thams </text></item>
<item><p>467b4</p><section>dkon brtsegs</section><text>cad kyi sems kyi spyod pa la rnam par lta bas pha rol gyi sems shes pa yongs su dag pa dang / sgrib pa med cing chags pa med par sngon gyi mtha' rjes su dran pas sngon gyi gnas rjes su </text></item>
<item><p>467b5</p><section>dkon brtsegs</section><text>dran pa'i shes pa yongs su dag pa dang / sangs rgyas kyi zhing mtha' yas par 'gro bas rdzu 'phrul gyi bya ba yongs su dag pa dang / zag pa thams cad zad pa shes pas bsal cing dus ma yin </text></item>
<item><p>467b6</p><section>dkon brtsegs</section><text>pa yongs su spangs pas zag pa zad pa yongs su dag pa dang / g.yo ba dang rlom sems thams cad dang bral bas dge ba'i rtsa bas mngon par shes pa yongs su dag pa dang / ji ltar sngon dam </text></item>
<item><p>467b7</p><section>dkon brtsegs</section><text>bcas pa nyams 'og tu chud par byed pas bshes pa brten pa yongs su dag pa ste/ grogs po dag /de ltar rnam pa brgyad kyis mngon par shes pa yongs su dag go /grogs po dag/ de </text></item>
<item><p>468a1</p><section>dkon brtsegs</section><text>la rnam pa brgyad kyis ye shes yongs su dag ste/ rnam pa brgyad gang zhe na/ 'di lta ste/ phung po lnga yongs su shes pas sdug bsngal shes pa yongs su dag pa </text></item>
<item><p>468a2</p><section>dkon brtsegs</section><text>dang | sred pa shin tu spong bas kun 'byung ba shes pa yongs su dag pa dang / rten nas skyes pa la skye ba med par so sor rtog pas 'gog pa shes pa yongs su dag pa dang / 'dus byas dang </text></item>
<item><p>468a3</p><section>dkon brtsegs</section><text>'dus ma byas mnyam pa nyid du 'jug pas lam shes pa yongs su dag pa dang / las dang bya ba dang mi 'gal bas rgyu shes pa yongs su dag pa dang / bdag med pa dang sems can med pa </text></item>
<item><p>468a4</p><section>dkon brtsegs</section><text>dang | srog med pa dang / gso ba med pas rkyen shes pa yongs su dag pa dang / 'khor gsum yongs su gcod pas dus gsum shes pa yongs su dag pa dang / shes rab kyi pha rol tu phyin pa ye </text></item>
<item><p>468a5</p><section>dkon brtsegs</section><text>shes thams cad la 'jug pas thams cad mkhyen pa'i ye shes yongs su dag pa ste/ grogs po dag /de ltar rnam pa brgyad kyis ye shes yongs su dag go /grogs po dag /de la rnam pa brgyad </text></item>
<item><p>468a6</p><section>dkon brtsegs</section><text>kyis nges par sems pa yongs su dag ste/ rnam pa brgyad gang zhe na/ 'di lta ste/ nang nye bar zhi bas yongs su dag pa dang / phyi rol du mi rgyu bas yongs su dag pa dang / khams gsum la </text></item>
<item><p>468a7</p><section>dkon brtsegs</section><text>mi gnas pas yongs su dag pa dang / rten cing 'brel bar 'byung ba dang mthun pas yongs su dag pa dang / skye ba med pa dang 'byung ba med pas yongs su dag pa dang / mngon </text></item>
<item><p>468b1</p><section>dkon brtsegs</section><text>par 'du byed pa med pas so sor rtog pas yongs su dag pa dang / chos thams cad bdag med par so sor rtog pas yongs su dag pa dang / nyon mongs pa thams cad kyis shin tu mi </text></item>
<item><p>468b2</p><section>dkon brtsegs</section><text>'khrugs pas yongs su dag pa ste/ grogs po dag /'di ni rnam pa brgyad kyis nges par sems pa yongs su dag pa'o/ /grogs po dag /de la rnam pa brgyad kyis bag yod pa yongs su </text></item>
<item><p>468b3</p><section>dkon brtsegs</section><text>dag ste/ rnam pa brgyad gang zhe na/ 'di lta ste/ tshul khrims mchog tu 'dzin pa med pas yongs su dag pa dang / thos pa yongs su byang bas yongs su dag pa dang / bsam gtan de </text></item>
<item><p>468b4</p><section>dkon brtsegs</section><text>la ma chags pas yongs su dag pa dang / shes rab dang gsung rab kyis yongs su dag pa dang / mngon par shes pa las ma nyams pas yongs su dag pa dang / ye shes kyi rlom sems </text></item>
<item><p>468b5</p><section>dkon brtsegs</section><text>med pas yongs su dag pa dang / nges par sems pas rtsod pa med pas yongs su dag pa dang / dge ba'i chos chud mi za bas yongs su dag pa ste/ grogs po dag /rnam pa brgyad po de </text></item>
<item><p>468b6</p><section>dkon brtsegs</section><text>dag gis bag yod pa yongs su dag go /grogs po dag /de lta bas na khyed bag yod par gyis shig /bag yod pa la brten pa'i byang chub sems dpa' rnams ni bde ba gsum las </text></item>
<item><p>468b7</p><section>dkon brtsegs</section><text>yongs su nyams par mi 'gyur ro/ /gsum gang zhe na/ 'di lta ste/ lha'i bde ba dang / bsam gtan gyi bde ba dang / mya ngan las 'das pa'i bde ba'o/ /ngan song gsum las yongs </text></item>
<item><p>469a1</p><section>dkon brtsegs</section><text>su thar bar 'gyur te/ gsum gang zhe na/ 'di lta ste/ sems can dmyal ba dang / dud 'gro'i skye gnas dang / gshin rje'i 'jig rten dang gsum </text></item>
<item><p>469a2</p><section>dkon brtsegs</section><text>po de dag go /sdug bsngal gsum gyis 'phrogs par mi 'gyur te/ gsum gang zhe na/ skye ba'i sdug bsngal dang / rga ba'i sdug bsngal dang / 'chi ba'i sdug bsngal te gsum po </text></item>
<item><p>469a3</p><section>dkon brtsegs</section><text>de dag go /'jigs pa gsum las yang dag par 'da' bar 'gyur te/ gsum gang zhe na/ 'tsho ba med pa'i 'jigs pa dang / tshigs su bcad pa med pa'i 'jigs pa dang / 'khor </text></item>
<item><p>469a4</p><section>dkon brtsegs</section><text>ba la bag tsha ba'i 'jigs pa ste gsum po de dag go /srid pa gsum las yang dag par 'da' bar 'gyur te/ 'dod pa'i srid pa dang / gzugs kyi srid pa dang / gzugs med pa'i </text></item>
<item><p>469a5</p><section>dkon brtsegs</section><text>srid pa'o/ /dri ma gsum sbyongs te/ 'dod chags kyi dri ma dang / zhe sdang gi dri ma dang / gti mug gi dri ma'o/ /bslab pa gsum yongs su rdzogs par byed de/ lhag pa'i tshul khrims </text></item>
<item><p>469a6</p><section>dkon brtsegs</section><text>dang | lhag pa'i sems dang / lhag pa'i shes rab bo/ /yongs su dag pa gsum 'thob par 'gyur te/ lus yongs su dag pa dang / ngag yongs su dag pa dang / sems yongs su </text></item>
<item><p>469a7</p><section>dkon brtsegs</section><text>dag pa'o/ /bsod nams bya ba las byung ba'i dngos po gsum po yongs su rdzogs par byed de/ sbyin pa las byung ba dang / tshul khrims las byung ba dang / bsgom pa las byung ba'o/ /</text></item>
<item><p>469b1</p><section>dkon brtsegs</section><text>rnam par thar pa'i sgo gsum sgom par byed de/ stong pa nyid dang / mtshan ma med pa dang / smon pa med pa'o/ /rigs gsum rgyun mi gcod de/ sangs rgyas kyi rigs dang / chos kyi rigs </text></item>
<item><p>469b2</p><section>dkon brtsegs</section><text>dang | dge 'dun gyi rigs so/ /pha rol tu phyin pa rnams kyi mi mthun pa'i phyogs gsum gsum rab tu spong ste/ ser sna'i dri ma dang / ser sna'i kun du sbyor ba dang / gtong ba dang ldan pa </text></item>
<item><p>469b3</p><section>dkon brtsegs</section><text>rnams la sdang ba dang / 'chal ba'i tshul khrims dang / tshul khrims las bzlog pa dang / tshul khrims dang ldan pa rnams la sdang ba dang / gnod sems dang / bzod pa las bzlog pa dang /</text></item>
<item><p>469b4</p><section>dkon brtsegs</section><text>bzod pa dang ldan pa rnams la sdang ba dang / le lo dang / brtson 'grus las bzlog pa dang / brtson 'grus dang ldan pa rnams la sdang ba dang / rnam par g.yeng ba dang / bsam gtan las </text></item>
<item><p>469b5</p><section>dkon brtsegs</section><text>bzlog pa dang / bsam gtan dang ldan pa rnams la sdang ba dang / 'chal pa'i shes rab dang / shes rab las bzlog pa dang / shes rab dang ldan pa rnams la sdang ba'o/ /pha rol tu phyin </text></item>
<item><p>469b6</p><section>dkon brtsegs</section><text>pa rnams kyi rton pa gsum gsum gyis nye bar rton te/ gsum gang zhe na/ 'di lta ste/ bdog pa thams cad yongs su gtong ba dang / rnam par smin pa la mi reg pa dang / byang chub tu yongs </text></item>
<item><p>469b7</p><section>dkon brtsegs</section><text>su bsngo ba dang / tshul khrims yang dag par len pa dang / tshul khrims mchog tu 'dzin pa med pa dang / byang chub tu yongs su bsngo ba dang / bzod cing des pa dang / bdag dang gzhan rjes </text></item>
<item><p>470a1</p><section>dkon brtsegs</section><text>su bsrungs pa dang / byang chub tu yongs su bsngo ba dang / brtson 'grus gces pa mi 'dor ba dang / blang ba med cing dor ba med pa dang / byang chub tu yongs </text></item>
<item><p>470a2</p><section>dkon brtsegs</section><text>su bsngo ba dang / bsam gtan nye bar len pa dang / mi gnas par bsam gtan byed pa dang / byang chub tu yongs su bsngo ba dang / shes rab kyi snang ba dang / spros pa med pa </text></item>
<item><p>470a3</p><section>dkon brtsegs</section><text>dang | byang chub tu yongs su bsngo ba ste/ grogs po dag /bag yod pa'i byang chub sems dpa' rnams ni pha rol tu phyin pa rnams kyi rton pa 'di gsum gyis nye bar rton te/ /</text></item>
<item><p>470a4</p><section>dkon brtsegs</section><text>grogs po dag /de lta bas na khyod cag bag yod par gyis shig /sangs rgyas bcom ldan 'das rnams kyi byang chub dang / de las gzhan pa'i dge ba'i byang chub kyi phyogs kyi chos gang yang </text></item>
<item><p>470a5</p><section>dkon brtsegs</section><text>yin pa dag kyang bag yod pas thob bo/ /grogs po dag /bag yod pa'i byang chub sems dpa' ni tshegs chung dus dran pa nye bar gzhag pa bzhi bsgom pa yongs su rdzogs par 'gyur </text></item>
<item><p>470a6</p><section>dkon brtsegs</section><text>te| dran pa nye bar gzhag pa bzhi bsgom pa gang zhe na/ gang la lus kyi gnas med pa dang / tshor ba'i gnas med pa dang / sems kyi gnas med pa dang / chos kyi gnas med pa </text></item>
<item><p>470a7</p><section>dkon brtsegs</section><text>ste| chos thams cad kyi gnas med cing rten med pa 'di ni dran pa nye bar gzhag pa bsgom pa zhes bya'o/ /tshegs chung dus yang dag pa'i spong ba bzhi bsgom pa yongs su rdzogs par </text></item>
<item><p>470b1</p><section>dkon brtsegs</section><text>'gyur te/ yang dag pa'i spong ba bzhi bsgom pa gang zhe na/ gang chos thams cad nam mkha' dang mtshungs pa dang / gzod ma nyid nas ma skyes pa dang / ma byung ba dang / ma 'thon pa dang /</text></item>
<item><p>470b2</p><section>dkon brtsegs</section><text>mngon par ma grub par yang so sor rtog cing / sdig pa mi dge ba'i chos ma skyes pa rnams mi skye bar bya ba'i phyir 'dun pa bskyed cing 'bad la brtson 'grus rtsom zhing sems rab tu </text></item>
<item><p>470b3</p><section>dkon brtsegs</section><text>'dzin te/ yang dag par rab tu 'jug pa dang / chos thams cad las kyi rnam par smin pa med par yang so sor rtog cing sems can gzhan dag dang / gang zag gzhan rnams kyi mi </text></item>
<item><p>470b4</p><section>dkon brtsegs</section><text>dge ba'i chos thams cad spang ba'i phyir 'dun pa bskyed cing 'bad la/ brtson 'grus rtsom zhing sems rab tu 'dzin te yang dag par rab tu 'jog pa dang / sdig pa mi dge ba'i chos skyes pa </text></item>
<item><p>470b5</p><section>dkon brtsegs</section><text>rnams spang pa'i phyir 'dun pa bskyed cing 'bad la/ brtson 'grus rtsom zhing sems rab tu 'dzin te yang dag par rab tu 'jog pa dang / chos thams cad la stong pa nyid du yang mos la/ dge ba'i </text></item>
<item><p>470b6</p><section>dkon brtsegs</section><text>chos ma skyes pa rnams bskyed pa'i phyir 'dun pa bskyed cing 'bad la/ brtson 'grus rtsom zhing sems rab tu 'dzin te yang dag par rab tu 'jog pa dang / chos thams cad rnam par grol bar yang </text></item>
<item><p>470b7</p><section>dkon brtsegs</section><text>yid ches la/ dge ba'i chos skyes pa rnams gnas par bya ba dang / nyams par mi 'gyur bar bya ba dang / phyir zhing 'phel bar bya ba'i phyir 'dun pa bskyed cing 'bad la/ brtson 'grus rtsom </text></item>
<item><p>471a1</p><section>dkon brtsegs</section><text>zhing sems rab tu 'dzin te yang dag par rab tu 'jog la/ chos thams cad la rtsom pa med cing rtul ba med par yang mthong ste/ yang mnyam pa nyid gang </text></item>
<item><p>471a2</p><section>dkon brtsegs</section><text>yin pa de la chos gang gi skye ba yang med/ 'gog pa yang med pa 'di ni yang dag pa'i spong ba bsgom pa'o/ /rdzu 'phrul gyi rkang pa bzhi bsgom pa yongs su rdzogs par 'gyur te/ rdzu 'phrul </text></item>
<item><p>471a3</p><section>dkon brtsegs</section><text>gyi rkang pa bzhi bsgom pa gang zhe na/ gang lus dang sems las su rung ba ste/ de sems las su rung bas dge ba'i chos las 'dun pa yang mi 'dor la 'dod pa'i 'dod chags spang </text></item>
<item><p>471a4</p><section>dkon brtsegs</section><text>pa'i phyir yang mngon par brtson pa dang / sems can thams cad yongs su smin pa'i phyir brtson 'grus kyang rtsom la brtags nas kyang chos thams cad mi dmigs pa dang / sangs </text></item>
<item><p>471a5</p><section>dkon brtsegs</section><text>rgyas kyi chos thams cad mngon par rdzogs par byang chub par bya ba'i phyir byang chub kyi sems kyang mi 'dor ro/ /sems sgyu ma lta bur yang rab tu shes pa dang / ji ltar thos pa'i </text></item>
<item><p>471a6</p><section>dkon brtsegs</section><text>chos la tshul bzhin du yang spyod la/ chos rnams la gnas par yang mi byed cing mngon par zhen pa yang med pa'o/ /de dbang po lnga bsgom pa yongs su rdzogs par 'gyur te/ dbang </text></item>
<item><p>471a7</p><section>dkon brtsegs</section><text>po drug la brten par mi byed cing / sems can thams cad kyi dbang po yongs su smin par bya ba'i phyir shes pa yang gtod la gcig tu gnas pa yang thob par 'gyur zhing / gzhan gyi </text></item>
<item><p>471b1</p><section>dkon brtsegs</section><text>dad pas kyang mi 'gro ba dang / thams cad kyang yongs su thob la/ blangs pa yang med cing dor ba yang med pa dang / thams cad du 'gro ba'i lam la yang rmongs pa med la/ dran pa yang med cing </text></item>
<item><p>471b2</p><section>dkon brtsegs</section><text>yid la byed pa yang med pa dang / chos thams cad kyi rjes su yang song la/ rtag tu mnyam par yang gzhag par gyur cing / chos thams cad kyis mnyam pa nyid la snyoms par zhugs </text></item>
<item><p>471b3</p><section>dkon brtsegs</section><text>pa dang / rab rib med pa'i ye shes kyi snang ba yang thob par gyur la/ spros pa dang lta ba yang yang dag par chad pa 'di ni de'i dbang po bsgom pa yongs su rdzogs pa'o/ /de stobs lnga bsgom </text></item>
<item><p>471b4</p><section>dkon brtsegs</section><text>pa yongs su rdzogs par 'gyur te/ dad pa'i stobs dang ldan pas phas kyi rgol ba thams cad kyis mi rdzi ba dang / brtson 'grus kyi stobs kyis bdud thams cad kyi thub par dka' ba dang / dran pa'i </text></item>
<item><p>471b5</p><section>dkon brtsegs</section><text>stobs kyis nyan thos dang / rang sangs rgyas kyis thams cad du mi 'phrogs pa dang / ting nge 'dzin gyi stobs kyis sgrib pa rnams kyis zil gyis mi gnon pa dang / shes rab kyi stobs dang ldan pas lta </text></item>
<item><p>471b6</p><section>dkon brtsegs</section><text>bar gyur pa rnams kyis mngon par zhen pa med pa ste/ de ltar stobs lnga bsgom pa yongs su rdzogs par 'gyur ro/ /de byang chub kyi yan lag bdun la bsgom pa yongs su rdzogs par 'gyur te/ byang </text></item>
<item><p>471b7</p><section>dkon brtsegs</section><text>chub kyi yan lag bsgom pa gang zhe na/ 'di lta ste/ dge ba'i chos thams cad mi brjed par bya ba'i phyir dran pa yang dag byang chub kyi yan lag bsgom pa dang / rten cing 'brel bar 'byung ba dang </text></item>
<item><p>472a1</p><section>dkon brtsegs</section><text>mthun par bya ba'i phyir chos rnam par 'byed pa yang dag byang chub kyi yan lag bsgom pa dang / byang chub kyi lam las phyir mi ldog par bya ba'i phyir brtson </text></item>
<item><p>472a2</p><section>dkon brtsegs</section><text>'grus yang dag byang chub kyi yan lag bsgom pa dang / zang zing med pa'i chos la dga' ba rab tu myong bar bya ba'i phyir dga' ba yang dag byang chub kyi yan lag bsgom pa dang / lus </text></item>
<item><p>472a3</p><section>dkon brtsegs</section><text>dang sems mi g.yo ba dang bral ba'i phyir shin tu sbyangs pa yang dag byang chub kyi yan lag bsgom pa dang / stong pa nyid dang / mtshan ma med pa dang / smon pa med pas mngon par </text></item>
<item><p>472a4</p><section>dkon brtsegs</section><text>bsgrubs pa'i ting nge 'dzin yang dag byang chub kyi yan lag bsgom pa dang / mtho dma' med pa'i btang snyoms yang dag byang chub kyi yan lag bsgom pa ste/ 'di ni byang chub kyi yan </text></item>
<item><p>472a5</p><section>dkon brtsegs</section><text>lag bsgom pa zhes bya'o/ /grogs po dag /bag yod pa'i byang chub sems dpa' ni tshegs chung dus 'phags pa'i lam yan lag brgyad pa bsgom pa yongs su rdzogs par 'gyur te/</text></item>
<item><p>472a6</p><section>dkon brtsegs</section><text>lam bsgom pa gang zhe na/ gang 'di rtag pa dang chad pa dang bral ba'i yang dag pa'i lta ba bsgom pa dang / 'dod pa dang / gnod sems dang / rnam par 'tshe ba'i rnam par rtog pa dang bral </text></item>
<item><p>472a7</p><section>dkon brtsegs</section><text>ba'i yang dag pa'i rtog pa bsgom pa dang / bdag dang gzhan la gtong ba med pa'i yang dag pa'i ngag bsgom pa dang / tshul 'chos pa dang / kha gsag dang / gzhogs slong dang / thob kyis </text></item>
<item><p>472b1</p><section>dkon brtsegs</section><text>'jal ba dang bral ba'i yang dag pa'i 'tsho ba bsgom pa dang / lus dang sems nyam chung ba dang bral ba'i yang dag pa'i las kyi mtha' bsgom pa dang / bdag la bstod pa dang gzhan la </text></item>
<item><p>472b2</p><section>dkon brtsegs</section><text>smod pa dang bral ba'i yang dag pa'i rtsol ba bsgom pa dang / gti mug dang rmongs pa dang bral ba'i yang dag pa'i dran pa bsgom pa dang / rtog pa dang rnam par rtog pa thams cad dang bral </text></item>
<item><p>472b3</p><section>dkon brtsegs</section><text>ba'i yang dag pa'i ting nge 'dzin bsgom pa ste/ 'di ni 'phags pa'i lam yan lag brgyad pa bsgom pa zhes bya'o/ /de nas sangs rgyas bcom ldan 'das rnams kyi byang chub dang / de </text></item>
<item><p>472b4</p><section>dkon brtsegs</section><text>las gzhan pa'i dge ba byang chub kyi phyogs kyi chos gang yin pa dag kyang bag yod pas thob ces bya'o/ /grogs po dag /de ltar na bag yod pa byang chub sems dpa' de ltar byang chub kyi </text></item>
<item><p>472b5</p><section>dkon brtsegs</section><text>phyogs kyi chos sum cu rtsa bdun po 'di dag la 'jug go /zhugs nas 'du byed thams cad kyi 'dams brgal te/ /brgal nas kyang rnam par lta ste/ rnam par bltas nas mi mthong ngo / /mi </text></item>
<item><p>472b6</p><section>dkon brtsegs</section><text>'bar ro/ /shin tu nye bar zhi ste/ rnam par 'khrugs par mi byed do/ /shin tu nye bar zhi ba gang yin zhe na/ gang nye bar ma bsgrubs pa des ma byas so/ /gang ma byas pa de myong ba med pa'o/ /gang </text></item>
<item><p>472b7</p><section>dkon brtsegs</section><text>myong ba med pa de la gdags pa med do/ /gang gdags pa med pa de ni shin tu nye bar zhi ba'o/ /bstan pa 'di bshad pa na lha'i bu khri nyis stong chos rnams la chos kyi mig rdul med cing dri ma dang </text></item>
<item><p>473a1</p><section>dkon brtsegs</section><text>bral ba rnam par dag go /lha'i bu dpal bzang gis gzhan yang 'jam dpal gzhon nur gyur pa la 'di skad ces smras so/ /'jam dpal/ byang chub sems </text></item>
<item><p>473a2</p><section>dkon brtsegs</section><text>dpa' lam ji ltar bsgom/ smras pa/ lha'i bu/ byang chub sems dpa' ni 'khor ba yang mi spong la/ 'khor ba'i nyes pa rnams kyis kyang mi gos so/ /'dus ma byas su yang mi ltung la/ 'dus </text></item>
<item><p>473a3</p><section>dkon brtsegs</section><text>ma byas kyi yon tan rnams kyang myong ngo / /pha rol tu phyin pa drug gi lam yang bsgom la/ nyan thos dang rang sangs rgyas kyi yul la yang snang ngo / /lha'i bu/ gzhan yang byang chub sems dpa' </text></item>
<item><p>473a4</p><section>dkon brtsegs</section><text>rnams kyi lam ni stong pa nyid kyis rnam par dag pa yang yin la/ lta bar gyur pa la yang mkhas shing / lta bar gyur pa la mngon par zhen pa yang med do/ /mtshan ma med pas rnam par dag par </text></item>
<item><p>473a5</p><section>dkon brtsegs</section><text>yang yin la/ mtshan ma la yang mkhas shing / mtshan ma la mngon par zhen pa yang med do/ /smon pa med pas rnam par dag pa yang yin la/ khams gsum pa la yang mkhas shing /</text></item>
<item><p>473a6</p><section>dkon brtsegs</section><text>khams gsum pa la mngon par zhen pa yang med do/ /skye ba med pa dang 'byung ba med pas rnam par dag pa yang yin la/ skye ba dang 'jig pa la yang mkhas shing / skye ba dang 'jig pa </text></item>
<item><p>473a7</p><section>dkon brtsegs</section><text>la mngon par zhen pa yang med do/ /de ci'i phyir zhe na/ byang chub sems dpa' sems nges par sems pa de dag rnams ni sems can chos thams cad stong pa'o snyam pa'i lta bar gyur </text></item>
<item><p>473b1</p><section>dkon brtsegs</section><text>bar zhugs pa lta bar gyur pa bag la nyal bar byas pa rnams kyi lta bar gyur pa spang pa'i phyir chos kyang ston la/ lta bar gyur pa de dag kyang stong pa nyid du mthong ngo / /de bzhin du sbyar te/ byang chub </text></item>
<item><p>473b2</p><section>dkon brtsegs</section><text>sems dpa' sems nges par sems pa ni mtshan ma med pa dang / smon pa med pa dang / mngon par 'du byed pa med pa dang / skye ba med pa dang / byung ba med pa'i chos thams cad la 'byung </text></item>
<item><p>473b3</p><section>dkon brtsegs</section><text>ba dang 'jig pa'i rjes su mthun par 'byung ba dang / 'jig pa bag la nyal ba byas pa rnams kyi 'byung ba dang / 'jig par lta ba spang pa'i phyir chos kyang ston la/ 'byung ba dang 'jig pa de yang </text></item>
<item><p>473b4</p><section>dkon brtsegs</section><text>'byung ba dang 'jig pa med pa nyid du mthong ste/ 'di ni byang chub sems dpa' rnams kyi lam bsgom pa zhes bya'o/ /lha'i bu/ gzhan yang byang chub sems dpa' rnams kyi lam ni 'gro ba dang </text></item>
<item><p>473b5</p><section>dkon brtsegs</section><text>'ong ba zhes bya'o/ /de ci'i phyir zhe na/ byang chub sems dpa'i 'gro ba ni sems can gyi bsam pa rnams la'o/ /'ong ba ni so so ci rigs par chos ston pa'i phyir ro/ /byang chub sems dpa'i 'gro </text></item>
<item><p>473b6</p><section>dkon brtsegs</section><text>ba ni snyoms par 'jug pa bskyed pa'i phyir ro/ /'ong ba ni 'dod pa'i khams kyi sems can gyi nang du skye ba'i phyir ro/ /byang chub sems dpa'i 'gro ba ni 'phags pa'i lam du'o/ /'ong ba ni </text></item>
<item><p>473b7</p><section>dkon brtsegs</section><text>'phags pa ma yin pa'i sems can yongs su smin par byed pa'i phyir ro/ /'gro ba ni mi skye ba'i chos la bzod pa thob par byed pa'i phyir ro/ /'ong ba ni bzod pa de sems can gyi khong du chud </text></item>
<item><p>474a1</p><section>dkon brtsegs</section><text>par byed pa'i phyir ro/ /byang chub sems dpa'i 'gro ba ni 'byung ba la mkhas pa'o/ /'ong ba ni 'byung ba ma yin par 'byung ba'i phyir ro/ /byang chub sems </text></item>
<item><p>474a2</p><section>dkon brtsegs</section><text>dpa'i 'gro ba ni mya ngan las 'das par 'gro ba'i phyir ro/ /'ong ba ni 'khor ba na sems can yongs su smin par byed pa'i phyir ro/ /'gro ba ni gang du yang 'gro ba dang 'ong ba med par so sor </text></item>
<item><p>474a3</p><section>dkon brtsegs</section><text>rtog pa'i phyir ro/ /byang chub sems dpa' rnams kyi 'ong ba ni chos khong du chud par byed pa'i phyir ro/ /'gro ba ni rnam par thar pa'i sgo stong pa nyid dang / mtshan ma med pa dang / smon pa </text></item>
<item><p>474a4</p><section>dkon brtsegs</section><text>med pa bsgom pa'i phyir ro/ /'ong ba ni rnam par rtog pa gsum spang bar chos ston pa'i phyir ro/ /'gro ba ni dam bcas pa brtan par byed pa'i phyir ro/ /'ong ba ni dam bcas pa nyams 'og tu </text></item>
<item><p>474a5</p><section>dkon brtsegs</section><text>chud par byed pa'i phyir ro/ /byang chub sems dpa'i 'gro ba ni byang chub snying por 'gro ba'i phyir ro/ /byang chub sems dpa'i 'ong ba ni byang chub kyi spyad pa spyod pa'i phyir te/ lha'i bu/ 'di ni </text></item>
<item><p>474a6</p><section>dkon brtsegs</section><text>byang chub sems dpa' rnams kyi lam 'gro ba dang 'ong ba zhes bya ba'o/ /bstan pa 'di bshad pa na byang chub sems dpa' lnga brgya mi skye ba'i chos la bzod pa skyes so/ /de nas lha'i bu </text></item>
<item><p>474a7</p><section>dkon brtsegs</section><text>dpal bzang gis 'jam dpal gzhon nur gyur pa la 'di skad ces smras so/ /'jam dpal/ bdag gis 'jig rten gyi khams yon tan thams cad kyi 'od ces bgyi ba zhig thos </text></item>
<item><p>474b1</p><section>dkon brtsegs</section><text>na| 'jam dpal/ 'jig rten gyi khams yon tan thams cad kyi 'od de phyogs gang na mchis/ de na de bzhin gshegs pa'i mtshan ji skad ces bgyi ba zhig chos ston/ 'jam dpal gyis </text></item>
<item><p>474b2</p><section>dkon brtsegs</section><text>smras pa/ lha'i bu/ steng gi phyogs su sangs rgyas kyi zhing 'di nas sangs rgyas kyi zhing gang+gA'i klung bcu gnyis kyi bye ma snyed 'das pa na/ 'jig rten gyi khams yon tan thams cad kyi 'od ces bya ba </text></item>
<item><p>474b3</p><section>dkon brtsegs</section><text>yod de/ de na de bzhin gshegs pa dgra bcom pa yang dag par rdzogs pa'i sangs rgyas kun tu bzang po zhes bya ba chos ston to/ /smras pa/ 'jam dpal/ bdag gis 'jig rten gyi khams </text></item>
<item><p>474b4</p><section>dkon brtsegs</section><text>yon tan thams cad kyi 'od de dang / de bzhin gshegs pa dgra bcom pa yang dag par rdzogs pa'i sangs rgyas kun tu bzang po de blta bar bgyi'o/ /de nas 'jam dpal gzhon nur gyur pas </text></item>
<item><p>474b5</p><section>dkon brtsegs</section><text>de'i tshe dri ma med pa'i 'od ces bya ba'i ting nge 'dzin la snyoms par zhugs so/ /'jam dpal gzhon nur gyur pa snyoms par zhugs ma thag tu lus las de dang mthun pa'i 'od byung ste/ 'od des </text></item>
<item><p>474b6</p><section>dkon brtsegs</section><text>sangs rgyas kyi zhing gang+gA'i klung bcu gnyis kyi bye ma snyed po de dag snang bar byas nas/ 'jig rten gyi khams yon tan thams cad kyi 'od de yang snang ba chen pos khyab par gyur to/ /de nas bcom </text></item>
<item><p>474b7</p><section>dkon brtsegs</section><text>ldan 'das de bzhin gshegs pa kun tu bzang po de'i sangs rgyas kyi zhing du byang chub sems dpa' gang dag skyes pa de dag gis 'od de mthong nas ngo mtshar du gyur te/ thal mo sbyar nas </text></item>
<item><p>475a1</p><section>dkon brtsegs</section><text>bcom ldan 'das la zhus pa/ bcom ldan 'das/ 'od 'di ltar 'od yongs su dag pa 'di gang nas mchis/ bcom ldan 'das kyis bka' stsal pa/ rigs </text></item>
<item><p>475a2</p><section>dkon brtsegs</section><text>kyi bu dag /'og gi phyogs su sangs rgyas kyi zhing 'di nas sangs rgyas kyi zhing gang+gA'i klung bcu gnyis kyi bye ma snyed 'das pa na 'jig rten gyi khams mi mjed ces bya ba yod de/ de na de bzhin </text></item>
<item><p>475a3</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs so/ /'tsho'o/ /gzhes so/ /chos kyang ston to/ /de na phyir mi ldog pa'i byang chub sems </text></item>
<item><p>475a4</p><section>dkon brtsegs</section><text>dpa' 'jam dpal gzhon nur gyur pa zhes bya ba dri ma med pa'i 'od ces bya ba'i ting nge 'dzin la snyoms par zhugs te/ de'i lus kyi 'od kyis phyogs bcu'i sangs rgyas kyi zhing tshad med </text></item>
<item><p>475a5</p><section>dkon brtsegs</section><text>grangs med pa dag snang ba chen pos khyab bo/ /des 'jig rten gyi khams 'di yang snang ba chen pos khyab bo/ /gsol pa/ bcom ldan 'das/ bdag cag gis 'jig rten gyi khams mi </text></item>
<item><p>475a6</p><section>dkon brtsegs</section><text>mjed de dang / bcom ldan 'das de bzhin gshegs pa shAkya thub pa de dang / 'jam dpal gzhon nur gyur pa blta bar bgyi'o/ /de nas bcom ldan 'das de bzhin gshegs pa kun </text></item>
<item><p>475a7</p><section>dkon brtsegs</section><text>tu bzang pos zhabs kyi 'og gi mthil gyi 'khor lo rtsibs stong dang ldan pa las 'od zer stong phyung ste/ 'od zer de dag sangs rgyas kyi zhing gang+gA'i klung bcu gnyis kyi bye ma snyed las 'das </text></item>
<item><p>475b1</p><section>dkon brtsegs</section><text>te| 'jig rten gyi khams mi mjed 'dir snang ba chen pos khyab par byas so/ /de nas byang chub sems dpa' de dag gis 'jig rten gyi khams mi mjed 'di mthong zhing / bcom ldan 'das de </text></item>
<item><p>475b2</p><section>dkon brtsegs</section><text>bzhin gshegs pa dgra bcom pa yang dag par rdzogs pa'i sangs rgyas shAkya thub pa dang / 'jam dpal gzhon nur gyur pa dang / byang chub sems dpa'i tshogs thams cad kyang mthong ngo / /</text></item>
<item><p>475b3</p><section>dkon brtsegs</section><text>byang chub sems dpa' 'di dag gis kyang 'jig rten gyi khams yon tan thams cad kyi 'od de mthong zhing / bcom ldan 'das de bzhin gshegs pa dgra bcom pa yang dag par rdzogs </text></item>
<item><p>475b4</p><section>dkon brtsegs</section><text>pa'i sangs rgyas kun tu bzang po de dang / byang chub sems dpa' de dag kyang mthong ngo / /de nas bcom ldan 'das de bzhin gshegs pa kun tu bzang pos byang chub sems dpa' de dag la </text></item>
<item><p>475b5</p><section>dkon brtsegs</section><text>bka' stsal pa/ rigs kyi bu dag /der chos kyi gtam chen po 'byung bar 'gyur na khyed kyi nang nas 'jig rten gyi khams mi mjed der 'gro bar spro ba su yod/ byang chub sems dpa' </text></item>
<item><p>475b6</p><section>dkon brtsegs</section><text>ye shes sgron ma 'dzin zhes bya ba der 'dus te 'dug par gyur pa des bcom ldan 'das de la gsol pa/ bcom ldan 'das/ bdag 'jig rten gyi khams mi mjed der mchi bar spro </text></item>
<item><p>475b7</p><section>dkon brtsegs</section><text>lags so/ /bcom ldan 'das kyis bka' stsal pa/ rigs kyi bu/ da de'i dus la bab par shes na song zhig /de nas byang chub sems dpa' sems dpa' chen po ye shes sgron ma </text></item>
<item><p>476a1</p><section>dkon brtsegs</section><text>'dzin byang chub sems dpa' bye ba phrag bcus yongs su bskor cing mdun du bdar te bcom ldan 'das de'i zhabs la mgo bos phyag 'tshal nas bcom </text></item>
<item><p>476a2</p><section>dkon brtsegs</section><text>ldan 'das de la lan bdun bskor ba byas te/ dper na/ skyes bu stobs dang ldan pas lag pa bskum pa las brkyang ba dang / brkyang pa las bskum pa tsam gyis skad cig thang cig yud </text></item>
<item><p>476a3</p><section>dkon brtsegs</section><text>tsam de la sangs rgyas kyi zhing de nas mi snang bar gyur nas/ 'jig rten gyi khams mi mjed 'dir dga' ldan gyi gnas su 'jam dpal gzhon nur gyur pa'i mdun gyi steng gi bar snang </text></item>
<item><p>476a4</p><section>dkon brtsegs</section><text>la gnas pa'i khang pa brtsegs par phyin te/ de'i g.yog 'khor de dag kyang khang pa brtsegs pa legs par ngas pa rnams su phyin to/ /de dag rang rang gi stan las langs nas thal mo </text></item>
<item><p>476a5</p><section>dkon brtsegs</section><text>sbyar te/ 'jam dpal gzhon nur gyur pa la phyag 'tshal zhing tshig 'di skad ces kyang smras so/ /'jam dpal/ bdag cag ni bcom ldan 'das de bzhin gshegs pa dgra bcom pa </text></item>
<item><p>476a6</p><section>dkon brtsegs</section><text>yang dag par rdzogs pa'i sangs rgyas kun tu bzang po des khyod la blta ba dang / phyag bya ba dang / bsnyen bkur bya ba dang / chos mnyan pa'i phyir 'dir btang ngo / /khyod kyis 'od bkye ba de </text></item>
<item><p>476a7</p><section>dkon brtsegs</section><text>yang 'jig rten gyi khams der phyin to/ /de nas 'dod pa na spyod pa dang / gzugs na spyod pa'i lha'i bu de dag gis byang chub sems dpa' de dag mthong nas ngo mtshar du gyur te/ kye </text></item>
<item><p>476b1</p><section>dkon brtsegs</section><text>ma ji tsam du 'di ltar myur bar 'od zer 'di 'jig rten gyi khams der phyin pa dang / 'di ltar myur bar byang chub sems dpa' 'di dag 'jig rten gyi khams mi mjed 'dir phyin pa 'di </text></item>
<item><p>476b2</p><section>dkon brtsegs</section><text>ni skyes bu dam pa de dag gis mngon par shes pa'i rnam par 'phrul pa'i stobs dang / ting nge 'dzin gyi byin gyi rlabs kyi stobs bsam gyis mi khyab bo/ /zhes ched du brjod pa ched du brjod do/ /</text></item>
<item><p>476b3</p><section>dkon brtsegs</section><text>de nas 'jam dpal gzhon nur gyur pas lha'i 'khor chen po 'dus pa de la ci nas kyang lha khrag khrig phrag bdun cu rtsa gnyis bsam pa thag pa nas bla na med pa yang dag par rdzogs pa'i </text></item>
<item><p>476b4</p><section>dkon brtsegs</section><text>byang chub tu sems bskyed pa de lta de ltar chos ston to/ /de nas 'jam dpal gzhon nur gyur pa ji srid du dga' ldan gyi gnas su lha rnams kyi don bya ba de srid du byas nas/ byang chub </text></item>
<item><p>476b5</p><section>dkon brtsegs</section><text>sems dpa' bye ba phrag bcu po de dag dang lhan cig /rang gi 'khor dang lhan cig /brgya byin dang / tshangs pa dang / 'jig rten skyong ba'i lha'i bu dang bcas pa dang lhan cig tu dga' </text></item>
<item><p>476b6</p><section>dkon brtsegs</section><text>ldan gyi gnas nas mi snang bar gyur te/ sems kyi 'gyur ba tsam gyis bcom ldan 'das kyi spyan sngar phyin nas/ de dag gis bcom ldan 'das kyi zhabs la mgo bos phyag 'tshal </text></item>
<item><p>476b7</p><section>dkon brtsegs</section><text>te| bcom ldan 'das la lan bdun bskor ba byas nas/ bcom ldan 'das kyis gnang ste/ phyogs gcig tu rang rang gi stan la 'khod de/ de nas byang chub sems dpa' ye shes </text></item>
<item><p>477a1</p><section>dkon brtsegs</section><text>sgron ma 'dzin dang lhan cig lhags pa'i byang chub sems dpa' bye ba phrag bcu po de dag gis bcom ldan 'das kyi zhabs la mgo bos phyag 'tshal te/</text></item>
<item><p>477a2</p><section>dkon brtsegs</section><text>lan bdun bskor ba byas nas/ bcom ldan 'das kyi spyan sngar thal mo sbyar te/ bcom ldan 'das la 'di skad ces gsol to/ /bcom ldan 'das la/ bcom ldan 'das de </text></item>
<item><p>477a3</p><section>dkon brtsegs</section><text>bzhin gshegs pa kun tu bzang pos gnod pa chung ngam/ nyam nga ba nyung ngam/ bskyod pa yang ngam/ stobs dang bde ba la reg par gnas sam/ zhes bsnyun gsol lo/ /de nas bcom </text></item>
<item><p>477a4</p><section>dkon brtsegs</section><text>ldan 'das kyis byang chub sems dpa' de dag dang / thams cad dang ldan pa'i 'khor de chos kyi gtam gyis yang dag par dga' bar mdzad/ yang dag par 'dzin du bcug /yang </text></item>
<item><p>477a5</p><section>dkon brtsegs</section><text>dag par gzengs bstod/ yang dag par rab tu dga' bar mdzad do/ /yang dag par dga' bar mdzad cing / yang dag par 'dzin du bcug la/ yang dag par gzengs bstod de/ yang </text></item>
<item><p>477a6</p><section>dkon brtsegs</section><text>dag par rab tu dga' bar mdzad nas kyang / thams cad dang ldan pa'i 'khor de la bka' stsal pa/ grogs po dag /skyes bu dam pa 'di dag dang / 'jam dpal gzhon nur gyur pa dang /</text></item>
<item><p>477a7</p><section>dkon brtsegs</section><text>byang chub sems dpa' ye shes sgron ma 'dzin gyi mngon par shes pa'i rnam par 'phrul pa dang / byin gyi rlabs kyi stobs dang / sems can sdud pa dang / yongs su smin par byed </text></item>
<item><p>477b1</p><section>dkon brtsegs</section><text>pa dang / thabs dang rig pa dang / ye shes dang / shes rab kyi rab tu dbye ba dang / spobs pa la ltos/ grogs po dag /byang chub sems dpa' 'di dag ni bskal pa grangs med pa nas bzung </text></item>
<item><p>477b2</p><section>dkon brtsegs</section><text>ste| sangs rgyas kyi mdzad pas sems can rnams la nye bar gnas pa dag go /sems can gang dag gi dbang po drug po dag la skyes bu dam pa 'di dag mngon par gyur pa de dag ni/ phyis </text></item>
<item><p>477b3</p><section>dkon brtsegs</section><text>bdud kyi yul la gnas par mi 'gyur ro/ /zhes brjod par bya'o/ /de nas byang chub sems dpa' gang dag byang chub sems dpa' ye shes sgron ma 'dzin dang lhan cig tu 'jig rten gyi </text></item>
<item><p>477b4</p><section>dkon brtsegs</section><text>khams mi mjed 'dir phyin pa de dag /bcom ldan 'das shAkya thub pa las chos thos nas/ mi skye ba'i chos la bzod pa thob par gyur to/ /de nas byang chub sems dpa' ye shes sgron </text></item>
<item><p>477b5</p><section>dkon brtsegs</section><text>ma 'dzin dang lhan cig lhags pa'i byang chub sems dpa' bye ba phrag bcu po de dag gis/ bcom ldan 'das kyi zhabs la mgo bos phyag 'tshal te/ lan bdun bskor ba byas nas/ stong </text></item>
<item><p>477b6</p><section>dkon brtsegs</section><text>gsum gyi stong chen po'i 'jig rten gyi khams 'di rab tu g.yos par byas te/ bcom ldan 'das kyi drung nas mi snang bar gyur nas/ skad cig thang cig yud tsam de la 'jig rten gyi khams </text></item>
<item><p>477b7</p><section>dkon brtsegs</section><text>der phyin to/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis chos kyi rnam grangs 'di gzung zhig /chongs shig /lhogs shig /kun </text></item>
<item><p>478a1</p><section>dkon brtsegs</section><text>chub par gyis shig /gzhan dag la yang rgya cher rab tu ston cig /gsol pa/ bcom ldan 'das/ bdag gis chos kyi rnam grangs 'di ni bzung lags na/ 'di'i </text></item>
<item><p>478a2</p><section>dkon brtsegs</section><text>ming ji skad gzung bar bgyi/ bcom ldan 'das kyis bka' stsal pa/ kun dga' bo/ de bas na khyod kyis chos kyi rnam grangs 'di 'jam dpal gyi le'u dang / sangs rgyas kyi yul bsam </text></item>
<item><p>478a3</p><section>dkon brtsegs</section><text>gyis mi khyab pa bstan pa zhes bya bar gzung zhig /bcom ldan 'das kyis de skad ces bka' stsal nas lha'i bu dpal bzang dang / tshe dang ldan pa kun dga' bo dang / thams cad dang </text></item>
<item><p>478a4</p><section>dkon brtsegs</section><text>ldan pa'i 'khor de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags </text></item>
<item><p>478a5</p><section>dkon brtsegs</section><text>pa dkon mchog brtsegs pa chen po'i chos kyi rnam grangs le'u stong phrag brgya pa las/ sangs rgyas kyi yul bsam gyis mi khyab pa lha'i bu dpal bzang gis zhus pa zhes bya ba'i </text></item>
<item><p>478a6</p><section>dkon brtsegs</section><text>le'u ste/ 'dus pa sum cu rtsa lnga pa rdzogs so// //rgya gar gyi mkhan po dzi na mi tra dang / d+ha na shI la dang / mu ne warma dang / zhu chen gyi lo ts+tsha ba zhang ye shes </text></item>
<item><p>478a7</p><section>dkon brtsegs</section><text>sdes bsgyur cing zhus te gtan la phab pa// //</text></item>
<item><p>478b1</p><section>dkon brtsegs</section><text>empty page</text></item>
</list>