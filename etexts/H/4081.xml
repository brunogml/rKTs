<list>
<item><p>1a1</p><section>mdo sde</section><text>@#/ /mdo ta pa bzhugs so//</text></item>
<item><p>1b1</p><section>mdo sde</section><text>@##/ /rgya gar skad du/ AR+ya sarba d+harma swa b+hA ba sa ma tA bi pany+tsi ta sa mA </text></item>
<item><p>1b2</p><section>mdo sde</section><text>d+hi rA dza nA ma mahA yA na sU tra/ bod skad du/ 'phags pa chos thams cad </text></item>
<item><p>1b3</p><section>mdo sde</section><text>kyi rang bzhin mnyam pa nyid rnam par spros pa ting nge 'dzin gyi rgyal po zhes bya ba </text></item>
<item><p>1b4</p><section>mdo sde</section><text>theg pa chen po'i mdo/ bam po dang po/ sangs rgyas dang byang chub sems dpa' </text></item>
<item><p>2a1</p><section>mdo sde</section><text>thams cad la phyag 'tshal lo/ /'di skad bdag gis thos pa dus gcig na/ bcom </text></item>
<item><p>2a2</p><section>mdo sde</section><text>ldan 'das rgyal po'i khab na bya rgod kyi phung po'i ri la dge slong 'bum du tshang ba'i dge slong gi dge </text></item>
<item><p>2a3</p><section>mdo sde</section><text>'dun chen po dang thabs gcig tu bzhugs so/ /byang chub sems dpa' bye ba khrag khrig phrag brgyad </text></item>
<item><p>2a4</p><section>mdo sde</section><text>cu dang yang thabs gcig ste/ thams cad kyang skye ba gcig gis thogs pa/ mngon par shes </text></item>
<item><p>2a5</p><section>mdo sde</section><text>pas mngon par shes pa/ phyogs bcu'i 'jig rten gyi khams dag nas 'dus pa/ gzungs dang </text></item>
<item><p>2b1</p><section>mdo sde</section><text>mdo sde rtogs par khong du chud pa/ sems can thams cad la chos kyi sbyin pas tshim par byed pa/ mngon par shes </text></item>
<item><p>2b2</p><section>mdo sde</section><text>pa chen po'i ye shes brjod pa la mkhas pa/ pha rol tu phyin pa thams cad kyi dam pa'i pha rol tu son pa/ byang chub </text></item>
<item><p>2b3</p><section>mdo sde</section><text>sems dpa'i ting nge 'dzin dang / snyoms par 'jug pa thams cad rnam par gzhag pa shes pa la mkhas pa/ sangs </text></item>
<item><p>2b4</p><section>mdo sde</section><text>rgyas thams cad kyis bstod cing bsngags te rab tu bkur ba/ sangs rgyas kyi zhing thams cad du rdzu 'phrul gyis 'gro </text></item>
<item><p>2b5</p><section>mdo sde</section><text>ba la mkhas pa/ bdud thams cad skrag par bya ba'i shes pa la mkhas pa/ chos thams cad ji ltar ba bzhin du shes </text></item>
<item><p>2b6</p><section>mdo sde</section><text>pa la mkhas pa/ sems can thams cad kyi dbang po mchog dang mchog ma yin pa shes pa la mkhas pa/ sangs rgyas </text></item>
<item><p>3a1</p><section>mdo sde</section><text>thams cad la mchod pa'i las yang dag par sgrub pa shes pa la mkhas pa/ 'jig rten pa'i chos </text></item>
<item><p>3a2</p><section>mdo sde</section><text>thams cad kyis mi gos pa/ lus dang ngag dang sems yang dag par brgyan pa/ byams pa chen po dang snying rje chen po'i go </text></item>
<item><p>3a3</p><section>mdo sde</section><text>cha bgos pa/ bskal pa grangs med par yid mi skyo bar brtson 'grus che ba/ seng ge'i sgra chen po sgrog pa/ phas kyi rgol ba </text></item>
<item><p>3a4</p><section>mdo sde</section><text>thams cad kyis zil gyis mi non pa/ phyir mi ldog pa'i phyag rgyas btab pa/ sangs rgyas thams cad kyi chos kyi dbang bskur </text></item>
<item><p>3a5</p><section>mdo sde</section><text>ba thob pa sha stag la 'di lta ste/ byang chub sems dpa' sems dpa' chen po lhun po dang / rab tu lhun po dang / lhun </text></item>
<item><p>3a6</p><section>mdo sde</section><text>po'i rtse mo 'dzin dang / lhun po mar me'i rgyal po dang / lhun po brtsegs pa dang / lhun po'i rgyal mtshan dang / lhun po'i </text></item>
<item><p>3b1</p><section>mdo sde</section><text>rgyal po dang / lhun po'i rtse mo kun g.yo bar byed pa'i rgyal po dang / lhun po'i dbyangs dang / sprin gyi rgyal po dang / rnga dbyangs dang / rin po che'i 'byung gnas dang / rin po che'i tog </text></item>
<item><p>3b2</p><section>mdo sde</section><text>dang | rin po che'i rtse mo dang / rin po che 'byung ba dang / rin po che snang ba dang / rin po che'i 'khar ba dang / lag na phyag rgya rin po che dang / rin po che'i bkod pa dang / rin po </text></item>
<item><p>3b3</p><section>mdo sde</section><text>che'i dra ba dang / rin po che'i 'od dang / rin po che'i gling dang / dga' bar byed pa dang / chos bkod pa dang / bkod pa'i rgyal po dang / mtshan gyis kun tu brgyan pa dang /</text></item>
<item><p>3b4</p><section>mdo sde</section><text>dbyangs bkod pa dang / dbyangs rnam par dag pa'i 'od dang / rin po che brtsegs pa dang / nyi ma me'i 'od 'phro can dang / skar ma la dga' ba dang / zla ba'i 'od zer dang /</text></item>
<item><p>3b5</p><section>mdo sde</section><text>sems bskyed ma thag tu chos kyi 'khor lo skor ba dang / gser bzang po rnam par dag pa'i 'od dang / byang chub sems dpa' sems dpa' chen po rtag tu mi 'jigs sbyin </text></item>
<item><p>3b6</p><section>mdo sde</section><text>zhes bya ba dang / byang chub sems dpa' mi pham pa la sogs pa bskal pa bzang po'i byang chub sems dpa' sems dpa' chen po thams cad dang / 'jam dpal la </text></item>
<item><p>3b7</p><section>mdo sde</section><text>sogs pa sems dpa' dpe med pa drug cu dang / bzang skyong la sogs pa skyes bu dam pa bcu drug dang / rgyal po chen po bzhi la sogs pa rgyal chen bzhi'i ris kyi lha'i </text></item>
<item><p>4a1</p><section>mdo sde</section><text>bu rnams dang / tshangs pa la sogs pa tshang ris kyi lha'i bu rnams kyi bar du de bzhin du sbyar te/ de ma yin pa gzhan yang dbang che ba dang / dbang </text></item>
<item><p>4a2</p><section>mdo sde</section><text>che bar grags pa'i lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa rgya </text></item>
<item><p>4a3</p><section>mdo sde</section><text>che zhing rlabs che ba dag dang thabs gcig go /bcom ldan 'das la bkur stir byas/ bla mar byas/ ri mor byas/ mched par byas/ rjed par byas/ gsol bar byas </text></item>
<item><p>4a4</p><section>mdo sde</section><text>te| 'khor bzhi dang lhar bcas pa'i 'jig rten gyis kyang phyag bya ba/ mchod par bya ba/ bkur stir bya ba/ bla mar bya ba/ ri mor bya ba/ rjed par bya ba/ gsol bar </text></item>
<item><p>4a5</p><section>mdo sde</section><text>bya bar gyur to/ /de nas bcom ldan 'das 'khor brgya stong du mas yongs su bskor cing mdun gyis bltas nas chos ston ste/ tshangs par spyod pa/ thog par dge ba/ bar </text></item>
<item><p>4a6</p><section>mdo sde</section><text>du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba/ yang dag par rab tu ston </text></item>
<item><p>4a7</p><section>mdo sde</section><text>to| |de'i tshe 'khor tshogs pa de nyid du zla 'od gzhon nur gyur pa zhes bya ba sngon gyi rgyal ba la bya ba byas pa/ dge ba'i rtsa ba bskyed pa/ skye ba dran pa/ spobs pa thob pa/</text></item>
<item><p>4b1</p><section>mdo sde</section><text>theg pa chen po la yang dag par zhugs pa/ snying rje chen po la brtson pa zhig 'dug te 'dug par gyur to/ /de nas zla 'od gzhon nur gyur pa stan las langs te bla gos phrag pa </text></item>
<item><p>4b2</p><section>mdo sde</section><text>gcig la gzar nas pus mo g.yas pa'i lha ngas la btsugs te/ bcom ldan 'das ga la ba de longs su thal mo sbyar ba btud nas/ bcom ldan 'das la 'di skad ces </text></item>
<item><p>4b3</p><section>mdo sde</section><text>gsol to| |gal te zhus nas zhu ba lung bstan pa'i slad du bcom ldan 'das kyis bdag la skabs phye na bdag bcom ldan 'das de bzhin gshegs pa dgra bcom pa yang </text></item>
<item><p>4b4</p><section>mdo sde</section><text>dag par rdzogs pa'i sangs rgyas la phyogs 'ga' zhig zhu'o/ /de skad ces gsol ba dang / bcom ldan 'das kyis zla 'od gzhon nur gyur pa la 'di skad ces bka' stsal </text></item>
<item><p>4b5</p><section>mdo sde</section><text>to| |de bzhin gshegs pa dgra bcom pa yang dag par rdzogs pa'i sangs rgyas la gzhon nu khyod ci dang ci 'dod pa dris shig dang / dri ba dris pa de dang de nyid lung bstan pas </text></item>
<item><p>4b6</p><section>mdo sde</section><text>ngas khyod kyi sems rangs par bya'o/ /gzhon nu/ nga ni thams cad mkhyen pa/ thams cad gzigs pa/ chos thams cad la stobs dang mi 'jigs pas khyu mchog tu gyur pa/</text></item>
<item><p>4b7</p><section>mdo sde</section><text>rjes su thob pa/ sgrib pa med pa'i rnam par thar pa'i ye shes dang ldan pa ste/ gzhon nu/ 'jig rten gyi khams mtha' yas mu med pa na de bzhin gshegs pa la mi </text></item>
<item><p>5a1</p><section>mdo sde</section><text>mkhyen pa'am/ mi gzigs pa'am/ mi gsan pa'am/ thugs su ma chud pa'am/ mngon sum du ma mdzad pa'am/ mngon par rdzogs par </text></item>
<item><p>5a2</p><section>mdo sde</section><text>sangs ma rgyas pa ci'ang med de/ gzhon nu/ de bzhin gshegs pa la dri ba dang yongs su dri ba'i phyir khyod la rtag tu skabs phye yi/ dri ba dris pa de dang de lung bstan pas </text></item>
<item><p>5a3</p><section>mdo sde</section><text>ngas khyod kyi sems rangs par bya'o/ /de nas bcom ldan 'das kyis skabs phye ba dang / zla 'od gzhon nur gyur pas bcom ldan 'das la tshigs su bcad de </text></item>
<item><p>5a4</p><section>mdo sde</section><text>gsol pa/ 'jig rten mgon po rdzogs sangs rgyas/ /'od mdzad ji ltar spyad pa yis/ /bsam gyis mi khyab ye shes 'thob/ /phan mdzad lung yang bstan du gsol/ /</text></item>
<item><p>5a5</p><section>mdo sde</section><text>mi yi khyu mchog mi dang lhas mchod pa/ /mi dbang bden gsungs ji ltar spyad pa yis/ /theg mchog dam pa gzhal med thob par 'gyur/ /mgon po gsung </text></item>
<item><p>5a6</p><section>mdo sde</section><text>mchog zhus pa lung bstan gsol/ /bdag la g.yo ni ma mchis te/ /lhag pa'i bsam pa zhu ba lags/ /skyes bu dam pa ma gtogs par/ /bdag gi dbang </text></item>
<item><p>5a7</p><section>mdo sde</section><text>ni gzhan ma mchis/ /'dun dang smon lam rgya che bdag la mchis/ /bdag gi spyod pa shAkya seng ges mkhyen/ /bdag ni tshig la gtsor 'dzin ma lags kyi/ /</text></item>
<item><p>5b1</p><section>mdo sde</section><text>mi dbang sgrub pa bdag la myur du gsungs/ /sangs rgyas theg par gces spras bgyid/ /yongs su sdud pa'i chos rnams gang / /chos rnams kun gyi mthar phyin pa/ /dpa' bo </text></item>
<item><p>5b2</p><section>mdo sde</section><text>chen po lung bstan gsol/ /ci nas mis bsten shes rab rnor 'gyur zhing / /mi bzad 'jigs dang bral te mi skrag pas/ /tshul khrims phung po gtong bar mi bgyid cing / /</text></item>
<item><p>5b3</p><section>mdo sde</section><text>rgyags dang zhe sdang gti mug chags bra lte/ /nyes pa kun zhi spyad pa spyod pa yi/ /phan par bgyid pa'i chos rnams bdag la gsungs/ /ji ltar tshul khrims mi gtong zhing / /</text></item>
<item><p>5b4</p><section>mdo sde</section><text>ji ltar bsam gtan 'dor mi 'gyur/ /dgon pa la ni ji ltar bsten/ /shes rab dag gis ji ltar 'phel/ /ji ltar stobs bcu'i bstan pa rgya che la/ /tshul khrims srung </text></item>
<item><p>5b5</p><section>mdo sde</section><text>zhing mngon dga' rnyed par 'gyur/ /ji ltar tshul khrims phung po skyon med 'gyur/ /ji ltar 'dus byas rang bzhin 'jal bar 'gyur/ /ji ltar lus dang ngag gis kyang /</text></item>
<item><p>5b6</p><section>mdo sde</section><text>mkhas pa rnam par dag par 'gyur/ /kun nas nyon mongs med sems kyis/ /sangs rgyas ye shes 'tshol bar 'gyur/ /lus kyi las ni ji ltar rnam dag 'gyur/ /</text></item>
<item><p>5b7</p><section>mdo sde</section><text>tshig gi skyon ni ji ltar spangs par 'gyur/ /ji ltar sems la nyon mongs med 'gyur ba/ /skyes mchog zhus pa bdag la lung bstan gsol/ /de skad ces gsol </text></item>
<item><p>6a1</p><section>mdo sde</section><text>pa dang / bcom ldan 'das kyis zla 'od gzhon nur gyur pa la 'di skad ces bka' stsal to/ /gzhon nu/ byang chub sems dpa' sems dpa' </text></item>
<item><p>6a2</p><section>mdo sde</section><text>chen po chos gcig dang ldan na yon tan 'di dag thob par 'gyur zhing myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur </text></item>
<item><p>6a3</p><section>mdo sde</section><text>ro| |chos gcig po gang zhe na/ gzhon nu/ 'di la byang chub sems dpa' sems dpa' chen po sems can thams cad la sems snyoms pa yin/ phan pa'i sems dang /</text></item>
<item><p>6a4</p><section>mdo sde</section><text>khong khro ba med pa'i sems dang / mi mnyam pa med pa'i sems yin te/ gzhon nu/ byang chub sems dpa' sems dpa' chen po chos gcig po 'di dang ldan na yon tan </text></item>
<item><p>6a5</p><section>mdo sde</section><text>'di dag thob par 'gyur zhing myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /de nas bcom ldan 'das kyis de'i tshe zla 'od </text></item>
<item><p>6a6</p><section>mdo sde</section><text>gzhon nur gyur pa la tshigs su bcad de gsungs pa/ chos gcig yang dag blangs nas ni/ /byang chub sems dpa' gang gnas pa/ /yon tan 'di dag nges thob ste/ /</text></item>
<item><p>6a7</p><section>mdo sde</section><text>myur du byang chub 'tshang yang rgya/ /de yi sems ni gang la'ang zhe mi sdang / /zhe sdang med sems byang chub sems dpa' gang / /tha ba mi skyed zhe sdang med pa dag /khyad </text></item>
<item><p>6b1</p><section>mdo sde</section><text>par ji skad brjod pa thob par 'gyur/ /mnyam pa'i sems la bsten pa yis/ /rnam par smin pa mnyam par 'gyur/ /rkang pa'i mthil yang mnyam pa dang / /cho ga spyod yul </text></item>
<item><p>6b2</p><section>mdo sde</section><text>mnyam par 'gyur/ /mnyam zhing mi mnyam ma yin sems bsgoms nas/ /tha ba'i skyon bral nem nur rab spangs na/ /de yi rkang lag mthil yang mnyam 'gyur te/ /</text></item>
<item><p>6b3</p><section>mdo sde</section><text>mchog tu 'od gsal dag cing blta na sdug /byang chub sems dpa' phyogs bcur lhang nger snang / /sangs rgyas zhing du dpal dang 'od kyis khyab/ /nam des zhi ba'i sa ni </text></item>
<item><p>6b4</p><section>mdo sde</section><text>thob pa'i tshe/ /sangs rgyas mkhyen la sems can mang po 'god/ /gzhon nu/ de la byang chub sems dpa' sems can thams cad snyoms pa dang / phan par </text></item>
<item><p>6b5</p><section>mdo sde</section><text>sems pa dang / sems khong khro ba med pa dang / sems mi mnyam pa med pa ni chos thams cad kyi rang bzhin mnyam pa nyid rnam par spros pa zhes bya ba'i ting nge 'dzin thob </text></item>
<item><p>6b6</p><section>mdo sde</section><text>par 'gyur ro/ /gzhon nu/ chos thams cad kyi rang bzhin mnyam pa nyid rnam par spros pa zhes bya ba'i ting nge 'dzin gang zhe na/ 'di lta ste/ lus kyi sdom pa dang / ngag gi </text></item>
<item><p>6b7</p><section>mdo sde</section><text>sdom pa dang / yid kyi sdom pa dang / las yongs su dag pa dang / dmigs pa las yang dag par 'da' ba dang / phung po yongs su shes pa dang / khams mnyam pa nyid </text></item>
<item><p>7a1</p><section>mdo sde</section><text>dang / skye mched sel ba dang / sred pa spong ba dang / mi skye ba mngon sum du byed pa la 'jug pa dang / rgyu gsal bar byed pa dang / las kyi 'bras </text></item>
<item><p>7a2</p><section>mdo sde</section><text>bu chud mi gson pa dang / chos mthong ba dang / lam sgom pa dang / de bzhin gshegs pa la brten pa dang / shes rab rno ba dang / bden pa'i rjes su 'jug pa dang /</text></item>
<item><p>7a3</p><section>mdo sde</section><text>chos shes pa dang / so so yang dag par rig pa la 'jug pa shes pa dang / yi ge dang tshig rab tu dbye ba shes pa dang / dngos po rnams las yang dag par 'da' ba dang /</text></item>
<item><p>7a4</p><section>mdo sde</section><text>sgra yongs su shes pa dang / dga' ba rab tu thob pa dang / chos kyi dga' ba rjes su myong ba dang / drang ba dang / mnyen pa dang / shugs drang ba dang / gya gyu med pa dang /</text></item>
<item><p>7a5</p><section>mdo sde</section><text>khro gnyer dang bral ba dang / des pa dang / ngang tshul dge ba dang / byams par 'dzin pa dang / 'jam pa dang / bzhin 'dzum pa dang / gsong por smra ba dang / legs </text></item>
<item><p>7a6</p><section>mdo sde</section><text>par 'ongs so/ /tshur shog ces smras pa dang / le lo med pa dang / bla ma la gus pa dang / bla ma la sri zhu che ba dang / skye bas chog shes pa dang / chos dkar pos mi ngoms </text></item>
<item><p>7a7</p><section>mdo sde</section><text>pa dang / 'tsho ba rnam par dag pa dang / dgon pa la gnas pa mi gtong ba dang / sa rnam par bzhag pa shes pa dang / dran pa chud mi gzon pa dang / phung po la mkhas </text></item>
<item><p>7b1</p><section>mdo sde</section><text>pa dang / khams la mkhas pa dang / skye mched la mkhas pa dang / mngon par shes pa mngon sum du bya ba la 'jug pa dang / nyon mongs pa sel ba dang / bag chags kyi </text></item>
<item><p>7b2</p><section>mdo sde</section><text>mtshams sbyor ba yang dag par 'joms pa dang / khyad par du 'gro ba dang / bsgom pa'i rgyu mthun pa dang / nyes pa las dbyung ba la mkhas pa dang / kun nas ldang ba gnon pa </text></item>
<item><p>7b3</p><section>mdo sde</section><text>dang | bag la nyal spong ba dang / srid pa las yang dag par 'da' ba dang / skye ba dran pa dang / las kyi rnam par smin pa la nem nur med pa dang / chos sems pa dang / thos </text></item>
<item><p>7b4</p><section>mdo sde</section><text>pa 'tshol ba dang / ye shes rno ba dang / ye shes la sred pa dang / ye shes rjes su rtogs pa dang / cang shes kyi sa dang / sems ri lta bu dang / mi sgul ba dang / mi g.yo ba </text></item>
<item><p>7b5</p><section>mdo sde</section><text>dang | phyir mi ldog pa'i sa rnam par gzhag pa shes pa dang / dge ba'i chos kyi rgyu mthun pa dang / sdig pa'i chos la smod pa dang / nyon mongs pa rnams kyi rgyu ba med pa dang /</text></item>
<item><p>7b6</p><section>mdo sde</section><text>bslab pa yongs su mi gtong ba dang / ting nge 'dzin rnam par 'jog pa dang / sems can rnams kyi bsam pa shes pa dang / skye ba'i khyad par shes pa dang / mnyam pa nyid </text></item>
<item><p>7b7</p><section>mdo sde</section><text>shes pa dang / tshig gi mtshams sbyor ba shas pa dang / khyim na gnas pa yongs su gtong ba dang / khams gsum la mngon par mi dga' ba dang / sems zhum pa med pa </text></item>
<item><p>8a1</p><section>mdo sde</section><text>dang | chos la mngon par zhen pa med pa dang / dam pa'i chos yongs su 'dzin pa dang / chos srung ba dang / las kyi rnam par smin pa la yid ches pa </text></item>
<item><p>8a2</p><section>mdo sde</section><text>dang | 'dul ba la mkhas pa dang / rtsod pa'i gzhi zhi bar byed pa dang / 'gyed pa med pa dang / rtsod pa med pa dang / bzod pa'i sa dang / bzod pa yang dag par 'dzin pa </text></item>
<item><p>8a3</p><section>mdo sde</section><text>dang | 'gro ba mnyam pa dang / chos rab tu dbye ba la mkhas pa dang / chos gtan la dbab pa la mkhas pa dang / chos kyi chig rab tu dbye ba shes pa dang / chos kyi tshig </text></item>
<item><p>8a4</p><section>mdo sde</section><text>nges par dgod pa la mkhas pa dang / sngon gyi mtha' shes pa dang / phyi ma'i mtha' shes pa dang / da ltar byung ba shes pa dang / dus gsum mnyam pa nyid shes pa </text></item>
<item><p>8a5</p><section>mdo sde</section><text>dang | 'khor gsum yongs su dag pa shes pa dang / lus gnas pa shes pa dang / sems gnas pa shes pa dang / spyod lam srung ba dang / spyod lam mi 'khrugs pa </text></item>
<item><p>8a6</p><section>mdo sde</section><text>dang | spyod lam mi 'chos pa dang / spyod lam mdzes pa dang / don dang don ma yin pa la mkhas shing shes pa dang / rigs par smra ba dang / 'jig rten shes pa </text></item>
<item><p>8a7</p><section>mdo sde</section><text>dang | lhug par gtong ba dang / lag brkyang pa dang / sems kyis 'dzin pa med pa dang / ngo tsha shes pa dang / khrel yod pa dang / mi dge ba'i sems la smod pa </text></item>
<item><p>8b1</p><section>mdo sde</section><text>dang | sbyangs pa'i yon tan mi gtong ba dang / cho ga yang dag par 'dzin pa dang / dga' bar spyod pa dang / bla ma la ldang zhing stan 'ding ba dang / nga rgyal tshar gcod pa dang / sems </text></item>
<item><p>8b2</p><section>mdo sde</section><text>yang dag par rab tu 'dzin pa dang / sems skye ba shes pa dang / don rtogs par shes pa dang / ye shes rjes su rtogs pa dang / mi shes pa med par gyur pa dang / sems la 'jug </text></item>
<item><p>8b3</p><section>mdo sde</section><text>pa shes pa dang / sems kyi rang bzhin rjes su rtogs pa shes pa dang / sgrub pa dang nges par sgrub pa la mkhas pa'i shes pa dang / sgra skad thams cad shes pa dang / nges pa'i </text></item>
<item><p>8b4</p><section>mdo sde</section><text>tshig rnam par gzhag pa shes pa dang / don gtan la dbab par shes pa dang / gnod pa rnam par spong ba dang / skyes bu dam pa dang 'grogs pa dang / skyes bu ngan pa rnam </text></item>
<item><p>8b5</p><section>mdo sde</section><text>par spong ba dang / bsam gtan rnams sgrub cing de la ro myong bar mi byed pa dang / mngon par shes pas rnam par 'phrul ba dang / ming dang brda dang gdags pa'i ngo bo nyid la </text></item>
<item><p>8b6</p><section>mdo sde</section><text>'jug pa shes pa dang / btags pa yang dag par 'joms pa dang / 'du byed rnams la skyo ba dang / bkur sti mi 'dod pa dang / bkur sti med pa la btang snyoms su byed pa dang /</text></item>
<item><p>8b7</p><section>mdo sde</section><text>rnyed pa la don du mi gnyer ba dang / rnyed pa med pa la zhum pa med pa dang / snyan pa mi 'dod pa dang / mi snyan pa la khong khro ba med pa dang / bstod pa la dga' ba med pa </text></item>
<item><p>9a1</p><section>mdo sde</section><text>dang / smad pa la mi dga' ba med pa dang / bde ba la mngon par ma chags pa dang / sdug bsngal la yid 'byung bar mi byed pa dang / 'du byed rnams </text></item>
<item><p>9a2</p><section>mdo sde</section><text>len par mi byed pa dang / bsngags pa yang dag pa la ma chags pa dang / bsngags pa yang dag pa ma yin pa la mi mjed pa dang / khyim pa dang rab tu byung ba dag dang mi </text></item>
<item><p>9a3</p><section>mdo sde</section><text>bsten pa dang / spyod yul ma yin pa rnam par spong ba dang / spyod yul du rgyu ba dang / spyod pa phun sum tshogs pa dang / spyod pa ma yin pa rnam par spong ba dang / rigs </text></item>
<item><p>9a4</p><section>mdo sde</section><text>sun par mi byed pa dang / bstan pa srung ba dang / smra ba nyung zhing mnyan pa dang / dal gyis smra ba dang / tshig gi lan glan pa la mkhas pa dang / phyir rgol ba tshar gcod </text></item>
<item><p>9a5</p><section>mdo sde</section><text>pa dang / dus su 'gro bar byed pa dang / so so'i skye bo la yid mi rton pa dang / sdug bsngal ba rnams la khyad du gsod par mi byed cing de dag la nor sbyin pa dang / dbul </text></item>
<item><p>9a6</p><section>mdo sde</section><text>po rnams la brnyas par mi byed pa dang / tshul khrims 'chal pa la snying rje ba dang / phan pa'i dngos po dang snying brtse ba'i blo dang chos kyis phan 'dogs pa dang / zang </text></item>
<item><p>9a7</p><section>mdo sde</section><text>zing yongs su gtong ba dang / mi gsog par gnas pa dang / tshul khrims la bstod cing 'chal pa'i tshul khrims la smod pa dang / tshul khrims dang ldan pa la g.yo </text></item>
<item><p>9b1</p><section>mdo sde</section><text>med par bsten pa dang / bdog pa thams cad yongs su gtong ba dang / lhag pa'i bsam pas gnyer ba dang / ji skad smras pa bzhin byed pa dang / rgyun mi chad par sbyor ba dang /</text></item>
<item><p>9b2</p><section>mdo sde</section><text>gus par byas te dga' ba myong bar byed pa dang / dpe shes pa dang / sngon byung ba la mkhas pa dang / dge ba'i rtsa ba sngon du 'gro ba dang / thabs la mkhas pa dang / mtshan ma </text></item>
<item><p>9b3</p><section>mdo sde</section><text>spong ba dang / 'du shes zlog pa dang / dngos po rnams yongs su shes pa dang / mdo sde mngon par sgrub pa dang / 'dul ba la mkhas pa dang / bden pa gtan la 'bebs pa </text></item>
<item><p>9b4</p><section>mdo sde</section><text>dang | rnam par grol ba mngon sum du bya ba la 'jug pa dang / tshig mgo cig tu smra ba dang / ji lta ba bzhin du shes shing mthong ba mi gtong ba dang / nem nur med </text></item>
<item><p>9b5</p><section>mdo sde</section><text>pa'i tshig dang / stong pa nyid la brten pa dang / mtshan ma med pa la brten pa dang / smon pa med pa'i ngo bo nyid rtogs par byed pa dang / mi 'jigs pa thob pa dang / ye shes </text></item>
<item><p>9b6</p><section>mdo sde</section><text>kyis snang bar byed pa dang / tshul khrims dam pa dang / snyoms par 'jug pa la gzhol ba dang / gcig pur dga' ba dang / bdag shes pa dang / shes kyi khe nyung dus </text></item>
<item><p>9b7</p><section>mdo sde</section><text>chog shes pa dang / sems la rnyog pa med pa dang / lta bar gyur pa rnam par spong ba dang / gzungs thob pa dang / ye shes la 'jug pa dang / gnas dang gnas ma yin pa </text></item>
<item><p>10a1</p><section>mdo sde</section><text>dang | 'jug pa dang sgrub pa shes pa dang / gtan tshigs dang / rigs pa dang / tshul dang / sgo dang / rgyu dang / lam dang / nan tan dang / sgrub </text></item>
<item><p>10a2</p><section>mdo sde</section><text>pa dang / phrin dang / gdams pa dang / bstan pa la spyod pa dang / rjes su mthun pa'i bzod pa dang / bzod pa'i sa dang / mi bzod pa dang bral ba dang / ye shes kyis </text></item>
<item><p>10a3</p><section>mdo sde</section><text>dang | mi shes pa spong ba dang / shes pa la gnas pa dang / rnal 'byor spyod pa'i sa dang / byang chub sems dpa'i spyod yul dang / skyes bu dam pa la brten pa dang /</text></item>
<item><p>10a4</p><section>mdo sde</section><text>skyes bu dam pa ma yin pa spong ba dang / chos thams cad kyi ngo bo nyid rtogs shing khong du chud par shes pa dang / de bzhin gshegs pas gsungs pa'i sangs rgyas </text></item>
<item><p>10a5</p><section>mdo sde</section><text>kyi sa dang / mkhas pa rnams kyis rjes su yi rang ba dang / byis pa rnams kyis spangs pa dang / nyan thos rnams kyis shes par dka' ba dang / rang sangs rgyas rnams </text></item>
<item><p>10a6</p><section>mdo sde</section><text>kyis mi shes pa dang / mu stegs can gyis ma yin pa dang / byang chub sems dpa' rnams kyis yongs su gzung ba dang / stobs bcu dag gis rjes su rtogs pa dang </text></item>
<item><p>10a7</p><section>mdo sde</section><text>lha rnams kyis mchod par bya ba dang / tshangs pas phyag bya ba dang / brgya byin rnams kyis sngon du 'gro bar bya ba dang / klu rnams kyis phyag bya ba dang / gnod sbyin rnams </text></item>
<item><p>10b1</p><section>mdo sde</section><text>kyis rjes su yi rang bar bya ba dang / mi'am ci rnams kyis bstod par bya ba dang / lto 'phye chen po rnams kyis bsngags par bya ba dang / byang chub sems dpa' rnams kyis </text></item>
<item><p>10b2</p><section>mdo sde</section><text>bsgom par bya ba dang / mkhas pa rnams kyis kun chub par bya ba dang / bla na med pa'i nor du gyur pa dang / zang zing med pa'i sbyin pa dang / nad pa rnams kyi sman du gyur pa </text></item>
<item><p>10b3</p><section>mdo sde</section><text>dang | ye shes kyi mdzod du gyur pa dang / spobs pa mi zad pa dang / mdo sde rnams kyi tshul du gyur pa dang / dpa' bo dag gi g.yul du gyur pa dang / khams gsum yongs </text></item>
<item><p>10b4</p><section>mdo sde</section><text>su shes pa dang / pha rol tu 'gro ba dag la gzings lta bu dang / chu bo'i nang du zhugs pa dag la gru lta bu dang / grags pa 'dod pa dag gi grags pa dang / sangs rgyas rnams </text></item>
<item><p>10b5</p><section>mdo sde</section><text>kyis bstod pa dang / de bzhin gshegs pa rnams kyis bsngags pa dang / stobs bcu rnams kyis bstod pa dang / byang chub sems dpa' dag gi yon tan dang / snying rje can </text></item>
<item><p>10b6</p><section>mdo sde</section><text>dag gi btang snyoms dang / nyes pa zhi bar 'dod pa dag gi byams pa dang / theg pa chen po dag gi dbugs 'byin pa dang / seng ge'i sgra sgrogs pa rnams kyi nan tan dang /</text></item>
<item><p>10b7</p><section>mdo sde</section><text>sangs rgyas kyi ye shes kyi lam dang / chos thams cad kyi phyag rgya dang / thams cad mkhyen pa'i ye shes yongs su grub pa dang / byang chub sems dpa' rnams kyi skyed mos </text></item>
<item><p>11a1</p><section>mdo sde</section><text>tshal du gyur pa dang / bdud kyi sde rnams skrag par byed pa dang / bde bar 'gro ba rnams kyi rig pa dang / don sgrub pa rnams kyi don dang / dgra'i </text></item>
<item><p>11a2</p><section>mdo sde</section><text>nang du song ba dag gi skyabs dang / phyir rgol ba rnams chos dang mthun pas tshar gcod pa dang / mi 'jigs pa rnams kyi bden pa'i rnam pa dang / stobs rnams yang </text></item>
<item><p>11a3</p><section>mdo sde</section><text>dag par 'tshol ba dang / sangs rgyas kyi chos ma 'dres pa bco brgyad kyi snga ltas su gyur pa dang / chos kyi sku'i rgyan dang spyod pa rnams kyi rgyu mthun pa dang / sangs rgyas </text></item>
<item><p>11a4</p><section>mdo sde</section><text>kyi sras rnams kyi rgyan dang / thar pa 'dod pa rnams kyi dga' ba dang / sras thu bo rnams kyi dga' ba dang / sangs rgyas kyi ye shes yongs su rdzogs pa dang / nyan thos dang </text></item>
<item><p>11a5</p><section>mdo sde</section><text>rang sangs rgyas thams cad kyi sa ma yin pa dang / sems rnam par dag pa dang / lus yongs su dag pa dang / rnam par thar pa'i sgo rnams yongs su rdzogs pa dang /</text></item>
<item><p>11a6</p><section>mdo sde</section><text>sangs rgyas kyi ye shes kun nas nyon mongs pa med pa dang / 'dod chags 'byung ba med pa dang / zhe sdang dang bral ba dang / gti mug gi sa ma yin pa dang / ye shes 'byung </text></item>
<item><p>11a7</p><section>mdo sde</section><text>ba dang / rig pa skye ba dang / ma rig pa spong ba dang / rnam par grol ba snying por byed pa rnams kyi tshim pa dang / ting nge 'dzin snying por byed pa rnams kyi dga' ba dang / lta </text></item>
<item><p>11b1</p><section>mdo sde</section><text>'dod pa rnams kyi mig tu gyur pa dang / rnam par 'phrul bar 'dod pa rnams kyi mngon par shes pa dang / mngon par sgrub par 'dod pa rnams kyi rdzu 'phrul dang / thos pa don du </text></item>
<item><p>11b2</p><section>mdo sde</section><text>gnyer ba rnams kyi gzungs dang / dran pa mi brjed pa dang / sangs rgyas rnams kyi byin gyis brlabs dang / 'dren pa rnams kyi thabs mkhas pa dang / mi brtson pa rnams kyi </text></item>
<item><p>11b3</p><section>mdo sde</section><text>phra ba dang / shes par dka' ba dang / ma grol ba dag gis mi shes pa dang / yi ge rnams ldog pa dang / sgra shes par dka' ba dang / rtogs pa rnams kyis kun shes pa dang /</text></item>
<item><p>11b4</p><section>mdo sde</section><text>des pa rnams kyis shes pa dang / 'dod pa chung ba rnams kyis rab tu rtogs pa dang / brtson 'grus brtsams pa rnams kyis gzung ba dang / dran pa dang ldan pa rnams kyis </text></item>
<item><p>11b5</p><section>mdo sde</section><text>bcangs pa dang / sdug bsngal zad pa dang / chos thams cad skye ba med pa dang / srid pa'i 'gro ba dang / skye ba'i gnas thams cad gcig tu nges par bstan pa ste/ gzhon </text></item>
<item><p>11b6</p><section>mdo sde</section><text>nu| 'di ni chos thams cad kyi rang bzhin mnyam pa nyid rnam par spros pa'i ting nge 'dzin ces bya'o/ /chos thams cad kyi rang bzhin mnyam pa nyid rnam par spros pa zhes bya </text></item>
<item><p>11b7</p><section>mdo sde</section><text>ba'i ting nge 'dzin bstan pa 'di bcom ldan 'das kyis bshad pa na lha dang mi'i skye dgu sngon yongs su sbyang ba byas pa khrag khrig phrag brgyad cus mi skye ba'i chos la bzod pa </text></item>
<item><p>12a1</p><section>mdo sde</section><text>thob par gyur to/ /khrag khrig phrag dgu bcu rtsa drug gis rjes su mthun pa'i bzod pa thob bar gyur to/ /khrag khrig phrag dgu bcu rtsa gsum gyis sgra'i </text></item>
<item><p>12a2</p><section>mdo sde</section><text>rjes su 'brang ba'i bzod pa thob par gyur to/ /dge slong stong du tshang ba len pa med par zag pa las sems rnam par grol lo/ /lha dang mi'i skye dgu las srog chags stong phrag </text></item>
<item><p>12a3</p><section>mdo sde</section><text>drug cus chos rnams la chos kyi mig rdul med cing dri ma dang bral ba rnam par dag go /dge slong ma brgyad khri len pa med par zag pa las sems rnam par grol lo/ dge </text></item>
<item><p>12a4</p><section>mdo sde</section><text>bsnyen lnga brgyas phyir mi 'ong ba'i 'bras bu thob bar gyur to/ /dge bsnyen ma drug stong gis lan gcig phyir 'ong ba'i 'bras bu thob par gyur to/ stong gsum gyi stong chen po'i </text></item>
<item><p>12a5</p><section>mdo sde</section><text>'jig rten gyi khams 'di'ang rnam pa drug tu g.yos/ /rab tu g.yos/ kun tu rab tu g.yos/ 'gul/ rab tu 'gul/ kun tu rab tu 'gul/ ldeg/ rab tu ldeg /kun </text></item>
<item><p>12a6</p><section>mdo sde</section><text>tu rab tu ldeg/ 'khrugs/ rab tu 'khrugs/ kun tu rab tu 'khrugs/ chem chem/ rab tu chem chem/ kun tu rab tu chem chem/ 'ur 'ur/ rab tu 'ur 'ur/ kun tu rab tu </text></item>
<item><p>12a7</p><section>mdo sde</section><text>'ur 'ur te/ shar phyogs dma' na nub phyogs mtho/ nub phyogs dma' na shar phyogs mtho/ byang phyogs dma' na lho phyogs mtho/ lho phyogs dma' na byang phyogs mtho/</text></item>
<item><p>12b1</p><section>mdo sde</section><text>mtha' dma' na dbus mtho/ dbus dma' na mtha' mtho ste/ tshad med pa'i snang ba 'jig rten du byung nas 'jig rten gyi bar mun nag smag tu gyur pa gang yin pa de dag kyang snang ba </text></item>
<item><p>12b2</p><section>mdo sde</section><text>des gsal bar gyur to/ /sems can gang dag der skyes pa de dag gcig gis gcig shes par gyur te/ 'di skad du/ kye sems can gzhan dag kyang 'dir skyes par gyur to/</text></item>
<item><p>12b3</p><section>mdo sde</section><text>zhes 'dzer te/ mnar med pa'i sems can dmyal ba chen po'i bar du'ang de bzhin no/ /gleng gzhi'i le'u ste/ dang po'o// //de'i tshe bcom ldan 'das kyis </text></item>
<item><p>12b4</p><section>mdo sde</section><text>zla 'od gzhon nur gyur pa la bka' stsal pa/ gzhon nu/ ngas dran pa sngon byang chub sems dpa'i spyad pa spyod pa na 'khor los bsgyur ba'i rgyal por gyur te/ ting nge 'dzin 'di </text></item>
<item><p>12b5</p><section>mdo sde</section><text>'dod cing myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas bya rgod kyi phung po'i ri 'di nyid la bskal pa bye ba khrag khrig brgya </text></item>
<item><p>12b6</p><section>mdo sde</section><text>stong du mar de bzhin gshegs pa dgra bcom pa yang dag par rdzogs pa'i sangs rgyas grangs med dpag tu med pa rnams la ngas rin po che thams cad dang / me tog dang / spos </text></item>
<item><p>12b7</p><section>mdo sde</section><text>dang | dri dang / phreng ba dang / byug ba dang / phye ma dang / gdugs dang / rgyal mtshan dang / ba dan dang / sil snyan dang / pheb rdob pa dang / rnam par rgyal ba'i ba dan dang /</text></item>
<item><p>13a1</p><section>mdo sde</section><text>rin po che'i gtsug lag khang rnam pa sna tshogs rnam par bkra ba bye ba khrag khrig phrag brgya stong du ma'i bkod pa thams cad kyis bkur stir byas/ bla </text></item>
<item><p>13a2</p><section>mdo sde</section><text>mar byas/ ri mor byas/ mchod par byas/ rjed par byas/ gsol bar byas te/ gzhon nu/ ngas de bzhin gshegs pa de dag thams cad las chos thams cad kyi rang bzhin </text></item>
<item><p>13a3</p><section>mdo sde</section><text>mnyam pa nyid rnam par spros pa'i ting nge 'dzin 'di rgyas par thos te/ gzung ngo / /bris so/ /bcangs so/ /bklags so/ /rab tu ston to/ /nyon mongs pa med pa'i sgom pas </text></item>
<item><p>13a4</p><section>mdo sde</section><text>bsgoms so/ /mang du byas shing gzhan la'ang rgya cher yang dag par rab tu bstan to/ /gzhon nu/ de bzhin gshegs pa de dag thams cad kyi tha ma ni de bzhin gshegs </text></item>
<item><p>13a5</p><section>mdo sde</section><text>pa dgra bcom pa yang dag par rdzogs pa'i sangs rgyas sA la'i dbang po'i rgyal po zhes bya ba zhig byung ste/ gzhon nu/ de bzhin gshegs pa sA la'i dbang po'i rgyal po de'i </text></item>
<item><p>13a6</p><section>mdo sde</section><text>nyan thos dang byang chub sems dpa' khrag khrig brgya stong gi dge 'dun byung ste/ de dag gi tshe'i tshad ni lo 'bum phrag bdun cu rtsa drug tu gyur to/ /gzhon nu/ de bzhin </text></item>
<item><p>13a7</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas sA la'i dbang po'i rgyal po de la ngas lo bye ba stong phrag bco brgyad du mchod pa dang rim gro byas te/ lha'i </text></item>
<item><p>13b1</p><section>mdo sde</section><text>tsan+dan dang rin po che'i gtsug lag khang bye ba byas so/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sA la'i dbang po'i rgyal po </text></item>
<item><p>13b2</p><section>mdo sde</section><text>de'i tshe'i tshad ni lo bye ba stong phrag bdun cu rtsa drug tu gyur te/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sA la'i dbang po'i rgyal </text></item>
<item><p>13b3</p><section>mdo sde</section><text>po de'i drung du nga rab tu byung nas lo bye ba stong phrag bcu bzhir chos thams cad kyi rang bzhin mnyam pa nyid rnam par spros pa'i ting nge 'dzin 'di mnyan cing bzung ste bris so/ /bcangs </text></item>
<item><p>13b4</p><section>mdo sde</section><text>so| |bklags so/ /rab tu bton to/ /nyon mongs pa med pa'i sgom pas bsgoms so/ /mang du byas shing gzhan la'ang rgya cher yang dag par rab tu bstan to/ /de nas yang bcom </text></item>
<item><p>13b5</p><section>mdo sde</section><text>ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na ting nge 'dzin 'di 'dod cing myur du bla na med pa yang dag par rdzogs pa'i byang chub </text></item>
<item><p>13b6</p><section>mdo sde</section><text>mngon par rdzogs par 'tshang rgya bar 'dod na khyod kyis kyang nga bzhin du de bzhin gshegs pa thams cad la mchod pa dang / rim gro dang / g.yog bya ba la brtson par bya'o/ /</text></item>
<item><p>13b7</p><section>mdo sde</section><text>gzhon nu/ de ci'i phyir zhe na/ byang chub sems dpa' sems dpa' chen po dag gis de bzhin gshegs pa thams cad la mchod pa dang / rim gro dang / g.yog byas pa'i rgyu </text></item>
<item><p>14a1</p><section>mdo sde</section><text>mthun pas bla na med pa yang dag par rdzogs pa'i byang chub kyang rnyed par dka' ba ma yin na ting nge 'dzin 'di lta ci smos/ gzhon nu/ de lta bas na khyod </text></item>
<item><p>14a2</p><section>mdo sde</section><text>kyis de bzhin gshegs pa thams cad la mchod pa dang / rim gro dang / g.yog bya ba la rtag tu yid yongs su mi skyo bar bya'o/ /de nas bcom ldan 'das kyis de'i tshe zla 'od </text></item>
<item><p>14a3</p><section>mdo sde</section><text>gzhon nur gyur pa la sngon byung ba'i le'u 'di nyid rgyas par tshigs su bcad pa'i dbyangs kyis rgya cher yang dag par rab tu bstan to/ /dran pa stobs bcu bye ba drug cu dag /sngon </text></item>
<item><p>14a4</p><section>mdo sde</section><text>tshe bya rgod phung po'i ri la bzhugs/ /nga sngon byang chub spyad pa spyod pa'i tshe/ /ting 'dzin zhi ba'i mchog 'di bshad byas te/ /de dag gi yang tha ma ni/ /'jig rten mgon po 'od </text></item>
<item><p>14a5</p><section>mdo sde</section><text>byed pa/ /sA la'i dbang rgyal zhes bya ste/ /de la nga yis yongs su dris/ /nga yang rgyal rigs nyid gyur te/ /rgyal pos bdag gtso bo yin/ /nga yi bu yang lnga brgya ste/ /de </text></item>
<item><p>14a6</p><section>mdo sde</section><text>dag las ni mi nyung byung / /sangs rgyas de yi gtsug lag khang / /tsan+dan khyad par can rnams dang / /kha cig rin chen brtsegs pa yi/ /bye ba snyed ni ngas byas te/ /skye bo </text></item>
<item><p>14a7</p><section>mdo sde</section><text>mang po dga' zhing yid 'ong ba/ /'jigs pa'i bla ma zhes bya rgyal por gyur/ /sangs rgyas la ni mchod pa dam pa dag /lo stong bye ba bco brgyad bar du byas/ /rnam par </text></item>
<item><p>14b1</p><section>mdo sde</section><text>'dren pa sA la'i dbang po rgyal/ /rkang gnyis gtso bo rgyal ba ma smad pa/ /de yi dus na de yi tshe tshad ni/ /lo bye stong phrag bdun cu drug tu gyur/ /nyan thos mtshungs pa khrag khrig brgyad cu </text></item>
<item><p>14b2</p><section>mdo sde</section><text>ste| |gsum rig mngon shes drug ldan dbang po thul/ /zag pa zad cing tha ma'i lus 'dzin pa/ /de tshe mi mchog gi ni dge 'dun byung / /lhar bcas 'jig rten dag la phan pa'i </text></item>
<item><p>14b3</p><section>mdo sde</section><text>phyir| |de tshe ting 'dzin 'di ni bdag 'dod pas/ /rgyal ba rkang gnyis gtso bo de dag la/ /mchod pa rnam pa mang po ngas byas te/ /rgyal ba sA la'i dbang rgyal drung du yang / /nga ni </text></item>
<item><p>14b4</p><section>mdo sde</section><text>btsun mo sras bcas rab tu byung / /lo yang bye ba stong phrag bcu bzhir ni/ /ting nge 'dzin 'di ngas kyang yongs dris te/ /tshigs bcad khrag khrig stong phrag brgyad cu dang / /gzhan </text></item>
<item><p>14b5</p><section>mdo sde</section><text>yang dkrigs phrag bye ba brgya rnams ni/ /ting 'dzin 'di nyid kyi ni le'u gcig po/ /ngas ni bde bar gshegs pa de las blangs/ /ting 'dzin dam pa 'di ni 'dod pa'i phyir/ /mgo </text></item>
<item><p>14b6</p><section>mdo sde</section><text>dang rkang lag chung ma de bzhin bu/ /rin chen mang po de bzhin bza' bca' rnams/ /sngon chad ngas ni ma btang cung zad med/ /sangs rgyas dag ni bye ba phrag stong dang / /de las </text></item>
<item><p>14b7</p><section>mdo sde</section><text>lhag par gang+gA'i bye ma snyed/ /gang dag bya rgod phung po 'dir bzhugs nas/ /ting 'dzin zhi mchog 'di ston ngas dran te/ /de kun mtshan kyang shAkya khyu mchog yin/ /kun </text></item>
<item><p>15a1</p><section>mdo sde</section><text>gyi sras kyang sgra gcan zin ces bya/ /zhabs 'bring ba yi ming yang kun dga' bo/ /ser skya'i grong nas thams cad rab tu byung / /'phrul mchog shA ri'i </text></item>
<item><p>15a2</p><section>mdo sde</section><text>bu dang pang nas skyes/ /skyob pa kun kyang mtshan ni mthun par gyur/ /de tshe 'jig rten khams kyang ming 'dra ste/ /thams cad kyang ni snyigs ma'i dus su byung / /byang chub spyad pa </text></item>
<item><p>15a3</p><section>mdo sde</section><text>'di ni spyod pa'i tshe/ /mi dbang de kun nga yis bkur sti byas/ /ting 'dzin 'di ni yongs su 'tshol ba'i tshe/ /rgyal la mchod pa ma byas ci yang med/ /nan tan gyis ni ting 'dzin </text></item>
<item><p>15a4</p><section>mdo sde</section><text>'di rnyed de/ /nan tan dag kyang rnam pa mang du gsungs/ /yon tan kun la rab tu gnas pa dag /de la ting 'dzin 'di ni rnyed mi dka'/ /bro ba dag la ma zhen mi bskam zhing / /</text></item>
<item><p>15a5</p><section>mdo sde</section><text>khyim rnams la yang ma chags phrag dog med/ /byams la gnas shing khro ba med pa gang / /de la ting 'dzin 'di ni rnyed mi dka'/ /rnyed dang bkur sti dag kyang mi 'dod cing / /</text></item>
<item><p>15a6</p><section>mdo sde</section><text>'tsho ba gtsang zhing ci yang mi 'chang ba/ /tshul khrims rnam par dag cing 'jigs med pa/ /de la ting 'dzin 'di ni rnyed mi dka'/ /g.yel ba med cing brtson 'grus brtsams pa </text></item>
<item><p>15a7</p><section>mdo sde</section><text>dang | |dgon par gnas shing sbyangs la gnas gyur dang / /bdag med bzod pa la yang rab gnas pa/ /de la ting 'dzin 'di ni rnyed mi dka'/ /rgod pa med cing shin tu dul </text></item>
<item><p>15b1</p><section>mdo sde</section><text>pa'i sems/ /spyod dang spyod lam dag la rab tu gnas/ /gtong la mos shing ser sna med pa dag/ de la ting 'dzin 'di ni rnyed mi dka'/ /ting 'dzin zhi ba 'di ni gang 'dzin pa/ /</text></item>
<item><p>15b2</p><section>mdo sde</section><text>de pa dpe byad bzang dang mtshan rnams dang / /'dren pas sangs rgyas chos ni bco brgyad dang / /stobs dang mi 'jigs gang brjod rnyed mi dka'/ /sangs rgyas spyan gyis gzigs </text></item>
<item><p>15b3</p><section>mdo sde</section><text>pa'i sems can gang / /de dag dus gcig sangs rgyas nyid gyur la/ /de rnams re re'i tshe yi tshad kyang ni/ /bskal pa bye ba stong phrag bsam mi khyab/ /de dag re re la yang mgo bo </text></item>
<item><p>15b4</p><section>mdo sde</section><text>ni| |rgya mtsho kun gyi bye ma de snyed yod/ /mgo bo ji snyed yod pa thams cad la/ /de snyed lce yang mgo bo kun la yod/ /de dag kun gyis ting 'dzin 'di las gang / /tshigs </text></item>
<item><p>15b5</p><section>mdo sde</section><text>bcad 'dzin 'di'i phan yon brjod kyang ni/ /cung zad yongs su brjod par mi 'gyur na/ /gang gis bslabs shing gzung ba ci zhig smos/ /ting 'dzin blta dka' zhi ba gang </text></item>
<item><p>15b6</p><section>mdo sde</section><text>'dzin pa/ /sbyangs pa'i yon tan blangs shing spyod pa dag /de la lha dang lha min gnod sbyin smon/ /rgyal po dag kyang phyin bzhin 'brang bar byed/ /ting 'dzin zhi ba rnyed dka' </text></item>
<item><p>15b7</p><section>mdo sde</section><text>gang 'dzin pa/ /rgyal ba dag gis yongs su gzung bar 'gyur/ /lha dang klu rnams rtag tu rjes su 'brang / /phas kyi rgol bas de yi gzi mi bzod/ /ting 'dzin zhi ba 'di ni gang </text></item>
<item><p>16a1</p><section>mdo sde</section><text>'dzin pa/ /de yi spobs pa dag ni mtha' yas 'gyur/ /mdo sde dag ni stong rnams rab ston kyang / /de la nam yang rgyun ni chad mi 'gyur/ /gang rnams </text></item>
<item><p>16a2</p><section>mdo sde</section><text>mi zad chen po'i phyi dus na/ /ting nge 'dzin 'di thos nas 'dzin pa rnams/ /sangs rgyas 'dren pa snang ba dpag med dang / /bde ldan 'jig rten khams kyang mthong bar 'gyur/ /phan </text></item>
<item><p>16a3</p><section>mdo sde</section><text>yon 'di dag rab tu bstan mdzad nas/ /yongs su mya ngan 'das phyi ma'i tshe/ /ting 'dzin rnam par dag pa 'di gzung zhes/ /rang byung ston pa bdag nyid gsol ba 'debs/ /</text></item>
<item><p>16a4</p><section>mdo sde</section><text>yongs su mya ngan gang 'das sangs rgyas dang / /gang rnams ma byon da ltar byung ba yi/ /rgyal ba thams cad ting 'dzin 'di bslabs nas/ /byang chub rdul bral 'dus ma byas pa </text></item>
<item><p>16a5</p><section>mdo sde</section><text>rtogs/ /sa la'i dbang po'i rgyal po'i le'u ste/ gnyis pa'o// //de nas yang bcom ldan 'das kyis zla 'od gzhon nur gyur pa la bka' stsal pa/</text></item>
<item><p>16a6</p><section>mdo sde</section><text>gzhon nu/ de lta bas na byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyis sangs rgyas kyi </text></item>
<item><p>16a7</p><section>mdo sde</section><text>yon tan brjod pa yang dag par bstan pa dang / don dang 'bru yongs su mi zad par bya ba dang / bdag gi tshig thams cad sangs rgyas kyis yongs su gzung zhing 'byung bar 'dod na </text></item>
<item><p>16b1</p><section>mdo sde</section><text>gzhon nu| byang chub sems dpa' sems dpa' chen po des sems can thams cad kyi don du ting nge 'dzin 'di gzung bar bya/ kun chub par bya/ bcad bar bya/ bklag par bya/ rab </text></item>
<item><p>16b2</p><section>mdo sde</section><text>tu gdon par bya/ lung mnod par bya/ kha ton du bya/ nyon mongs pa med pa'i sgom pas bsgoms par bya/ mang du bya/ gzhan dag la'ang rgya cher rab tu bstan par bya'o/ /gzhon </text></item>
<item><p>16b3</p><section>mdo sde</section><text>nu| de bzhin gshegs pa'i sangs rgyas kyi yon tan yang dag pa gang yin zhe na/ gzhon nu/ 'di la byang chub sems dpa' sems dpa' chen po dgon pa na 'dug kyang rung / shing </text></item>
<item><p>16b4</p><section>mdo sde</section><text>drung na 'dug kyang rung / bla gab med pa na 'dug kyang rung / khyim stong ba na 'dug kyang rung 'di la yang dag par slob ste/ 'di ltar bcom ldan 'das de bzhin gshegs pa dgra </text></item>
<item><p>16b5</p><section>mdo sde</section><text>bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang </text></item>
<item><p>16b6</p><section>mdo sde</section><text>mi rnams kyi ston pa/ sangs rgyas bcom ldan 'das so/ /de bzhin gshegs pa de ni bsod nams dag gi rgyu mthun pa/ dge ba'i rtsa ba rnams chud mi za ba/ bzod pas brgyan pa/</text></item>
<item><p>16b7</p><section>mdo sde</section><text>bsod nams kyi gter rnams kyi gzhi/ dpe byad bzang po rnams kyis spras pa/ mtshan gyi me tog rgyas pa/ spyod yul ran par mthun pa/ mthong na mi mthun pa med pa/ dad </text></item>
<item><p>17a1</p><section>mdo sde</section><text>pas mos pa rnams la mngon par dga' ba/ shes rab zil gyis mi non pa/ stobs rnams la rdzi ba med pa/ sems can thams cad kyi ston pa/ byang chub </text></item>
<item><p>17a2</p><section>mdo sde</section><text>sems dpa' rnams kyi yab/ 'phags pa'i gang zag rnams kyi rgyal po/ las dang po pa rnams kyi ded dpon/ ye shes dpag tu med pa/ spobs pa bsam gyis mi khyab pa/</text></item>
<item><p>17a3</p><section>mdo sde</section><text>gsung rnam par dag pa/ dbyangs snyan pa/ sku byad blta bas chog mi shes pa/ sku mtshungs pa med pa/ 'dod pa dag gis ma gos pa/ gzugs dag gis nye bar ma gos pa/</text></item>
<item><p>17a4</p><section>mdo sde</section><text>gzugs med pa dag dang ma 'dres pa/ phung po dag las rab tu rnam par grol ba/ khams rnams dang mi ldan pa/ skye mched rnams bsdams pa/ mdud pa rnams shin tu </text></item>
<item><p>17a5</p><section>mdo sde</section><text>bcad pa/ yongs su gdung ba dag las rnam par grol ba/ srid pa las yongs su grol ba/ chu bo las brgal ba/ ye shes yongs su rdzogs pa/ 'das pa dang ma byon pa </text></item>
<item><p>17a6</p><section>mdo sde</section><text>dang da ltar gyi sangs rgyas bcom ldan 'das kyi ye shes la gnas pa/ mya ngan las 'das pa la mi gnas pa/ yang dag pa nyid kyi mtha' la gnas pa/ sems can thams </text></item>
<item><p>17a7</p><section>mdo sde</section><text>cad la gzigs pa'i sa la bzhugs pa ste/ gzhon nu/ 'di dag ni de bzhin gshegs pa'i sangs rgyas kyi yon tan yang dag pa ste/ byang chub sems dpa' sems dpa' </text></item>
<item><p>17b1</p><section>mdo sde</section><text>chen pos sangs rgyas kyi yon tan dang / bsngags pa 'di dag dang ldan zhing ting nge 'dzin 'di la brten nas spobs pa rgyun mi chad pas de bzhin gshegs pa dgra bcom pa yang dag par </text></item>
<item><p>17b2</p><section>mdo sde</section><text>rdzogs pa'i sangs rgyas rnams kyis sangs rgyas kyi yon tan dang bsngags pa yang dag par bstan na don dang 'bru yongs su zad par mi 'gyur te/ de'i tshig thams cad kyang sangs rgyas </text></item>
<item><p>17b3</p><section>mdo sde</section><text>kyis yongs su gzung bar 'gyur ro/ /de nas de'i tshe bcom ldan 'das kyis don de nyid gsal bar bya ba'i phyir zla 'od gzhon nur gyur pa la rgyas par tshigs su bcad pa'i dbyangs </text></item>
<item><p>17b4</p><section>mdo sde</section><text>kyis rgya cher yang dag par rab tu bshad do/ /bskal pa stong phrag mang por rab bshad kyang / /rgyal ba'i bsngags pa thams cad brjod mi sla/ /ting 'dzin zhi mchog 'di ni 'tshol </text></item>
<item><p>17b5</p><section>mdo sde</section><text>ba'i phyir/ /rgyal bas de lta'i yon tan yang dag bsgrubs/ /ngas ni ting 'dzin zhi mchog 'di 'tshol bas/ /sngon tshe zhum pa med pa'i yid kyis su/ /bu mo gzugs bzang shin tu </text></item>
<item><p>17b6</p><section>mdo sde</section><text>blta na sdug /legs par lus brgyan yid du 'ong ba byin/ /ngas ni ting 'dzin zhi mchog 'di 'tshol bas/ /sngon tshe zhum pa med pa'i yid kyis su/ /de bzhin bran pho bran mo nor dang </text></item>
<item><p>17b7</p><section>mdo sde</section><text>'bru| |de bzhin nor bu mu tig gser dngul byin/ /ngas ni ting 'dzin zhi mchog 'di 'tshol bas/ /nor bu rin chen sna tshogs mu tig phreng / /gos dang gdu bu gser skud mdzes </text></item>
<item><p>18a1</p><section>mdo sde</section><text>pa dag /sngon tshe 'dren pa rnams la ngas btang byas/ /bskal pa bye ba mtha' yas dpag med par/ /dri mchog dri ldan dbyar gyi me tog dag /rab tu bla na med </text></item>
<item><p>18a2</p><section>mdo sde</section><text>pa'i sems bskyed nas/ /rgyal ba'i mchod rten dag la nga yis phul/ /'khor gyi nang du ri mo bskyed nas kyang / /de bzhin chos kyi sbyin pa ngas byin te/ /chos kyi sbyin pa byin pas </text></item>
<item><p>18a3</p><section>mdo sde</section><text>nga grags snyam/ /nga lan ma yang de 'dra'i sems ma skyes/ /sdug pa'i mchog byin bdag nyid spyad par ni/ /de snyam chags pa nga la yong ma byung / /sbyin pa'i chos ni mang du </text></item>
<item><p>18a4</p><section>mdo sde</section><text>ngas byin te/ /rtag tu sangs rgyas ye shes ngas thob snyam/ /sbyangs pa'i yon tan dag kyang ngas sngon bsgrubs/ /nags mchog sgra nyung rtag tu gnas byas te/ thams cad dus </text></item>
<item><p>18a5</p><section>mdo sde</section><text>su snying rje mang bar gyur/ /rtag tu sangs rgyas ye shes ngas thob snyam/ /byams shing 'jam la sgeg pa'i ngang tshul can/ /thos pa 'dzin cing bzhin 'dzum tshig kyang 'jam/ /</text></item>
<item><p>18a6</p><section>mdo sde</section><text>shin tu tshig snyan mang po kun kyang dga'/ /nga la skye bo kun lta ngoms mi 'gyur/ /ser sna can du skad cig ma gyur te/ /srid pa mang por nam yang ser sna med/ /rtag tu </text></item>
<item><p>18a7</p><section>mdo sde</section><text>bsod snyoms dag la nga dga' ste/ /mgron du bos pa thams cad ma lus spangs/ /'di las rtsa bzhi tshigs bcad gcig bzung na/ /mang du thos shing thos pa 'dzin par </text></item>
<item><p>18b1</p><section>mdo sde</section><text>'gyur| |des ni nga la bla na med pa yi/ /dad pa'i mchog bskyed rtag tu bkur sti byas/ /ngas ni ting 'dzin zhi mchog 'di 'tshol phyir/ /rnam par 'dren la mchod pa mang po byas/ /sbyin pa </text></item>
<item><p>18b2</p><section>mdo sde</section><text>rnam pa mang po mtha' yas byin/ /de bzhin tshul khrims dag kyang yun ring bsrungs/ /'jig rten khams yangs sna tshogs mtha' yas pa/ /nor bu rin chen bkang ste sbyin byin pas/ /</text></item>
<item><p>18b3</p><section>mdo sde</section><text>ting 'dzin 'di las tshigs bcad gcig bzung na/ /de bas bsod nams 'di ni rgya cher 'phags/ /bskal pa mtha' yas dpag med mang por yang / /me tog mang po ji snyed yod pa </text></item>
<item><p>18b4</p><section>mdo sde</section><text>dang | |de bzhin spos rnams yid 'ong rgya che ba/ /bsod nams 'dod phyir rgyal ba mchod pa dang / /bskal pa mtha' yas dpag med mang por ni/ /sil snyan mang po ji snyed yod pa </text></item>
<item><p>18b5</p><section>mdo sde</section><text>dang | |de bzhin man bas stsal zhal zas na bza' yis/ /bsod nams 'dod phyir rgyal ba mchod pa bas/ /rang byung rgyal ba chos rjer bdag gyur ces/ /mi gang byang chub tu ni sems </text></item>
<item><p>18b6</p><section>mdo sde</section><text>bskyed nas/ /mnyam par gzhag pas tshigs bcad gcig bzung na/ /de bas bsod nams 'di ni rgya cher 'phags/ /gang+gA'i bye ma mang po ji snyed pa/ /bskal pa de snyed du yang phan </text></item>
<item><p>18b7</p><section>mdo sde</section><text>yon rnams/ /brjod kyang yongs su zad par mi nus te/ /ting 'dzin 'di bzung bsod nams shin tu che/ /de phyir sangs rgyas phan yon dag/ shin tu bzang po 'di thos nas/ /sangs </text></item>
<item><p>19a1</p><section>mdo sde</section><text>rgyas bsngags pa'i ting 'dzin 'di/ /myur du lung yang mnod par gyis/ /sangs rgyas bye ba bdun cu gsum/ /sngon gyi skye bar bkur sti byas/ /sangs rgyas </text></item>
<item><p>19a2</p><section>mdo sde</section><text>de dag thams cad kyis/ /mdo sde 'di ni rab tu bshad/ /mdo sde 'di yi ming yang ni/ /snying rje chen por 'jug ces bya/ /'di la mang du thos bslabs na/ /sangs rgyas chos ni </text></item>
<item><p>19a3</p><section>mdo sde</section><text>rnyed mi dka'/ /'jig rten 'dren pa mya ngan 'das/ /phyi ma'i dus na dge slong ni/ /sdom pa med pa mang po dag /mang du thos pa mi 'dod 'byung / /tshul khrims sngags pa rjod byed </text></item>
<item><p>19a4</p><section>mdo sde</section><text>la| |tshul khrims don du gnyer ba med/ /ting 'dzin bsngags brjod byed la/ /ting 'dzin don du gnyer ba med/ /shes rab bsngags pa rjod byed la/ /shes rab don du gnyer </text></item>
<item><p>19a5</p><section>mdo sde</section><text>ba med/ /rnam grol bsngags pa rjod byed la/ /rnam grol don du gnyer ba med/ /ji ltar skyes bu la la dag /tsan+dan dag ni 'di 'dra ste/ /spos kyi rnam pa yid 'ong zhes/ /tsan+dan </text></item>
<item><p>19a6</p><section>mdo sde</section><text>dag gi yon tan brjod/ /de nas mi gzhan la la yis/ /de ltar bsngags pa brjod pa yi/ /tsan+dan cung zad srel tam zhes/ /skyes bu la las de dris na/ /skyes bu de la slar smras </text></item>
<item><p>19a7</p><section>mdo sde</section><text>pa| |gang gis 'tsho bar byed ba yi/ /spos kyi bsngags pa nga brjod pa/ /spos de nga la med ces smra/ /de bzhin rnal 'byor mi brtson pa/ /tshul khrims bsngags pas 'tsho ba </text></item>
<item><p>19b1</p><section>mdo sde</section><text>dag/ phyi ma'i dus la 'byung 'gyur te/ /de dag la ni tshul khrims med/ /de bzhin rnal 'byor mi brtson pa/ /ting 'dzin bsngags pas 'tsho ba dag /phyi ma'i dus la 'byung </text></item>
<item><p>19b2</p><section>mdo sde</section><text>'gyur te/ /de dag la ni ting 'dzin med/ /de bzhin rnal 'byor mi brtson pa/ /shes rab bsngags pas 'tsho ba dag /phyi ma'i dus la 'byung 'gyur te/ /de dag la ni shes rab </text></item>
<item><p>19b3</p><section>mdo sde</section><text>med| |de bzhin rnal 'byor mi brtson pa/ /rnam grol bsngags pas 'tsho ba dang / phyi ma'i dus la 'byung 'gyur te/ /de dag la ni rnam grol med/ /ji ltar skyes bu dbul po </text></item>
<item><p>19b4</p><section>mdo sde</section><text>la la zhig /skye bo mang pos yongs su brnyas gyur la/ /de yis phyis gdod nor gyi gter rnyed nas/ /nor yod rig pas skye bo ri mor byed/ /de bzhin ting 'dzin 'di ni ma thob na/ /</text></item>
<item><p>19b5</p><section>mdo sde</section><text>byang chub sems dpa' de yang lha mi dang / /grul bum srin po mang pos mi bkur te/ /ji ltar skyes bu dbul po nor med bzhin/ /mkhas pas gzhal du med pa'i chos kyi gter//</text></item>
<item><p>19b6</p><section>mdo sde</section><text>sa 'di nam zhig rab tu thob gyur na/ /lha dang mi dag de la re ba skyed/ /des kyang skye dgu bla med nor rnams byin/ /de phyir rgyal ba dag gis brjod pa yi/ /phan yon dam pa bzang </text></item>
<item><p>19b7</p><section>mdo sde</section><text>po 'di thos nas/ /shes kyi khe dang bde rnyed kun spangs te/ /ting 'dzin zhi mchog 'di ni lung nod gyis/ /sangs rgyas su dag phyogs su mya ngan 'das/ /gang dag da ltar byung </text></item>
<item><p>20a1</p><section>mdo sde</section><text>byung dang ma 'ongs pa/ /de dag thams cad ting 'dzin 'di bslabs nas/ /byang chub bsam yas mtshungs med rnam sangs rgyas/ /zla 'od gzhon nur gyur pa </text></item>
<item><p>20a2</p><section>mdo sde</section><text>sems dga' nas/ /sangs rgyas spyan sngar 'dug ste tshigs smras pa/ /skyes bu dam pa mya ngan yongs 'das nas/ /ma rungs dus na bdag gis mdo 'di gzung / /bdag gi lus dang </text></item>
<item><p>20a3</p><section>mdo sde</section><text>srog kyang yongs btang ste/ /'jig rten skyed pa ci mchis kun btang la/ /bdag gis 'jigs pa chen po'i dus der yang / /ting 'dzin zhi mchog 'di ni gzung bar bgyi/ /sems </text></item>
<item><p>20a4</p><section>mdo sde</section><text>can mang la snying rje cher bskyed de/ /sems can sdug bsngal mgon med mthong nas kyang / /de dag la ni byams pa nyer sbyar zhing / /ting 'dzin zhi mchog 'di ni gzung bar bgyi//</text></item>
<item><p>20a5</p><section>mdo sde</section><text>de yi tshe na ting 'dzin 'dzin pa dag /lnga brgya las ni mi nyung der byung ste/ /mdo sde mchog 'di rgya cher gzung ba la/ /de dag sngon du 'dren pa gzhon nu yin/ /sangs rgyas kyi yon </text></item>
<item><p>20a6</p><section>mdo sde</section><text>tan yang dag par bsngags pa'i le'u ste/ gsum pa'o// //'phags pa ting nge 'dzin gyi rgyal po/ bam po gnyis pa/ de nas zla 'od gzhon nur gyur pa </text></item>
<item><p>20a7</p><section>mdo sde</section><text>stan las langs te/ bla gos phrag pa gcig tu gzar nas bus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom </text></item>
<item><p>20b1</p><section>mdo sde</section><text>ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na/ bdag bcom ldan 'das de bzhin gshegs pa </text></item>
<item><p>20b2</p><section>mdo sde</section><text>dgra bcom pa yang dag par rdzogs pa'i sangs rgyas la phyogs 'ga' zhig zhu'o/ /de skad ces gsol pa dang / bcom ldan 'das kyis zla 'od gzhon nur gyur pa la 'di skad ces </text></item>
<item><p>20b3</p><section>mdo sde</section><text>bka' stsal to/ /gzhon nu/ khyod la de bzhin gshegs pas rtag tu skabs phye'i/ de bzhin gshegs pa dgra bcom pa yang dag par rdzogs pa'i sangs rgyas la khyod ci dang ci 'dod </text></item>
<item><p>20b4</p><section>mdo sde</section><text>pa dris shig/ de skad ces bka' stsal te bcom ldan 'das kyis skabs phye ba dang / bcom ldan 'das la zla 'od gzhon nur gyur pas 'di skad ces gsol to/ /bcom ldan </text></item>
<item><p>20b5</p><section>mdo sde</section><text>'das/ ting nge 'dzin/ ting nge 'dzin ces bgyi ba de chos gang gi tshig bla dgas lags/ de skad ces gsol pa dang / bcom ldan 'das kyis zla 'od gzhon nur gyur pa la 'di </text></item>
<item><p>20b6</p><section>mdo sde</section><text>skad ces bka' stsal to/ /gzhon nu/ ting nge 'dzin/ ting nge 'dzin ces bya ba ni 'di lta ste/ sems nges par rtogs pa dang / bskye ba med pa dang / mtshams sbyor ba med pa dang /</text></item>
<item><p>20b7</p><section>mdo sde</section><text>mtshams sbyor ba shes pa dang / khur bor ba dang / de bzhin gshegs pa'i ye shes dang / sangs rgyas kyi khyu mchog tu gyur pa dang / 'dod chags gso ba dang / zhe sdang nye </text></item>
<item><p>21a1</p><section>mdo sde</section><text>bar zhi ba dang / gti mug bsal ba dang / rigs par rnal 'byor du byed pa dang / mi rigs pa rnam par spong ba dang / dge ba'i chos la 'dun pa dang </text></item>
<item><p>21a2</p><section>mdo sde</section><text>'khor ba las thar bar 'dod pa dang / lhag pa'i bsam pas sgrub pa dang / mi nyal ba la brten pa dang / spong ba mi gtong ba dang / chos dkar bo rnams yongs su srung ba dang </text></item>
<item><p>21a3</p><section>mdo sde</section><text>skye ba rnams la yid mi rton pa dang / las rnams la mngon par 'du mi byed pa dang / nang gi skye mched rnams yid la mi byed pa dang / phyi'i skye mched rnams la kun tu mi spyod pa </text></item>
<item><p>21a4</p><section>mdo sde</section><text>dang | bdag la mi bstod pa dang / gzhan la mi smod pa dang / khyim la chags pa med pa dang / so so'i skye bo la yid mi rton pa dang / tshul khrims kyi rgyu mthun pa dang / bsnyen </text></item>
<item><p>21a5</p><section>mdo sde</section><text>par dka' ba dang / gzi chen po dang / bdag shes pa dang / mi rgod pa dang / spyod lam phun sum tshogs par gnas pa dang / gnod sems med pa dang / mi rtsub pa dang /</text></item>
<item><p>21a6</p><section>mdo sde</section><text>gzhan la mi gnod pa dang / bshes gnyen rnams la rjes su srung ba dang / gsang ba'i sngags kun srung ba dang / tshul khrims dang ldan pa la rnam par mi 'tshe zhing </text></item>
<item><p>21a7</p><section>mdo sde</section><text>gnod pa med pa dang / 'jam por smra ba dang / khams gsum thams cad la mi gnas pa dang / chos thams cad la stong pa nyid kyi rjes su mthun pa'i bzod pa dang / thams </text></item>
<item><p>21b1</p><section>mdo sde</section><text>cad mkhyen pa'i ye shes la shin tu 'dun pa ni/ gzhon nu/ ting nge 'dzin ces bya ste/ gzhon nu/ gang de lta bu'i chos de dag la sgrub par byed kyi log par sgrub par mi byed pa 'di </text></item>
<item><p>21b2</p><section>mdo sde</section><text>ni ting nge 'dzin ces bya'o/ /de nas bcom ldan 'das kyis de'i tshe chos thams cad kyi rang bzhin mnyam pa nyid rnam par spros pa'i ting nge 'dzin 'di nyid ston cing de'i tshe zla 'od gzhon </text></item>
<item><p>21b3</p><section>mdo sde</section><text>nur gyur pa la rgyas par tshigs su bcad pa'i dbyangs kyis rgya cher yang dag par rab tu bstan to/ /ngas ni bdud rtsi'i sgo yang rab tu phye/ /chos kyi rang bzhin ci 'dra de bzhin bshad/</text></item>
<item><p>21b4</p><section>mdo sde</section><text>skye ba dag kyang ci 'dra ngas bstan te/ /mya ngan 'das pa phan yon bcas pa bshad/ /sdig pa'i grogs po rtag tu rnam par spang / /dge ba'i bshes gnyen la yang bsnyen par bya/ /</text></item>
<item><p>21b5</p><section>mdo sde</section><text>'du ba spangs te nags khrod gnas bca' zhing / /byams pa'i sems ni rtag tu bsgom par bya/ /tshul khrims dag brtag tu bsrung byas te/ /sbyangs la dga' ba'ang rtag tu thob </text></item>
<item><p>21b6</p><section>mdo sde</section><text>par bya/ /gtong ba dang ni shes rab bsnyen byas na/ /ting 'dzin 'di ni rnyed par dka' mi 'gyur/ /nyan thos mang po yi ni sa min pa/ /zhi ba'i sa 'di dag kyang thos nas ni/ /bde </text></item>
<item><p>21b7</p><section>mdo sde</section><text>bar gshegs pa'i chos la mngon sum gyur/ /sangs rgyas yon tan bsam yas thob par 'gyur/ /skyes bu blo ldan snod 'gyur mthong nas kyang / /de dag byang chub </text></item>
<item><p>22a1</p><section>mdo sde</section><text>sems la yang dag chud/ /bla med ye shes la ni rab bkod na/ /ting 'dzin rgyal po 'di ni rnyed mi dka'/ /yongs su 'tshol dang kun tu longs spyod dang / kha </text></item>
<item><p>22a2</p><section>mdo sde</section><text>zas rgyu mthun dag ni gang gi phyir/ /phrag dog skyes pa de la rab tu rtogs/ /ting 'dzin 'di ni rnyed par yong mi dka'/ /ting 'dzin rgyal po stong pa 'di sgom pa/ /tshul khrims </text></item>
<item><p>22a3</p><section>mdo sde</section><text>dag pa'i mgo la de 'dug ste/ /chos rnams rang bzhin rtag tu mnyam bzhag na/ /byis pa mi rigs brtson pas mi shes so/ /su dag ting 'dzin zhi ba 'di 'dod pa/ /de la </text></item>
<item><p>22a4</p><section>mdo sde</section><text>nam yang 'jigs pa'i blo mi 'byung / /rab tu zhi ba'i sa 'di bsten nas ni/ /mi mchog rnams kyang rtag tu mthong par 'gyur/ /de bzhin gshegs pa'i sku byad gang dran pa//</text></item>
<item><p>22a5</p><section>mdo sde</section><text>de ni yid zhi dbang po zhi bar 'gyur/ /sems la 'khrul med rtag tu mnyam par bzhag /thos dang shes pa dag ni rgya mtsho bzhin/ /ting 'dzin 'di la rab tu gnas nas ni/ /</text></item>
<item><p>22a6</p><section>mdo sde</section><text>byang chub sems dpa' 'chags sar su 'chags pa/ /des ni sangs rgyas bye ba phrag stong dang / /de bas lhag par gang+gA'i bye snyed mthong / /su dag sangs rgyas chos la tshad </text></item>
<item><p>22a7</p><section>mdo sde</section><text>'dzin pa/ /mi de'i sems ni shin tu myos par 'gyur/ /tshad las 'das pa la ni tshad gzung med/ /'dren pa yon tan thams cad bsam mi khyab/ /phyogs bcu dag na </text></item>
<item><p>22b1</p><section>mdo sde</section><text>sems can su yang ni/ /'jig rten mgon dang mnyam med su zhig lhag /thams cad mkhyen pa'i yon tan kun ldan pa/ /sangs rgyas ye shes 'dod cing thob par gyis/ /sku lus </text></item>
<item><p>22b2</p><section>mdo sde</section><text>dag ni gser gyi mdog 'dra bas/ /'jig rten mgon po kun nas rab tu mdzes/ /dmigs pa 'di la gang gi sems 'jug pa/ /byang chub sems dpa' de ni mnyam bzhag yin/ /mkhas </text></item>
<item><p>22b3</p><section>mdo sde</section><text>pas 'dus byas 'dus ma byas rig ste/ /mtshan ma'i 'du shes dag ni rnam bshig nas/ /mtshan ma med pa la ni de gnas na/ /chos rnams thams cad stong par rab tu shes/ /</text></item>
<item><p>22b4</p><section>mdo sde</section><text>gang dag chos kyi sku la gnas gyur pa/ /de ni dngos po thams cad dngos med shes/ /de yis dngos po'i 'du shes rnam bshig nas/ /rgyal ba'i dbang po gzugs kyi skur mi lta//</text></item>
<item><p>22b5</p><section>mdo sde</section><text>khyod la bsgo zhing khong du chud par bya/ /ji ltar mi dag mang du rtog byed pa/ /de la gnas pa'i rtog pa de dag gis/ /de bzhin du ni de la sems gzhol 'gyur/ /de bzhin rgyal </text></item>
<item><p>22b6</p><section>mdo sde</section><text>ba yi ni sku byad dang / /ye shes dpag tu med par thub dbang dran/ /rtag par rjes su dran pa bsgom byas na/ /de la sems gzhol rab tu 'bab par 'gyur/ /de ni 'chag 'dug </text></item>
<item><p>22b7</p><section>mdo sde</section><text>'greng zhing gnas pa'i tshe/ /skyes bu dam pa'i ye shes rab tu 'dod/ /'jig rten rgyal ba bla med bdag 'gyur bar/ /'dod pas byang chub tu yang smon lam 'debs/ /des ni sangs </text></item>
<item><p>23a1</p><section>mdo sde</section><text>rgyas shes shing sangs rgyas mthong / /sangs rgyas chos nyid la yang so sor rtog /ting 'dzin 'di la rab tu gnas byas nas/ /mthu chen sangs rgyas la ni </text></item>
<item><p>23a2</p><section>mdo sde</section><text>phyag kyang 'tshal/ /lus dang ngag dang yid rab dang ba yis/ /rtag tu sangs rgyas dag gi bsngags pa brjod/ /de ltar des ni sems kyi rgyud bsgoms pas/ /nyin mtshan du yang </text></item>
<item><p>23a3</p><section>mdo sde</section><text>'jig rten mgon po mthong / /nam zhig de ni na zhing mi bde nas/ /shi la thug pa'i sdug bsngal tshor byung na/ /sangs rgyas la ni dran pa mi nyams te/ /sdug bsngal tshor bas </text></item>
<item><p>23a4</p><section>mdo sde</section><text>'phrogs par yong mi 'gyur/ /de ltar de dag ye shes rnam brtags pas/ /'ongs dang ma 'ongs chos rnams stong par shes/ /de 'dra'i chos kyi tshul la de gnas pa/ /spyod pa </text></item>
<item><p>23a5</p><section>mdo sde</section><text>yongs su spyod pas sems mi skyo/ /de phyir phan yon 'di dag thos nas ni/ /mtshungs med byang chub la yang mos pa skyed/ /bde gshegs dam pa mthong ba rnyed dka' yis/ /</text></item>
<item><p>23a6</p><section>mdo sde</section><text>phyi ma'i dus na 'gyod pa skyes sa re/ /ngas ni rab tu bzang ba'i chos bshad kyang / /khyed kyis thos nas yang dag ma spyad na/ /nad pa sman gyi rkyal pa thogs pa dag /bdag gi </text></item>
<item><p>23a7</p><section>mdo sde</section><text>nad ni gso bar mi nus bzhin/ /de phyir mkhas pa shin tu rtogs pa dag /rtag tu ting 'dzin 'di ni 'dod pa yis/ /tshul khrims thos pa gtong ba bsnyen byas na/ /ting </text></item>
<item><p>23b1</p><section>mdo sde</section><text>'dzin 'di ni rnyed par yong mi dka'/ /ting nge 'dzin gyi le'u ste/ bzhi pa'o|| //de nas yang bcom ldan 'das kyis zla 'od gzhon nur gyur pa la bka' stsal pa/</text></item>
<item><p>23b2</p><section>mdo sde</section><text>gzhon nu/ de lta bas na byang chub sems dpa' sems dpa' chen pos ting nge 'dzin 'di 'dod cing myur du bla na med pa yang dag par rdzogs pa'i byang chub mngon par rdzogs par </text></item>
<item><p>23b3</p><section>mdo sde</section><text>'tshang rgya bar 'dod pas mgo dang gos la me 'bar ba lta bu'i sems kyis pha dang / ma dang / bu dang / bu mo dang / nye du dang / snag gi gnyen mtshams dang / gnyen dang / rtsa </text></item>
<item><p>23b4</p><section>mdo sde</section><text>lag dang / chung ma la sogs pa me bzhin du spangs la rgyal srid kyi bde ba thams cad mchil ma'i thal ba bzhin du bor te/ dgon pa la mngon du phyogs shing khyim gyi gnas nas </text></item>
<item><p>23b5</p><section>mdo sde</section><text>mngon par 'byung bar bya'o/ /de ci'i phyir zhe na/ gzhon nu/ dgon pa la mngon du phyogs shing khyim gyi gnas nas mngon par 'byung ba'i byang chub sems dpa' sems dpa' chen </text></item>
<item><p>23b6</p><section>mdo sde</section><text>pos bla na med pa yang dag par rdzogs pa'i byang chub kyang rnyed par dka' ba ma yin na ting nge 'dzin 'di lta ci smos te/ gzhon nu/ de lta bas na bu dang / mdza' bo dang / nye du dang /</text></item>
<item><p>23b7</p><section>mdo sde</section><text>snag gi gnyen mtshams dang / gnyen dang / rtsa lag dang / chung ma la sogs pa me bzhin du spangs la rgyal srid kyi bde ba thams cad mchil ma'i thal ba bzhin du bor te/</text></item>
<item><p>24a1</p><section>mdo sde</section><text>dgon pa la mngon du phyogs shing / khyim gyi gnas nas mngon par 'byung bar bya'o zhes gzhon nu khyod kyis de ltar rtag tu bslab par bya'o/ /gzhon </text></item>
<item><p>24a2</p><section>mdo sde</section><text>nu| de lta bas na rnam grangs 'dis kyang khyod kyis 'di ltar rig par bya ste/ gzhon nu/ sngon byung ba 'das pa'i dus na bskal ba grangs med pa bas kyang ches grangs med pa </text></item>
<item><p>24a3</p><section>mdo sde</section><text>rgya che ba/ dpag tu med pa/ bsam gyis mi khyab pa gzhal du med par gyur pa de'i tshe de'i dus na bcom ldan 'das de bzhin gshegs ba dgra bcom pa yang dag par </text></item>
<item><p>24a4</p><section>mdo sde</section><text>rdzogs pa'i sangs rgyas dbyangs byin zhes bya ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa </text></item>
<item><p>24a5</p><section>mdo sde</section><text>lha dang mi rnams kyi ston pa sangs rgyas bcom ldan 'das 'jig rten du byung ngo / /gzhon nu/ de'i tshe de'i dus na bcom ldan 'das de bzhin gshegs pa dgra bcom pa </text></item>
<item><p>24a6</p><section>mdo sde</section><text>yang dag par rdzogs pa'i sangs rgyas dbyangs byin de'i nyan thos 'dus pa dang po ni thams cad kyang dgra bcom pa sha stag bye ba phrag brgyad cu byung ngo / /nyan thos 'dus pa gnyis </text></item>
<item><p>24a7</p><section>mdo sde</section><text>pa ni dgra bcom pa bye ba phrag bdun cu byung ngo / /'dus pa gsum pa ni dgra bcom pa bye ba phrag drug cu byung ngo / /byang chub sems dpa' sems dpa' chen po dam pa'i </text></item>
<item><p>24b1</p><section>mdo sde</section><text>chos yongs su 'dzin pa yang dpag tu med pa dag byung ngo / /gzhon nu/ de'i tshe bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dbyangs </text></item>
<item><p>24b2</p><section>mdo sde</section><text>byin de'i tshe'i tshad ni lo bzhi khrir gyur to/ /dzam+bu'i gling 'di'ang 'byor ba rgyas pa/ bde ba/ lo legs pa/ nyams dga' ba/ skye bo dang mi mang pos gang bar gyur to/ /dzam+bu'i gling 'di na </text></item>
<item><p>24b3</p><section>mdo sde</section><text>rgyal po stobs brtan dang / stobs chen zhes bya ba gnyis yod de/ de la gcig ni dzam+bu'i gling 'byor pa/ rgyas pa/ bde ba/ lo legs pa/ nyams dga' ba/ skye bo dang mi mang pos gang </text></item>
<item><p>24b4</p><section>mdo sde</section><text>ba'i phyed la dbang ngo / /cig shos kyang de'i phyed la dbang ngo / /gzhon nu| de'i tshe de'i dus na bcom ldan 'das de bzhin gshegs pa dgra bcom pa yang dag par rdzogs pa'i sangs </text></item>
<item><p>24b5</p><section>mdo sde</section><text>rgyas dbyangs byin de rgyal po stobs chen gyi rnam par rgyal ba'i sar byung ste/ gzhon nu/ de ltar rgyal po stobs chen gyis bcom ldan 'das de bzhin gshegs pa dgra bcom pa yang </text></item>
<item><p>24b6</p><section>mdo sde</section><text>dag par rdzogs pa'i sangs rgyas dbyangs byin de byang chub sems dpa'i dge 'dun dang dge slong gi dge 'dun dang bcas pa la na bza' dang / bsod snyoms dang / snyun gsos kyi sman </text></item>
<item><p>24b7</p><section>mdo sde</section><text>dang | yo byad pa rtags pa kun tu spyad par rung ba/ kha na ma tho ba med pa la lo brgya stong tshang bar spyan drangs so/ /gzhon nu/ de'i tshe de'i dus na bcom ldan 'das de bzhin gshegs </text></item>
<item><p>25a1</p><section>mdo sde</section><text>pa dgra bcom pa yang dag par rdzogs pa'i sangs rgyas dbyangs byin de byang chub sems dpa'i dge 'dun dang bcas pa/ nyan thos kyi dge 'dun dang bcas </text></item>
<item><p>25a2</p><section>mdo sde</section><text>pa| rnyed pa dang / bkur sti dang / grags pa che bar gyur to/ /bram ze dang / khyim bdag dad pa dag gis kyang bcom ldan 'das de bzhin gshegs pa dgra bcom pa yang dag par </text></item>
<item><p>25a3</p><section>mdo sde</section><text>rdzogs pa'i sangs rgyas dbyangs byin byang chub sems dpa'i dge 'dun dang bcas/ nyan thos kyi dge 'dun dang bcas pa la rnyed pa dang bkur sti cher byas so/ /bcom ldan 'das </text></item>
<item><p>25a4</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas dbyangs byin la bram ze dang khyim bdag de dag gis kyang 'di lta ste/ rgyal po stobs chen gyi rjes su slob </text></item>
<item><p>25a5</p><section>mdo sde</section><text>cing 'jig rten gyi zang zing gi mchod pas rnyed pa dang bkur sti bya ba'i phyir brtson par gyur to/ /gzhon nu/ de lta bas na bcom ldan 'das de bzhin gshegs pa dgra bcom pa </text></item>
<item><p>25a6</p><section>mdo sde</section><text>yang dag par rdzogs pa'i sangs rgyas dbyangs byin 'di snyam du gyur te/ kye ma'o/ /sems can 'di dag ni tshul khrims dang gso sbyong yang dag par blang ba dang / de bzhin gshegs </text></item>
<item><p>25a7</p><section>mdo sde</section><text>pa rnams kyi drung du nye bar 'gro ba dang / de bzhin gshegs pa la bsnyen bkur bya ba dang / tshangs par spyod pa la gnas pa dang / rab tu byung zhing bsnyen par rdzogs pa dge slong </text></item>
<item><p>25b1</p><section>mdo sde</section><text>gi dngos por 'gyur ba las yongs su nyams par gyur te/ sems can 'di dag ni de'i 'og tu bde ba la lhur byed par 'gyur ro/ /de ci'i phyir zhe na/ de ni 'di ltar de'i 'og tu bde ba ni </text></item>
<item><p>25b2</p><section>mdo sde</section><text>'di lta ste/ 'jig rten gyi zang zing gi mchod pa ni 'di yin te/ sems can 'di dag ni 'di lta ste/ mtho ris kyi 'jig rten la dmigs shing tshe 'di lhur byed pa/ tshe phyi ma lhur mi byed </text></item>
<item><p>25b3</p><section>mdo sde</section><text>pa ste| dge ba'i rtsa ba shin tu mthar gtugs pa'i phyir ni ma yin no/ /gzhon nu/ de la dge ba'i rtsa ba shin tu mthar gtugs pa gang zhe na/ 'di lta ste/ shin tu rnam par dag </text></item>
<item><p>25b4</p><section>mdo sde</section><text>pa dang / tshangs par spyod pa la shin tu gnas pa dang / shin tu mthar phyin pa dang / shin tu mthar gtugs pa'o/ /ngas sems can de dag la ci nas kyang bla na med pa'i chos </text></item>
<item><p>25b5</p><section>mdo sde</section><text>kyi mchod pa dang / chos kyi nan tan gyis de bzhin gshegs pa la mchod par 'gyur ba de lta de ltar chos bshad par bya'o snyam mo/ /gzhon nu/ de nas de bzhin gshegs pa dgra </text></item>
<item><p>25b6</p><section>mdo sde</section><text>bcom pa yang dag par rdzogs pa'i sangs rgyas dbyangs byin gyis de'i tshe rgyal po stobs chen dang / bram ze dang / khyim bdag de dag skyo bar bya bar dgongs pas tshigs su </text></item>
<item><p>25b7</p><section>mdo sde</section><text>bcad pa 'di dag gsungs so/ /sbyin pa rab byin gcig la gcig bsten pa/ /de dag phan tshun ri mor byed mi 'gyur/ /mkhas pa bag chags rab tu spangs pa yi/ /sangs rgyas </text></item>
<item><p>26a1</p><section>mdo sde</section><text>dag gis bsten pa de mi bsngags/ /gang dag srog chags phan phyir chos ston pa/ /de 'dra'i mi des shin tu bsten pa yin/ /de dag gcig la gcig kyang </text></item>
<item><p>26a2</p><section>mdo sde</section><text>mi phyed mdza'/ /bye ba snyed kyi bdud kyis dbye mi nus/ /'jig rten zang zing dag gis bsten pa'i mi/ /de dag tshe 'di'i don du kun 'gyur gyi/ /zang zing med pa'i chos la brten pa ni/ /</text></item>
<item><p>26a3</p><section>mdo sde</section><text>mi dag gi yang rab tu don cher 'gyur/ /zang zing med pa'i sems ni nyer bzhag ste/ /zang zing med pa'i chos rnams rab bshad la/ /gang dag zang zing med pa'i dga' ldan pa/ /</text></item>
<item><p>26a4</p><section>mdo sde</section><text>de 'dra de dag myur du sangs rgyas 'gyur/ /'dod pa dag la rab tu brten byed cing / /bu dang chung ma la yang srid bskyed nas/ /khyim gnas smad pa nyid la brten byed na/ /bla med byang </text></item>
<item><p>26a5</p><section>mdo sde</section><text>chub mchog des yong mi thob/ /su dag me mur bzhin du 'dod spong zhing / /bu dang chung ma la yang sred spongs nas/ /skrag cing dngangs pas khyim nas mngon byung ba/ /de dag byang </text></item>
<item><p>26a6</p><section>mdo sde</section><text>chub mchog 'di rnyed mi dka'/ /gang dag khyim gyi dbus na 'dug bzhin du/ /byang chub dam pa mchog 'di thob pa ni/ /de 'dra'i sangs rgyas gang yang sngon ma byung / /ma byon pa </text></item>
<item><p>26a7</p><section>mdo sde</section><text>dang da ltar bzhugs pa'ang med/ /rgyal srid mchil ma bzhin du rab spongs la/ /dben pa 'dod pas dgon par gnas par gyis/ /nyon mongs rab spangs bdud kyang rnam bcom </text></item>
<item><p>26b1</p><section>mdo sde</section><text>na| |byang chub rdul med 'dus ma byas brtogs/ /sangs rgyas dpa' bo gang+gA'i bye ma snyed/ /bskal pa bye mang rim gro sus byas pas/ /gang zhig yongs su skyo ba'i yid kyis ni/ /khyim </text></item>
<item><p>26b2</p><section>mdo sde</section><text>nas mngon par byung na 'di mchog 'gyur/ /ji ltar rab tu byung nas chos spyod pa/ /de ltar zas dang skom dang chos gos dang / /me tog dang ni spos dang byug pa yis/ /mi mchog rgyal ba </text></item>
<item><p>26b3</p><section>mdo sde</section><text>rim gro byas ma yin/ /su dag byang chub tu yang 'dod mos shing / /sems can don phyir 'dus byas yongs skyo nas/ /dgon par bltas te gom pa bdun bor na/ /de bas bsod nams </text></item>
<item><p>26b4</p><section>mdo sde</section><text>'di ni khyad par 'phags/ /de nas/ gzhon nu/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dbyangs byin gyis khyim nas mngon </text></item>
<item><p>26b5</p><section>mdo sde</section><text>par 'byung ba dang ldan pa'i gtam brjod pa de lta bu rgyal po stobs chen gyis thos so/ /thos nas kyang ji ltar bdag gis bcom ldan 'das kyis bshad pa'i don shes pa ltar na bcom </text></item>
<item><p>26b6</p><section>mdo sde</section><text>ldan 'das ni sbyin pa'i pha rol tu phyin pa'i bsngags pa mi brjod kyi bcom ldan 'das ni tshul khrims kyi pha rol tu phyin pa shin tu mthar gtugs pa'i bsngags pa brjod de/ bcom </text></item>
<item><p>26b7</p><section>mdo sde</section><text>ldan 'das kyis shin tu rnam par dag pa dang / tshangs par spyod pa la shin tu gnas pa dang / shin tu yongs su mya ngan las 'das pa bsngags so zhes bsams nas de 'di snyam </text></item>
<item><p>27a1</p><section>mdo sde</section><text>du khyim na gnas pas bla na med pa'i chos kyi nan tan sgrub pa'am/ don rjes su thob par 'gyur ba 'di ni sla ba ma yin te/ bla na med pa'i chos kyi nan </text></item>
<item><p>27a2</p><section>mdo sde</section><text>tan las bdag yongs su nyams par 'gyur gyi/ bdag ni skra dang kha spu bregs te gos dur smrig bgos nas khyim nas khyim med par rab tu 'byung ngo snyam mo/ /gzhon nu/ de </text></item>
<item><p>27a3</p><section>mdo sde</section><text>nas rgyal po stobs chen bram ze dang khyim bdag brgyad khris bskor cing mdun du bdar te/ de dag dang lhan cig tu bcom ldan 'das de bzhin gshegs pa dgra bcom pa yang </text></item>
<item><p>27a4</p><section>mdo sde</section><text>dag par rdzogs pa'i sangs rgyas dbyangs byin ga la ba der song ste phyin pa dang / bcom ldan 'das kyi zhabs la mgo bos phyag btsal nas bcom ldan 'das la lan gsum </text></item>
<item><p>27a5</p><section>mdo sde</section><text>bskor ba byas te phyogs gcig tu 'dug go /de nas/ gzhon nu/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas des rgyal po </text></item>
<item><p>27a6</p><section>mdo sde</section><text>stobs chen gyi lhag pa'i bsam pa mkhyen nas chos thams cad kyi rang bzhin mnyam pa nyid rnam par spros pa'i ting nge 'dzin 'di bshad do/ /de nas gzhon nu rgyal po stobs chen </text></item>
<item><p>27a7</p><section>mdo sde</section><text>ting nge 'dzin 'di thos nas dga' ba dang / mgu ba dang / rangs pa dang / rab tu mos pa dang / yid bde ba skyes nas skra dang kha spu bregs te gos ngur smrig bgos nas yang dag </text></item>
<item><p>27b1</p><section>mdo sde</section><text>bar dad pas khyim nas khyim med par rab tu byung bar gyur to/ /de de ltar rab tu byung nas ting nge 'dzin 'di bzung ste bzung zhing kun chub par byas/ bcangs shing bklags nas </text></item>
<item><p>27b2</p><section>mdo sde</section><text>bsgom pa'i rnal 'byor la rjes su brtson par gnas par gyur to/ /de dge ba'i rtsa ba de nyid kyis bskal pa bye ba phrag bcu'i bar du nam yang ngan 'gro log par ltung bar ma song ste/</text></item>
<item><p>27b3</p><section>mdo sde</section><text>sangs rgyas bye ba phrag nyi shu la bsnyen bkur byas shing de bzhin gshegs pa de dag thams cad las kyang ting nge 'dzin 'di thos so/ /sangs rgyas de dag las thos nas des bzung ste/</text></item>
<item><p>27b4</p><section>mdo sde</section><text>kun chub par byas/ bcangs shing bklags nas bsgom pa'i rnal 'byor la rjes su brtson par gnas so/ /de de'i 'og tu dge ba'i rtsa ba de nyid kyis bskal ba bye ba phrag bcu 'das pa </text></item>
<item><p>27b5</p><section>mdo sde</section><text>dang / bskal pa 'bum tshang nas bla na med pa yang dag par rdzogs pa'i byang chub mngon par rdzogs par sangs rgyas par gyur te/ de bzhin gshegs pa dgra bcom pa yang dag par </text></item>
<item><p>27b6</p><section>mdo sde</section><text>rdzogs pa'i sangs rgyas ye shes dpa' ba zhes bya bar gyur nas des sems can dpag tu med pa rnams kyi don byas te/ phyis sangs rgyas kyi mya ngan las 'da' bas yongs su mya </text></item>
<item><p>27b7</p><section>mdo sde</section><text>ngan las 'das bar gyur to/ /gzhon nu/ de nas srog chags brgya stong phrag brgyad cu rgyal po stobs chen dang lhan cig tu bcom ldan 'das de bzhin gshegs pa dbyangs byin gyi drung </text></item>
<item><p>28a1</p><section>mdo sde</section><text>du 'ongs pa de dag thams cad kyis kyang ting nge 'dzin 'di thos nas dga' mgu yi rangs shing rab tu dga' ste/ dga' ba dang yid bde ba skyes nas skra dang kha spu </text></item>
<item><p>28a2</p><section>mdo sde</section><text>bregs te gos dur smrig bgos nas yang dag par dad pas khyim nas khyi ma med par rab tu byung bar gyur to/ /de ltar de dag kyang rab tu byung nas ting nge 'dzin 'di bzung ste/ kun </text></item>
<item><p>28a3</p><section>mdo sde</section><text>chub bar byas/ bcangs shing bklags nas sgom pa'i rnal 'byor la rjes su brtson par gnas so/ /dge ba'i rtsa ba de nyid kyis de dag bskal pa bye ba phrag nyi shu'i bar du nam yang </text></item>
<item><p>28a4</p><section>mdo sde</section><text>ngan 'gro log par lhung bar ma song ste/ bskal ba thams cad la'ang sangs rgyas bye ba rnams mnyes par byas nas/ de bzhin gshegs pa de dag thams cad las ting nge 'dzin </text></item>
<item><p>28a5</p><section>mdo sde</section><text>'di thos nas ting nge 'dzin 'di bzung ste/ kun chub par byas/ bcangs shing bklags nas sgom pa'i rnal 'byor la rjes su brtson par gnas te/ sngon gyi dge ba'i rtsa ba de nyid </text></item>
<item><p>28a6</p><section>mdo sde</section><text>kyis bskal pa bye ba phrag nyi shu 'das pa dang / de'i 'og tu bskal pa 'bum tshang nas bla na med pa yang dag par rdzogs pa'i byang chub mngon par rdzogs par sangs rgyas te/ de </text></item>
<item><p>28a7</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas mtshan dpa' brtan zhes bya ba sha stag 'jig rten du byung ste/ de dag gis kyang sems can dpag tu med </text></item>
<item><p>28b1</p><section>mdo sde</section><text>ba yongs su smin par byas shing / de dag gi don byas nas de'i 'og tu sangs rgyas kya mya ngan las 'da' bas yongs su mya ngan las 'das par gyur to/ /gzhon nu/ de lta bas na rnam </text></item>
<item><p>28b2</p><section>mdo sde</section><text>grangs 'di nyid kyis 'di ltar ting nge 'dzin 'di ni byang chub sems dpa' sems dpa' chen po rnams kyi gces spras byed pa yin te/ thams cad mkhyen pa'i ye shes bla na med pa sdud pa </text></item>
<item><p>28b3</p><section>mdo sde</section><text>yin bar rig par bya'o/ /de nas de'i tshe bcom ldan 'das kyis zla 'od gzhon nur gyur ba la sngon byung ba'i le'u 'di nyid rgyas par tshigs su bcad pa'i dbyangs kyis rgya cher yang dag par </text></item>
<item><p>28b4</p><section>mdo sde</section><text>rab tu bstan to/ /ngas dran bsam gyis mi khyab bskal ba na/ /'das pa'i dus na mi yi gtso bo ni/ /drang srong chen po 'jig rten don mdzad byung / /de yi mtshan ni dbyangs kyi byin zhes </text></item>
<item><p>28b5</p><section>mdo sde</section><text>bya| |bye brag brgyad cur yongs su tshang ba yi/ /de yi nyan thos 'khor mang dang po byung / /gnyis pa bye ba bdun cur tshang ba byung / /gsum pa dgra bcom bye ba drug cu yod/ /kun kyang zag </text></item>
<item><p>28b6</p><section>mdo sde</section><text>pa zad cing nyon mongs med/ /thams cad rdzu 'phrul stobs kyis pha rol phyin/ /tshe tshad lo ni stong phrag bzhi bcu ste/ /zhing yang yongs su dag cing mdzes par gyur/ /skyob pa'i byang chub </text></item>
<item><p>28b7</p><section>mdo sde</section><text>sems dpa' gang byung ba/ /dpag med de dag gzhan phan dbang bskur thob/ /dbang dang sa la rab tu gnas pa ste/ /shing mchog drung du byang chub 'tshang rgyar nye/ /dzam+bu'i gling 'dir </text></item>
<item><p>29a1</p><section>mdo sde</section><text>rgyal po byung ba ni/ /stobs brtan dang ni stobs chen zhes bya ba/ /gcig ni de yi phyed dbang rgyal po byed/ /cig shos phyed la dbang ba'i rgyal por gyur/ /</text></item>
<item><p>29a2</p><section>mdo sde</section><text>rgyal po stobs chen rnam par rgyal ba'i sar/ /lha dang mis mchod sangs rgyas byung bar gyur/ /bde bar gshegs la rgyal po dad rnyed nas/ /lo grangs stong du tshang bar </text></item>
<item><p>29a3</p><section>mdo sde</section><text>bsnyen bkur byas/ /sems can gzhan mang de yi rjes slob pas/ /de bzhin gshegs pa la yang bkur sti byed/ /'jig rten zang zhing gis te chos kyis min/ /nyan thos </text></item>
<item><p>29a4</p><section>mdo sde</section><text>bcas pa rnyed pa mang bar gyur/ /skyes bu dam pa'i sems ni 'di snyam ste/ /ci nas 'di kun 'dod pa rab spangs nas/ /nga yi bstan pa 'di la rab 'byung bar/ /chos 'dod 'di </text></item>
<item><p>29a5</p><section>mdo sde</section><text>dag la ni chos bstan snyam/ /bde bar gshegs pa'i sbyangs chos bslab pa dang / /khyim gnas nyes pa sdug bsngal mtha' yas dang / /chos la sgrub pa chos kyi mchod yin </text></item>
<item><p>29a6</p><section>mdo sde</section><text>zhes| |mi mchog des ni tshigs su bcad pa gsungs/ /sa bdag rgyal pos tshigs bcad de thos nas/ /mi dbang gcig pu dben song bsams pa ni/ /khyim na gnas bzhin </text></item>
<item><p>29a7</p><section>mdo sde</section><text>du yang thams cad kyis/ /chos kyi mchod mchog bya bar mi nus snyam/ /mchil ma bzhin du rgyal srid des btang ste/ /srog chags stong phrag brgyad cur bcas pa dag /</text></item>
<item><p>29b1</p><section>mdo sde</section><text>rgyal ba de yi drung du nyer 'ongs te/ /zhabs la phyag btsal nas ni spyan sngar 'dus/ /rgyal bas de dag gi yang bsam mkhyen nas/ /ting 'dzin zhi ba blta dka' 'di bshad de/ de dag </text></item>
<item><p>29b2</p><section>mdo sde</section><text>dga' zhing rab mos bde bas tshim/ /mgu zhing rangs pas de tshe rab tu byung / /de dag rab byung ting 'dzin 'di bzung ste/ /bcangs shing bklags te yongs su chub byas nas/ /bskal </text></item>
<item><p>29b3</p><section>mdo sde</section><text>pa bye ba nyi shu tshang bar ni/ /nam yang ngan 'gro log ltung song ma gyur/ /de dag thams cad dge ba'i rtsa ba des/ /sangs rgyas bye ba phrag stong legs par mthong / /rgyal ba de dag kun </text></item>
<item><p>29b4</p><section>mdo sde</section><text>gyi bstan pa la/ /de dag rab byung ting 'dzin 'di la bsgom/ /de dag phyi ma'i dus la sangs rgyas gyur/ /mtha' yas brtson pa ming ni dpa' brtan yin/ /srog chags bye ba mang po'i </text></item>
<item><p>29b5</p><section>mdo sde</section><text>don byas te/ /phyi ma'i dus la mi bzhin mya ngan 'das/ /sngon tshe rgyal po stobs chen byung ba ni/ /sangs rgyas ye shes dpa' ba 'jig rten byung / /de tshe srog chags bye stong mang po rnams//</text></item>
<item><p>29b6</p><section>mdo sde</section><text>byang chub bkod nas phyi dus mya ngan 'das/ /de phyir sangs rgyas dag gis brjod pa yi/ /mdo 'di phyi dus thos nas gzung bar gyis/ /'di lta bu yi chos mdzod 'di bzung na/ /mi yi gtso </text></item>
<item><p>29b7</p><section>mdo sde</section><text>bor myur du 'grub par 'gyur/ /dbyangs byin gyi le'u ste/ lnga ba'o// //de nas yang bcom ldan 'das kyis zla 'od gzhon nur gyur pa la bka' stsal pa/ gzhon </text></item>
<item><p>30a1</p><section>mdo sde</section><text>nu/ de lta bas na byang chub sems dpa' sems dpa' chen po ting nge 'dzin 'di 'dod cing / myur du bla na med pa yang dag par rdzogs pa'i byang chub mngon </text></item>
<item><p>30a2</p><section>mdo sde</section><text>par rdzogs par 'tshang rgya bar 'dod pas ting nge 'dzin 'di yongs su sbyang bar bya'o/ /gzhon nu/ de la ting nge 'dzin yongs su sbyang pa gang zhe na/ gzhon nu/ 'di la byang chub sems </text></item>
<item><p>30a3</p><section>mdo sde</section><text>dpa' sems dpa' chen pos snying rje chen po la zhugs pa'i sems kyis de bzhin gshegs pa bzhugs pa'am/ yongs su mya ngan las 'das pa rnams la 'di lta ste/ chos gos </text></item>
<item><p>30a4</p><section>mdo sde</section><text>dang | bsod snyoms dang / mal cha dang / na ba'i gsos sman dang / yo byad rnams dang / me tog dang / bdug pa dang / sbos dang / phreng ba dang / byug pa dang / phye ma dang / na </text></item>
<item><p>30a5</p><section>mdo sde</section><text>bza' dang / gdugs dang / rgyal mtshan dang / rnam par rgyal ba'i ba dan rnams dang / rol mo dang / sil snyan rnams kyis mchod par bya ba la brtson pa yin te/ dge ba'i </text></item>
<item><p>30a6</p><section>mdo sde</section><text>rtsa ba de'ang ting nge 'dzin thob par yongs su bsngo'o/ /de chos gang la'ang re ba'i phyir de bzhin gshegs pa la mchod par mi byed de/ 'dod pa la re ba ma yin/ longs spyod </text></item>
<item><p>30a7</p><section>mdo sde</section><text>la re ba ma yin/ mtho ris la re ba ma yin/ 'khor la re ba ma yin gyi de ni chos la sems pa yin no/ /de 'dod na de bzhin gshegs pa chos kyi skur yang mi dmigs na de </text></item>
<item><p>30b1</p><section>mdo sde</section><text>gzugs kyi skur lta ga la zhig dmigs par 'gyur/ /gzhon nu/ de lta bas na de bzhin gshegs pa rnams la mchod pa de ni 'di yin te/ 'di lta ste/ de bzhin gshegs pa mi </text></item>
<item><p>30b2</p><section>mdo sde</section><text>mthong ba dang / bdag nyid mi dmigs pa dang / las kyi rnam par smin pa la mi re ba'o/ /gzhon nu/ 'khor gsum yongs su dag pa'i mchod pa 'dis de bzhin gshegs pa la </text></item>
<item><p>30b3</p><section>mdo sde</section><text>mchod na ting nge 'dzin 'di rab tu thob cing / bla na med pa yang dag par rdzogs pa'i byang chub kyang myur du mngon par rdzogs par 'tshang rgya'o/ /de nas de'i tshe bcom ldan 'das kyis zla </text></item>
<item><p>30b4</p><section>mdo sde</section><text>'od gzhon nur gyur pa la ting nge 'dzin yongs su sbyang ba bstan pa 'di rgyas bar tshigs su bcad pa'i dbyangs kyis rgya cher yang dag par rab tu bstan to/ /ye shes mtha' yas pa la </text></item>
<item><p>30b5</p><section>mdo sde</section><text>spos phul pas/ /skyes bu rnams kyi dri'ang mtha' yas 'gyur/ /bskal pa bye bar ngan 'gror de mi 'gro/ de dag dri bsung nga bar yong mi 'gyur/ /de dag bskal pa bye bar spyad spyod </text></item>
<item><p>30b6</p><section>mdo sde</section><text>cing | |sangs rgyas bye ba stong la mchod byas nas/ /de dag ye shes spos kyis mngon 'phags te/ /sangs rgyas tshul khrims dri mchog ldan par 'gyur/ /gal te sems can gang </text></item>
<item><p>30b7</p><section>mdo sde</section><text>dag spos byin dang / /de bzhin gang la sbyin bar bya ba dang / /sems 'dis sbyin par byed pa med shes na/ /de ni de yi mthun bzod chung du yin/ /bzang pa chen po bsten pa de la ni/ /</text></item>
<item><p>31a1</p><section>mdo sde</section><text>bskal pa bye ba gang+gA'i bye snyed du/ /mi yis kham tshad tsam du bcad gtubs kyang / /de yi sems ni ldog par yong mi 'gyur/ /ci yi phyir na bzod pa'i ming </text></item>
<item><p>31a2</p><section>mdo sde</section><text>du gdags/ /ji ltar rjes su mthun pa zhes kyang bya/ /gang gi rgyus ni phyir mi ldog ces bya/ /ji ltar byang chub sems dpa' zhes kyang brjod/ /rang bzhin bdag med chos la de </text></item>
<item><p>31a3</p><section>mdo sde</section><text>bzod de/ /bdag med 'du shes pa la nyon mongs med/ /chos rnams thams cad nam mkha' ji bzhin shes/ /de phyir de la bzod pa'i ming du btags/ /rgyal ba kun gyi rjes </text></item>
<item><p>31a4</p><section>mdo sde</section><text>su mthun slob cing / /mkhas pa de ni chos min mi spyod de/ /sangs rgyas chos la the tshom mi skyed pa/ /de ni rjes su mthun pa'i bzod pa yin/ /de ltar spyod pa dag la 'jig rten na//</text></item>
<item><p>31a5</p><section>mdo sde</section><text>ji snyed bdud yong sangs rgyas gzugs bsgyur nas/ /byang chub rnyed dkas nyan thos gyis shig ces/ /tshig tu smra yang mi 'dzin ldog mi 'gyur/ /sems can mi mthun lta las rtogs </text></item>
<item><p>31a6</p><section>mdo sde</section><text>byed cing / /mi 'chi thob pa'i lam ni 'di'o zhes/ /log pa'i lam spangs lam la 'jog par byed/ /de phyir byang chub sems dpa' zhes kyang bya/ /rjes su mthun bzod lam la </text></item>
<item><p>31a7</p><section>mdo sde</section><text>gnas pa dang / /bdag med shes pas sad par byas pa la/ /smi ma ma na yang mi dang gang zag dang / /srog dang sems can yod par yong mi 'dzin/ /bdud rnams bye ba gang+gA'i </text></item>
<item><p>31b1</p><section>mdo sde</section><text>bye ma snyed/ /sangs rgyas gzugs bsgyur de dag drung 'ongs te/ /lus kyi nang na srog med gyur na ni/ /khyed cag sangs rgyas 'grub pa min zhes smra/ /ye shes kyis ni phung po stong par shes//</text></item>
<item><p>31b2</p><section>mdo sde</section><text>shes nas nyon mongs rnams dang nga mi 'grogs/ /tha snyad tsam gyis rnam par spyod byed cing / /'jig rten 'di na mya ngan 'das par gnas/ /ji ltar skyes bu dag gi bu skyes nas/ /'di </text></item>
<item><p>31b3</p><section>mdo sde</section><text>yi ming ni 'di zhes ming btags pa/ /phyogs rnams su'ang de yi ming mi rnyed/ /ming de gang nas kyang ni 'ongs pa med/ /de bzhin byang chub sems dbar ming btags te/ /byang chub sems </text></item>
<item><p>31b4</p><section>mdo sde</section><text>dpa' 'di zhes yongs btsal kyang / /phyogs rnams na yang de yi ming mi rnyed/ /de ltar gang shes byang chub sems dpa' yin/ /rgya mtsho'i dbus nas ji ste me 'bar yang / /byang chub </text></item>
<item><p>31b5</p><section>mdo sde</section><text>sems dpa' 'jig tshogs lta ba med/ /'di ltar byang chub sems bskyed tshun chad ni/ /de la srog tu lta bar 'gyur ba med/ /'di la gang yang skyes shing shi med de/ /ming dang shed </text></item>
<item><p>31b6</p><section>mdo sde</section><text>skyes sems can byung ba med/ /chos rnams rang bzhin stong pa sgyu ma bzhin/ /mu stegs can gyis rnam par rig mi nus/ /kha zas dag la shin tu bkram pa dang / /lhung bzed </text></item>
<item><p>31b7</p><section>mdo sde</section><text>gos la chags shing zhen med dang / /'phyar ba rnams dang khengs pa dag gis kyang / /sangs rgyas byang chub 'di ni shes mi nus/ /gnyid dang rmugs pas non pas le lo can/ /nga rgyal </text></item>
<item><p>32a1</p><section>mdo sde</section><text>can dang khrel med 'gyid ba dang / /su dag sangs rgyas la ni dad med pa/ /de dag byang chub dam pa shes mi nus/ /tshul nyams pa yi so so'i skye bo dang / /</text></item>
<item><p>32a2</p><section>mdo sde</section><text>gang dag chos la dad pa med pa dang / /tshangs pa mtshungs spyod dag la ri mo med/ /de dag byang chub 'di ni rtogs mi nus/ /tshul mnyams shing khrel yod ngo tsha shes/ /chos dang </text></item>
<item><p>32a3</p><section>mdo sde</section><text>sangs rgyas dag la gang dga' zhing / /tshangs pa mtshungs spyod dag la rab tu gus/ /de dag byang chub dam pa mchog thob 'gyur/ /gang dag sbyod yul dran pa nye bar bzhag /bde </text></item>
<item><p>32a4</p><section>mdo sde</section><text>zhing dga' ba'i mal du zhugs pa dang / /zas su bsam gtan skom du ting nge 'dzin/ /de dag gis kyang byang chub mchog rab thob/ /bdag med pa yi 'du shes nyin par gnas/ /</text></item>
<item><p>32a5</p><section>mdo sde</section><text>'chag sar stong pa dang ni rjes su dran/ /byang chub yan lag me tog yid 'ong bsung / /brtson pa de dag byang chub dam pa thob/ /byang chub sems dpa' mkhas pa'i spyod pa dag /</text></item>
<item><p>32a6</p><section>mdo sde</section><text>skye bo gzhan rnams dang ni nyan thos dang / /rang sangs rgyas kyis yang ma yin na/ /de la rtogs par su zhig 'dun mi skyed/ /gal te bskal bye gang+gA'i bye ma snyed/ /de srid du </text></item>
<item><p>32a7</p><section>mdo sde</section><text>ni tshe yi tshad gyur nas/ /ngas ni sangs rgyas kyi yang ye shes kyi/ /spu gcig bsngags pa brjod kyang mthar mi phyin/ /de phyir zil gyis mi non rgyal ba yis/ /bshad pa'i phan yon </text></item>
<item><p>32b1</p><section>mdo sde</section><text>'di dag thos nas ni/ /ting 'dzin 'di ni myur du lung mnod kyi/ /byang chub mchog ni rnyed par dka' mi 'gyur/ /ting nge 'dzin yongs su sbyang ba bya ba'i le'u ste/ drug pa'o// //de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems dpa' sems dpa' chen po ting nge 'dzin 'di 'dod cing /</text></item>
<item><p>32b2</p><section>mdo sde</section><text>myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas bzod pa gsum gyi ye shes la mkhas par bya'o/ /des bzod pa dang po rab tu </text></item>
<item><p>32b3</p><section>mdo sde</section><text>shes par bya/ bzod pa gnyis pa rab tu shes par bya/ bzod pa gsum pa rab tu shes par bya ste/ bzod pa gsum gyi khyad par la mkhas par bya'o/ /bzod pa gsum gyi ye shes </text></item>
<item><p>32b4</p><section>mdo sde</section><text>kyi khyad par la mkhas par bya'o/ /de ci'i phyir zhe na/ gzhon nu/ 'di ltar na ma byang chub sems dpa' sems dpa' chen po bzod pa gsum gyi khyad par la mkhas par gyur cing </text></item>
<item><p>32b5</p><section>mdo sde</section><text>bzod pa gsum gyi ye shes kyi khyad par la mkhas par gyur pa de'i tshe/ gzhon nu/ byang chub sems dpa' sems dpa' chen po de myur du ting nge 'dzin 'di thob cing / myur du bla </text></item>
<item><p>32b6</p><section>mdo sde</section><text>na med pa yang dag par rdzogs pa'i byang chub mngon par rdzogs par 'tshang rgya'o/ /gzhon nu/ de lta bas na byang chub sems dpa' sems dpa' chen po bla na med pa yang dag par </text></item>
<item><p>33a1</p><section>mdo sde</section><text>rdzogs pa'i byang chub mngon par rdzogs par 'tshang rgya bar 'dod pas bzod pa gsum la 'jug pa'i chos kyi rnam grangs 'di gzung bar bya'o/ /bzung </text></item>
<item><p>33a2</p><section>mdo sde</section><text>nas kyang gzhan la rgya cher yang dag par rab tu bstan par bya ste/ de ni skye bo mang po la phan pa dang / skye bo mang po la bde ba dang / 'jig rten la snying brtse ba dang / skye bo phal po che </text></item>
<item><p>33a3</p><section>mdo sde</section><text>dang lha dang mi rnams kyi don dang / phan pa dang bde bar 'gyur ro/ /de nas bcom ldan 'das kyis zla 'od gzhon nur gyur pa la bzod pa gsum la 'jug pa'i chos kyi rnam grangs </text></item>
<item><p>33a4</p><section>mdo sde</section><text>'di tshigs su bcad pa'i dbyangs kyis yang dag par rab tu bstan to/ /su dag dang yang rtsod par mi byed cing / /don med ldan pa'i tshig rnams mi smra ste/ /don dang chos la rtag </text></item>
<item><p>33a5</p><section>mdo sde</section><text>par rab tu gnas/ /'di dag bzod pa dang por bshad pa yin/ /chos rnams thams cad sgyu ma 'drar shes te/ /de ni mtshan ma'i spyod yul ldan ma yin/ /ye shes 'phel </text></item>
<item><p>33a6</p><section>mdo sde</section><text>ba'i sa las mi nyams te/ /'di dag bzod pa dang po'i khyad par ro/ /mdo sde'i tshul kun la yang de mkhas shing / /legs par smras la mkhas pa shin tu mos/ /bde gshegs </text></item>
<item><p>33a7</p><section>mdo sde</section><text>mkhyen la mtha' yas ye shes can/ /'di dag bzod pa dang po'i khyad par ro/ /legs par bshad pa'i chos ni gang thos kyang / /sangs rgyas dag gis bshad par the tshom med/ /rgyal </text></item>
<item><p>33b1</p><section>mdo sde</section><text>ba kun gyi chos la de mos te/ /'di dag bzod pa dang po'i khyad par ro/ /stong pa bde bar gshegs pas bshad pa ltar/ /nges don mdo sde dag gi bye brag shes/ /gang las sems </text></item>
<item><p>33b2</p><section>mdo sde</section><text>can gang zag skyes bu bstan/ /chos de thams cad drang ba'i don du shes/ /'jig rten 'di na mu stegs mang yod pa/ /de dag la yang de ni yid mi khro/ /de dag la ni snying rje nye bar 'jog /</text></item>
<item><p>33b3</p><section>mdo sde</section><text>'di dag bzod pa dang po'i khyad par ro/ /de la gzungs rnams yongs su snang bar 'gyur/ /snang ba de la nam yang the tshom med/ /bden pa'i rjes su 'brang ba'i tshig smras te/ /'di dag </text></item>
<item><p>33b4</p><section>mdo sde</section><text>bzod pa dang po'i khyad par ro/ /rlung dang chu dang me dang sa rnams kyi/ /khams bzhi po ni rnam pa gzhan 'gyur yang / /sangs rgyas byang chub las ni de mi ldog /'di dag bzod pa dang </text></item>
<item><p>33b5</p><section>mdo sde</section><text>po'i khyad par ro/ /'jig rten bzo gnas mang po ci yod pa/ /thams cad byang chub sems dpa' des bslabs te/ /bdag las lhag pa su yang mi mthong ba/ /'di dag bzod pa dang </text></item>
<item><p>33b6</p><section>mdo sde</section><text>po'i khyad par ro/ /zhi gnas stobs kyis bskyod pa med gyur cing / /lhag mthong gis ni ri bo lta bur gyur/ /sems can kun gyis 'khrugs par mi nus te/ /de ni bzod pa gnyis su </text></item>
<item><p>33b7</p><section>mdo sde</section><text>bshad pa yin/ /mnyam par bzhag bzhin du ni ldang zhing smra/ /mnyam par bzhag pas 'dug cing 'chag par byed/ /mkhas pa ting nge 'dzin gyi pha rol phyin/ /'di dag bzod pa </text></item>
<item><p>34a1</p><section>mdo sde</section><text>gnyis pa'i khyad par ro/ /mnyam par bzhag pas mngon shes lnga thob ste/ /chos rnams ston cing zhing ni brgyar yang 'gro/ de ni rdzu 'phrul stobs las mi </text></item>
<item><p>34a2</p><section>mdo sde</section><text>nyams te/ /'di dag bzod pa gnyis pa'i khyad par ro/ /de ni de 'dra'i ting 'dzin zhi ba bstan/ /mnyam par bzhag pa de yi sems kyi tshod/ /'dzin nus pa yi sems can gang </text></item>
<item><p>34a3</p><section>mdo sde</section><text>yang med/ /'di dag bzod pa gnyis pa'i khyad par ro/ /'jig rten 'di na gang yod sems can kun/ /de dag sangs rgyas mkhyen pas chos ston ston kyang / /bshad pa thams cad </text></item>
<item><p>34a4</p><section>mdo sde</section><text>de bzhin 'dzin nus te/ /'di dag bzod pa gnyis pa'i khyad par ro/ /shar dang lho dang nub dang byang phyogs dang / /steng dang 'og dang de bzhin phyogs mtshams ni/ /thams cad </text></item>
<item><p>34a5</p><section>mdo sde</section><text>na yang 'jig rten mgon po mthong / /de ni bzod pa gsum par bstan pa yin/ /gser gyi kha dog lta bu'i sku lus su/ /'phrul pa bsam gyis mi khyab sprul nas ni/ /srog chags </text></item>
<item><p>34a6</p><section>mdo sde</section><text>bye ba mang la chos ston te/ /'di dag bzod pa gsum pa'i khyad par ro/ /sangs rgyas zhing 'di'i dzam+bu'i gling kun na/ /byang chub sems dpa' de ni snang bar 'gyur/ /'jig rten lha </text></item>
<item><p>34a7</p><section>mdo sde</section><text>dang lha min bcas par grags/ /'di dag bzod pa gsum pa'i khyad par ro/ /sangs rgyas spyod yul de bzhin cho ga dang / /bde bar gshegs pa'i spyod lam ci 'dra ba/ /kun la </text></item>
<item><p>34b1</p><section>mdo sde</section><text>byang chub sems dpa' des bslabs ste/ /'di dag bzod pa gsum pa'i khyad par ro/ /'jig rten khams 'di sems can ci yod pas/ /byang chub sems dpa'i bsngags pa brjod gyur </text></item>
<item><p>34b2</p><section>mdo sde</section><text>la| |de la yid ni rjes su dgar byed na/ /sangs rgyas ye shes la ni bslabs ma yin/ /'jig rten khams 'di'i sems can su yod pas/ /byang chub sems dpa' la ni mi snyan </text></item>
<item><p>34b3</p><section>mdo sde</section><text>brjod/ /de dag la ni yid kyis khro byed na/ /da dung sangs rgyas ye shes des ma bslabs/ /nor rnyed pas ni yid bder mi 'gyur te/ /nor rnams ma rnyed na yang mi dga' med/ /ri dang </text></item>
<item><p>34b4</p><section>mdo sde</section><text>'dra ba'i sems la rtag tu gnas/ /'di dag bzod pa gsum pa'i khyad par ro/ /sgra yi rjes 'gro bzod pa 'di bstan te/ /bsam pa sgom pa rjes su mthun pa dang / /thos pa las byung de </text></item>
<item><p>34b5</p><section>mdo sde</section><text>ni skye ba med/ /'di la gang bslabs de ni byang chub lam/ /bzod pa bla na med pa gsum po 'di/ /byang chub sems dpas nam zhig thob gyur na/ /mi mchog bde bar gshegs pa des </text></item>
<item><p>34b6</p><section>mdo sde</section><text>mthong ste/ /rdul med byang chub tu'ang de lung ston/ /de nas lung bstan pa ni de thob nas/ /sa yang rnam pa drug tu rab tu g.yos/ /zhing rnams 'od kyis shin tu gsal bar gyur/ /lha </text></item>
<item><p>34b7</p><section>mdo sde</section><text>rnams bya ba me tog char pa 'bebs/ /de la lung bstan de yang thos nas ni/ /sems can bye ba khrag khrig bsam yas kyang / /bdag cag mchod rten rgyal bar 'gyur snyam ste/ /byang </text></item>
<item><p>35a1</p><section>mdo sde</section><text>chub dam pa mchog la sems bskyed 'gyur/ /nam zhig bla med bzod pa gsum po 'di/ /byang chub sems dpas thob par gyur pa na/ /de ni mi skye 'chi bar </text></item>
<item><p>35a2</p><section>mdo sde</section><text>mi 'gyur te/ /de la 'chi 'pho med cing skye ba'ang med/ /nam zhig bla med bzod pa gsum po 'di/ /rdzogs pa'i byang chub sems dpas thob gyur na/ /skye ba dang ni 'chi ba'ang mi </text></item>
<item><p>35a3</p><section>mdo sde</section><text>mthong ste/ /chos rnams thams cad chos nyid gnas par mthong / /'di ltar mi bden par ni des rig ste/ /chos rnams sgyu ma lta bur rang bzhin stong / /stong pa dag kyang mi mthong </text></item>
<item><p>35a4</p><section>mdo sde</section><text>'chi ba'ang med/ /chos 'di thams cad ngo bo nyid kyis stong / /nam zhig la las de la gus byas shing / /rim gro bkur sti mchod pa byas na yang / /de la yid ni dga' bar mi </text></item>
<item><p>35a5</p><section>mdo sde</section><text>byed de/ /chos rnams rang bzhin stong par de yis shes/ /sems can dag gis spyos bsdigs brdegs na yang / /de dag la ni nga rgyal khro mi srid/ /de dag sems can thar bar </text></item>
<item><p>35a6</p><section>mdo sde</section><text>bya ba'i phyir/ /de dag la ni byams pa brtan par skyed/ /rdo dang dbyug pa dag gis brdegs btsogs kyang / /mkhas pa de la khro bar mi byed de/ /bdag med bzod la rab tu </text></item>
<item><p>35a7</p><section>mdo sde</section><text>gnas pa la/ /nga rgyal dang ni khro ba'i tha ba med/ /'di ltar des ni mi bden nyid du shes/ /sgyu ma lta bur chos rnams rang bzhin stong / /chos tshul de 'dra ba la de gnas na/ /</text></item>
<item><p>35b1</p><section>mdo sde</section><text>lhar bcas 'jig rten dag na shin tu bkur/ /nam zhig sems can dag ni mtshon thogs nas/ /de yi lus dang yan lag mang gtubs kyang / /de dag la ni yid kyis khro ba med/ /snying </text></item>
<item><p>35b2</p><section>mdo sde</section><text>rje byams pa las kyang nyams mi 'gyur/ /de dag lus dang yan lag gcod pa'i tshe/ /de ni de la 'di ltar sems bskyed de/ /'di dag byang chub mchog la ma bkod par/ /de srid zhi </text></item>
<item><p>35b3</p><section>mdo sde</section><text>bar mya ngan nga mi 'da'/ /de 'dra'i bzod stobs bla na med pa la/ /bdag med bzod pa mnyam nyid gnas pa yi/ /byang chub sems dpa' grags pa chen po yis/ /bskal par bye bar rtag </text></item>
<item><p>35b4</p><section>mdo sde</section><text>tu shin tu bsgoms/ /de las lhag par gang+gA'i bye snyed du/ /ji tsam sangs rgyas mkhyen pas don mi byed/ /de srid byang chub reg pa ma yin na/ /de bzhin gshegs pa'i ye shes ci </text></item>
<item><p>35b5</p><section>mdo sde</section><text>zhig smos/ /grags pa chen po brjod pa mtha' yas pa/ /bdag med bzod la rab tu gnas pa yi/ /bskal pa bsam gyis mi khyab brgyar brjod kyang / /de yi bsngags pa zad par sla </text></item>
<item><p>35b6</p><section>mdo sde</section><text>pa min/ /de phyir byang chub mchog rab bla na med/ /ye shes phung po 'tshang rgyar su 'dod pa/ /de ni rgyal bas bsngags pa'i bzod pa sgoms/ /byang chub dam pa rnyed par dka' mi </text></item>
<item><p>35b7</p><section>mdo sde</section><text>'gyur/ /bzod pa la 'jug pa'i le'u ste/ bdun pa'o// //de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta </text></item>
<item><p>36a1</p><section>mdo sde</section><text>bas na byang chub sems dpa' sems dpa' chen po ting nge 'dzin 'di 'dod cing / /myur du bla na med pa yang dag par rdzogs pa'i byang chub mngon par rdzogs </text></item>
<item><p>36a2</p><section>mdo sde</section><text>par 'tshang rgya bar 'dod pas chos thams cad kyi dngos po med pa'i ngo bo nyid kyi ye shes la mkhas par bya'o/ /gzhon nu/ ji ltar na byang chub sems dpa' sems dpa' chen po </text></item>
<item><p>36a3</p><section>mdo sde</section><text>chos thams cad kyi dngos po med pa'i ngo bo nyid kyi ye shes la mkhas pa yin zhe na/ gzhon nu/ 'di la byang chub sems dpa' sems dpa' chen pos chos thams cad dngos po </text></item>
<item><p>36a4</p><section>mdo sde</section><text>med pa| ngo bo nyid med pa/ mtshan ma med pa/ mtshan nyid med pa/ ma skyes pa/ ma 'gags pa/ yi ge med pa/ stong pa/ gzod ma nas zhi ba/ rang bzhin gyis rnam par dag pa </text></item>
<item><p>36a5</p><section>mdo sde</section><text>yin par rab tu shes par bya'o/ /gzhon nu/ byang chub sems dpa' sems dpa' chen pos nam chos thams cad dngos po med pa/ ngo bo nyid med pa/ mtshan ma med pa/ mtshan </text></item>
<item><p>36a6</p><section>mdo sde</section><text>nyid med pa/ ma skyes pa/ ma 'gags pa/ yi ge med pa/ stong pa/ gzod ma nas zhi ba/ rang bzhin gyis rnam par dag pa yin par rab tu shes par gyur pa de'i tshe/ gzhon </text></item>
<item><p>36a7</p><section>mdo sde</section><text>nu| byang chub sems dpa' sems dpa' chen po yang dag pa ji lta ba bzhin du chos thams cad kyi dngos po med pa'i ngo bo nyid kyi ye shes la mkhas pa zhes bya'o/ /gzhon </text></item>
<item><p>36b1</p><section>mdo sde</section><text>nu| byang chub sems dpa' sems dpa' chen po chos thams cad kyi dngos po med pa'i ngo bo nyid kyi ye shes la mkhas pa de ni gzugs dang / sgra dang / dri dang / ro dang / reg bya dang / chos </text></item>
<item><p>36b2</p><section>mdo sde</section><text>thams cad la 'dod chags par mi byed/ zhe sdang bar mi byed/ gti mug par mi byed do/ /de ci'i phyir zhe na/ 'di ltar des chos de yang dag par rjes su mi mthong zhing / chos de mi </text></item>
<item><p>36b3</p><section>mdo sde</section><text>dmigs te/ gang 'dod chags pa dang / gang la 'dod chags pa dang / gang gis 'dod chags pa dang / gang zhe sdang ba dang / gang la zhe sdang ba dang / gang gis zhe sdang ba dang / gang </text></item>
<item><p>36b4</p><section>mdo sde</section><text>gti mug pa dang / gang la gti mug pa dang / gang gis gti mug par 'gyur ba'i chos de des yang dag par rjes su mi mthong zhing mi dmigs so/ /chos de yang dag par rjes su mi </text></item>
<item><p>36b5</p><section>mdo sde</section><text>mthong zhing ma dmigs na khams gsum thams cad la ma chags par 'gyur te/ myur du ting nge 'dzin 'di thob bo/ /myur du bla na med pa yang dag par rdzogs pa'i byang chub kyang </text></item>
<item><p>36b6</p><section>mdo sde</section><text>mngon par rdzogs par 'tshang rgya'o/ /de la 'di skad ces bya ste/ chos rnams thams cad dngos po med pa ste/ /thams cad mtshan ma med cing mtshan nyid med/ /skyes pa med cing </text></item>
<item><p>36b7</p><section>mdo sde</section><text>'gags pa med par yang / /de ltar chos rnams shin tu rig par gyis/ /thams cad dngos po med cing yi ge med/ /stong pa zhi ba gzod nas dri ma med/ /de ltar chos rnams </text></item>
<item><p>37a1</p><section>mdo sde</section><text>gang gis shes pa ni/ /gzhon nu de ni sangs rgyas zhes kyang brjod/ /de phyir rang bzhin mnyam nyid rnams spros pa/ /ngo bo nyid kyis chos kun rang bzhin </text></item>
<item><p>37a2</p><section>mdo sde</section><text>med| |bde bar gshegs pa'i yum 'di su 'dod pa/ /rgyal ba rnams kyi yum 'di thob par 'gyur/ /gzhon nu/ de lta bas na rnam grangs 'dis kyang 'di ltar rig par bya ste/</text></item>
<item><p>37a3</p><section>mdo sde</section><text>gzhon nu/ sngon byung ba 'das pa'i dus na bskal pa grangs med pa bas kyang ches grangs med pa/ rgya che ba/ gzhal du med pa/ bsam gyis mi khyab pa/ tshad med par gyur pa/</text></item>
<item><p>37a4</p><section>mdo sde</section><text>de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas rig pa dang / zhabs su ldan pa/ bde bar gshegs pa/ 'jig rten mkhyen pa/</text></item>
<item><p>37a5</p><section>mdo sde</section><text>skyes bu 'dul ba'i kha lo sgyur ba/ bla na med pa/ lha dang mi rnams kyi ston pa sangs rgyas bcom ldan 'das dngos po med pa las byung ba zhes bya ba 'jig rten du byung ngo / /gzhon </text></item>
<item><p>37a6</p><section>mdo sde</section><text>nu| 'di ji snyam du sems/ ci'i phyir de bzhin gshegs pa de dngos po med pa las byung ba zhes bya zhe na/ gzhon nu/ de bzhin gshegs pa de skyes ma thag tu steng gi </text></item>
<item><p>37a7</p><section>mdo sde</section><text>nam mkha' la ta la bdun tsam du 'phags nas gom pa bdun por te tshig 'di skad gsung ngo / /chos thams cad dngos po med pa las byung ba'o/ /chos thams cad </text></item>
<item><p>37b1</p><section>mdo sde</section><text>dngos po med pa las byung ba'o zhes gsungs te/ gzhon nu/ sgra de'i dbyangs kyis stong gsum gyi stong chen po'i 'jig rten gyi khams go bar byas so/ /de nas sa'i lha nas bzung ste tshangs </text></item>
<item><p>37b2</p><section>mdo sde</section><text>pa'i 'jig rten gyi bar du sgra bsgrags shing dbyangs kyis rjes su go bar byas te/ e ma/ de bzhin gshegs pa 'di skyes ma thag tu steng gi nam mkha' la ta la bdun srid du 'phags nas </text></item>
<item><p>37b3</p><section>mdo sde</section><text>gom pa bdun bor te/ dngos po med pa'i sgra 'byin pa las na dngos po med pa las byung ba zhes bya bar 'gyur ro zhes mtshan dngos po med pa las byung ba/ dngos po med pa las byung </text></item>
<item><p>37b4</p><section>mdo sde</section><text>ba'o zhes btags so/ /bcom ldan 'das de byang chub thob pa na shing thams cad kyi lo ma dang / rtsa ba dang / shing gel ba dang / nags tshal thams cad dang / ri'i rtse mo thams cad </text></item>
<item><p>37b5</p><section>mdo sde</section><text>las kyang dngos po med pa las byung ba'o zhes sgra byung ngo / /'jig rten gyi khams de na sgrar btags pa ji snyed yod pa thams cad las dngos po med pa las byung ba'o zhes rnam par rig </text></item>
<item><p>37b6</p><section>mdo sde</section><text>par byed pa'i sgra byung ngo / /gzhon nu/ de'i tshe de'i dus na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dngos po med pa las byung ba de'i </text></item>
<item><p>37b7</p><section>mdo sde</section><text>gsung rab la rgyal bu gzhon nu snying rje chen po sems zhes bya ba gzugs bzang zhing mdzes la blta na sdug pa zhig byung ngo / /gzhon nu/ de nas rgyal bu gzhon nu snying rje chen po sems </text></item>
<item><p>38a1</p><section>mdo sde</section><text>de bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dngos po med pa las byung ba ga la ba der song ste phyin nas </text></item>
<item><p>38a2</p><section>mdo sde</section><text>bcom ldan 'das kyi zhabs la mgo bos phyag btsal te/ bcom ldan 'das la lan gsum bskor ba byas nas phyogs gcig tu 'dug go /de nas bcom ldan 'das de bzhin gshegs </text></item>
<item><p>38a3</p><section>mdo sde</section><text>pa dgra bcom pa yang dag par rdzogs pa'i sangs rgyas dngos po med pa las byung bas rgyal bu gzhon nu snying rje chen po sems kyi lhag pa'i bsam pa mkhyen nas ting nge 'dzin 'di </text></item>
<item><p>38a4</p><section>mdo sde</section><text>bshad do/ /de ting nge 'dzin 'di thos nas rab tu dad de/ sems rab tu dad pas skra dang kha spu bregs te/ gos dur smrig gyon nas dad pas khyim nas khyim med par rab tu byung ngo / /</text></item>
<item><p>38a5</p><section>mdo sde</section><text>de rab tu byung nas ting nge 'dzin 'di bzung ste/ bzung zhing bcangs bklags kun chub par byas nas bsgom pa'i rnal 'byor la rjes su brtson par gnas te/ de dge ba'i rtsa ba des </text></item>
<item><p>38a6</p><section>mdo sde</section><text>bskal pa bye ba phrag nyi shur nam yang ngan 'gro log par ltung bar ma song ngo / /sangs rgyas bye ba phrag nyi shu mnyes par byas te/ de bzhin gshegs pa de dag thams cad las </text></item>
<item><p>38a7</p><section>mdo sde</section><text>kyang ting nge 'dzin 'di mnyan to/ /sangs rgyas de dag thams cad las mnyan nas kyang bzung ngo / /kun chub par byas so/ /bcangs so/ /bklags so/ /bton to/ /nyon mongs </text></item>
<item><p>38b1</p><section>mdo sde</section><text>pa med par bsgoms shing mang du byas te/ bsgom pa'i rnal 'byor la rjes su brtson par gnas so/ /de dge ba'i rtsa ba des bskal pa nyi shu 'das nas de bzhin gshegs pa dgra bcom pa yang </text></item>
<item><p>38b2</p><section>mdo sde</section><text>dag par rdzogs pa'i sangs rgyas don legs par bsams pa zhes bya ba 'jig rten du byung ste/ des sems can grangs med dpag tu med pa yongs su smin par byas/ sems can tshad med </text></item>
<item><p>38b3</p><section>mdo sde</section><text>pa'i don byas nas de'i 'og tu shing zad pa'i me ltar yongs su mya ngan las 'das so/ /gzhon nu/ de lta bas na rnam grangs 'dis kyang 'di ltar ting nge 'dzin 'di byang chub sems dpa' </text></item>
<item><p>38b4</p><section>mdo sde</section><text>sems dpa' chen po rnams kyi gces spras byed pa ste/ sangs rgyas kyi ye shes bla na med pa yongs su rdzogs par byed pa yin par rig par bya'o/ /de nas yang bcom ldan 'das kyis </text></item>
<item><p>38b5</p><section>mdo sde</section><text>de'i tshe zla 'od gzhon nur gyur pa la sngon byung ba'i le'u 'di nyid rgyas par tshigs su bcad pa'i dbyangs kyis rgya cher yang dag par rab tu bstan to/ /sngon 'das dus kyi bskal pa bsam </text></item>
<item><p>38b6</p><section>mdo sde</section><text>yas na/ /mi yi gtso bo byung ba ngas dran te/ /drang srong chen po gzings kyis don mdzad pa/ /de ming dngos po med las byung zhes bya/ /skyes ma thag tu mkha' la rab 'dug nas/ /</text></item>
<item><p>38b7</p><section>mdo sde</section><text>chos rnams thams cad dngos po med par bstan/ /de tshe de dang mthun par mtshan btags te/ /sgras ni 'jig rten kun tu grags par byas/ /lha rnams thams cad rab tu sgra 'byin pa/</text></item>
<item><p>39a1</p><section>mdo sde</section><text>dngos po med ces bya ba'i rgyal bar 'gyur/ /skyes ma thag tu gom pa bdun bor te/ /rgyal bas chos rnams dngos po med par bshad/ /thub pa chos rnams </text></item>
<item><p>39a2</p><section>mdo sde</section><text>thams cad ston pa yi/ /sangs rgyas chos kyi rgyal por nam 'gyur tshe/ /rtsi shing gel ba ri dang brag rnams las/ /chos rnams dngos po med ces sgra yang 'byung / /'jig rten de na ji </text></item>
<item><p>39a3</p><section>mdo sde</section><text>snyed sgra yod pa/ /thams cad dngos med ci'ang med pa zhes/ /de lta bur ni 'jig rten 'dren pa yi/ /sgra dbyangs rnam pa shin tu byung bar gyur/ /de yi dus na rgyal po'i bu skyes pa//</text></item>
<item><p>39a4</p><section>mdo sde</section><text>ming ni rtag tu snying rje sems zhes bya/ /shin tu gzugs bzang blta na sdug pa zhig /rgyal ba de yi drung du nyer 'ongs te/ /thub pa khyu mchog zhabs la phyag btsal nas/ /ri </text></item>
<item><p>39a5</p><section>mdo sde</section><text>mor bcas pas bskor bar byas nas ni/ /rdul bral bla na med pa'i chos mnyan phyir/ /rab tu dang ba'i sems kyis der 'dug go /rgyal ba dpa' bo des ni bsam mkhyen nas/ /</text></item>
<item><p>39a6</p><section>mdo sde</section><text>ting 'dzin 'di ni rab tu bshad pa mdzad/ /des ni rdul bral ting 'dzin 'di thos nas/ /rgyal mchog bstan la myur bar rab tu byung / /rab tu de byung ting 'dzin 'di yang ni/ /</text></item>
<item><p>39a7</p><section>mdo sde</section><text>bzung zhing bklags te yongs su chub byas pas/ /bskal pa bye ba nyi shu tshang bar ni/ /log par ltung ba'i sar yang yong ma song / /de ni dge bar byas pa'i las de yis/ /</text></item>
<item><p>39b1</p><section>mdo sde</section><text>sangs rgyas bye phrag nyi shu mnyes par byas/ /rgyal ba de dag kun gyi drung du yang / /ting 'dzin zhi mchog 'di ni goms par byas/ /de phyis 'jig rten du yang sangs rgyas gyur/ /ming ni </text></item>
<item><p>39b2</p><section>mdo sde</section><text>don legs bsams zhes rtag tu brjod/ /sems can bye ba mang po'i don byas nas/ /phyi ma'i dus la me bzhin mya ngan 'das/ /dngos po med pa las byung ba'i le'u ste/</text></item>
<item><p>39b3</p><section>mdo sde</section><text>brgyad pa'o// //'phags pa ting nge 'dzin gyi rgyal po'i mdo/ bam po gsum pa/ de nas yang bcom ldan 'das kyis zla 'od gzhon nur gyur pa la bka' </text></item>
<item><p>39b4</p><section>mdo sde</section><text>stsal pa/ gzhon nu/ de lta bas na byang chub sems dpa' sems dpa' chen po gang ji ltar na bdag myur du bla na med pa yang dag par rdzogs pa'i byang chub tu mngon par rdzogs </text></item>
<item><p>39b5</p><section>mdo sde</section><text>par 'tshang rgya zhing / sems can thams cad srid pa'i rgya mtsho las bsgral bar 'dod pa'i byang chub sems dpa' sems dpa' chen pos sangs rgyas thams cad kyis bsngags pa </text></item>
<item><p>39b6</p><section>mdo sde</section><text>de bzhin gshegs pa thams cad kyi yum/ chos thams cad kyi rang bzhin mnyam pa nyid rnam par spros pa'i ting nge 'dzin gyi rgyal po 'di mnyan par bya/ gzung bar bya/ bcang </text></item>
<item><p>39b7</p><section>mdo sde</section><text>bar bya/ kun chub par bya/ bklag par bya/ rab tu gdon par bya/ lung nod cing kha ton du bya/ nyon mongs pa med par sgom pas bsgom par bya/ mang du bya/ gzhan la'ang </text></item>
<item><p>40a1</p><section>mdo sde</section><text>rgya cher rab tu bstan par bya'o/ /de ci'i phyir zhe na/ gzhon nu/ chos thams cad kyi rang bzhin mnyam pa nyid rnam par spros pa'i ting nge 'dzin gyi rgyal po </text></item>
<item><p>40a2</p><section>mdo sde</section><text>'di ni de bzhin gshegs pa dgra bcom pa yang dag par rdzogs pa'i sangs rgyas rnams skyed pa ste/ 'di las de bzhin gshegs pa dang / nyan thos dang / rang sangs rgyas </text></item>
<item><p>40a3</p><section>mdo sde</section><text>thams cad byung ngo / /gzhon nu/ de lta bas na khyod kyis kyang sangs rgyas thams cad kyis bsngags pa/ de bzhin gshegs pa thams cad skyed pa/ chos thams cad kyi rang </text></item>
<item><p>40a4</p><section>mdo sde</section><text>bzhin mnyam pa nyid rnam par spros pa ting nge 'dzin gyi rgyal po gzung bar bya'o/ /de la 'di skad ces bya ste/ de phyir byang chub tu ni 'tshang rgya zhing / /srid pa'i mtsho las sems </text></item>
<item><p>40a5</p><section>mdo sde</section><text>can sgrol 'dod pas/ /sangs rgyas bsngags pa'i mdo sde 'di zungs shig /byang chub dam pa rnyed par dka' mi 'gyur/ /de nas yang bcom ldan 'das kyis zla 'od gzhon </text></item>
<item><p>40a6</p><section>mdo sde</section><text>nur gyur pa la bka' stsal pa/ gzhon nu/ de lta bas na byang chub sems dpa' sems dpa' chen po ting nge 'dzin 'di 'dod cing myur du bla na med pa yang dag par rdzogs </text></item>
<item><p>40a7</p><section>mdo sde</section><text>pa'i byang chub mngon par rdzogs par 'tshang rgya bar 'dod pas chos zab mo bzod pa la mkhas par bya'o/ /gzhon nu/ ji ltar na byang chub sems dpa' sems dpa' chen po </text></item>
<item><p>40b1</p><section>mdo sde</section><text>chos zab mo bzod pa la mkhas pa yin zhe na/ gzhon nu/ 'di la byang chub sems dpa' sems dpa' chen pos chos thams cad sgyu ma lta bur rab tu shes par bya'o/ /chos thams cad </text></item>
<item><p>40b2</p><section>mdo sde</section><text>rmi lam lta bu dang / smig rgyu lta bu dang / brag ca lta bu dang / mig yor lta bu dang / chu zla lta bu dang / sprul pa lta bu dang / gzugs brnyan lta bu dang / nam mkha' lta bur rab tu shes </text></item>
<item><p>40b3</p><section>mdo sde</section><text>par bya'o/ /gzhon nu/ byang chub sems dpa' sems dpa' chen pos nam chos thams cad sgyu ma lta bur yongs su shes shing / chos thams cad rmi lam lta bu dang / smig rgyu lta </text></item>
<item><p>40b4</p><section>mdo sde</section><text>bu dang / brag ca lta bu dang / mig yor lta bu dang / chu zla lta bu dang / sprul pa lta bu dang / gzugs brnyan lta bu dang / nam mkha' lta bur yang dag pa ji lta ba bzhin yongs su </text></item>
<item><p>40b5</p><section>mdo sde</section><text>shes pa de'i tshe/ gzhon nu/ byang chub sems dpa' sems dpa' chen po 'di chos zab mo bzod pa la mkhas pa zhes bya'o/ /chos zab mo bzod pa dang ldan pa de 'dod chags par </text></item>
<item><p>40b6</p><section>mdo sde</section><text>'gyur ba'i chos la mi chags/ zhe sdang bar 'gyur ba'i chos la mi sdang / gti mug par 'gyur ba'i chos la mi rmongs so/ /de ci'i phyir zhe na/ 'di ltar des chos de yang dag par </text></item>
<item><p>40b7</p><section>mdo sde</section><text>rjes su mi mthong / chos de mi dmigs te/ gang 'dod chags pa dang / gang la 'dod chags pa dang / gang gis 'dod chags pa dang / gang zhe sdang ba dang / gang la zhe sdang ba </text></item>
<item><p>41a1</p><section>mdo sde</section><text>dang | gang gis zhe sdang ba dang / gang gti mug pa dang / gang la gti mug pa dang / gang gis gti mug par 'gyur ba'i chos de des yang dag par rjes su </text></item>
<item><p>41a2</p><section>mdo sde</section><text>mi mthong zhing chos de mi dmigs so/ /chos de yang dag par rjes su mi mthong zhing mi dmigs pas 'dod chags pa med pa/ zhe sdang ba med pa/ gti mug pa med pa/ sems phyin ci ma </text></item>
<item><p>41a3</p><section>mdo sde</section><text>log pa/ mnyam par bzhag pa zhes bya'o/ /spros pa med pa zhes bya'o/ /brgal ba pho rol tu phyin pa zhes bya'o/ /skam la phyin pa zhes bya'o/ /bde bar son pa zhes bya'o/ /mi 'jigs </text></item>
<item><p>41a4</p><section>mdo sde</section><text>pa thob pa zhes bya'o/ /tshul khrims can zhes bya'o/ /ye shes can zhes bya'o/ /shes rab can zhes bya'o/ /bsod nams can zhes bya'o/ /rdzu 'phrul can zhes bya'o/ /dran pa can </text></item>
<item><p>41a5</p><section>mdo sde</section><text>zhes bya'o/ /blo gros can zhes bya'o/ /rtogs pa can zhes bya'o/ /ngo tsha shes pa dang ldan pa zhes bya'o/ /brtan pa dang ldan pa zhes bya'o/ /spyod pa dang ldan pa zhes bya'o/ /sbyangs </text></item>
<item><p>41a6</p><section>mdo sde</section><text>pa'i yon tan yo byad bsnyungs pa dang ldan pa zhes bya'o/ /nyon mongs pa med pa zhes bya'o/ /ci'ang med pa zhes bya'o/ /dgra bcom pa zhes bya'o/ /zag pa zad pa zhes bya'o/ /nyon </text></item>
<item><p>41a7</p><section>mdo sde</section><text>mongs pa med pa/ dbang dang ldan par gyur pa/ sems shin tu rnam par grol ba/ shes rab shin tu rnam par grol ba/ cang shes pa/ glang po chen po/ bya ba byas pa/ byed pa </text></item>
<item><p>41b1</p><section>mdo sde</section><text>byas pa/ khur bor ba/ bdag gi don rjes su thob pa/ srid par kun tu sbyong ba yongs su zad pa/ yang dag pa'i shes pas sems shin tu rnam par grol ba/ shes rab shin tu rnam par </text></item>
<item><p>41b2</p><section>mdo sde</section><text>grol ba/ sems kyi dbang thams cad kyi dam pa'i pha rol tu phyin pa'i dge sbyong zhes bya'o/ /bram ze zhes bya'o/ /khrus byas pa zhes bya'o/ /pha rol tu song ba zhes bya'o/ /rig par byed pa </text></item>
<item><p>41b3</p><section>mdo sde</section><text>zhes bya'o/ /gtsang sbra can zhes bya'o/ /sangs rgyas kyi sras zhes bya'o/ /shAkya'i sras zhes bya'o/ /tsher ma dkrugs pa zhes bya'o/ /khrims ma dral ba zhes bya'o/ /'obs dral ba zhes bya'o//</text></item>
<item><p>41b4</p><section>mdo sde</section><text>'obs las brgal ba zhes bya'o/ /zug rdu phyung ba zhes bya'o/ /nad med pa zhes bya'o/ /dge slong zhes bya'o/ /kun nas dkris pa med pa zhes bya'o/ /skyes bu zhes bya'o/ /skyes bu dam pa </text></item>
<item><p>41b5</p><section>mdo sde</section><text>zhes bya'o/ /skyes bu mchog ces bya'o/ /skyes bu chen po zhes bya'o/ /skyes bu seng ge zhes bya'o/ /skyes bu glang po che zhes bya'o/ /skyes bu cang shes pa zhes bya'o/ /skyes bu lcid khyer ba </text></item>
<item><p>41b6</p><section>mdo sde</section><text>zhes bya'o/ /skyes bu dpa' po zhes bya'o/ /skyes bu rtsal po che zhes bya'o/ /skyes bu me tog ces bya'o/ /skyes bu pad+ma zhes bya'o/ /skyes bu pad+ma dkar po zhes bya'o/ /skyes bu 'dul ba zhes </text></item>
<item><p>41b7</p><section>mdo sde</section><text>bya'o| |skyes bu zla ba zhes bya'o/ /skyes bu phal pa ma yin pa zhes bya'o/ /mi gos pa zhes bya'o/ /de nas bcom ldan 'das kyis chos zab mo bzod pa la 'jug pa'i chos kyi rnam grangs </text></item>
<item><p>42a1</p><section>mdo sde</section><text>'di bstan pa'i phyir tshigs su bcad pa 'di dag gsungs so/ /nam zhig 'jig rten khams 'di 'byung ba dang / /'jig rten thams cad nam mkhar gyur </text></item>
<item><p>42a2</p><section>mdo sde</section><text>pa'i tshe/ /ji ltar sngon bzhin phyis kyang de bzhin te/ /chos rnams thams cad de bzhin shes par gyis/ /'jig rten 'di na ji snyed ci yong pa/ /chu yi phung po 'di ni 'og tu 'gro /'og </text></item>
<item><p>42a3</p><section>mdo sde</section><text>tu ci 'drar steng du'ang de bzhin te/ /chos rnams thams cad de bzhin shes par gyis/ /ji ltar bar snang cung zad sprin med las/ /skad cig tu ni sprin gyi dkyil 'khor snang / /thog </text></item>
<item><p>42a4</p><section>mdo sde</section><text>ma ga las byung bar shes par bya/ /de bzhin chos rnams thams cad shes par gyis/ /de bzhin gshegs pa mya ngan 'das pa dag /ji ltar yid la byas bzhin gzugs brnyan </text></item>
<item><p>42a5</p><section>mdo sde</section><text>snang | |sngon mtha' ji bzhin phyis kyang de bzhin te/ /chos rnams thams cad de bzhin shes par gyis/ /ji ltar dbu ba mang po rdos pa dag /chu bos khyer ba skyes bus nges mthong </text></item>
<item><p>42a6</p><section>mdo sde</section><text>ste| |de la brtags na snying po yong mi snang / /chos rnams thams cad de bzhin shes par gyis/ /ji ltar char pa'i thigs chen bab pa na/ /chu yi chu bur dag ni tha dad 'byung / /</text></item>
<item><p>42a7</p><section>mdo sde</section><text>byung nas zhig ste chu yi chu bur med/ /chos rnams thams cad de bzhin shes par gyis/ /ji ltar spring yig grong gzhan bskur pa las/ /dge dang mi dge'i bya ba so sor 'byung //</text></item>
<item><p>42b1</p><section>mdo sde</section><text>sgra las spring yig tu yang 'phos pa med/ /chos rnams thams cad de bzhin shes par gyis/ /ji ltar mi dag chang gis myos nas ni/ /sa 'di kun tu 'khor snyam byed mod kyi/ /sa 'di </text></item>
<item><p>42b2</p><section>mdo sde</section><text>'gul zhing g.yos pa'ang med pa ltar/ /chos rnams thams cad de bzhin shes par gyis/ /me long ngos dang 'bru mar snod rnams la/ /bud med kha bzhin rgyan pas bltas pa na/ /byis </text></item>
<item><p>42b3</p><section>mdo sde</section><text>pa de ni de la chags bskyed nas/ /'dod pa 'tshol ba'i phyir yang shin tu rgyug /bzhin ni der yang 'phos pa ma yin te/ /gzugs brnyan la ni nam yang bzhin mi rnyed/ /rmongs pa de </text></item>
<item><p>42b4</p><section>mdo sde</section><text>dag 'dod chags skyes pa ltar/ /chos rnams thams cad de bzhin shes par gyis/ /ji ltar smig rgyu dri za'i grong khyer dang / /sgyu ma ji bzhin rmi lam ji lta bur/ /mtshan ma sgom pa </text></item>
<item><p>42b5</p><section>mdo sde</section><text>ngo bo nyid kyis stong / /chos rnams thams cad de bzhin shes par gyis/ /ji ltar nam mkha' dang bar zla shar ba/ /de yi gzugs brnyan dang ba'i mtshor snang ste/ /zla ba chu yi nang du </text></item>
<item><p>42b6</p><section>mdo sde</section><text>'phos pa med/ /chos kun mtshan nyid de 'drar shes par gyis/ /ji ltar mi dag nags ri'i khrod 'dug nas/ /glu len smra dang rgod dang du ba las/ /brag ca thos kyang snang ba med pa ltar </text></item>
<item><p>42b7</p><section>mdo sde</section><text>chos rnams thams cad de bzhin shes par gyis/ /glu dang rol mo de bzhin du ba yang / /de la brten nas brag ca 'byung mod kyi/ /sgra la dbyangs de nam yang yod ma yin/ /chos rnams </text></item>
<item><p>43a1</p><section>mdo sde</section><text>thams cad de bzhin shes par gyis/ /ji ltar rmi lam na yang 'dod bsten pa/ /skyes bu sad par gyur nas mi mthong ste/ /byis pa shin tu 'dod la chags </text></item>
<item><p>43a2</p><section>mdo sde</section><text>shing zhe na/ /chos rnams thams cad de bzhin shes par gyis/ /sgyu ma byed pa dag gis gzugs sprul te/ /rta dang glang po'i shing rta sna tshogs byas/ /de la ji ltar snang ba gang yang </text></item>
<item><p>43a3</p><section>mdo sde</section><text>med| |chos rnams thams cad de bzhin shes par gyis/ /ji ltar bu mo gzhon nu'i rmi lam na/ /bu pho byung zhing shi ba des mthong nas/ /byung nas dga' zhing shi nas mi dga' </text></item>
<item><p>43a4</p><section>mdo sde</section><text>ltar| |chos rnams thams cad de bzhin shes par gyis/ /ji ltar mtshan mo chu yi zla ba dag /dang zhing rnyog pa med pa'i chu nang snang / /chu zla stong pa gsog ste gzung du med/ /</text></item>
<item><p>43a5</p><section>mdo sde</section><text>chos rnams thams cad de bzhin shes par gyis/ /ji ltar sos ka'i nyi ma phyed dus na/ /skyes bu skom pas gdungs shing 'gro ba yis/ /smig rgyu dag la chu yi phung por mthong //</text></item>
<item><p>43a6</p><section>mdo sde</section><text>chos rnams thams cad de bzhin shes par gyis/ /smig rgyu la yang chu ni yong med na/ /sems can rmongs pa de la 'thung 'dod de/ /mi bden chu ni 'thung bar yong mi nus/ /</text></item>
<item><p>43a7</p><section>mdo sde</section><text>chos rnams thams cad de bzhin shes par gyis/ /ji ltar chu shing rlon pa'i sdong po la/ /snying po 'dod phyir skyes bus de gshags kyang / /nang dang phyi rol kun na snying po </text></item>
<item><p>43b1</p><section>mdo sde</section><text>med| |chos rnams thams cad de bzhin shes par gyis/ /mig dang rna ba sna yang tshad ma min/ /lce dang lus dang sems kyang tshad ma min/ /dbang po 'di dag gal te tshad yin na/ /</text></item>
<item><p>43b2</p><section>mdo sde</section><text>'phags pa'i lam gyis su la ci zhig bya/ /'di ltar dbang po 'di dag tshad min zhing / /ngo bo nyid kyis bems po lung ma bstan/ /de phyir mya ngan 'da' ba'i lam 'dod pa/ /des ni </text></item>
<item><p>43b3</p><section>mdo sde</section><text>'phags pa'i lam gyis bya ba byos/ /lus la sngon gyi tha ma rab brtags na/ /de la lus med lus su 'du shes med/ /gang la lus med lus su shes med pa/ /de ni 'dus ma byas </text></item>
<item><p>43b4</p><section>mdo sde</section><text>kyi rigs zhes bya/ /mya ngan 'das pa'i chos la chos med de/ /gang phyir 'di med nam yang yod mi 'gyur/ /rtog can dag gi yod dang med ces bya/ /de ltar spyod pa sdug bsngal zhi mi </text></item>
<item><p>43b5</p><section>mdo sde</section><text>'gyur/ /yod dang med ces bya ba gnyi ga mtha'/ /gtsang dang mi gtsang 'di yang mtha' yin te/ /de phyir gnyis ka'i mtha' ni rnam spangs nas/ /mkhas pa dbus la'ang gnas par </text></item>
<item><p>43b6</p><section>mdo sde</section><text>yong mi byed/ /yod dang med ces bya ba rtsod pa ste/ /gtsang dang mi gtsang 'di yang rtsod pa yin/ /rtsod par gyur pa sdug bsngal zhi mi 'gyur/ /rtsod pa med par gyur pa sdug bsngal </text></item>
<item><p>43b7</p><section>mdo sde</section><text>'gag /dran pa nye bar gzhag pa'i gtam byas te/ /byis pa bdag nyid lus la mngon sum snyems/ /lus la mngon sum gyur pa rlom sems med/ /de ni rlom sems mang po thams </text></item>
<item><p>44a1</p><section>mdo sde</section><text>cad spangs/ /bsam gtan bzhi dag gi yang gtam byas nas/ /byis pa bdag nyid bsam gtan spyod yul smra/ /bsam gtan nyon mongs med cing rlom </text></item>
<item><p>44a2</p><section>mdo sde</section><text>sems med/ /shes pas rtogs nas dregs pa rab tu spongs/ /bden pa bzhi yi gtam rnams byas nas kyang / /byis pa bdag nyid bden pa mthong zhes zer/ /bden pa mthong </text></item>
<item><p>44a3</p><section>mdo sde</section><text>la rlom sems gang yang med/ /rlom sems med pa bden pa rgyal bas gsungs/ /tshul khrims srung zhing de yis snyems mi bya/ /chos rnams mnyan zhing des ni mi snyems te/ /</text></item>
<item><p>44a4</p><section>mdo sde</section><text>gang dag shes rab chung ngu de snyems pa/ /rtsa ba de las de yi sdug bsngal 'phel/ /'jig rten 'dren pa thams cad mkhyen pa yis/ /dregs pa sdug bsngal rtsa ba yin par </text></item>
<item><p>44a5</p><section>mdo sde</section><text>bstan/ /rgyags pas dregs pa sdug bsngal rab tu 'phel/ /rlom sems med pa sdug bsngal 'gag par 'gyur/ /ji snyed chos mang yongs su chub byas nas/ /thos pas rgyags </text></item>
<item><p>44a6</p><section>mdo sde</section><text>shing tshul khrims mi srung na/ /tshul khrims 'chal pas ngan 'gror de 'gro la/ /thos pa mang pos de la skyob mi nus/ /gal te tshul khrims grags pas de rgyags shing / /mang </text></item>
<item><p>44a7</p><section>mdo sde</section><text>du thos la brtson par mi byed na/ /tshul khrims 'bras bu ma lus zad nas ni/ /phyir yang sdug bsngal rab tu myong bar 'gyur/ /'jig rten dag na ting 'dzin sgom byed kyang / /de </text></item>
<item><p>44b1</p><section>mdo sde</section><text>ni bdag tu 'du shes gzhig mi byed/ /de yi nyon mongs phyir yang rab tu ldang / /lhag spyod kyis ni ting 'dzin 'dir bsgoms bzhin/ /gal te bdag med chos la rab rtog cing / /de dag </text></item>
<item><p>44b2</p><section>mdo sde</section><text>brtags nas gal te sgom byed na/ /'bras bu mya ngan 'das thob rgyu de yin/ /rgyu gzhan de dag zhi bar 'gyur mi srid/ /mi zhig chom rkun mang pos rab gtses nas/ /'tsho bar </text></item>
<item><p>44b3</p><section>mdo sde</section><text>'dod pas bros shing 'gror brtsal na/ /de yi rkang pa 'gro zhing rgyug ma nus/ /chos rkun dag gis de bzung bcom pa ltar/ /de bzhin tshul khrims nyams pa rmongs pa'i mi/ /'dus </text></item>
<item><p>44b4</p><section>mdo sde</section><text>byas dag las 'bros par 'dod mod kyi/ /tshul khrims nyams pas de yang 'bros mi nus/ /na rga 'chi ba dag gis shin tu bcom/ /ji ltar mi rgod stong phrag mang po dag/ rnam </text></item>
<item><p>44b5</p><section>mdo sde</section><text>pa du ma'i sgo nas sdigs byed pa'o/ /de bzhin nyon mongs sgo rnams du ma nas/ /mi rgod bzhin du dge ba'i phyogs rnams 'joms/ /gang gis phung po bdag med rab brtags </text></item>
<item><p>44b6</p><section>mdo sde</section><text>te| |spyos shing brgyad kyang zhum par mi 'gyur ba/ /nyon mongs bdud kyi dbang du de mi 'gro/ stong pa shes pa de la 'khrug pa med/ /'gro mang phung po stong par ston mod kyi/ /ji </text></item>
<item><p>44b7</p><section>mdo sde</section><text>ltar bdag med de dag mi shes te/ /mi shes de dag gzhan gyis brgal na yang / /khro ba'i zil gyis non cing tshig rtsub smra/ /mi dag na zhing lus ni sdug bsngal te/ /lo grangs </text></item>
<item><p>45a1</p><section>mdo sde</section><text>mang por res 'ga' ma thar ba/ /de ni yun ring nad kyis nyon mongs pas/ /nad rnams gso ba'i phyir yang sman pa btsal/ /yang dang yang ni de yis btsal </text></item>
<item><p>45a2</p><section>mdo sde</section><text>ba dang / /sman pa mkhas shing rig pa des rnyed de/ /des kyang snying rje che bar bzhag nas ni/ /sman 'di btang bar gyis shig smras pa dang / /sman mang bzang zhing phangs </text></item>
<item><p>45a3</p><section>mdo sde</section><text>pa des blangs nas/ /na ba 'tsho bar 'gyur ba'i sman mi 'thung / /sman pas ma lan sman gyis ma nyes te/ /nad pa de nyid kyis ni nyes pa yin/ /de bzhin bstan pa 'di la rab </text></item>
<item><p>45a4</p><section>mdo sde</section><text>byung ste/ /stobs dang bsam gtan dbang po kun rig nas/ /sgom pa la ni mngon par brtson mi byed/ /rigs par mi brtson ga la mya ngan 'da'/ /rtag tu chos kun rang bzhin </text></item>
<item><p>45a5</p><section>mdo sde</section><text>stong pa ste/ /rgyal ba'i sras rnams dngos po rnam par 'jig /srid pa thams cad yong ye stong pa ste/ /nyi tshe'i stong pa mu stegs can dag gi /mkhas pa byis pa dag dang rtsod </text></item>
<item><p>45a6</p><section>mdo sde</section><text>mi byed/ /byis pa dag ni ri mor byas nas spongs/ /zhe sdang sems kyis bdag gi drung 'ong zhes/ /byis pa'i chos la brten par yong mi byed/ /byis pa dag gi rang bzhin </text></item>
<item><p>45a7</p><section>mdo sde</section><text>rgyud rig nas/ /mkhas pa byis pa dag dang mi 'grogs te/ /ji srid du ni byis pa legs bsnyen kyang / /de dag phyir yang dgra dang 'dra bar 'gyur/ /mkhas pa byis pa dag la </text></item>
<item><p>45b1</p><section>mdo sde</section><text>yid mi rton/ /mkhas dang byis pa'i rang bzhin chos nyid ni/ /byis pa'i rang bzhin ngang tshul tha dad de/ /so so'i skye bo la ni mdza' ba med/ /chos dang ldan pa'i tshig tu smras na yang / /yid </text></item>
<item><p>45b2</p><section>mdo sde</section><text>mi ches dang zhe sdang khro ba dag /mngon par ston pa 'di ni byis pa'i chos/ /don 'di rnam par rig pas yid mi rton/ /byis pa dang ni byis par mthun 'byor pa/ /ji ltar mi gtsang ba dang mi </text></item>
<item><p>45b3</p><section>mdo sde</section><text>gtsang bzhin/ /mkhas pa dag ni mkhas pa'i skye bo dang / /mthun zhing 'byor pa mar dang nying khu bzhin/ /'khor ba'i nyes la so sor ma brtags te/ /las kyi rnam par smin la mi 'jug </text></item>
<item><p>45b4</p><section>mdo sde</section><text>cing | |sangs rgyas rnams kyi tshig la ma dad pas/ /byis pa de dag bcad cing gtub par 'gyur/ /mi thob rab tu rnyed dka' thob nas ni/ /bzo yi gnas dag la ni mkhas ma gyur/ /dbul </text></item>
<item><p>45b5</p><section>mdo sde</section><text>por gyur cing nor yang yong med de/ /de nas 'tsho ba med pas rab tu 'byung / /sangs rgyas bstan 'dir de dag rab byung nas/ /lhung bzed chos gos dag la chags par 'gyur/ /de dag </text></item>
<item><p>45b6</p><section>mdo sde</section><text>sdig pa'i grogs pos yongs zin pas/ /bde bar gshegs pa'i bslab pa mi spyod de/ /de dag bdag gi tshul khrims ma mthong bas/ /byis pa dag ni sems gnas mi rnyed cing / /nyin </text></item>
<item><p>45b7</p><section>mdo sde</section><text>mtshan rnal 'byor la yang mi brtson pas/ /de dag sdig pa'i lam la smod mi byed/ /lus dang sems ni shin tu mi sdom pa/ /de ni tshig tu mi smra ci yang med/ /su yis nyes pa ci byas </text></item>
<item><p>46a1</p><section>mdo sde</section><text>brgal lo zhes/ /rtag tu gzhan gyi nyes pa 'tshol zhing rtog /byis pa dag ni zas la chags gyur nas/ /zas la tshod rig par ni mi byed de/ /sangs rgyas </text></item>
<item><p>46a2</p><section>mdo sde</section><text>bsod nams kyis ni zas rnyed kyang / /de la byis pa byas pa gzo mi 'gyur/ /de dag kha zas ro zhim bsod pa dag /rnyed nas rnal 'byor mi brtson za zhing 'thung / /de dag la ni zas de </text></item>
<item><p>46a3</p><section>mdo sde</section><text>gdug par 'gyur/ /bal glang phru gus rtsa ba ma bkrus bzhin/ /mkhas shing rtogs pa blo gros ldan pa ni/ /kha zas bzang po gtsang ma za mod kyi/ /de dag la ni chags par mi 'gyur </text></item>
<item><p>46a4</p><section>mdo sde</section><text>te| |ma chags bzhin du za zhing rnal 'byor brtson/ /mkhas shing rtogs pa blo gros ldan pa dag /byis pa gang nas legs par 'ongs zhes smra/ /de bzhin snyan pa'i tshig gis </text></item>
<item><p>46a5</p><section>mdo sde</section><text>nyer bsdus nas/ /de dag la ni snying rje nye bar 'jog /byis pa la ni gang phan snying brtse ba/ /de la gnod pa byung na byis pa dga'/ /de lta'i nyes phyir byis pa rnam spangs te/ /ri </text></item>
<item><p>46a6</p><section>mdo sde</section><text>dwags bzhin du gcig pu dgon par gnas/ /mkhas pas 'di 'dra'i nyes pa rig nas ni/ /shes rab dman bsten bdag ni mtho ris nyams/ /byang chub thob par ga la </text></item>
<item><p>46a7</p><section>mdo sde</section><text>'gyur snyam ste/ /byis pa rnams dang nam yang yong mi bsten/ /byams pa la ni mkhas pa gnas par 'gyur/ /snying rje dag la gnas shing dga' spyod dang / /srid pa kun la rtag </text></item>
<item><p>46b1</p><section>mdo sde</section><text>tu btang snyoms pa/ /ting nge 'dzin bsgoms byang chub reg par 'gyur/ /mya ngan med zhi byang chub nges rtogs shing / /sems can na rgas gzir bar rig nas ni/ /de la snying rje rab tu nyer </text></item>
<item><p>46b2</p><section>mdo sde</section><text>bzhag ste/ /don dam ldan pa'i gtam rnams ston par byed/ /rgyal ba'i chos nyid brjod du med pa dang / /bde bar gshegs pa'i bden pa sus shes pa/ /de dag 'di lta bu yi chos </text></item>
<item><p>46b3</p><section>mdo sde</section><text>thos nas/ /'phags pa zang zing med pa'i bzod pa thob/ /chos zab mo la bzod pa'i le'u ste/ dgu pa'o// //de nas yang bcom ldan 'das kyis zla 'od gzhon nur </text></item>
<item><p>46b4</p><section>mdo sde</section><text>gyur pa la bka' stsal pa/ gzhon nu/ de lta bas na nan tan snying por bya'o zhes gzhon nu khyod kyis de ltar bslab par bya'o/ /de ci'i phyir zhe na/ gzhon nu/ byang chub sems dpa' </text></item>
<item><p>46b5</p><section>mdo sde</section><text>sems dpa' chen po nan tan snying por byed pa la bla na med pa yang dag par rdzogs pa'i byang chub kyang rnyed par dka' ba ma yin na ting nge 'dzin 'di lta ci smos/ de nas zla 'od gzhon </text></item>
<item><p>46b6</p><section>mdo sde</section><text>nur gyur pa stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar nas bcom </text></item>
<item><p>46b7</p><section>mdo sde</section><text>ldan 'das la 'di skad ces gsol to/ /bcom ldan 'das/ 'di ltar bcom ldan 'das kyis byang chub sems dpa' sems dpa' chen po rnams la gdams pa dang / rjes su </text></item>
<item><p>47a1</p><section>mdo sde</section><text>bstan pa 'di legs par bstan cing legs par bkod pa dang / byang chub sems dpa'i bslab pa thams cad bstan te/ legs par bshad pa dang / legs </text></item>
<item><p>47a2</p><section>mdo sde</section><text>par bkod pa bcom ldan 'das ngo mtshar to/ /bcom ldan 'das/ 'di ni de bzhin gshegs pa'i spyod yul te/ nyan thos dang rang sangs rgyas thams cad kyi sa'ang ma lags </text></item>
<item><p>47a3</p><section>mdo sde</section><text>na mu stegs can gzhan gyi lta ci smos/ bcom ldan 'das/ bdag kyang nan tan snying por bgyis te lus dang srog la'ang mi lta bar bgyis la de bzhin gshegs pa'i rjes su </text></item>
<item><p>47a4</p><section>mdo sde</section><text>slob bo/ /de ci'i slad du zhe na/ bcom ldan 'das/ bdag ni de bzhin gshegs pa'i rjes su slob par 'tshal lo/ /bcom ldan 'das/ bdag ni bla na med pa yang dag par </text></item>
<item><p>47a5</p><section>mdo sde</section><text>rdzogs pa'i byang chub mngon par rdzogs par 'tshang rgya bar 'tshal lo/ /bcom ldan 'das/ bdag ni bdud sdig can shin tu gzhig par 'tshal lo/ /bcom ldan 'das/</text></item>
<item><p>47a6</p><section>mdo sde</section><text>bdag ni sems can thams cad 'jigs pa thams cad dang sdug bsngal thams cad las bsgral bar 'tshal lo/ /bcom ldan 'das kyis phyag g.yas pa bdag gi spyi bo la bzhag </text></item>
<item><p>47a7</p><section>mdo sde</section><text>par gsol/ de la 'di skad ces bya ste/ nam mkha' 'dra zhing rdul bral gzugs bzang 'chang / /shes rab sras po lus dang mtshan mi mnga'/ /yon tan rgya mtsho rab zab </text></item>
<item><p>47b1</p><section>mdo sde</section><text>thugs rje can/ /mtshungs med phyag ni bdag gi spyi bor zhog /de skad ces gsol pa dang / bcom ldan 'das kyis phyag g.yas pa dge ba'i rtsa ba du ma las byung ba/ mtshan sna tshogs </text></item>
<item><p>47b2</p><section>mdo sde</section><text>kyis shin tu brgyan pa/ lha'i gser gyi kha dog lta bu zla 'od gzhon nur gyur pa'i spyi bor bzhag go /bcom ldan 'das kyis zla 'od gzhon nur gyur pa'i spyi bor phyag g.yas pa bzhag </text></item>
<item><p>47b3</p><section>mdo sde</section><text>ma thag tu skad cig de nyid la zla 'od gzhon nur gyur pa la dpa' bar 'gro ba dang / nam mkha' mdzod dang / rdo rje lta bu dang / yid ltar mgyogs pa dang / gzugs thams cad </text></item>
<item><p>47b4</p><section>mdo sde</section><text>ston pa dang / sgrib pa med pa'i mtha' dang / de bzhin gshegs pa thams cad ston pa dang / stong pa nyid thams cad kyi dbang bskur ba thob pa la sogs pa shes rab kyi pha rol </text></item>
<item><p>47b5</p><section>mdo sde</section><text>tu phyin pa las byung ba'i ting nge 'dzin gyi sgo bye ba khrag khrig brgya stong du ma brjod du med pa'i yang brjod du med pa dag mngon du gyur to/ /gzungs dang rnam par thar pa'i sgo du ma mngon </text></item>
<item><p>47b6</p><section>mdo sde</section><text>du gyur to/ /dga' ba dang bde ba gang de 'phags pas brjod pa/ lha yul pa rgya che zhing dpe med pa/ sangs rgyas dang byang chub sems dpa' thams cad kyi spyod yul du rig pa </text></item>
<item><p>47b7</p><section>mdo sde</section><text>rab tu thob bo/ /de la 'di skad ces bya ste/ dra bas mdzes 'brel bum pa lcags kyu'i mtshan mnga' zhing / /dpal be'u 'khor lo rgyal mtshan ba dan nya ris mnga'/ /bskal pa bye </text></item>
<item><p>48a1</p><section>mdo sde</section><text>mang rin chen gtong la zhugs pa'i phyag /bcom ldan 'das kyis zla 'od gzhon nu'i spyi bor bzhag /de nas lha yul pa rgya che zhing dpe med pa/ sangs </text></item>
<item><p>48a2</p><section>mdo sde</section><text>rgyas dang byang chub sems dpa' thams cad kyi spyod yul du rig pa'i dga' ba dang / bde ba dang ldan par gyur nas stan las langs te bla gos phrag pa gcig tu gzar </text></item>
<item><p>48a3</p><section>mdo sde</section><text>nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la tshul dang mthun pa'i tshigs </text></item>
<item><p>48a4</p><section>mdo sde</section><text>su bcad pa dag gis mngon par bstod do/ /bla med mi 'jigs sbyin pa khyod la phyag 'tshal lo/ /gzhan phan sems can gnyen rtsa khyod la phyag 'tshal lo/ /stobs bcu bden </text></item>
<item><p>48a5</p><section>mdo sde</section><text>pa'i rtsal mnga' khyod la phyag 'tshal lo/ /bde gshegs mi mnyam mnyam pa khyod la phyag 'tshal lo/ /mgon po shin tu thugs rje can la phyag 'tshal lo/ /dpa' bo </text></item>
<item><p>48a6</p><section>mdo sde</section><text>dgra bzhi rnam par btul la phyag 'tshal lo/ /brtson pa dam pa'i don rnams mkhyen la phyag 'tshal lo/ /chos kyi sku mchog mnga' ba'i lha la phyag 'tshal lo/ /snying rje </text></item>
<item><p>48a7</p><section>mdo sde</section><text>byams 'od rgyal ba'i nyi ma mun sel ba/ /shes rab shin tu yangs pa'i nam mkha'i dkyil du shar/ /don dam shin tu zab pa'i chos rnams ston mdzad pa/ /lha khyod la </text></item>
<item><p>48b1</p><section>mdo sde</section><text>ni rtag tu bdag kyang skyabs su mchi/ /de nas zla 'od gzhon nur gyur pas bcom ldan 'das la tshul dang 'dra ba'i tshigs su bcad pa dag gis mngon par bstod nas bcom ldan </text></item>
<item><p>48b2</p><section>mdo sde</section><text>'das la 'di skad ces gsol to/ /bcom ldan 'das/ bdag la thugs brtse ba'i slad du byang chub sems dpa'i dge 'dun dang dge slong gi dge 'dun dang bcas pa sang bdag </text></item>
<item><p>48b3</p><section>mdo sde</section><text>gi sdum par bshos gsol bar thugs la gnang bar mdzad du gsol/ /de la 'di skad ces bya ste/ bdag gi sdum par gtsang ma'i bshos gsol bar/ /mi dbang sras dang </text></item>
<item><p>48b4</p><section>mdo sde</section><text>bcas la gsol ba 'debs/ /thub pa'i dbang po bdag la thugs brtse'i phyir/ /mgon po lha yi gtso bos gnang bar mdzod/ /de nas bcom ldan 'das kyis thugs brtse ba'i </text></item>
<item><p>48b5</p><section>mdo sde</section><text>phyir| byang chub sems dpa'i dge 'dun dang / nyan thos kyi dge 'dun dang thabs gcig tu zla 'od gzhon nur gyur pa'i khyim du sang bshos gsol bar cang mi gsung bar gyur </text></item>
<item><p>48b6</p><section>mdo sde</section><text>pas gnang ngo / /de nas zla 'od gzhon nur gyur pas bcom ldan 'das cang mi gsung bar gyur pas gnang bar rig nas/ stan las langs te bla gos phrag pa gcig tu gzar </text></item>
<item><p>48b7</p><section>mdo sde</section><text>nas bcom ldan 'das kyi zhabs la mgo bos phyag btsal te/ bcom ldan 'das la lan gsum bskor ba byas nas bcom ldan 'das kyi drung nas song ngo / /de nas zla 'od </text></item>
<item><p>49a1</p><section>mdo sde</section><text>gzhon nur gyur pa bya rgod kyi phung po'i ri las babs nas de'i tshe rgyal po'i khab kyi grong khyer chen po nas ri'i rgyal po bya rgod kyi phung po'i bar du de'i bar </text></item>
<item><p>49a2</p><section>mdo sde</section><text>gyi lam thams cad legs par brgyan te/ 'di ltar bcom ldan 'das la mchod pa bya ba'i phyir lam yangs shing che la/ rtswa dang / sdong dum dang / tsher ma dang / rdo dang / gyo </text></item>
<item><p>49a3</p><section>mdo sde</section><text>mo dang / gseg ma med par bsal te/ bye ma gtsang mas bdal nas/ ka tsa lin+di ka ltar 'jam zhing reg na bde ba/ dbyangs dga' bar byas te/ lha'i me tog ut+pa la dang /</text></item>
<item><p>49a4</p><section>mdo sde</section><text>pad+ma dang / ku mu da dang / pad+ma dkar po dang / dri mchog dang / a ti muk+ta ka dang / ma li ka dang / tsam+pa ka dang / skya nar dang / kund dang / ti la ka dang / ke sa ra dang / mya </text></item>
<item><p>49a5</p><section>mdo sde</section><text>ngan 'tshang la sogs pa dus thams cad kyi me tog bzang pos ni kun tu khebs par byas/ /gdugs dang / rgyal mtshan dang / ba dan dang / rnam par rgyal ba'i ba dan dang /</text></item>
<item><p>49a6</p><section>mdo sde</section><text>rin po che'i rta babs dang / bla re ni bres/ rin po che'i bdug spos kyi snod sna tshogs ni ngos la dbyangs/ rin po che'i bdug spos kyi snod de dag thams cad nas ni a ga ru </text></item>
<item><p>49a7</p><section>mdo sde</section><text>nag pos gang ba'i du ba 'thul/ phyogs phyogs su ni bro mkhan dang / gar mkhan lha'i glu gar dang / rol mo shin tu 'byor cing legs par bslabs pa rnams bkod/</text></item>
<item><p>49b1</p><section>mdo sde</section><text>skyes pa dang / bud med dang / khye'u dang / bu mo shin tu brgyan pa dang / 'khar rnga dang / ku Na ba dang / pi wang rgyud gcig pa dang / pi wang dang / gling bu dang / rdza rnga dang / rnga mu kuN+Da </text></item>
<item><p>49b2</p><section>mdo sde</section><text>dang | rdza rnga chen po thogs pa rnams bkod/ lam gyi ngos gnyis su shing ta la mthon po lha'i rin po che sna tshogs dang dzam+bu chu bo'i gser las byas pa'i dril bu g.yer ka'i dra ba bres </text></item>
<item><p>49b3</p><section>mdo sde</section><text>shing sgra 'khrol bas brgyan pa rnams dang / rin po che sna tshogs kyi mkha' rten bye ba khrag khrig brgya stong du ma dang / rin po che sna bdun gyi shing sna tshogs khrun dang sboms su ldan pa </text></item>
<item><p>49b4</p><section>mdo sde</section><text>sna tshogs dang / dus thams cad kyi lo ma dang / me tog dang / 'bras bu phun sum tshogs pa dag btsugs so/ /de la 'di skad ces bya ste/ lam ni sna tshogs shin tu legs </text></item>
<item><p>49b5</p><section>mdo sde</section><text>par brgyan/ /bla res dang ni gdugs dang ba dan sgreng / /sil snyan dag gi sgra dag rab tu 'byin/ /glu sgra yid du 'ong ba'ang de bzhin te/ /bud med mang po bro rdung gar byed dang / /</text></item>
<item><p>49b6</p><section>mdo sde</section><text>gos bzang khrag khrig rnam mang sna tshogs dang / /me tog phreng ba bzang zhing mdzes pa yis/ /lam mchog yangs pa de ni rab tu brgyan/ /grong mchog gtsang ma 'dir ni thugs </text></item>
<item><p>49b7</p><section>mdo sde</section><text>rje can/ /sangs rgyas thub pa'i zla ba gshegs so zhes/ /zla 'od gzhon nus dad pa rab bskyed nas/ /rgya che yangs pa'i lam ni shin tu brgyan/ /lha rdzas kyi ni bye ma gtsang ma </text></item>
<item><p>50a1</p><section>mdo sde</section><text>bdal/ /rab tu yid 'ong me tog mchog rnams bkram/ /rin chen rta babs dag kyang legs par btsugs/ /lam ni lha yi grong khyer bzhin du mdzes/ /zla </text></item>
<item><p>50a2</p><section>mdo sde</section><text>'od gzhon nu shin tu yid dga' bas/ /de ltar lam rnams sna tshogs legs brgyan te/ /lha dang lha min klu yis de mthong nas/ /ngo mtshar gyur cing a la la zhes smra/ /lam gyi </text></item>
<item><p>50a3</p><section>mdo sde</section><text>g.yas g.yon dzam+bu'i chu gser gyi/ /ta la mtho zhing bzang la zlum pa dag /rin chen dril bu'i dra bas g.yogs shing dkris/ /sgra 'khrol rnam pa du ma mang po btsugs/ /de bzhin </text></item>
<item><p>50a4</p><section>mdo sde</section><text>rin chen sdong po khrag khrig ni/ /dus kun gyi yang me tog rgyas pa btsugs/ /de yis yangs pa'i lam brgyan mdzes gyur pa/ /mtho ris na ni dga' ba'i tshal bu bzhin/ /rin po </text></item>
<item><p>50a5</p><section>mdo sde</section><text>che las byas pa'i mkha' rten ni/ /dra ba'i chun po 'od 'bar shin tu mdzes/ /dpe med mthong zhing che la rgyas pa dag /lam gyi g.yas g.yon 'gram du btsugs shing bkod/ /</text></item>
<item><p>50a6</p><section>mdo sde</section><text>sangs rgyas 'jig rten gsum dbang gang nas ni/ /rgyal po'i khab kyi grong du gshegs pa yi/ /lam chen de ni de dag rab brgyan pas/ /rnam pa thams cad du yang mdzes par </text></item>
<item><p>50a7</p><section>mdo sde</section><text>gyur| |g.yas g.yon su ni rin chen pog phor dpyangs/ /de dag a ga ru yang nag pos bkang / /pog phor kun nas du ba sprin bzhin 'khrigs/ /lha yi dri zhim rnam pa sna </text></item>
<item><p>50b1</p><section>mdo sde</section><text>tshogs 'byung / /ji srid grong khyer chu dron sgo bar dang / /ri rgyal bya rgod phung po ji srid par/ /zla 'od gzhon nur gyur pas rgyal ba'i phyir/ /lha rdzas dpe med yangs pas brgyan pa byas/ /de </text></item>
<item><p>50b2</p><section>mdo sde</section><text>nas zla 'od gzhon nur gyur pas lam de rin po che bkod pa rnam pa sna tshogs du mas brgyan pa byas nas/ /zla 'od gzhon nur gyur pa bya rgod kyi phung po'i ri las babs te/ rgyal po'i khab </text></item>
<item><p>50b3</p><section>mdo sde</section><text>kyi grong khyer chen po gang na ba dang / rang gi lha'i khyim mtho zhing che la yangs pa gang na yod pa der song ste phyin nas rang gi khyim du zhugs so/ /zhugs nas bza' ba dang / bca' ba dang /</text></item>
<item><p>50b4</p><section>mdo sde</section><text>myang ba mang zhing bzang ba g.yor bcug ste/ zhal zas ro sna brgya pa sbyar nas de'i mtshan mo 'das pa dang rgyal po'i khab kyi grong khyer chen po chag chag legs par btab/ byi dor legs </text></item>
<item><p>50b5</p><section>mdo sde</section><text>par byas nas me tog sil ma ni bkram/ bdug spos kyis ni bdugs/ bla re ni bres/ dar gyi lda ldi dang chun po ni dbyangs/ gdugs dang rgyal mtshan dang ba dan ni bsgreng ste/ de </text></item>
<item><p>50b6</p><section>mdo sde</section><text>ltar rgyal po'i khab kyi grong khyer chen po'i lam srang dang grong bar du bcas pa rdo dang gyo mo dang gseg ma med par byas/ me tog sna tshogs ni bkram/ tsan+dan gyi phye mas ni gtor/ skar </text></item>
<item><p>50b7</p><section>mdo sde</section><text>khung dang / rta babs dang / sgo khang dang / pa gam dang / skar khung dra ba ris dang / zla ba kham pa lta bus ni brgyan cing tsan+dan gyis byug pa byas te/ de ltar rgyal po'i khab kyi grong khyer </text></item>
<item><p>51a1</p><section>mdo sde</section><text>chen po dpag tu med pa'i bkod pas rab tu brgyan nas/ rang gi khyim yang rgyan sna tshogs pa rnam pa du mas brgyan te/ rin po che'i phreng ba rnam pa du ma ni rab </text></item>
<item><p>51a2</p><section>mdo sde</section><text>tu dbyangs/ dga' ldan gyi ris kyi lha'i gos kyis ni brgyan cing nye 'khor yang mdzes par byas/ phreng ba dang lda ldi rnam pa tha dad pa du mas ni brgyan pa byed du bcug/ rin po che'i </text></item>
<item><p>51a3</p><section>mdo sde</section><text>stan bye ba khrag khrig brgya stong du ma ni 'ding du bcug ste/ bcom ldan 'das la mchod pa bya ba'i phyir de'i dbus su bcom ldan 'das kyi lha rdzas kyi seng ge'i khri lha'i dang mi'i </text></item>
<item><p>51a4</p><section>mdo sde</section><text>las 'das pa bshams so/ /rin po che'i sna tshogs kyi bog phor ni phyogs bzhir dbyangs te/ de dag nas a ga ru 'ba' zhig gi du ba 'thul bar byas so/ /zla 'od gzhon </text></item>
<item><p>51a5</p><section>mdo sde</section><text>nur gyur pas khyim mchog de'ang 'di lta ste/ bcom ldan 'das kyis yongs su longs spyad pa'i phyir lha'i glu gar dang sil snyan ni bsgrags/ gdugs dang / rgyal mtshan </text></item>
<item><p>51a6</p><section>mdo sde</section><text>dang | ba dan ni sgreng / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin </text></item>
<item><p>51a7</p><section>mdo sde</section><text>pa brgya stong gis ni gang zhing rnam par bltas/ rin po che'i me tog sna tshogs rnam pa du mas ni gang bar byas so/ /de la 'di skad ces bya ste/ zla 'od kyis ni khyim mchog </text></item>
<item><p>51b1</p><section>mdo sde</section><text>yangs pa yang / /rgya cher thams cad shin tu brgyan par byas/ /gang la 'jig rten sgron ma bzhugs pa yi/ /lha rdzas seng ge'i khri ni dbus su btsugs/ /'jig rten sgron mdzad rgyal pa'i </text></item>
<item><p>51b2</p><section>mdo sde</section><text>gtso bo yi/ /dge 'dun dag ni gang la 'dug 'gyur pa/ /rin chen shin tu rnam par bkra ba'i stan/ /bye ba stong phrag mtha' yas lags par bting / /rin chen sna tshogs kun </text></item>
<item><p>51b3</p><section>mdo sde</section><text>gyi bdug spos snod/ /a ga ru yis shin tu gang byas te/ /phyogs rnams thams cad du'ang rnam par dbyangs/ /de dag nas ni yid 'ong dri rnams 'thul/ /zla 'od kyis ni stobs </text></item>
<item><p>51b4</p><section>mdo sde</section><text>bcu gshegs pa'i phyir/ /rin chen me tog mdzes pa sna tshogs dang / /me tog dri mchog bzang po rnam mang gis/ /khyim gyi sa gzhi bzang po kun tu bkram/ /gar byed glu len sil snyan </text></item>
<item><p>51b5</p><section>mdo sde</section><text>sgra dag gis/ /khyim mchog thams cad kun tu sgra yis gang / /gdugs dang ba dan dag kyang shin tu sgreng / /khyim kun lam mer mdzes pa lha yi bzhin/ /zla 'od gzhon nu'i khyim mchog </text></item>
<item><p>51b6</p><section>mdo sde</section><text>chen po yang / /skyes bu na chung tshogs kyis brgyan gyur cing / /klu dang gnod sbyin lha min mang pos gang / /brgya phrag mang po'i lha yis rnam par bltas/ /de nas zla 'od gzhon nur gyur </text></item>
<item><p>51b7</p><section>mdo sde</section><text>pas rgyal po'i khab kyi grong khyer chen po'ang brgyan/ bdag gi khyim yang legs par brgyan nas de'i mtshan mo 'das pa dang / nang par snga rabs kyi dus kyi tshe sil snyan sna tshogs </text></item>
<item><p>52a1</p><section>mdo sde</section><text>brgya dag ni rab tu dkrol/ gdugs dang / rgyal mtshan dang / ba dan bye ba du ma ni sgreng ste/ byang chub sems dpa' bye ba khrag khrig brgya stong phrag brgyad cu </text></item>
<item><p>52a2</p><section>mdo sde</section><text>thams cad kyang lha'i me tog man+da ras snyim pa bkang ste/ de dag las la ni skye ba gcig gis thogs pa'i byang chub sems dpa' sems dpa' chen po 'di lta ste/ spyan ras </text></item>
<item><p>52a3</p><section>mdo sde</section><text>gzigs dbang phyug dang / mthu chen thob dang / spos kyi glang po che dang / rin po che'i tog dang / mngon par 'byung dka' dang / 'jam dpal gzhon nur gyur pa dang / dpa' </text></item>
<item><p>52a4</p><section>mdo sde</section><text>bo'i sde dang / lag bzang dang / rin chen me tog dang / mthong ba don yod dang / byams pa la sogs pa byang chub sems dpa'i tshogs chen pos yongs su bskor cing mdun du </text></item>
<item><p>52a5</p><section>mdo sde</section><text>bdar te/ rta dang ba lang du ma shin tu brgyan cing ma zhon par khrid pa mang po dang 'dres pa/ gzhan yang yul gyi mi dpag tu med pa'i tshogs dang / bdag nyid kyang lha'i me tog </text></item>
<item><p>52a6</p><section>mdo sde</section><text>mnad ras snyim pa bkang ste byang chub sems dpa'i mthu chen po dang / byang chub sems dpa'i rdzu 'phrul chen po dang / byang chub sems dpa'i cho 'phrul chen po dang / byang chub </text></item>
<item><p>52a7</p><section>mdo sde</section><text>sems dpa'i a la la zhes lha'i ga zha'i sgra yid du 'thad cing / yid du 'ong ba/ yid 'phrog pa dag sgrog cing / rgyal po'i khab kyi grong khyer chen po'i chu dron gyi sgo nas phyir byung ste/</text></item>
<item><p>52b1</p><section>mdo sde</section><text>ri'i rgyal po bya rgod kyi phung po ga la ba dang / bcom ldan 'das ga la ba der song ste phyin nas bcom ldan 'das kyi zhabs la mgo bos phyag btsal te/ bcom ldan 'das la lan </text></item>
<item><p>52b2</p><section>mdo sde</section><text>gsum bskor ba byas nas lha'i me tog mnad ra bas snyim pa gang bas bcom ldan 'das la mngon par gtor te phyogs gcig tu 'khod do/ /byams pa la sogs pa byang chub sems </text></item>
<item><p>52b3</p><section>mdo sde</section><text>dpa' sems dpa' chen po de dag kyang bcom ldan 'das kyi zhabs la mgo bos phyag btsal nas bcom ldan 'das la lan gsum bskor ba byas te/ so so'i snyim pa na me tog </text></item>
<item><p>52b4</p><section>mdo sde</section><text>mnad ra ba yod pa des bcom ldan 'das la mngon par gtor nas phyogs gcig tu 'khod do/ /zla 'od gzhon nur gyur pa phyogs gcig tu 'dug pa stan las langs te/ bla </text></item>
<item><p>52b5</p><section>mdo sde</section><text>gos phrag pa gcig tu gzar nas pus mo g.yas pa'i lha ngas la btsugs te/ bcom ldan 'das ga la ba de logs su thal mo sbyar ba btud nas gdugs tshod la bab pa /</text></item>
<item><p>52b6</p><section>mdo sde</section><text>bcom ldan 'das/ bshos gtsang sbyar lags te/ da de'i dus la bab par bcom ldan 'das kyis mkhyen na/ byang chub sems dpa'i dge 'dun dang / dge slong gi dge 'dun </text></item>
<item><p>52b7</p><section>mdo sde</section><text>du bcas pa dang / dbang che ba dang / dbang che bar grags pa rgya che zhing rlabs che ba'i lha dang / klu dang / gnod sbyin dang / dri za dang / lha ma yin dang / drang srong dang / nam mkha' </text></item>
<item><p>53a1</p><section>mdo sde</section><text>lding dang / mi'am ci dang / lto 'phye chen po dang / grul bum dang / yi dwags dang / srul po dang / mi dang / mi ma yin pa dag dang yang thabs gcig tu rgyal </text></item>
<item><p>53a2</p><section>mdo sde</section><text>po'i khab kyi grong khyer chen por gshegs shing bdag gi sdum par yang gdugs tshod gsol ba'i dus la bab bo/ /bde bar gshegs pa/ gdugs tshod la bab bo/ /de la 'di </text></item>
<item><p>53a3</p><section>mdo sde</section><text>skad ces bya ste/ bdag gis grong khyer mchog kun legs par brgyan/ /mgon po bdag gi sdum pa'ang de bzhin te/ /lha yi zhal zas ro brgya bshams shing sbyar/ /gdugs </text></item>
<item><p>53a4</p><section>mdo sde</section><text>tshod bab kyi bde gshegs bzhengs su gsol/ /drang srong mchog gis phyag bgyis stobs bcu yon tan 'chang / /sras kyi tshogs kyis yongs su bskor cing grong du gshegs/</text></item>
<item><p>53a5</p><section>mdo sde</section><text>snang byed nyi ma mun pa'i tshogs sel bzhengs su gsol/ /bcom ldan bdag gi sdum par bshos gsol gdugs tshod bab/ /sras dang thabs gcig bdag gi sdum par </text></item>
<item><p>53a6</p><section>mdo sde</section><text>gshegs su gsol/ /'gro ba mang po'i tshogs kyi don kyang bgyis par 'gyur/ /ji ltar mar me mdzad kyis khyod la lung bstan pa/ /de bzhin bdag kyang 'jig rten mngon </text></item>
<item><p>53a7</p><section>mdo sde</section><text>sum lung ston cig /bdag 'dir lung bstan 'jig rten thos nas ni/ /sems kyang mchog tu rgya cher rab bskyed de/ /'gro ba 'di dag thams cad sangs rgyas 'gyur/ /'di </text></item>
<item><p>53b1</p><section>mdo sde</section><text>na snod min sems can gang yang med/ /bzhengs shig bzhengs shig stobs bcu mnga' ba'i lha/ /bdag la rjes su phan mdzod sdum par gshegs/ /ji ltar bdag gi sdum par </text></item>
<item><p>53b2</p><section>mdo sde</section><text>khyod gshegs pa/ /de bzhin byang chub shing dbang drung bdag mchi/ /byang chub shing dbang de drung bdag mchis nas/ /mi g.yo mi 'gul bar ni gnas bcas te/ /byams pas sder </text></item>
<item><p>53b3</p><section>mdo sde</section><text>bcas bdud rnams pham bgyis nas/ /khyod kyis brnyes bzhin byang chub thob par bgyi/ /de nas bcom ldan 'das kyis zla 'od gzhon nur gyur pa'i gsol ba mkhyen nas/ zla 'od </text></item>
<item><p>53b4</p><section>mdo sde</section><text>gzhon nur gyur pa la tshigs su bcad pas slar bka' stsal pa/ longs shig zla 'od rgyal ba'i sras/ /longs shig sbyin dga' sems can mchog /longs shig snying rje tshul khrims </text></item>
<item><p>53b5</p><section>mdo sde</section><text>brtan/ /zan la deng ni khyim du 'dong / /de nas bcom ldan 'das kyis tshigs su bcad pa 'di gsungs nas sngar gdan las bzhengs te/ sham thabs gsol/ chos gos dang lhung </text></item>
<item><p>53b6</p><section>mdo sde</section><text>bzed bsnams nas dge slong 'bum du tshang ba'i dge slong gi dge 'dun chen po dang thabs gcig tu byang chub sems dpa' sems dpa' chen po shin tu mang pos bskor cing mdun du </text></item>
<item><p>53b7</p><section>mdo sde</section><text>bdar te/ lha dang / klu dang / gnod sbyin dang / dri za dang / lha ma yin dang / drang srong dang / nam mkha' lding dang / mi 'am ci dang / lto 'phye chen po dang / grul bum dang / yi dwags </text></item>
<item><p>54a1</p><section>mdo sde</section><text>dang / srul po dang / mi dang mi ma yin pa brgya stong du mas mchod cing mngon par bstod nas/ sangs rgyas kyi mthu chen po dang / sangs rgyas kyi rdzu 'phrul </text></item>
<item><p>54a2</p><section>mdo sde</section><text>chen po dang / sangs rgyas kyi cho 'phrul chen po dang / sangs rgyas kyi spyod lam gyis 'od zer bye ba khrag khrig brgya stong ni rab tu gtong / sil snyan bye ba khrag khrig brgya stong ni </text></item>
<item><p>54a3</p><section>mdo sde</section><text>rab tu dkrol/ gdugs dang / rgyal mtshan dang / ba dan bye ba khrag khrig brgya stong du ma ni mngon par sgreng / gzugs dang kha dog rags pa du ma rnam pa sna tshogs kyi ngang pa dang /</text></item>
<item><p>54a4</p><section>mdo sde</section><text>khrung khrung dang / ngur pa dang / bzhad dang / tsa ko ra dang / rma bya dang / tsa sha dang / ri skegs dang / khu byug dang / ka la ping+ka dang / ku na la la sogs pa bya'i khyu mang po bum </text></item>
<item><p>54a5</p><section>mdo sde</section><text>sgra snyan cing 'jam la yid du 'ong ba rnam pa du ma 'byin pas ni bar snang la lha bzhin du so so'i nga ros rol mo'i sgra dbyangs 'byin/ lha'i rin po che sna tshogs kyi bdug spos </text></item>
<item><p>54a6</p><section>mdo sde</section><text>kyi snod yangs shing che ba bye ba khrag khrig brgya stong du ma thams cad kyang bai DUR+ya dang / an+da rnyil dang / shel dang / spug gi yu ba can dag gnod sbyin gyi dbang po gzugs </text></item>
<item><p>54a7</p><section>mdo sde</section><text>bzang dang / dbang po'i tog dang / rang rod can dang / ba ku la dang / lngas rtsen dang / shAkya 'phel la sogs pa bye ba khrag khrig brgya stong du ma dag gi lag pa gnyis na gtun </text></item>
<item><p>54b1</p><section>mdo sde</section><text>'dzin pa bzhin du thogs te/ spos sprul gyi snying po dang / go shir Sha dang / mr-i Na la dang / ha ri dang / ma la ya dang / tsan+dan dmar po dang / a ga ru la sogs pas bkang ba'i du ba </text></item>
<item><p>54b2</p><section>mdo sde</section><text>ni 'thul/ phyogs so so nas lhags pa'i rgyal po dbang che ba/ dbang che bar grags pa rnams rta dang ba glang rgyan gyis shin tu brgyan cing ma zhon par khrid pa'i tshogs su ma dang / shing </text></item>
<item><p>54b3</p><section>mdo sde</section><text>rta dang / dpung bu chung gis yongs su bskor cing phreng ba dang / lda ldi mang po dang / rin po che'i phreng ba lag na thogs shing sngon logs nas rkang gis 'gro'o/ /rta dang glang po che legs </text></item>
<item><p>54b4</p><section>mdo sde</section><text>par brgyan pa ma zhon par khrid pa dag kyang / rang gi stabs kyis mngon par 'gro zhing skad yid du 'ong la snyan pa 'byin to/ /tshangs pa'ang bcom ldan 'das kyi g.yas phyogs nas </text></item>
<item><p>54b5</p><section>mdo sde</section><text>mchod pa dang rim gro bsnyen bkur byed cing 'gro'o/ /g.yon phyogs nas ni lha'i dbang po brgya byin lha'i bu dbang che ba/ dbang che bar grags pa/ rgya che zhing rlabs che ba/ bgrang ba las </text></item>
<item><p>54b6</p><section>mdo sde</section><text>'das pa rnams lha'i cod pan bzang po dang / gdu bu rgyan can dang / rna cha dang / gdu bu dang / me tog rna rgyan dang / rin po che'i tsong tsong dang / me tog gi phreng bas lus brgyan </text></item>
<item><p>54b7</p><section>mdo sde</section><text>cing | gzugs mngon par snang bas lha'i me tog man+dA ra dang / mdog mdzes dang / ko bi dA ra dang / s+thA la ka dang / ku ra ba ka dang / tsam+pa ka dang / dong ka'i me tog dang / mya ngan </text></item>
<item><p>55a1</p><section>mdo sde</section><text>'tshang dang / skya snar dang / a ti mug+ta ka dang / ut+pa la dang / ba ku la dang / mal+li ka dang / kund dang / ke sa ra dang / pad+ma dang / ku mu da dang / pad+ma dkar </text></item>
<item><p>55a2</p><section>mdo sde</section><text>po dang / dri mchog dang / rin po che'i phreng ba dang / rin po che'i a ga ru dang / shing rin po che'i 'bras bu can dag lag na thogs shing sil snyan sna tshogs brgya stong ni shin tu </text></item>
<item><p>55a3</p><section>mdo sde</section><text>dkrol/ gos bye ba ni g.yob cing a la zhes ga zha'i sgra dag ni 'byin/ me tog gi char chen po ni rab tu 'bebs shing / bcom ldan 'das la mchod pa bya ba'i phyir nam mkha'i </text></item>
<item><p>55a4</p><section>mdo sde</section><text>ngos thams cad bar mtshams med par gang bar 'khod de/ me tog dang / spos dang / phreng ba dang / byug pa dang / phye ma dang / rin po che'i char rab tu 'bebs shing / bcom </text></item>
<item><p>55a5</p><section>mdo sde</section><text>ldan 'das chu dron yod pa'i sgo nas rgyal po'i khab kyi grong khyer chen por gdugs tshod la gshegs so/ /de'i chos nyid ni 'di yin te/ de la 'di skad ces bya'o/ /sangs rgyas de </text></item>
<item><p>55a6</p><section>mdo sde</section><text>bzhin gshegs pas dus mkhyen nas/ /dpa' bo yon tan kun gyis rab brgyan pa/ /zhing rnams bsam gyis mi khyab snang mdzad cing / /bcom ldan mi yi seng ge gshegs </text></item>
<item><p>55a7</p><section>mdo sde</section><text>par gyur/ /spyan ras gzigs dang mthu chen don yod dang / /spos kyi bal glang rin chen lag bzang dang / /rin chen tog dang 'byung dka' dpa' bo dang / /de dang gzhan </text></item>
<item><p>55b1</p><section>mdo sde</section><text>dag rgyal ba'i zhabs 'bring byed/ /g.yas phyogs na ni mi pham 'dug gyur te/ /de ming byams pa yon tan mtha' yas phyug / bar du ma chod sangs rgyas 'gyur ba ste/ /bsod nams </text></item>
<item><p>55b2</p><section>mdo sde</section><text>ye shes tshogs kyang rab tu rdzogs/ /byams dang btang snyoms dga' bas lus bsgoms shing / /chos kyi bdag nyid chen po snying rjes bskyed/ /yon tan mtha' yas thub dbang </text></item>
<item><p>55b3</p><section>mdo sde</section><text>yon tan sems/ /bde gshegs thugs rje can gyi zhabs 'bring byed/ /de yi rjes la bskal pa bzang po yi/ /blo gros chen po ldan pa ji snyed pa'i/ /sangs rgyas stong du bzhis ma </text></item>
<item><p>55b4</p><section>mdo sde</section><text>tshang ba dag /de dag gis kyang byams pa mdun du bdar/ /gang sngon rgyal po'i khab kyi grong khyer 'dir/ /bskal pa dag la rgyal ba mtha' yas mchod/ /zla ba mdzes pa'i 'od 'dra </text></item>
<item><p>55b5</p><section>mdo sde</section><text>lha yi lus/ /zla 'od dpa' bo yang ni mdun na 'dug /snying rje mchog gi g.yon phyogs 'dug pa ni/ /'jam dpal bye ba brgya phrag mang po dang / /dpa' bo rdzu 'phrul stobs kyis </text></item>
<item><p>55b6</p><section>mdo sde</section><text>mngon 'phags pa/ /brgya phrag mtha' yas zhing du 'gro ba'o/ /de yi 'og tu nyan thos dge 'dun te/ /shA ri'i bu 'og maud+gal nag po dang / /'od srung rab 'byor dga' bo ka pi na/ /</text></item>
<item><p>55b7</p><section>mdo sde</section><text>bzang ldan rgyal po de bzhin kauN+Di n+ya/ /kun dga' de bzhin gnas brtan sgra gcan zin/ /legs 'ongs kron tsi gang po 'char ba po/ /nam gru gsus chen nye 'khor ma 'gags </text></item>
<item><p>56a1</p><section>mdo sde</section><text>pa| |ral pa can ni stong du tshang ba dag /nyan thos dge 'dun 'og tu thams cad kyang / /dka' thub drag mchog rig byed cho ga shes/ /dmod pa 'dor dang </text></item>
<item><p>56a2</p><section>mdo sde</section><text>phan 'dogs nus pa yi/ /drang srong dul ba thal sbyar 'dud pa byed/ /zhi ba'i yid dang dul ba'i yid rnams kyis/ /sangs rgyas 'jig rten sgron ma mdun bdar te/ /thugs rjer </text></item>
<item><p>56a3</p><section>mdo sde</section><text>ldan pa'i mi yi seng ge gshegs/ /sems can stong rnams rab tu thar bar mdzad/ /ston zla tha chung zla ba nya ba ltar/ /skar tshogs dbang po yongs su dag pa bzhin/ /tshangs </text></item>
<item><p>56a4</p><section>mdo sde</section><text>pa stong phrag dag ni brgya mang gis/ /mtshungs pa med pa'i ston pa yongs su bskor/ /grong khyer gyi ni sgo steng zhabs bzhag tshe/ /nags tshal stug por bcas pa'i sa yang </text></item>
<item><p>56a5</p><section>mdo sde</section><text>g.yos/ /lha dang lha min lto 'phye'i tshogs rnams kyang / /me tog bzang po dri mchog 'thor bar byed/ /de nas bcom ldan 'das kyi zhabs g.yas pa 'khor lo rin po ches </text></item>
<item><p>56a6</p><section>mdo sde</section><text>brgyan pa/ dge ba'i rtsa ba dpag tu med pa bsags pa sgo'i them pa la bzhag ma thag tu stong gsum gyi stong chen po'i 'jig rten gyi khams 'di rnam pa drug tu g.yos/ rab </text></item>
<item><p>56a7</p><section>mdo sde</section><text>tu g.yos/ kun tu rab tu g.yos/ 'gul/ rab tu 'gul/ kun tu rab tu 'gul/ ldeg /rab tu ldeg/ kun tu rab tu ldeg /'khrugs/ rab tu 'khrugs/ kun tu rab </text></item>
<item><p>56b1</p><section>mdo sde</section><text>tu 'khrugs/ /chem chem/ rab tu chem chem/ kun tu rab tu chem chem/ 'ur 'ur/ rab tu 'ur 'ur/ kun tu rab tu 'ur 'ur te/ shar phyogs dma' na nub phyogs mtho/ nub </text></item>
<item><p>56b2</p><section>mdo sde</section><text>phyogs dma' na shar phyogs mtho/ byang phyogs dma' na lho phyogs mtho/ lho phyogs dma' na byang phyogs mtho/ mtha' dma' na dbus mtho/ dbus dma' na mtha' mtho bar </text></item>
<item><p>56b3</p><section>mdo sde</section><text>gyur nas 'jig rten du snang ba chen po'ang byung bar gyur to/ /ngo mtshar dang rmad du byung ba'i cho 'phrul grangs med dpag tu med pa gzhan dag kyang snang ngo // //'phags </text></item>
<item><p>56b4</p><section>mdo sde</section><text>pa ting nge 'dzin gyi rgyal po'i mdo/ bam po bzhi pa/ de'i chos nyid ni 'di yin te/ de la 'di skad ces bya'o/ /grong khyer mchog der 'dren pa gshegs pa na/ /sgo yi them pa la ni </text></item>
<item><p>56b5</p><section>mdo sde</section><text>zhabs mchog bzhag pa'i tshe/ /de yi dpal gyis sa 'di rab tu g.yos/ /grong khyer mchog 'di'i sems can rab tu dga'/ /mi gang bkres shing skom par gyur pa dag/ de tshe de </text></item>
<item><p>56b6</p><section>mdo sde</section><text>dag bkres pa med par gyur/ /rgyal bas sgo yi them steng zhabs bzhag tshe/ /bkres shing skom pa dag dang bral bar gyur/ /rgyal bas sgo yi them steng zhabs bzhag tshe/ /dmus </text></item>
<item><p>56b7</p><section>mdo sde</section><text>long gyur pa'i mi gang ci yod dang / /rna bas mi thos mgon med bsod nams chung / /de dag thams cad mig dang rna ba thob/ /rgyal bas sgo yi them steng zhabs bzhag tshe/</text></item>
<item><p>57a1</p><section>mdo sde</section><text>gshin rje'i yul gyi yi dwags gang yod pa/ /shin tu sdug bsngal ngar snabs mchil ma za/ /thams cad 'od kyis reg pas bde bar gyur/ /rgyal bas </text></item>
<item><p>57a2</p><section>mdo sde</section><text>sgo yi them steng zhabs bzhag tshe/ /brag gi rtse dang ri yi rtse mo dang / /shing mchog sA la dang ni dong ka rnams/ /thams cad sangs rgyas bzhugs pa'i phyogs su 'dud/ /rgyal bas </text></item>
<item><p>57a3</p><section>mdo sde</section><text>sgo yi them steng zhabs bzhag tshe/ /rgya mtsho mthar thug grong dang grong khyer rnams/ /sa kun rnam pa drug tu rab tu g.yos/ /'dir ni gang la'ang gnod par gyur pa med/ /lha </text></item>
<item><p>57a4</p><section>mdo sde</section><text>dang mi dang grul bum srin po dang / /skyes bu gnas pa dga' mgu sems rangs te/ /byang chub dam pa mchog la dad bskyed nas/ /'jig rten rnam par 'dren pa'i gdugs kyang </text></item>
<item><p>57a5</p><section>mdo sde</section><text>'dzin/ /rgyal bas sgo yi them steng zhabs bzhag tshe/ /sil snyan stong dag ma brdungs sgra 'byin te/ /shin tu yid 'ong rol mo'i dbyangs thos pas/ /de tshe sems can thams cad </text></item>
<item><p>57a6</p><section>mdo sde</section><text>rab tu dga'/ /sdong po stong phrag brgya dag 'dud par gyur/ /de tshe me tog kun kyang rab tu rgyas/ /bar snang las ni lha rnams brgya stong dag /rgyal ba la yang mi min mchod pa byed/ /</text></item>
<item><p>57a7</p><section>mdo sde</section><text>rgyal bas sgo yi them steng zhabs bzhag tshe/ /glang po brgya dag sems dga' sgra 'byin te/ /rta dang ba glang rgyal po lus kyang stod/ /ri dwags rgyal po seng ge sgra 'byin byed/ /sa </text></item>
<item><p>57b1</p><section>mdo sde</section><text>dbang rgyal po gang su ji snyed cig /phyogs dang phyogs mtshams dag nas lhags pa rnams/ /rgyal ba'i dpal gzi de 'dra mthong nas ni/ /rab tu sems dga' sa la 'dug cing 'dud/ /</text></item>
<item><p>57b2</p><section>mdo sde</section><text>kha cig 'jig rten mgon la mngon par bstod/ /kha cig rgyal la me tog char 'bebs shing / /kha cig sor bcu thal mo sbyar nas su/ /e ma rgyal ba thugs rje can zhes smra/ /kha cig mu </text></item>
<item><p>57b3</p><section>mdo sde</section><text>tig do shal bzang po dang / /sna tshogs rgyan mang dga' skyed 'thor bar byed/ /byang chub sems mchog dpe med bskyed nas su/ /kha cig na bza' rin chen 'thor bar byed/ /kha cig </text></item>
<item><p>57b4</p><section>mdo sde</section><text>gser gyi dra ba bzang po 'thor/ /kha cig me tog rgyal bzang 'thor bar byed/ /la la gser gyi rgyan ni dam pa 'thor/ /kha cig de bzhin gdu bu 'thor bar byed/ /la la gdu bu </text></item>
<item><p>57b5</p><section>mdo sde</section><text>bzang po de 'thor te/ /kha cig rin chen spras pa'i dpung rgyan 'thor/ /kha cig bdag cag sangs rgyas gyur cig ces/ /sems bskyed gos phran bzang po 'thor bar byed/ /'jig </text></item>
<item><p>57b6</p><section>mdo sde</section><text>rten mgon po sgo na bzhugs pa'i tshe/ /mi dag kha cig gser gyi tsong tsong 'thor/ /sems dad gtsug gi nor bu mchog kyang 'thor/ /la la rin chen dra ba 'thor bar byed/ /sems </text></item>
<item><p>57b7</p><section>mdo sde</section><text>can shin tu mi bzad sdug bsngal zhing / /gtse ba rnam mang zug rngus zug pa yang / /'dren pa skyes bu gtso bo'i dpal gyis ni/ /thams cad bde ba dang yang ldan par gyur/ /khu </text></item>
<item><p>58a1</p><section>mdo sde</section><text>byug dang ni ri skegs rma bya dang / /de bzhin khrung khrung dang ni mtsho bya dang / /bya mang kun ni nam mkhar 'dug nas su/ /shin tu yid 'ong mchog gi sgra yang </text></item>
<item><p>58a2</p><section>mdo sde</section><text>'byin/ /de tshe bya tshogs mang po rab dga' bas/ /'jam zhing yid du 'ong ba'i sgra phyung ste/ /gang gis snyan pa'i sgra skad de thos pa/ /de dag 'dod chags zhe sdang gti mug zhi/ /</text></item>
<item><p>58a3</p><section>mdo sde</section><text>sems can bye bas dga' ba'i sgra thos nas/ /thams cad rjes su mthun pa'i bzod thob ste/ /ma 'ongs dus na rgyal bar khyed 'gyur zhes/ /de dag kun la bde gshegs lung </text></item>
<item><p>58a4</p><section>mdo sde</section><text>yang ston/ /de yi dus na nyon mongs mi 'byung ste/ /chos kyi rgyal la thams cad ri mor bcas/ /de tshe 'dren pa'i sku byad mthong nas ni/ /sangs rgyas ye shes mchog la mos </text></item>
<item><p>58a5</p><section>mdo sde</section><text>bskyed de/ /bdag cag nam zhig 'di 'dra'i mkhyen thob snyam/ /bsam pa mkhyen nas rgyal ba lung ston te/ /bde bar gshegs pa'i pa spu khung re nas/ /'od zer dag ni stong </text></item>
<item><p>58a6</p><section>mdo sde</section><text>phrag brgya yang byung / /de las lhag par gang+gA'i bye snyed de/ /de dag gi yang mtshan ma gzung mi nus/ /de tshe nyi ma'i 'od kyang mi snang ste/ /me dang nor bu lha kun 'od kyang med/ /</text></item>
<item><p>58a7</p><section>mdo sde</section><text>rgyal ba grong gshegs sangs rgyas rnam mdzes pa/ /de tshe 'od rnams thams cad yong mi mngon/ /tshogs chen dang ni bde gshegs lam bzhud tshe/ /gang du stobs bcu yi ni </text></item>
<item><p>58b1</p><section>mdo sde</section><text>zhabs 'thog par/ /sa las pad+ma dag ni stong phrag brgya/ /'dab ma bye ba stong ldan gtsang ma byung / /'dren pa grong khyer mchog tu gshegs pa'i tshe/ /de na nyal nyil mi gtsang med </text></item>
<item><p>58b2</p><section>mdo sde</section><text>par gyur/ /grong khyer thams cad dri mchog bdug pa yi/ /spos ngad yid du 'ong ba kun nas ldang / /grong dang srang rnams yongs su dag gyur te/ /rdo dang gseg ma med cing spos chus </text></item>
<item><p>58b3</p><section>mdo sde</section><text>btab/ /stobs bcu ldan pa'i bsod nams de 'dra ste/ /rnam pa sna tshogs me tog sil ma bkram/ /gnod sbyin brgya stong gtum por sems pa dag /sangs rgyas mi dbang gser </text></item>
<item><p>58b4</p><section>mdo sde</section><text>'dra mthong nas ni/ /'dren la dga' ba rgya che rab bskyed nas/ /sangs rgyas chos dang dge 'dun skyabs su 'gro /lha rnams bye ba dang ni brgya phrag stong / /mi dbang lta bar 'ongs pa </text></item>
<item><p>58b5</p><section>mdo sde</section><text>de dag kun/ /bde bar gshegs la me tog char phab ste/ /me tog gtor nas nam mkha'i dkyil na 'dug /rgyal la mi yis me tog gang gtor ba/ /nam mkha'i ngos la me tog </text></item>
<item><p>58b6</p><section>mdo sde</section><text>gdugs su gyur/ /lha rnams kyis ni me tog gtor ba yang / /sa steng lha yi me tog bkram par gyur/ /lha dang mi dang grul bum srin po rnams/ /de mthong nas ni nam yang ngoms mi </text></item>
<item><p>58b7</p><section>mdo sde</section><text>myong | |mgon po stobs bcu ldan pa mthong nas kyang / /rab tu dga' zhing sems bde rangs par gyur/ /nam tshe skyes bu mchog gi sku mthong nas/ /sems can thams cad dga' </text></item>
<item><p>59a1</p><section>mdo sde</section><text>mgu rangs gyur bas/ /lha yi me tog la yang yid mi sems/ /de dag la ni ngo mtshar 'dzin pa med/ /stobs bcu'i g.yas phyogs na ni tshangs pa ste/ /de </text></item>
<item><p>59a2</p><section>mdo sde</section><text>bzhin g.yon na brgya byin lha yi rgyal/ /nam mkha'i dkyil na lha mang bye 'khod de/ /skyes bu mchog la shin tu gus pa skyed/ /lha dang lha min dag gis rgyal ba bskor/ /lha dang mi </text></item>
<item><p>59a3</p><section>mdo sde</section><text>yi dpal gzi kun phrogs nas/ /zhabs mthil sa la ri mo 'byin bzhin du/ /grong khyer du ni bcom ldan spyan drangs gshegs/ /sku lus dpe byad bzang pos brgyan pa ni/ /nam </text></item>
<item><p>59a4</p><section>mdo sde</section><text>mkha' skar ma dag gis gang ba bzhin/ /nam mkha' la ni zla ba nya ba ltar/ /rgyal po'i lam na sangs rgyas lam me bzhugs/ /nor bu rin chen rnam dag bzang po ni/ /nyes pa'i </text></item>
<item><p>59a5</p><section>mdo sde</section><text>skyon bral rab tu snang bar byed/ /phyogs dang phyogs mtshams su'ang 'od gtsang byung / /de bzhin rgyal ba 'jig rten kun snang mdzad/ /lha dang lha min dag gis rgyal ba bskor/ /</text></item>
<item><p>59a6</p><section>mdo sde</section><text>mi yi gtso bo rgyal po'i khab tu gshegs/ /zhabs mthil sa la ri mo 'byin bzhin du/ /zla 'od gzhon nu'i khyim du sangs rgyas gshegs/ /grong khyer mchog ni kun tu legs </text></item>
<item><p>59a7</p><section>mdo sde</section><text>brgyan te/ /rgyal mtshan bye ba phrag stong rab tu sgreng / /de yis kun spos bzang rnam par byugs/ /yid 'ong de bzhin dbyar gyi me tog gtor/ /gang tshe bde gshegs gtam rnams </text></item>
<item><p>59b1</p><section>mdo sde</section><text>ston pa na/ /mgon po srang bzhud mi la thugs brtse'i phyir/ /rgyal bas der ni 'phrul ba rnam sprul te/ /de dag la yang sangs rgyas chos bzang ston/ /srog chags brgya stong dag gis de </text></item>
<item><p>59b2</p><section>mdo sde</section><text>thos nas/ /sangs rgyas ye shes mchog la smon lam 'debs/ /nam bdag 'di 'dra'i ye shes thob snyam ste/ /bsam pa mkhyen nas rgyal ba lung yang ston/ /gang gis rgyal ba mi dbang </text></item>
<item><p>59b3</p><section>mdo sde</section><text>spyan drangs pa/ /sbyin pa de ni mu mtha' med gyur pa/ /rnyed mchog bsam gyis mi khyab des rnyed ces/ /la la dag ni de la mos pa skyed/ /'khor ba dag na shin tu mthong dka' ba/ /skye </text></item>
<item><p>59b4</p><section>mdo sde</section><text>dgu dag la phan mdzad thugs kyang brtse/ /thugs rje can de bdag gis sang la yang / /spyan drang snyam du la la sems kyang skyed/ /la la ba gam cog gi steng 'dug cing / /lus ni shin </text></item>
<item><p>59b5</p><section>mdo sde</section><text>tu sdug cing mdzes par brgyan/ /byang chub sems mchog dam pa bskyed nas ni/ /stobs bcu ldan la lha yi me tog 'thor/ /la las bla med sems mchog rab bskyed nas/ /me tog tsam </text></item>
<item><p>59b6</p><section>mdo sde</section><text>pa mdzes pa'i phreng ba dang / /a ti mug+ta de bzhin dbyar gyi spos/ /dar gyi lda ldi dag kyang la la 'thor/ /kha cig gos kyis shin tu lus brgyan te/ /me tog bzang po dag kyang thogs </text></item>
<item><p>59b7</p><section>mdo sde</section><text>shing 'greng / /me tog sna tshogs dar gyi lda ldi thogs/ /rgyal ba mthu chen de yi phyogs su 'thor/ /la la pad+ma dang ni ku mu da/ /ut+pal gser gyi me tog bzang po 'thor/ /la la rin </text></item>
<item><p>60a1</p><section>mdo sde</section><text>chen me tog der 'thor te/ /la la tsan+dan phye ma 'thor bar byed/ /'dren pa grong khyer mchog tu gshegs pa'i tshe/ /ngo mtshar dpag tu med pa rnams kyang </text></item>
<item><p>60a2</p><section>mdo sde</section><text>byung | |mtshungs med de dag brjod par mi nus te/ /sangs rgyas ye shes skye bo bye mang bkod/ /mi che mi gdung bden pa mthong ba dang / /gzhan yang gya nom snang dang shin tu </text></item>
<item><p>60a3</p><section>mdo sde</section><text>mthong / /de bzhin 'og min 'dod chags bral ba rnams/ /thams cad mi dbang blta phyir nye bar lhags/ /de bzhin dge ba'i lha rnams dpag med dang / /dge chung lha gzhan </text></item>
<item><p>60a4</p><section>mdo sde</section><text>dag kyang sems dga' zhing / /dge rgyas khrag khrig dpag tu med pa rnams/ /'dren pa drang srong chen po blta phyir lhags/ /tshad med 'od kyang de bzhin dpag med dang / /'od chung </text></item>
<item><p>60a5</p><section>mdo sde</section><text>gi ni lha rnams ci yod dang / /'od gsal ba yang khrag khrig mang po der/ /'jig rten mgon po blta phyir de dag lhags/ /tshangs 'khor ba dag brgya stong mang po dang / /tshangs pa'i </text></item>
<item><p>60a6</p><section>mdo sde</section><text>mdun 'don dad pa de bzhin te/ /tshangs ris kyang ni brgya phrag mang po rnams/ /thams cad 'dren pa blta phyir nye bar lhags/ /de bzhin gzhan 'phrul gyi yang lha rnams dang / /gzhan </text></item>
<item><p>60a7</p><section>mdo sde</section><text>yang 'phrul dga'i sems can dag pa dang / /dga' ldan 'thab bral lha rnams rab dga' zhing / /thams cad sangs rgyas phyag 'tshal nye bar lhags/ /brgya byin lha rgyal sum </text></item>
<item><p>60b1</p><section>mdo sde</section><text>cu rtsa gsum pa/ /lha yi bu mo bye ba brgya dag lhags/ /'dir ni me tog char kyang rab 'bebs shing / /sangs rgyas thub dbang blta phyir nye bar lhags/ /phyogs bzhi'i 'jig rten skyong ba </text></item>
<item><p>60b2</p><section>mdo sde</section><text>bzhi po yang / /rnam thos bu dang klu dbang mig mi bzang / /yul 'khor srung dang 'phags skyes sems dga' ste/ /de kun mi dbang bstod cing nye bar lhags/ /gnod sbyin rgyal po mthu </text></item>
<item><p>60b3</p><section>mdo sde</section><text>ldan ir bir yang / /dga' ba skyes shing gnod sbyin brgyas bskor te/ /nam mkha'i dkyil na 'dug cing sems dga' nas/ /me tog sna tshogs du ma'i char kyang 'bebs/ /rtag tu </text></item>
<item><p>60b4</p><section>mdo sde</section><text>myos dang phreng 'dzin lha rnams kyang / /spos dang phreng ba rnam pa sna tshogs thogs/ /'khor dang bcas pa thams cad sems dga' zhing / /de na skyes bu mchog la mchod pa byed/ /</text></item>
<item><p>60b5</p><section>mdo sde</section><text>gnod sbyin lag na gzhong thogs mang po yang / /gnod sbyin bu mo de dag rab brgyan te/ /gnod sbyin rol mo rab tu snyan pa dang / /shin tu yid 'ong brgyas ni sangs rgyas mchod/ /glu </text></item>
<item><p>60b6</p><section>mdo sde</section><text>dbyangs sil snyan 'jam zhing snyan pa la/ /mkhas pa mi'am ci yi bu mo stong / /mi 'am ci yi rgyal po ldon pa yang / /rgyal mchog mchod par spos ngad ldang las lhags/ /bde </text></item>
<item><p>60b7</p><section>mdo sde</section><text>mchog stobs ldan sgra gcan thags bzang ris/ /lha min bu mo stong gi 'khor bcas dang / /lha min rdzu 'phrul chen po gzhan mang yang / /rin po che yi char phab nye bar lhags/ /</text></item>
<item><p>61a1</p><section>mdo sde</section><text>srin po khrag khrig brgya phrag mtha' yas kyang / /srin po bye ba brgya yis bsnyen bkur zhing / /me tog sil ma sna tshogs mang po yang / /skyes bu mchog la </text></item>
<item><p>61a2</p><section>mdo sde</section><text>gus par rab tu 'thor/ /klu yi rgyal po ri bo legs pa yang / /'khor mang de bzhin gshegs pa'i drung du lhags/ /rin chen me tog rnam mang mchog thogs te/ /bde gshegs </text></item>
<item><p>61a3</p><section>mdo sde</section><text>zhabs gnyis la ni rab tu 'dud/ /klu dbang pad+ma dang ni pad+ma che/ /de bzhin nor yod mtha' yas gdengs ka can/ /de dag khyu mchog drung du nyer lhags te/ /bde bar gshegs </text></item>
<item><p>61a4</p><section>mdo sde</section><text>la gus pas rab tu 'dud/ /klu yi rgyal po nor bu yid dga' zhing / /khyu mchog zhabs kyi drung du nye bar 'ongs/ /klu yi me tog dri zhim mchog thogs te/ /ha cang mi ring bde </text></item>
<item><p>61a5</p><section>mdo sde</section><text>gshegs spyan sngar 'dug /de bzhin ma dros klu yi rgyal po yang / /klu yi bu mo shin tu bslabs pa'i mchog /rnga dang sil snyan stong phrag brgya brdung zhing / /'jig rten mgon </text></item>
<item><p>61a6</p><section>mdo sde</section><text>po mchod phyir nye bar lhags/ /ma dros pa yi bu pho lnga brgya dag /ye shes yangs pa bla med 'tshol ba'i phyir/ /gnyen 'dab dag gis bskor cing dgar gyur nas/ /rang gis </text></item>
<item><p>61a7</p><section>mdo sde</section><text>rang byung mchod phyir nye bar lhags/ /de bzhin klu yi rgyal po sog med kyang / /skyes bu mchog la thal sbyar rab btud nas/ /klu yi me tog mdzes shing bzang ba thogs/ /</text></item>
<item><p>61b1</p><section>mdo sde</section><text>mkha' la 'dug nas thub rgyal mchod pa byed/ /de bzhin klu yi rgyal po btang bzung yang / /rab tu yid bde dga' mgu skyes nas ni/ /rin chen mu tig sna tshogs thogs nas su/ /</text></item>
<item><p>61b2</p><section>mdo sde</section><text>der 'ongs 'dren pa la yang mngon par 'thor/ /de bzhin klu yi rgyal po dus can yang / /de bzhin gshegs pa'i drung du nyer 'ongs te/ /dga' zhing rin chen phreng ba mdzes mchog </text></item>
<item><p>61b3</p><section>mdo sde</section><text>thogs/ /skyes bu dam pa la yang mchod rab byas/ /de yang bde gshegs yon tan rjes dran zhing / /gus pa chen po shin tu bskyed nas ni/ /gnyen 'dab klu mang dag gis de bskor </text></item>
<item><p>61b4</p><section>mdo sde</section><text>cing | |'dren pa'i bsngags pa rnam pa mang po brjod/ /de bzhin klu dbang dga' bo nye dga' dang / /de bzhin 'jog po gau tam nag po yang / /rgyal ba blta zhing der ni nye bar 'ongs/ /bde </text></item>
<item><p>61b5</p><section>mdo sde</section><text>bar gshegs pa'i zhabs la 'dud pa byed/ /klu yi rgyal po e la'i 'dab ma yang / /thub mchog rgyal ba 'od srung dran pa dang / /bdag nyid mi khom skyes pa mthong nas ni/ /klu </text></item>
<item><p>61b6</p><section>mdo sde</section><text>brgyas yongs su bskor te du zhing 'ongs/ /kye ma bdag sngon the tshom byung gyur te/ /bdag gis e la'i 'dab kyang sngon bcad pas/ /des ni mi khom par yang bdag skyes te/ /rgyal </text></item>
<item><p>61b7</p><section>mdo sde</section><text>ba'i chos ni rig par sla ba min/ /shin tu smad pa'i skye bo'i lus 'di dang / /klu yi skye gnas bdag gis rab spangs la/ /chos gang byang chub snying por skyes mchog gis/ /rtogs pa </text></item>
<item><p>62a1</p><section>mdo sde</section><text>bsil ba bdag gis rtogs par bya/ /klu yi rgyal po rgya mtsho 'khor los bsgyur/ /bye ma gsum snyed klu yi 'khor gyis bskor/ /chu lha gzi can rin chen do </text></item>
<item><p>62a2</p><section>mdo sde</section><text>shal thogs/ /bcom ldan 'das la mchod phyir nye bar 'ongs/ /rgyal ba la ni rdo 'phangs des bzung ste/ /de tshe nam mkha' la'ang 'dug gyur pa/ /rgyal po'i khab kyi gnod sbyin </text></item>
<item><p>62a3</p><section>mdo sde</section><text>ci zhig 'dzin/ /bde bar gshegs pa'i spyan sngar gus par 'dug /lcang lo can gyi rgyal po'i gnas kun kyang / /stong par gyur cing gnod sbyin gang yang med/ /thams cad </text></item>
<item><p>62a4</p><section>mdo sde</section><text>kyis kyang phan tshun dam bcas te/ /'jig rten mgon po blta bar thams cad lhags/ /de bzhin bong rna dang ni khab spu dang / /gnod sbyin 'brog gnas 'jigs byed de bzhin </text></item>
<item><p>62a5</p><section>mdo sde</section><text>te| |gangs gnas rir 'dug gnod sbyin bong bu dag /rgyal ba rang byung drung du nye bar lhags/ /dbang po'i tog dang gzugs bzang rad rod can/ /bskul dang dus 'phel lnga po </text></item>
<item><p>62a6</p><section>mdo sde</section><text>dang | |gnod sbyin dbang po gzhan yang stong rnams ni/ /bdug spos snod rnams thogs shing nye bar lhags/ /lus dbyibs ma legs mi sdug mang po rnams/ /gzugs kyi </text></item>
<item><p>62a7</p><section>mdo sde</section><text>rnam pa mang zhing rgyan por ba/ /de yi dus na brgya stong mang po dag /gnod sbyin gyi ni me tog thogs te lhags/ /gau tam ri byi phur bu rgyal byed dang / /kau shi ka dang 'od srung </text></item>
<item><p>62b1</p><section>mdo sde</section><text>mArkaN+Da/ /thams cad bshes dang par sha gar gA dag /thams cad sangs rgyas phyag 'tshal nye bar lhags/ /mi sbyin yang ni de bzhin dga' mgu ste/ /drang srong rgyas pa kud tsa ang </text></item>
<item><p>62b2</p><section>mdo sde</section><text>gi ra| |shed can ngan spong bad tsa gnas 'jog rnams/ /de dag sangs rgyas phyag 'tshal nye bar lhags/ /'dza' man bA man be'i sham bA ya dang / /'dza' mag nI dang grog </text></item>
<item><p>62b3</p><section>mdo sde</section><text>mkhar drang srong mchog /dkar bar gnas dang mi'u thung spen pa rnams/ /'dren pa blta zhing grong khyer mchog tu lhags/ /drang srong mthong nas de tshe drang srong dga'/ /thub rgyal </text></item>
<item><p>62b4</p><section>mdo sde</section><text>zhabs mchog la ni phyag 'tshal zhing / /'jig rten sgron la phyag byas mngon bstod de/ /thal mo sbyar nas dpa' bo'i spyan sngar 'greng / /'jig rten ci yod drang srong mang po kun/ /</text></item>
<item><p>62b5</p><section>mdo sde</section><text>de dag mi dbang blta bar nyer lhags te/ /mthong nas mchod pa rgya cher byas nas kyang / /sangs rgyas spyan sngar thal mo rab sbyar 'dug /rgya mtsho dag na gnas pa'i nam mkha' lding / /</text></item>
<item><p>62b6</p><section>mdo sde</section><text>bram ze'i cha byad du yang sprul byas nas/ /cod pan sna tshogs blta na sdug pa thogs/ /bde bar gshegs la phyag 'tshal nam mkhar 'khod/ /grong brgya dang ni 'dzam gling nags </text></item>
<item><p>62b7</p><section>mdo sde</section><text>tshal na/ /gnas shing rten pa'i lha rnams gang yod dang / /grong gi lha mo ma lus thams cad kyang / /nye bar lhags shing gtso bo mchod par byed/ /nags tshal gyi yang lha rnams </text></item>
<item><p>63a1</p><section>mdo sde</section><text>mtha' yas dang / /ri yi lha rnams thams cad nye bar 'ongs/ /'bab chu'i lha kun mtha' dag de bzhin du/ /'dren pa mchod pa byed cing nye bar lhags/ /</text></item>
<item><p>63a2</p><section>mdo sde</section><text>mya nga ma dgon pa'i lha mo brgya rnams dang / /ri rtse'i lha mo ji snyed ma lus dang / /mtsho dang chu mig rdzing gi lha rnams dang / /rgya mtsho'i lha yang sangs rgyas drung du lhags/ /lha dang </text></item>
<item><p>63a3</p><section>mdo sde</section><text>lha min klu dang gnod sbyin tshogs/ /mi 'am ci dang grul bum nam mkha' lding / /de bzhin yi dwags srul bo mang po dag/ skyes bu mchog la ri mor bya ba byed/ /'dren pa grong </text></item>
<item><p>63a4</p><section>mdo sde</section><text>khyer mchog der gshegs pa na/ /rgyal ba mchog la de dag mchod pa byed/ /lha dang lha min klu dang gnod sbyin rgyal/ /blta bas rtag tu chog par yang mi 'gyur/ /sngon gyi </text></item>
<item><p>63a5</p><section>mdo sde</section><text>srid par 'jig rten mgon po yis/ /sngon gyi rgyal ba dag la mchod mchog byas/ /bsod nams 'bras bu smin pa de 'dra ste/ /skyes bu mi dbang blta bas ngoms mi myong / /rgyal </text></item>
<item><p>63a6</p><section>mdo sde</section><text>bas sangs rgyas zhing du 'od btang tshe/ /lhun po de bzhin rab lhun khor yug ri/ /kha ba can gyi ri dang spos ngad ldan/ /de dag rgyal ba'i 'od la sgrib pa med/ /sangs rgyas zhing </text></item>
<item><p>63a7</p><section>mdo sde</section><text>'di'i rgya mtsho ci yod pa/ /de dag de tshes dang 'dra bar gyur/ /sangs rgyas zhing 'di thams cad kun tu yang / /me tog dag gis gtor cing mnyam par gyur/ /'od zer brgya stong </text></item>
<item><p>63b1</p><section>mdo sde</section><text>dpag tu med pa dag /chos kyi rgyal po'i zhabs kyi mthil nas byung / /sems can dmyal ba thams cad bsil bar gyur/ /sdug bsngal med par byas nas bde ba myong / /der ni stobs </text></item>
<item><p>63b2</p><section>mdo sde</section><text>bcu ldan pas chos bshad pas/ /lha dang mi yi mig kyang rnam par dag/ srog chags brgya stong dpag tu med pa rnams/ /thams cad sangs rgyas ye shes nges par gyur/ /'dren pa </text></item>
<item><p>63b3</p><section>mdo sde</section><text>grong khyer mchog tu gshegs pa na/ /bde gshegs cho 'phrul mang po dag gis ni/ /bskal pa bye bar brjod du mi sla ste/ /rgyal ba bde gshegs 'gro ba thams cad dga'/ /bde </text></item>
<item><p>63b4</p><section>mdo sde</section><text>gshegs yon tan de dag dpag med de/ /mi mchog yon tan rab kyi pha rol phyin/ /yon tan khyad par kun gyi pha rol son/ /sangs rgyas bsod nams zhing la mgos phyag 'tshal//</text></item>
<item><p>63b5</p><section>mdo sde</section><text>grong khyer du gshegs pa'i le'u ste/ bcu pa'o// //de nas bcom ldan 'das zla 'od gzhon nur gyur pa'i khyim gyi srang du byung ste/ zla 'od gzhon nur gyur </text></item>
<item><p>63b6</p><section>mdo sde</section><text>pa'i khyim du gshegs so/ /gshegs nas gdan bshams pa la bzhugs so/ /byang chub sems dpa'i dge 'dun dang / dge slong gi dge 'dun kyang so sor gar 'os pa'i stan la </text></item>
<item><p>63b7</p><section>mdo sde</section><text>'khod do/ /de nas zla 'od gzhon nur gyur pas bcom ldan 'das byang chub sems dpa'i dge 'dun dang / dge slong gi dge 'dun bzhugs par rig nas mchod yon chen po rim </text></item>
<item><p>64a1</p><section>mdo sde</section><text>gyis gsol te/ zhal zas ro brgya dang ldan pa bzang zhing mang ba'i bza' ba dang / bca' ba dang / bldag pa dang / gzhib pa dang / btung ba rnams bdag nyid </text></item>
<item><p>64a2</p><section>mdo sde</section><text>kyis gsol cing bdar te/ bcom ldan 'das bshos gsol nas lhung bzed bzhag ste phyag bcabs par rig nas ras bcos bu phrugs bye ba stong phrag brgya ri ba bcom ldan 'das </text></item>
<item><p>64a3</p><section>mdo sde</section><text>kyi sku la gsol to/ /byang chub sems dpa' de dag dang / dge slong gi dge 'dun la'ang so sor chos gos sum phrugs su phul nas stan las langs te bla gos phrag pa gcig tu gzar </text></item>
<item><p>64a4</p><section>mdo sde</section><text>nas bcom ldan 'das la lha'i me tog man+dA ras gtor te/ mchod cing mngon par bstod nas bcom ldan 'das ga la ba de logs su thal mo sbyar ba btud nas bcom ldan 'das </text></item>
<item><p>64a5</p><section>mdo sde</section><text>la tshul dang 'dra ba'i tshigs su bcad pas mngon par bstod do/ /skyes pa med cing 'gags med pa/ /sku lus mi mnga' bsam mi khyab/ /gzugs dang mtshan ni phun sum tshogs/ /</text></item>
<item><p>64a6</p><section>mdo sde</section><text>yon tan rgya mtsho phyag 'tshal lo/ /dpa' bo shes rab mchog gis bskyed/ /thabs dang stobs kyi rtsal kyang mnga'/ /sangs rgyas nam mkha' 'dra ba ste/ /bzod mthar phyin la phyag </text></item>
<item><p>64a7</p><section>mdo sde</section><text>'tshal lo/ /dran pa nye bar gzhag pa bzhugs pa'i spyod yul te/ /de bzhin gshegs pa'i gzims mal rab tu dga' dang bde/ /btung bar ting nge 'dzin te bshos su bsam gtan </text></item>
<item><p>64b1</p><section>mdo sde</section><text>mchog/ stong nyid dgon par gnas pa khyod la phyag 'tshal lo/ /rgyal bas thugs rje bsnyen pas na/ /gzugs kyi sku yang ston par mdzad/ /sems can dag la thugs brtse'i phyir/ /btung </text></item>
<item><p>64b2</p><section>mdo sde</section><text>dang bshos kyang gsol bar gda'/ /e ma sangs rgyas bsam mi khyab/ /'jig rten kun gyi 'dren pa ste/ /'jig rten 'di ni khyod mchod nas/ /mya ngan 'das pa mchog tu mchi/ /mi </text></item>
<item><p>64b3</p><section>mdo sde</section><text>mnyam mnyam pa'i mgon gcig po la de skad bstod/ /gzhon nu yid kyang rab tu dgar gyur tshig smras pa/ /sangs rgyas mtshungs med bsam yas sku mnga' bshos gsol bas/ /lha </text></item>
<item><p>64b4</p><section>mdo sde</section><text>yi lha khyod bzhin du bdag kyang sangs rgyas gyur/ /de ltar zla 'od gzhon nur gyur pas bcom ldan 'das la lha'i zhal zas ro brgya pa ni bzhes par gsol/ lha'i na bza' rin thang med </text></item>
<item><p>64b5</p><section>mdo sde</section><text>pa phrugs kyis ni sku la gsol/ lha'i me tog man+dA ras ni bcom ldan 'das la mchod/ tshul dang 'dra ba'i tshigs su bcad pas ni mngon par bstod nas/ bcom ldan 'das ga la ba de </text></item>
<item><p>64b6</p><section>mdo sde</section><text>logs su thal mo sbyar te bcom ldan 'das la yid kyis tshigs su bcad pas zhu ba zhus pa/ byang chub sems dpa' mkhas pas ci spyad na/ /rtag tu chos rnams rang bzhin rab tu </text></item>
<item><p>64b7</p><section>mdo sde</section><text>'tshal/ /mkhas pa bgyi ba dag la ji ltar 'jug/ bgyi bar 'jug pa 'dren pas bstan du gsol/ /'dren pa skye ba dran par ji ltar 'gyur/ /ji ltar mngal dag tu yang yong mi skye/ /</text></item>
<item><p>65a1</p><section>mdo sde</section><text>ji lta bur na 'khor rnams mi phyed 'gyur/ /'di la ji ltar spobs pa mtha' yas 'gyur/ /sems can kun gyi spyod pa rab tu mkhyen/ /chos rnams kun la </text></item>
<item><p>65a2</p><section>mdo sde</section><text>mngon par mkhyen pa 'jug/ rkang gnyis gtso bo zil gyis mi non pa/ /zhu ba zhu yis bdag la lung ston cig /chos kyi rang bzhin dngos med rab mkhyen la/ /brjod du med pa tshig </text></item>
<item><p>65a3</p><section>mdo sde</section><text>tu brjod par mdzad/ /seng ges wa rnams ji ltar pham bgyis pa/ /mu stegs gzhan la'ang sangs rgyas de bzhin te/ /sems can kun gyi spyod pa rab mkhyen cing / /chos rnams </text></item>
<item><p>65a4</p><section>mdo sde</section><text>kun la'ang ye shes rjes su 'jug/ ye shes chags med spyod yul yongs su dag /chos kyi mnga' bdag bdag la de lung ston/ /'das pa mkhyen cing ma 'ongs de bzhin te/ /</text></item>
<item><p>65a5</p><section>mdo sde</section><text>da ltar 'di na ci mchis pa yang mkhyen/ /dus gsum la ni ye shes thogs med 'jug /de phyir bdag zhu shAkya seng ge la/ /dus gsum ldan pa'i rgyal ba'i chos nyid ni/ /chos </text></item>
<item><p>65a6</p><section>mdo sde</section><text>kyi rgyal pos chos nyid rab tu mkhyen/ /rang byung chos kyi ngo bo nyid la mkhas/ /de phyir bdag zhu ye shes rgya mtsho la/ /khyod la 'khrul ba'i chos ni ci yang med/ /de bas khyod kyi </text></item>
<item><p>65a7</p><section>mdo sde</section><text>sems pa ma lus spangs/ /mdud spangs tha ba gti mug rab tu bcad/ /mi dbang bdag la byang chub spyod pa ston/ /chos kyi mtshan nyid ci 'drar rgyal bas mkhyen/ /chos kyi </text></item>
<item><p>65b1</p><section>mdo sde</section><text>mtshan nyid de 'dra bdag la ston/ /bdag gis mtshan nyid de 'dra'i chos rtogs nas/ /mtshan nyid de 'dra'i byang chub spyod pa spyad/ /sems can spyod pa mi mthun mtha' yas pa/ /ji </text></item>
<item><p>65b2</p><section>mdo sde</section><text>ltar spyod pa spyad par 'jug pa lags/ /gang thos sems can spyod pa 'tshal 'gyur ba/ /spyod la 'jug pa bdag la bshad du gsol/ /mtshan nyid mi mthun chos kyi rang bzhin mtshan//</text></item>
<item><p>65b3</p><section>mdo sde</section><text>ngo bo nyid stong rang bzhin rnam dag pa/ /byang chub sems dpas ji ltar mngon sum 'gyur/ /chos kyi tshul rnams bdag la bstan du gsol/ /'di la chos rnams kun gyi pha rol </text></item>
<item><p>65b4</p><section>mdo sde</section><text>phyin| |bstan pa'i tshig kun la yang shin tu mkhas/ /the tshom mi mnga' nem nur the tshom med/ /bdag la sangs rgyas byang chub bstan du gsol/ /de nas bcom ldan 'das kyis zla </text></item>
<item><p>65b5</p><section>mdo sde</section><text>'od gzhon nur gyur pa'i sems kyi rtog pa sems kyis mkhyen nas zla 'od gzhon nur gyur pa la bka' stsal pa/ gzhon nu/ byang chub sems dpa' sems dpa' chen po chos </text></item>
<item><p>65b6</p><section>mdo sde</section><text>gcig dang ldan na yon tan 'di dag rab tu thob ste/ myur du bla na med pa yang dag par rdzogs pa'i byang chub kyang mngon par rdzogs par 'tshang rgya'o/ /chos gcig po gang zhe na/</text></item>
<item><p>65b7</p><section>mdo sde</section><text>gzhon nu/ 'di la byang chub sems dpa' sems dpa' chen pos chos thams cad kyi ngo bo nyid shes pa yin no/ /gzhon nu/ ji ltar na byang chub sems dpa' sems dpa' </text></item>
<item><p>66a1</p><section>mdo sde</section><text>chen pos chos thams cad kyi ngo bo nyid shes zhe na/ gzhon nu/ 'di la byang chub sems dpa' sems dpa' chen pos chos thams cad kyi ming med cing ming </text></item>
<item><p>66a2</p><section>mdo sde</section><text>dang bral bar rab tu shes so/ /chos thams cad sgra med pa/ tshig gi lam dang bral ba/ yi ge dang bral ba/ skye ba dang bral ba/ 'gog pa dang bral ba/ rgyu dang mtshan nyid mi mthun </text></item>
<item><p>66a3</p><section>mdo sde</section><text>pa| rkyen dang mtshan nyid mi mthun pa/ dben pa'i mtshan nyid 'di lta ste/ mtshan nyid med par mtshan nyid gcig pa/ mtshan nyid dang bral ba/ bsam gyis mi khyab pa/ bsam </text></item>
<item><p>66a4</p><section>mdo sde</section><text>pa dang bral ba/ yid dang bral bar rab tu shes so/ /de nas de'i tshe bcom ldan 'das kyis tshigs su bcad pa 'di dag gsungs so/ /chos rnams bstan pa gcig po ni/ /chos </text></item>
<item><p>66a5</p><section>mdo sde</section><text>rnams thams cad mtshan nyid med/ /yang dag ji bzhin rab mkhyen pas/ /shes rab mchog gis bshad pa yin/ /de lta bur ni chos bstan rnams/ /byang chub sems </text></item>
<item><p>66a6</p><section>mdo sde</section><text>dpa' sus shes pa/ /mdo sde bye ba rab ston kyang / /de la byang chub rgyun chad med/ /'dren pas byin gyis brlabs pas na/ /yang dag nyid kyi mtha' yang shes/ /yang dag </text></item>
<item><p>66a7</p><section>mdo sde</section><text>mtha' de rab shes na/ /de la ci yang bshad pa med/ /gcig gis kyang ni thams cad shes/ /gcig gis kyang ni thams cad mthong / /ji snyed mang por bshad na yang / /</text></item>
<item><p>66b1</p><section>mdo sde</section><text>de la dregs pa skye ba med/ /chos rnams thams cad bdag med par/ /de ltar sems kyis nges brtags shing / /ming du bstan pa bslabs pas na/ /yang dag nyid du tshig kyang </text></item>
<item><p>66b2</p><section>mdo sde</section><text>smra| |sgra dbyangs gang dag ci thos pa/ /de yi sngon gyi mtha' shes te/ /sgra yi sngon gyi mtha' shes nas/ /sgra dag gis ni de mi 'phrogs/ /sgra yi sngon mtha' ji 'dra bar/ /chos </text></item>
<item><p>66b3</p><section>mdo sde</section><text>rnams mtshan nyid de bzhin te/ /chos rnams de ltar rab shes na/ /mngal du skye bar mi 'gyur ro/ /chos rnams thams cad mi skye zhing / /'byung ba med par rab tu shes/ /bstan pa </text></item>
<item><p>66b4</p><section>mdo sde</section><text>'di ni rab shes na/ /rtag tu skye ba dran par 'gyur/ /nam zhig skye ba dran gyur na/ /de tshe bya ba dag la 'jug /bya ba dag la zhugs pa yi/ /'khor rnams shin tu mi phyed 'gyur/ /</text></item>
<item><p>66b5</p><section>mdo sde</section><text>de ltar chos rnams stong par ni/ /byang chub sems dpa' sus shes pa/ /des ni gang yang mi shes med/ /'di ni ci yang med pa'i mtha'/ /ci yang med pa'i mtha' la yang / /</text></item>
<item><p>66b6</p><section>mdo sde</section><text>byis pa dag gis ci dag brtags/ /bskal pa bye bar de dag des/ /yang dang yang du 'khor bar gyur/ /ji ltar 'dren pas mkhyen pa bzhin/ /gal te de dag rtog rig na/ /de las </text></item>
<item><p>66b7</p><section>mdo sde</section><text>sdug bsngal mi skye ste/ /ngan 'gro rnams su'ang de mi 'gro /so so'i skye bo thams cad kyis/ /de ltar tshul 'di ma shes pas/ /gang du chos rnams 'gag pa yi/ /'di 'dra'i chos </text></item>
<item><p>67a1</p><section>mdo sde</section><text>rnams spong bar byed/ /chos kun rnyed pa med par ni/ /chos kyi 'du shes gang byung ba/ /de lta bu yi 'du shes te/ /'du shes de ltar rig par gyis/ /</text></item>
<item><p>67a2</p><section>mdo sde</section><text>rnam par shes dang 'du shes su/ /byis pa dag gis 'di brtags te/ /brtags pa yi ni chos rnams la/ /mkhas pa 'dir ni rmongs mi 'gyur/ /stong pa rnyog pa med pa'i chos/ /</text></item>
<item><p>67a3</p><section>mdo sde</section><text>'di ni mkhas pa'i sa yin te/ /'di la byis pa'i spyod yul med/ /sangs rgyas sras kyi spyod yul lo/ /zhi ba stong pa rab bstan pa/ /'di ni byang chub sems dpa'i sa/ /sa </text></item>
<item><p>67a4</p><section>mdo sde</section><text>ni sangs rgyas sras spyod pa/ /sangs rgyas chos kyi rgyan yin no/ /'di ltar byang chub sems dpa' dag /bag chags rab tu spangs gyur pa/ /de dag gzugs kyis mi 'phrogs </text></item>
<item><p>67a5</p><section>mdo sde</section><text>te| |sangs rgyas rigs la de dag gnas/ /chos rnams thams cad gnas med de/ /de dag la ni gnas yod min/ /gang gis de ltar gnas zhes pa/ /de la byang chub rnyed </text></item>
<item><p>67a6</p><section>mdo sde</section><text>mi dka'/ /sbyin dang tshul khrims thos dang bzod/ /bshes gnyen bzang po bsten byas nas/ /bya ba 'di dag rnam rig na/ /byang chub myur du de 'tshang rgya/ /de la lha klus </text></item>
<item><p>67a7</p><section>mdo sde</section><text>rtag tu bkur sti byed/ /gnod sbyin lha min lto 'phye dri za dang / /nam mkha' lding gi rgyal po thams cad dang / /mi 'am ci dang srin pos mchod pa byed/ /sangs rgyas bye </text></item>
<item><p>67b1</p><section>mdo sde</section><text>ba de yi snyan pa brjod/ /bskal pa bye ba mang por mi 'chad par/ /chos bshad pa yi bsngags pa brjod na yang / /de yi mu mtha' zad par nus mi 'gyur/ /byang chub sems dpa' gang </text></item>
<item><p>67b2</p><section>mdo sde</section><text>gis stong shes pa/ /de ni srog chags bye ba'i don mang byed/ /shin tu nges pas 'khor la chos ston te/ /thos nas dga' zhing ri mor byed pa skyed/ /de dag gis ni ye shes yangs </text></item>
<item><p>67b3</p><section>mdo sde</section><text>pa 'byung / /de phyir rgyal ba mi mchog mthong bar 'gyur/ /zhing rnams na yang bkod pa bzang po mthong / /'jig rten mgon po de la chos rnams ston/ /chos kun sgyu ma lta bur </text></item>
<item><p>67b4</p><section>mdo sde</section><text>shes par gyis/ /ji ltar bar snang rang bzhin stong pa ltar/ /de dag gi yang rang bzhin de 'drar shes/ /de ltar spyod pa ci la'ang chags mi 'gyur/ /ye shes chags pa med </text></item>
<item><p>67b5</p><section>mdo sde</section><text>pas don byed cing / /'jig rten na yang byang chub spyad mchog spyod/ /shes pas chos kun la'ang rab brtags te/ /de dag zhing rnams gzhan du'ang sprul pa 'gyed/ /sprul pa de </text></item>
<item><p>67b6</p><section>mdo sde</section><text>dag sangs rgyas don byas nas/ /ji ltar chas nyid bzhin du rang bzhin 'gyur/ /byang chub sems la mi gang gnas pa rnams/ /bsam pa ji bzhin don rnams rnyed par 'gyur/ /</text></item>
<item><p>67b7</p><section>mdo sde</section><text>sangs rgyas rigs ni gnas par gang brtson pa/ /de ni rtag tu sangs rgyas byas pa gzo/ /rnam par 'bar ba'i lus dang rab ldan zhing / /mtshan bzang sum cu rtsa gnyis de la 'byung / /</text></item>
<item><p>68a1</p><section>mdo sde</section><text>phan yon gzhan yang mang po mtha' yas pa/ /ting 'dzin mchog la spyod pas thob par 'gyur/ /rtag tu mi sgul stobs kyang che bar 'gyur/ /de yi </text></item>
<item><p>68a2</p><section>mdo sde</section><text>gzi brjid rgyal pos mi bzod de/ /mkhas pa su dag sangs rgyas chos spyod pa/ /byad bzhin bzang zhing shin tu mdzes par 'gyur/ /bsod nams gzi brjid dpal gyis mngon </text></item>
<item><p>68a3</p><section>mdo sde</section><text>'phags te/ /lhas kyang de yi gzi brjid bzod mi 'gyur/ /su dag byang chub sems la brten gnas pa/ /de ni rtag tu srog chags kun gyi bshes/ /sangs rgyas byang chub 'di </text></item>
<item><p>68a4</p><section>mdo sde</section><text>ni rab ston pa/ /de la nam yang mun pa med par 'gyur/ /sgra dang tshig gi lam bral brjod du med/ /nam mkha' ji bzhin chos kyi rang bzhin te/ /'di lta bu yi tshul mchog rnam </text></item>
<item><p>68a5</p><section>mdo sde</section><text>rig na/ /de yi spobs pa dag kyang mi zad 'gyur/ /mdo sde dag ni brgya stong rab bshad kyang / /sngon gyi mtha' ma phra zhib rab tu shes/ /chos kyi rang bzhin shin tu phra shes </text></item>
<item><p>68a6</p><section>mdo sde</section><text>pas| |mkhas pa'i tshig ni rtag tu thogs pa med/ /rtag par tshul brgya dag la mkhas gyur cing / /sgra dang nges tshig rnam pa mang la mkhas/ /las dang 'bras bu rnam smin </text></item>
<item><p>68a7</p><section>mdo sde</section><text>nges pa ste/ /khyad par 'phags pa'i bye brag de 'drar 'gyur/ /mkhas pa bdag nyid chen po stobs bcu'i sras/ /ma tshang med pa'i stobs kyis shugs 'chang zhing / /shin </text></item>
<item><p>68b1</p><section>mdo sde</section><text>tu phra ba'i rang bzhin chos shes pas/ /de yi dran pa rtag par yongs su dag/ shin tu phra ba'i rang bzhin chos shes pas/ /yid du mi 'ong sgra ni thos mi 'gyur/ /rtag tu snyan cing yid </text></item>
<item><p>68b2</p><section>mdo sde</section><text>'ong sgra yang thos/ /de yi tshig ni rtag tu yid 'ong 'gyur/ /shin tu phra ba'i rang bzhin chos shes pas/ /dran dang blo gros shes rab rtogs dang ldan/ /de bzhin sems kyang rnyog med </text></item>
<item><p>68b3</p><section>mdo sde</section><text>dang bar 'gyur/ /mdo sde brgya phrag du ma rab tu 'chad/ /yon tan 'di 'dra'i rang bzhin chos shes pas/ /yi ge dang ni tshig rnams 'byed la mkhas/ /tha dad pa yi sgra mang du ma </text></item>
<item><p>68b4</p><section>mdo sde</section><text>shes| |don dang tshig 'brul yang mkhas par 'gyur/ /shin tu phra ba'i rang bzhin chos shes pas/ /lha dang mi dang klu 'brug srin po dang / /lha min lto 'phye mi'am ci la yang / /</text></item>
<item><p>68b5</p><section>mdo sde</section><text>rtag tu sdug cing yid du 'ong bar 'gyur/ /shin tu phra ba'i rang bzhin chos shes pas/ /'byung po yi dwags srin po'i tshogs rnams ni/ /sha la za ba shin tu mi zad pa/ /de dag </text></item>
<item><p>68b6</p><section>mdo sde</section><text>nam yang de la 'jigs mi byed/ /mkhas pa de dag yangs pa'i gtam thos nas/ /shin tu dga' zhing ba spu zing zhes byed/ /sangs rgyas la yang dga' ba rgya cher bskyed/ /de </text></item>
<item><p>68b7</p><section>mdo sde</section><text>dag bsam gyis mi khyab don chen thob/ /bde bar gshegs pa'i chos mdzod 'di bzung ba'i/ /bskal pa stong mang de yi bsod nams stobs/ /rab tu brjod kyang rdzogs par </text></item>
<item><p>69a1</p><section>mdo sde</section><text>mi nus te/ /dpag tu med cing mtha' yas tshad med do/ /ting 'dzin zhi ba'i mchog 'di bzung ba yis/ /'das pa'i rgyal ba dpag med thams cad dang / /</text></item>
<item><p>69a2</p><section>mdo sde</section><text>sangs rgyas ma byon pa dang phyogs bcu na/ /sangs rgyas gang bzhugs de dag de yis mchod/ /skyes bu la la bsod nams 'dod pas 'dir/ /stobs bcu ldan pa'i thugs rje </text></item>
<item><p>69a3</p><section>mdo sde</section><text>can dag la/ /dga' ba dpag tu med pa bskyed nas ni/ /bskal pa mtha' yas dpag med rim gro byas/ /skyes bu gnyis pa bsod nams 'dod pa yis/ /don dam tshul 'di </text></item>
<item><p>69a4</p><section>mdo sde</section><text>las ni tshigs bcad gcig /phyi ma'i dus su gyur tshe 'dzin pa ni/ /de la snga ma'i bsod nams char mi phod/ /'di ni sangs rgyas mchod pa rab mchog ste/ /phyi ma mi bzad dus su </text></item>
<item><p>69a5</p><section>mdo sde</section><text>gyur pa'i tshe/ /'di las tshig bzhi'i tshigs bcad gcig thos nas/ /'dzin pa des ni sangs rgyas thams cad mchod/ /de dag rtag tu rnyed mchog legs par rnyed/ /de dag </text></item>
<item><p>69a6</p><section>mdo sde</section><text>grong gi zas mchog legs par zos/ /stobs bcu'i sras kyi thu bo dam pa ste/ /de yis rgyal ba mang po yun ring mchod/ /bya rgod phung po'i ri 'dir nga yang mthong / /de dag </text></item>
<item><p>69a7</p><section>mdo sde</section><text>sangs rgyas mkhyen la ngas lung bstan/ /mya ngan nga 'das nas ni byams pa yang / /de tshe de la lung yang ston par 'gyur/ /de bzhin sangs rgyas tshe dpag med pa yang / /</text></item>
<item><p>69b1</p><section>mdo sde</section><text>nga yi bde ba can du kun 'dong zhes/ /phan yon rnam pa du ma de la 'chad/ /mngon dga' der song sangs rgyas mi 'khrugs mthong / /bskal pa brgya stong dpag tu med par yang / /</text></item>
<item><p>69b2</p><section>mdo sde</section><text>log par ltung ba'i 'jigs pa yong mi 'byung / /byang chub spyad pa mchog 'di spyod pa ni/ /rtag tu yid rab bde ba myong bar 'gyur/ /de phyir bye brag 'di 'phags de 'dra ste/ /'di </text></item>
<item><p>69b3</p><section>mdo sde</section><text>ni rab tu bshad pa phan yon mchog /so so'i tshig la nga yi rjes slobs la/ /phyi ma'i dus la mdo sde 'di zungs shig /mdo sde 'dzin pa'i le'u ste/ bcu gcig pa'o// //gzhon nu/ de la byang chub sems dpa' sems dpa' chen po gang chos thams cad kyi ngo bo nyid shes pa de'i yon tan dang phan yon de lta bur 'gyur ro/ /de bzhin gshegs </text></item>
<item><p>69b4</p><section>mdo sde</section><text>pa'i yon tan dang bsngags pa yang dag par smra'o/ /de bzhin gshegs pa la yang dag pa ma yin pa dang / med pas mi skur to/ /de ci'i phyir zhe na/ chos gang gis de bzhin </text></item>
<item><p>69b5</p><section>mdo sde</section><text>gshegs par rab tu dbye ba'i chos nyid de yang dag pa ji lta ba bzhin du rab tu shes shing / sangs rgyas kyi yon tan mtha' yas par rab tu shes so/ /de ci'i phyir zhe na/ gzhon </text></item>
<item><p>69b6</p><section>mdo sde</section><text>nu| sangs rgyas kyi yon tan ni mtha' yas te/ bsam gyis mi khyab cing bsam pa dang bral bas na/ de dag bsam pa'am dpag par mi nus so/ /de ci'i phyir zhe na/ gzhon nu </text></item>
<item><p>70a1</p><section>mdo sde</section><text>sems kyi ngo bo nyid ni gzugs med pa bstan du med pa ste/ gzhon nu/ de ltar sems kyi ngo bo nyid gang yin pa sangs rgyas kyi yon tan gyi ngo bo nyid </text></item>
<item><p>70a2</p><section>mdo sde</section><text>kyang de yin no/ /sangs rgyas kyi yon tan gyi ngo bo nyid gang yin pa de bzhin gshegs pa'i ngo bo nyid kyang de bzhin no/ /de bzhin gshegs pa'i ngo bo gang yin pa chos thams </text></item>
<item><p>70a3</p><section>mdo sde</section><text>cad kyi ngo bo nyid kyang de yin te/ /gzhon nu/ byang chub sems dpa' sems dpa' chen po gang de ltar yon tan thams cad kyi ngo bo nyid don gcig tu bstan pa/ yang dag pa </text></item>
<item><p>70a4</p><section>mdo sde</section><text>ji lta ba bzhin du rab tu shes pa de ni/ gzhon nu/ byang chub sems dpa' sems dpa' chen po yid kyis nges par brtags pa zhes bya ste/ 'byung ba la mkhas shing khams </text></item>
<item><p>70a5</p><section>mdo sde</section><text>gsum las 'byung ba yang dag pa ji lta ba bzhin tu rab tu shes so/ /ji lta ba bzhin du lta zhing log par mi smra/ rnam pa gzhan du mi smra/ ji skad smra ba de bzhin byed/ khams </text></item>
<item><p>70a6</p><section>mdo sde</section><text>gsum la ma chags shing khams gsum las yang dag par 'das te/ 'dod pa'i sa dang / gzugs kyi sa dang / gzugs med pa'i sa dang / nyon mongs pa'i sa dang </text></item>
<item><p>70a7</p><section>mdo sde</section><text>ming gis dang / sgra'i sa las 'das shing yi ge dang chos kyi tshul la mkhas pa/ ye shes mi zad par bsgoms pa /brjod du med pa'i chos rtogs pa/ yi ge shes </text></item>
<item><p>70b1</p><section>mdo sde</section><text>pa| yi ge la mkhas pa/ yi ge dang tshig rab tu dbye ba shes pa la mkhas pa/ yi ge dang tshig rab tu dbye ba rgyas pa shes pa la mkhas pa/ chos thams cad rab tu dbye ba shes </text></item>
<item><p>70b2</p><section>mdo sde</section><text>pa la mkhas pa/ chos thams cad rab tu dbye ba rgyas pa shes pa la mkhas pa/ chos thams cad rnam par dgod pa la mkhas pa yin te/ gtan la dbab pa'i blo dang ldan </text></item>
<item><p>70b3</p><section>mdo sde</section><text>zhing | bdud sdig can dang bdud kyi ris kyi lha rnams kyis zil gyis mi non to/ /chos kyi rnam grangs 'di bshad pa'i tshe lha dang mi'i skye dgu sngon yongs su sbyang ba byas pa khrag </text></item>
<item><p>70b4</p><section>mdo sde</section><text>khrig phrag dgu bcu rtsa brgyad kyis bye ba brgya stong 'khyil ba'i gzungs dang / sgrib pa med pa'i mtha' dang / chos rnam par mthong ba'i bzod pa so sor thob nas/ bcom ldan </text></item>
<item><p>70b5</p><section>mdo sde</section><text>'das kyis de dag thams cad la bskal pa grangs med pa brgya stong phrag bzhi bcu rtsa brgyad na/ bla na med pa yang dag par rdzogs pa'i byang chub mngon par rdzogs par 'tshang </text></item>
<item><p>70b6</p><section>mdo sde</section><text>rgya ste| thams cad kyang ming ni tha dad/ tshe'i tshad ni gcig par sangs rgyas kyi zhing so sor bla na med pa yang dag par rdzogs pa'i byang chub mngon par rdzogs par 'tshang rgya'o </text></item>
<item><p>70b7</p><section>mdo sde</section><text>zhes lung bstan to/ /de la 'di skad ces bya ste/ byang chub sems dpa' blo dang ldan pa gang / /bla na med pa'i byang chub rab 'tshol zhing / /chos dang de bzhin don la mkhas pa </text></item>
<item><p>71a1</p><section>mdo sde</section><text>de| |chos kyi ngo bo nyid la spyod pa yin/ /yang dag ma yin pa yi tshig mi smra/ /sangs rgyas yon tan bye brag ci 'dra ba/ /rgyal ba rnams kyi chos ni de yin te/</text></item>
<item><p>71a2</p><section>mdo sde</section><text>dpa' bo the tshom bral bas shin tu rig/ chos kun don gcig par ni rab shes te/ /mgo gcig tu ni stong pa nyid yin pas/ /de dag la ni tha dad gyur pa med/ /don gcig </text></item>
<item><p>71a3</p><section>mdo sde</section><text>la ni shin tu bslabs pa yin/ /rtog pa med cing rnam rtog med pa dang / /dmigs pa med par blo gros ldan pas shes/ /zad pa dang ni mi zad 'du shes kyang / /ma lus par </text></item>
<item><p>71a4</p><section>mdo sde</section><text>ni thams cad rab tu spangs/ /de ni chos sku mi yi seng ge la/ /stobs bcu ldan pa gzugs su mi lta zhing / /de ni phyin ci log kun rab spangs pas/ /mtshan rnams su yang </text></item>
<item><p>71a5</p><section>mdo sde</section><text>lta bar yod mi 'gyur/ /chos rnams 'di dag bsam mi khyab/ /bsam dang bral zhing rang bzhin zhi/ /de lta bur ni rab shes nas/ /rkang gnyis gtso bo sangs rgyas mthong </text></item>
<item><p>71a6</p><section>mdo sde</section><text>ji ltar bdag gi 'du shes rig /de bzhin kun tu blo yang gtong / /chos kun de yi rang bzhin te/ /rnam par dag pa nam mkha' bzhin/ /yid la nam yang 'byung ba med/ /</text></item>
<item><p>71a7</p><section>mdo sde</section><text>chos rnams thams cad shes pas na/ /khams gsum las ni rnam par grol/ /de la smon lam 'debs pa med/ /yang dag ji bzhin du ni mthong gyur cing / /ma log </text></item>
<item><p>71b1</p><section>mdo sde</section><text>tshig smra rnam pa gzhan mi smra/ /de yi tshig dang brjod pa thams cad kyang / /rgyal ba dag gi mthu yis 'byung bar 'gyur/ /'dod pa'i sa dang nyon mongs sa rnams dang / /gzugs </text></item>
<item><p>71b2</p><section>mdo sde</section><text>dang gzugs med las kyang shin tu 'da'/ /chos rnams la ni yid kyang ma chags shing / /rab tu dga' bas 'gro la phan par spyod/ /ming gi sa las 'das shing sgra yang shes/ /</text></item>
<item><p>71b3</p><section>mdo sde</section><text>ngo bo nyid kyis gsog tu gyur pa ste/ /ji srid tsam du yun ring brjod na yang / /de la gnas par byed pa yod ma yin/ /'du shes rab tu rgyu ba med/ /lta ba log pa kun nas zad/ /</text></item>
<item><p>71b4</p><section>mdo sde</section><text>blo yang shin tu gtan la phab/ /brtan pa nam mkha' 'dra bar spyod/ /gal te bdud bye khrag khrig rnams/ /de yi sems dkrug phyir 'ongs kyang / /bdud rnams thams cad zil </text></item>
<item><p>71b5</p><section>mdo sde</section><text>mnan te/ /de yi dbang du 'gro mi 'gyur/ /bdud kyi rgya mo rnams spangs te/ /tshul khrims yongs dag gdung ba med/ /bsam gtan dag gi bde la mos/ /'jig rten stong par </text></item>
<item><p>71b6</p><section>mdo sde</section><text>rab tu shes/ /'jig rten phung por smras pa yang / /de dag stong par rab tu rig /skye ba med cing 'gag med pas/ /chos rnams thams cad nam mkha' bzhin/ /de dag </text></item>
<item><p>71b7</p><section>mdo sde</section><text>bdag nyid gtong byed kyi/ /stobs bcu'i tshul khrims thos mi gtong / /de ni tshul khrims pha rol phyin/ /gar smon par yang skye bar 'gyur/ /sangs rgyas zhing du rnam par </text></item>
<item><p>72a1</p><section>mdo sde</section><text>'gro/ sangs rgyas khrag khrig mang po mthong / /mtho ris dag ni mi 'dod de/ /smon lam rnams ni yongs mi gtong / /chos nyid dag ni de spyod tshe/ /skad cig </text></item>
<item><p>72a2</p><section>mdo sde</section><text>brtson 'grus nyams mi byed/ /phyogs bcu yi ni sangs rgyas kyis/ /de ni shin tu bstod pa yin/ /de phyir gzhon nu ting 'dzin las/ /chos 'di dag ni rab thob nas/ /shes kyi </text></item>
<item><p>72a3</p><section>mdo sde</section><text>khe ni rnam spongs la/ /skye bo mang la chos rab ston/ /sangs rgyas yon tan mang ldan pa/ /rang 'byung 'gyur bar gang 'dod pas/ /dge ba 'di la rab bslabs na/ /stobs </text></item>
<item><p>72a4</p><section>mdo sde</section><text>kyis zla 'od gzhon nur gyur slob pa'i le'u ste/ bcu gnyis pa'o// //de nas bcom ldan 'das kyis zla 'od gzhon nur gyur </text></item>
<item><p>72a5</p><section>mdo sde</section><text>pa la bka' stsal pa/ de lta bas na/ gzhon nu/ byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang </text></item>
<item><p>72a6</p><section>mdo sde</section><text>rgya bar 'dod pas ting nge 'dzin nges par bstan pa la mkhas par bya'o/ /gzhon nu/ de la ting nge 'dzin nges par bstan pa gang zhe na/ gang chos thams cad kyi ji lta ba bzhin </text></item>
<item><p>72a7</p><section>mdo sde</section><text>nyid dang / mnyam pa nyid me mnyam pa med pa dang / mi rtog pa/ rnam par mi rtog pa/ rnam par ma bsgrubs pa/ kun nas slong ba med pa/ skye ba med pa/ 'gag pa med </text></item>
<item><p>72b1</p><section>mdo sde</section><text>pa| rtog pa dang / rnam par rtog pa dang / kun nas rtog pa yongs su chad pa/ sems kyi dmigs pa med pa/ yid la byed pa med pa/ rnam par rig pa yongs su chad pa/ 'dod chags </text></item>
<item><p>72b2</p><section>mdo sde</section><text>dang | zhe sdang dang / gti mug yongs su chad pa/ mtha' med pa/ mthar yid la byed pa dang bral ba/ yid la byed pa yongs su chad pa/ phung po dang / khams dang / skye mched kyi </text></item>
<item><p>72b3</p><section>mdo sde</section><text>ngo bo nyid shes pa/ dran pa dang / blo gros dang / rtogs pa dang / khrel yod pa dang / brtan pa dang / cho ga dang / spyod yul dang / nan tan gyi gnas su gyur pa/ nyon mongs pa </text></item>
<item><p>72b4</p><section>mdo sde</section><text>med pa'i sa/ zhi ba'i sa spros pa thams cad yongs su chad pa/ byang chub sems dpa' thams cad kyi bslab pa/ de bzhin gshegs pa thams cad kyi spyod yul/ yon tan thams </text></item>
<item><p>72b5</p><section>mdo sde</section><text>cad yongs su rdzogs pa 'di ni/ gzhon nu/ ting nge 'dzin nges par bstan pa zhes bya ste/ byang chub sems dpa' sems dpa' chen po ting nge 'dzin nges par bstan pa 'di la </text></item>
<item><p>72b6</p><section>mdo sde</section><text>gnas pa ni ting nge 'dzin dang ma bral ba yin/ sems 'khrul pa med pa yin/ snying rje chen po dang ldan zhing sems can dpag tu med pa'i don byed pa yin no/ /de nas de'i tshe bcom </text></item>
<item><p>72b7</p><section>mdo sde</section><text>ldan 'das kyis tshigs su bcad pa 'di dag gsungs so/ /ting 'dzin mnyam pa med pa'i sa/ /shin tu mthong dka' phra zhing zhi/ /'du shes thams cad bcom pa ste/ /de phyir </text></item>
<item><p>73a1</p><section>mdo sde</section><text>ting nge 'dzin ces bya/ /rtog pa med cing rnam rtog med/ /gzung ba med cing bstan du med/ /sems kyang dmigs pa med pa ste/ /de phyir ting nge 'dzin ces </text></item>
<item><p>73a2</p><section>mdo sde</section><text>bya| |nam zhig mnyam par gzhag gyur te/ /chos kun la ni rlom sems med/ /rlom sems med pa ji bzhin pa/ /de ni ting nge 'dzin ces bsgrags/ /chos ni rdul tsam yod </text></item>
<item><p>73a3</p><section>mdo sde</section><text>med de/ /rdul ces bya ba'ang yod ma yin/ /chos rnams dmigs su med pa ste/ /de phyir ting nge 'dzin ces bya/ /sems kyi dmigs pa med pa yang / /de ni rnam par rtog ces </text></item>
<item><p>73a4</p><section>mdo sde</section><text>bya| |chos de rnam par ma brtags pa/ /de ltar ting 'dzin shes par gyis/ /sgra yis don rnams rab bstan te/ /sgra de nyid kyang dngos po med/ /sgra ni brag ca lta bu ste/ /bar </text></item>
<item><p>73a5</p><section>mdo sde</section><text>snang dag gi nam mkha' bzhin/ /chos 'di rnams ni mi gnas te/ /'di dag la ni gnas mi dmigs/ /mi gnas pa ni gnas kyi sgra/ /ngo bo nyid kyis mi rnyed do/ /'gro zhing </text></item>
<item><p>73a6</p><section>mdo sde</section><text>'chi 'phor brjod pa yi/ /de lta bu yi 'gro ba med/ /'gro ba med pa 'gro ba'i sgras/ /ting nge 'dzin du de phyir gsungs/ /mnyam gzhag ma yin de ni rlom sems brjod/ /</text></item>
<item><p>73a7</p><section>mdo sde</section><text>mnyam gzhag 'di yang rlom sems gnyis pa ste/ /rlom sems med par byang chub rim par spyod/ /dran pa rlom sems med pa byang chub mchog /mnyam dang mi mnyam zhi </text></item>
<item><p>73b1</p><section>mdo sde</section><text>ba sangs rgyas sa/ /zhi gnas lhag mthong mtshan med 'di yin te/ /zhi ba sangs rgyas sa 'di bsten byas na/ /ting 'dzin zhi ba 'di la de brtson yin/ /don gyi rnam par rig pa 'jug pa la/ /</text></item>
<item><p>73b2</p><section>mdo sde</section><text>yi ge dag gis 'jug par mi nus te/ /sgra dbyangs thams cad rnam par spangs nas ni/ /mnyam par bzhag 'gyur de la rlom sems med/ /byang chub sems dpa' gang dag ting 'dzin </text></item>
<item><p>73b3</p><section>mdo sde</section><text>'di| |ji ltar bshad bzhin gnas shing brtson byed na/ /gal te zhing 'di bskal pas 'tshig gyur kyang / /ri mchog dbus su zhugs pas mes mi 'tshig /bskal pa brgya phrag mang por </text></item>
<item><p>73b4</p><section>mdo sde</section><text>rab bsregs kyang / /nam mkha' sngon chad nam yang mi 'tshig bzhin/ /chos rnams nam mkha' mtshungs par rnam rig pas/ /de ni me yi nang du yong mi 'tshig /gal te sangs rgyas </text></item>
<item><p>73b5</p><section>mdo sde</section><text>zhing rnams 'bar gyur la/ /'bar ba 'di dag ma lus zhi zhig ces/ /ting 'dzin gnas nas smon lam 'di btab na/ /sa rnams zhig kyang de la 'gyur ba med/ /de ni rdzu 'phrul </text></item>
<item><p>73b6</p><section>mdo sde</section><text>stobs kyang mtha' yas 'gyur/ /nam mkha' la yang thogs pa med par 'gro /rjes su bstan bzhin ting 'dzin gnas pa ni/ /byang chub sems dpa'i yon tan 'di dag myong / /skye </text></item>
<item><p>73b7</p><section>mdo sde</section><text>zhing 'chi 'phor de 'gyur yang / /skye ba med cing 'chi 'pho med/ /gang gis de ltar rnam rig pa/ /de la ting 'dzin rnyed mi dka'/ /'chi 'pho skye ba med par ni/ /'jig rten mgon pos </text></item>
<item><p>74a1</p><section>mdo sde</section><text>rab tu bshad/ /de ltar 'jig rten mgon rig nas/ /de phyir ting nge 'dzin kyang rig /'jig rten gyis ni ma gos shing / /'jig rten chos la mi chags </text></item>
<item><p>74a2</p><section>mdo sde</section><text>te| |lus ni thogs pa med par ni/ /sangs rgyas zhing du 'gro bar byed/ /zhing dag na ni 'jig rten 'dren/ /rdzogs pa'i sangs rgyas rtag tu mthong / /sangs rgyas dag gis </text></item>
<item><p>74a3</p><section>mdo sde</section><text>zhing bshad pa/ /chos rnams de dag der yang nyan/ /de la mi shes yong med de/ /chos kyi dbyings kyang rab tu 'chad/ /chos kyi rnam pa rtag tu rig /de ni chos kyi dbyings </text></item>
<item><p>74a4</p><section>mdo sde</section><text>kyi tshul/ /bskal pa bye bar 'chad ston kyang / /de yi spobs pa zad mi 'gyur/ /byang chub sems dpa' gzhan mang po/ /mkhas pa dag kyang sprul par byed/ /byang chub sems </text></item>
<item><p>74a5</p><section>mdo sde</section><text>dpa' sprul pa ni/ /pad+ma 'dab ma stong dag la/ /skyil mo krung bcas 'dug pa dag /zhing nas zhing du 'gro bar byed/ /ting 'dzin zhi ba bsgoms nas ni/ /gzungs dang mdo sde </text></item>
<item><p>74a6</p><section>mdo sde</section><text>bzang po dang / /mdo sde gzhan yang bye ba dang / /sangs rgyas byang chub rab tu ston/ /sems can mang po bsam mi khyab/ /phyir mi ldog la 'god par byed/ /sangs rgyas byang </text></item>
<item><p>74a7</p><section>mdo sde</section><text>chub rab ston kyang / /spobs pa dag ni zad mi 'gyur/ /rin chen rnam par brgyan pa yi/ /khang pa brtsegs zhugs de 'gro ste/ /dri dang ldan pa'i me tog gis/ /'dren pa la </text></item>
<item><p>74b1</p><section>mdo sde</section><text>yang mngon par 'thor/ /dri dang ldan pa'i phye mas kyang / /'dren pa la ni rab tu 'thor/ /de dag thams cad byang chub phyir/ /rgya che ba yi mchod pa byed/ /byang chub sems dpa' skyob pa </text></item>
<item><p>74b2</p><section>mdo sde</section><text>yi| |yon tan dpag med de dag ni/ /nam zhig nyon mongs med gyur pa/ /de tshe rdzu 'phrul de dag thob/ /nyon mongs dag ni mi skye zhing / /dag pa dang ba 'od gsal ba/ /mi 'phrugs </text></item>
<item><p>74b3</p><section>mdo sde</section><text>'dus ma byas pa ni/ /byang chub sems dpa'i spyod yul lo/ /rab tu zhi zhing nye bar zhi/ /nyon mongs med cing mya ngan bral/ /spros med rnam par ma spros pa/ /spros pa dag las </text></item>
<item><p>74b4</p><section>mdo sde</section><text>shin tu 'das/ /yi ge'i spyod pa med pa ni/ /chos rnams kun gyi mtshan nyid de/ /dbyangs kyis rig par dka' bas na/ /de phyir ting nge 'dzin ces bya/ /zad mi shes shing nye bar </text></item>
<item><p>74b5</p><section>mdo sde</section><text>zhi| |lhun gyis 'grub cing bstan med pa/ /rnyog med yang dag nyid kyi mtha'/ /sangs rgyas kun gyi spyod yul lo/ /'ong dang 'gro ba med pa dang / /spros med lhun gyis grub pa </text></item>
<item><p>74b6</p><section>mdo sde</section><text>yi| |chos rnams kun gyi rang bzhin ni/ /sangs rgyas kun gyi bslab pa ste/ /rdzogs pa'i sangs rgyas 'di bslabs nas/ /yon tan dag gi pha rol phyin/ /tshu rol dang ni pha </text></item>
<item><p>74b7</p><section>mdo sde</section><text>rol med/ /sngon mtha' rnam par ma brtags te/ /de phyir sangs rgyas de dag kun/ /yon tan dag gi pha rol phyin/ /'ong dang 'gro ba med pa dang / /spros med lhun gyis grub pa </text></item>
<item><p>75a1</p><section>mdo sde</section><text>yi| |chos kyi rang bzhin mkhyen nas ni/ /de dag de las pha rol phyin/ /ting nge 'dzin nges par bstan pa'i le'u ste/ bcu gsum pa'o// //'phags pa ting nge 'dzin gyi rgyal po'i mdo/ bam po lnga pa/ de nas zla 'od gzhon nur gyur pa stan las longs te bla gos phrag pa gcig tu gzar nas pus mo g.yas pa'i lha nga </text></item>
<item><p>75a2</p><section>mdo sde</section><text>sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ 'di ltar bcom </text></item>
<item><p>75a3</p><section>mdo sde</section><text>ldan 'das de bzhin gshegs pa dgra bcom pa yang dag par rdzogs pa'i sangs rgyas kyis chos thams cad kyi rang bzhin mnyam pa nyid byang chub sems dpa' thams cad kyi </text></item>
<item><p>75a4</p><section>mdo sde</section><text>bslab pa'i ting nge 'dzin bstan pa legs par bshad pa ni ngo mtshar to/ /'di ltar bcom ldan 'das kyis yun ring por bslab pa 'di la bslabs nas bla na med pa yang dag </text></item>
<item><p>75a5</p><section>mdo sde</section><text>par rdzogs pa'i byang chub yang dag par bsgrubs pa ni/ bcom ldan 'das/ bdag spobs so/ /bde bar gshegs pa/ bdag spobs so/ /bcom ldan 'das kyis </text></item>
<item><p>75a6</p><section>mdo sde</section><text>bka' stsal pa/ gzhon nu/ de'i dus la dbab par shes na khyod spobs par gyis shig /de nas bcom ldan 'das kyis zla 'od gzhon nur gyur pa la skabs phye nas </text></item>
<item><p>75b1</p><section>mdo sde</section><text>bcom ldan 'das la mngon sum du tshul dang 'dra ba'i tshigs su bcad pa 'di dag gis bstod do/ /'dod dang khro bas rtag tu zil non cing / /sdug bsngal gtses pa'i sems can </text></item>
<item><p>75b2</p><section>mdo sde</section><text>gzigs nas ni/ /skye dgu thar byed sangs rgyas gyur cig ces/ /byang chub phyir ni khyod kyis sems kyang bskyed/ /dpa' bos bskal pa bye ba mang spyad de/ /sbyin dang dul dang </text></item>
<item><p>75b3</p><section>mdo sde</section><text>legs sdom rtag tu gnas/ /bzod dang tshul khrims de bzhin brtson 'grus des/ /sbyin pa dag kyang mtha' yas rgya cher byin/ /rkang lag dang ni srog kyang rab gtong zhing / /khyod </text></item>
<item><p>75b4</p><section>mdo sde</section><text>kyi yid la nam yang skyo med de/ /gser dngul de bzhin bu dang chung ma dang / /chags med gyur nas rgyal po'i srid kyang gtong / /khyod kyi tshul khrims dri med rnam dag ste/ /bdag </text></item>
<item><p>75b5</p><section>mdo sde</section><text>nyid gtong zhing tshul khrims yong mi 'dral/ /lus dang ngag dang yid kyang rab tu bsdams/ /bde gshegs sems dul khyod la phyag 'tshal lo/ /bzod la dgyes shing bzod </text></item>
<item><p>75b6</p><section>mdo sde</section><text>pa'i lam la gnas/ /lus ni dum bur byas kyang 'khrugs med de/ /byams pa bsgoms pas de las 'o ma zags/ /bde gshegs ngo mtshar khyod la phyag 'tshal lo/ /stobs </text></item>
<item><p>75b7</p><section>mdo sde</section><text>bcu dag gi stobs dang ldan gyur cing / /chags med ye shes gnas pas chos kun rtogs/ /thugs rjes 'jig rten phan mdzad chos kyi rje/ /skye dgu 'di yi don bzhed thugs brtse </text></item>
<item><p>76a1</p><section>mdo sde</section><text>ba| |stong par mkhyen cing 'di na sems can med/ /de bzhin 'jig rten lam stor gzigs nas ni/ /de dag rang bzhin bdag med chos rtogs bgyis/ /</text></item>
<item><p>76a2</p><section>mdo sde</section><text>rnam grol skyes kyang gang na'ang rnam grol med/ /so sor brtags te bag med thams cad spangs/ /bdud sde mtha' yas stobs dang ldan pa bcom/ /ye shes mtha' yas byang </text></item>
<item><p>76a3</p><section>mdo sde</section><text>chub rgya cher mkhyen/ /mchog tu rnam dag zhi pa'i tshos kyang ston/ /zla ba skar mar bcas pa gnam lhung zhing / /ri dang grong du bcas pa'i sa zhig la/ /nam mkha'i khams ni </text></item>
<item><p>76a4</p><section>mdo sde</section><text>rnam pa gzhan gyur kyang / /khyod ni mi bden pa yi tshig mi gsung / /skye dgu dmigs pa dag la dga' ba dang / /sems can sdug bsngal khyod kyis gzigs nas ni/ /stong </text></item>
<item><p>76a5</p><section>mdo sde</section><text>pa nyid dang zab cing zhi ba yin/ /dmigs pa med pa dag ni ston par mdzad/ /bskal pa bye ba bsam yas su/ /mi dmigs pa yi bslab pa la/ /dpa' bo chen pos </text></item>
<item><p>76a6</p><section>mdo sde</section><text>bslabs pas na/ /khyod la 'khrul pa yong mi mnga'/ /ji lta bu yi chos bslabs pa/ /de lta bu yi chos ston te/ /mu stegs gzhan dag ji snyed dang / /byis pa dag gis sa </text></item>
<item><p>76a7</p><section>mdo sde</section><text>'di min/ /bdag tu 'du shes gang gnas pa/ /mi mkhas de dag 'khrul par 'gyur/ /chos rnams bdag med rig pas na/ /khyod la 'khrul pa yong mi mnga'/ /dpa' bo chen po </text></item>
<item><p>76b1</p><section>mdo sde</section><text>yang dag gsung / /yang dag chos la rab tu gnas/ /mgon po yang dag bden gnas te/ /yang dag tshig ni rab tu gsung / /khyod kyi smon lam btab pa bzhin/ /khyod kyi yang dag </text></item>
<item><p>76b2</p><section>mdo sde</section><text>spyod pa byung / /yang dag de yi rgyu 'dra bas/ /yang dag tshig ni rab tu gsung / /yang dag spyod pa phun sum tshogs/ /yang dag mtha' la shin tu bslabs/ /yang dag bsam pa yang </text></item>
<item><p>76b3</p><section>mdo sde</section><text>dag spyod/ /yang dag mkhyen la phyag 'tshal lo/ /khyod kyi shes rab mnyam pa med/ /ye shes gsung ba 'od mdzad pa/ /ye shes khyad par rab brnyes shing / /ye shes gsung </text></item>
<item><p>76b4</p><section>mdo sde</section><text>la phyag 'tshal lo/ /khyod kyis byams pa rab bsgoms te/ /sems can kun gyi bshes gnyen khyod/ /ri rab bzhin du mi sgul te/ /mi g.yo rab tu gnas pa po/ /ston pa'i 'khor </text></item>
<item><p>76b5</p><section>mdo sde</section><text>tshogs rgya che yang / /tshogs mang dag kyang sdud par mdzad/ /shes rab zab mo bde bar gshegs/ /'khor gyi nang gshegs sgra yang sgrog /sangs rgyas seng ge'i sgra sgrogs </text></item>
<item><p>76b6</p><section>mdo sde</section><text>shing | |seng ge'i stabs su rnam par gshegs/ /khyod kyis mu stegs kun btul ba/ /seng ge yis ni wa rnams bzhin/ /dpa' bo ma dul dul mdzad pa/ /ma dul ba dag khyod </text></item>
<item><p>76b7</p><section>mdo sde</section><text>kyis btul/ /de dag mdza' sdug brtan gyur che/ /dbyer mi phyed cing legs par gnas/ /lta ba sna tshogs gnas pa yi/ /sems can sdug bsngal gzigs nas ni/ /sdug dang </text></item>
<item><p>77a1</p><section>mdo sde</section><text>mi sdug med pa yi/ /bdag med chos ni khyod ston te/ /ma bslabs pa yi byis pa dag /log pa'i lam la spyod pa rnams/ /'dren pa gang nas gshegs </text></item>
<item><p>77a2</p><section>mdo sde</section><text>pa yi| |lam yang rab tu khyod kyis bstan/ /bdag tu 'dzin la su gnas pa/ /de dag sdug bsngal nyid la gnas/ /gang la sdug bsngal med pa yi/ /bdag med de dag mi shes </text></item>
<item><p>77a3</p><section>mdo sde</section><text>so| |'khrul pa med pa'i chos tshig khyod ston te/ /khyod la 'khrul pa mi rnyed 'jig rten mgon/ /khyod ni ma log pa yi tshig gsung ste/ /sdug bsngal mang thar mdzad la phyag </text></item>
<item><p>77a4</p><section>mdo sde</section><text>'tshal lo/ /lha klu gnod sbyin bye ba khrag khrig phrag /brgya stong mang po mkha' la 'khod pa rnams/ /bcom ldan 'das kyi don ldan gsung thos nas/ /thams cad 'dren </text></item>
<item><p>77a5</p><section>mdo sde</section><text>la rab tu dga' ba skyed/ /tshig ni rab tu snyan cing bzang la 'thad/ /mnyen zhing 'jam la yid 'ong dus dang 'byor/ /gsung gi yan lag dpag tu med dang ldan/ /</text></item>
<item><p>77a6</p><section>mdo sde</section><text>phan byed skye bo mang po thar byed pa/ /sil snyan brgya stong dpag tu med pa dang / /lha yi dbyangs sgra dga' bar 'gyur ba'i mchog /shin tu snyan pa dus gcig 'byor </text></item>
<item><p>77a7</p><section>mdo sde</section><text>gyur kyang / /bde gshegs gsung gcig gis ni zil gyis non/ /khu byug bya mang 'jam pa'i sgra 'byin dang / /kun la shin tu yid 'thad dbyangs snyan dag /bya tshogs </text></item>
<item><p>77b1</p><section>mdo sde</section><text>mang po thams cad sgra 'byin pa/ /sangs rgyas gsung gi char yang des mi phod/ /lha yi bu mo sgra dbyangs snyan pa dang / /sil snyan rol mo glu dbyangs 'jam pa dang / /pi wang rdza rnga rnga chen </text></item>
<item><p>77b2</p><section>mdo sde</section><text>dung gi sgra/ /de dag sangs rgyas gsung gi char mi phod/ /khu byug ne tso ri skegs sgra rnams dang / /khrung khrung rma bya mi 'am ci yi sgra/ /sgra dbyangs yid 'ong snyan pa ci yod pa/ /de dag </text></item>
<item><p>77b3</p><section>mdo sde</section><text>sangs rgyas gsung gi char mi phod/ /snyan cing mnyen la yid 'ong dga' ba dang / /shin tu mnyen la rab bsngags zhi ba'i tshig /dbyangs rnams thams cad dus gcig bsgrags pa bas//</text></item>
<item><p>77b4</p><section>mdo sde</section><text>de bzhin gshegs pa'i gsung mchog dgar 'gyur yin/ /lha mi mi dbang lha ma yin rnams dang / /srid gsum sems can mtha' dag ci yod pa/ /'od byed rnams kyi 'od snang de dag </text></item>
<item><p>77b5</p><section>mdo sde</section><text>ni| |bde gshegs 'od zer gcig gis zil gyis non/ /bde gshegs sku ni me tog rgyas pa bzhin/ /mtshan rnams kun gyis sna tshogs spras shing brgyan/ /bsod nams </text></item>
<item><p>77b6</p><section>mdo sde</section><text>brgyas grub dag cing rnam par dang / /rgyal ba'i sku ni 'jig rten kun tu lhan/ /dung gi sgra dang 'khar rnga sgra snyan dang / /rnga'i sgra de bzhin kim pa la yi sgra/ /rab tu 'jam zhing </text></item>
<item><p>77b7</p><section>mdo sde</section><text>'thad pa'i sgra de kun/ /sangs rgyas dbyangs kyi brgya yi char mi phod/ /sil snyan bye ba khrag khrig stong gi sgra/ /sgra skad gsal zhing mnyen pa lha yi 'dra/ /lha dang lha mo'i sgra dbyangs </text></item>
<item><p>78a1</p><section>mdo sde</section><text>dgar 'gyur ba/ /sangs rgyas dbyangs kyi brgya yi char mi phod/ /khrung khrung rma bya ngur pa khu byug dang / /ngang pa ku nal rnam mang bya yi tshogs/ /</text></item>
<item><p>78a2</p><section>mdo sde</section><text>de dag sgra snyan dus gcig tshogs pas kyang / /sangs rgyas dbyangs kyi brgya yi char mi phod/ /klu dang gnod sbyin lha min lto 'phye dang / /lha dbang tshangs pa lha yi bdag po'i </text></item>
<item><p>78a3</p><section>mdo sde</section><text>sgra| |srid gsum yid 'ong 'thad pa ci yod pa/ /de dag sangs rgyas dbyangs kyi char mi phod/ /tshangs pa'i 'od dang lha yi dbang po dang / /nyi ma dang ni nor bu rin chen 'od/ /</text></item>
<item><p>78a4</p><section>mdo sde</section><text>kun gyi 'od ni rnam pa du ma dag /'od kun rgyal ba'i 'od kyis zil gyis non/ /lus dang ngag dang yid kyang shin tu rnam par dag /ye shes dag pa srid pa gsum na gos </text></item>
<item><p>78a5</p><section>mdo sde</section><text>pa med/ /mi dbang yon tan dbyig tshogs yon tan rin chen mnga'/ /rang byung yon tan thams cad kyis ni mnyam med mnyam/ /de ltar stobs bcu bden pa gsung la bstod </text></item>
<item><p>78a6</p><section>mdo sde</section><text>nas ni/ /gzhon nu yid kyang rab tu dga' bas tshig smras pa/ /sangs rgyas gzhal med dpag yas la ni mchod pa yis/ /shAkya thub bzhin bdag kyang sangs rgyas gyur cig </text></item>
<item><p>78a7</p><section>mdo sde</section><text>smra| |bde bar gshegs pas de yi spyod pa mchog mkhyen nas/ /mi dbang chags med ye shes mnga' ba 'dzum pa mdzad/ /stobs bcu sras kyi thu bo byams pas de zhus </text></item>
<item><p>78b1</p><section>mdo sde</section><text>te| |'dran pas gang gi slad du 'di ltar 'dzum pa mdzad/ /sa 'di dag kyang rnam pa drug tu yongs su g.yos/ /lha dang klu rnams mkha' la 'dug cing rab dga' ste/ /shin tu sems rangs </text></item>
<item><p>78b2</p><section>mdo sde</section><text>mgu bas sangs rgyas lta zhing mchis/ /bde gshegs zil gyis ma non de dag lung bstan gsol/ /skyes bu mchog gi ye shes gang la zhugs pa ni/ /bcom ldan 'das kyi nyan thos </text></item>
<item><p>78b3</p><section>mdo sde</section><text>dag gi sa ma lags/ /rgyal ba khyod kyis gang gi slad du 'dzum mdzad pa/ /ye shes rnam dag dpe med ye shes ma lus gsungs/ /shAkya'i seng+ge stobs bcu mnga' zhing rnam 'dren </text></item>
<item><p>78b4</p><section>mdo sde</section><text>pa| |rkang gnyis gtso bo ye shes kyi yang pha rol phyin/ /'dod chags dang ni zhe sdang tha ba gti mug sel/ /rab tu 'od snang mdzad pa khyod la zhu ba lags/ /byang chub dam pa mchog </text></item>
<item><p>78b5</p><section>mdo sde</section><text>'di rab tu 'tshol ba'i phyir/ /'dren pa khyod kyis bskal pa gang+gA'i bye snyed dang / /de las lhag par yang ni spyod pa rab tu spyod/ /gang gi don du 'dzum pa 'di mdzad bstan du gsol//</text></item>
<item><p>78b6</p><section>mdo sde</section><text>ye shes dam pa mchog 'di rab tu 'tshol ba'i phyir/ /ston pas phyag dang zhabs kyang yongs su btang ba mdzad/ /sras dang btsun mo gnyen bshes rtsa lag phangs pa btang / /thub </text></item>
<item><p>78b7</p><section>mdo sde</section><text>pa 'dzum pa bstan pa 'di yi rgyu gang lags/ /rta dang ba glang dang ni shing rta rkang thang dang / /bran dang nor bu dngul dang mu tig khyod kyis btang / /spyod pa mchog spyod tshe ni khyod kyis ma </text></item>
<item><p>79a1</p><section>mdo sde</section><text>btang ba/ /rin po che dang nor rdzas dag ni gang yang med/ /srid pa gsum na ye shes dag ni mchog tu gyur/ /sems can thams cad kyi ni spyod pa rab tu </text></item>
<item><p>79a2</p><section>mdo sde</section><text>mkhyen/ /sems dang khams dang mos pa dag la'ang mkhas shing rig /gang gi don du 'dzum pa 'di dag bstan pa mdzad/ /mi yi gtso bo la ni gang gis mchod/ /gang gi don ni </text></item>
<item><p>79a3</p><section>mdo sde</section><text>rgya che yangs par 'gyur/ /spyod pa 'di yang su dag rab tu 'dzin/ /thub pa gang gi don du 'dzum 'di bstan/ /sa yang rnam pa drug tu rab tu g.yos/ /pad+ma bye ba 'dab ma bye bar ldan </text></item>
<item><p>79a4</p><section>mdo sde</section><text>gser gyi pad+ma shin tu 'od gsal ba/ /mdzes shing yid du 'thad pas las byung / /byang chub sems dpa' rdzu 'phrul rab che ba/ /rgyal ba'i thugs kyi sras po de la mchis/ /chos </text></item>
<item><p>79a5</p><section>mdo sde</section><text>smra ba yang mang po 'dir mchis te/ /'dren pa la ni de yi slad du zhu/ /rnga dang dung dang 'khar rnga sgra chen dang / /sil snyan bye ba khrag khrig brdungs pa yi/ /de dag sgra ni nam mkha' 'di </text></item>
<item><p>79a6</p><section>mdo sde</section><text>las gda'/ /bde bar gshegs pa'i dbyangs ni bsam mi khyab/ /khrung khrung ngang pa ka la ping+ka dang / /khu byug bya tshogs mang po 'dus pa yi/ /sgra dbyangs rab tu snyan pa phyung ba </text></item>
<item><p>79a7</p><section>mdo sde</section><text>yang | |de dag sangs rgyas dbyangs kyi char mi phod/ /gang gis sbyin dang dul dang legs sdom rnams/ /sngon gyi bskal pa mang por bsnyen par bgyis/ /gang gis mi yi gtso bo </text></item>
<item><p>79b1</p><section>mdo sde</section><text>rab mchod na/ /su yi slad du 'dzum pa 'di dag bstan/ /ri mo gus pa mchog kyang bskyed nas ni/ /sangs rgyas byang chub ji ltar thob 'gyur zhes/ /gang gis rkang gnyis gtso la sngon </text></item>
<item><p>79b2</p><section>mdo sde</section><text>tshad zhus/ /su yi slad du 'dzum pa 'di dag bstan/ /stobs bcu ldan pa ji snyed 'das pa dang / /da ltar byung dang ma byon bde gshegs dang / /mi yi gtso bo thams cad rab tu mkhyen/ /</text></item>
<item><p>79b3</p><section>mdo sde</section><text>de phyir skye dgu'i don du zhu ba lags/ /srog chags kun gyi spyod yul mtha' yas dang / /mi rnams gang gi bsam pa ji 'dra dang / /skye dgu'i sems kyi rgyud kyang rab tu mkhyen/ /</text></item>
<item><p>79b4</p><section>mdo sde</section><text>de phyir mi yi gtso la zhu ba lags/ /rgyu dang rigs pa 'dul la mkhas pa dag /sangs rgyas ye shes ji ltar thob snyam pa/ /spyod pa mchog la su dag spyod pa rnams/ /de phyir </text></item>
<item><p>79b5</p><section>mdo sde</section><text>bdag ni rkang gnyis gtso la zhu/ /gang gis phra zhing shin tu blta dka'i chos/ /stong pa zhi ba mtshungs med bsam mi khyab/ /stobs bcu ldan pa'i spyod yul bsgoms pa rnams/ /</text></item>
<item><p>79b6</p><section>mdo sde</section><text>de dag slad du 'dren pa bdag zhu'o/ /srog chags 'gro ba bsam yas kun gyi phyir/ /gang gis byams pa snying rje rab bsgoms shing / /gang la sems can 'du shes med pa </text></item>
<item><p>79b7</p><section>mdo sde</section><text>dag |de phyir rkang gnyis gtso la bdag zhu'o/ /gang dag ye shes mtshungs med bsam mi khyab/ /de dag la ni gzung ba yong med de/ /sems dang spyod yul dag gi pha rol </text></item>
<item><p>80a1</p><section>mdo sde</section><text>phyin| |de phyir mgon po la ni bdag zhu'o/ /tshul khrims ye shes yon tan pha rol phyin/ /dus gsum la ni ye shes mtshungs med 'jug /khyod la 'khrul </text></item>
<item><p>80a2</p><section>mdo sde</section><text>pa dag ni mi mnga' na/ /su yi slad du 'dzum pa 'di dag bstan/ /shA ri'i bu dang ma 'gags maud+gal bu/ /bde gshegs nyan thos gzhan gang su mchis pa/ /'di la de dag </text></item>
<item><p>80a3</p><section>mdo sde</section><text>ye shes mi 'jug ste/ /'di ni sangs rgyas spyod yul bla na med/ /chos rnams kun la dbang ba'i pha rol phyin/ /bslabs pa'i spyod pa kun gyis mngon par 'phags/ /'dren </text></item>
<item><p>80a4</p><section>mdo sde</section><text>pa thugs rje dag kyang rab bskyed la/ /don dam mkhyen pa gsung sgra dbyung bar gsol/ /sngon gang bskal pa bye ba mang por yang / /skyabs dang dpung gnyen mchog tu gyur snyam </text></item>
<item><p>80a5</p><section>mdo sde</section><text>ste| |de 'dra'i sems kyis rkang gnyis gtso dris pa/ /'dren pas de yi 'bras bu deng gsung zhig /gang zag chen pos lung bstan mnyan pa'i phyir/ /gnod sbyin srin po grul </text></item>
<item><p>80a6</p><section>mdo sde</section><text>bum gsang ba po/ /rkang gnyis gtso bo la ni rab rtog cing / /thams cad thal mo sbyar te gus par 'khod/ /sangs rgyas zhing ni bye ba mang po nas/ /byang chub sems dpa' </text></item>
<item><p>80a7</p><section>mdo sde</section><text>'phrul ldan mang po mchis/ /bde gshegs sras kyi gtso bo thugs las skyes/ /thams cad thal mo sbyar zhing gus pas 'khod/ /shAkya seng+ge mi mchog dri ba'i phyir/ /mi </text></item>
<item><p>80b1</p><section>mdo sde</section><text>'khrugs zhing phyogs 'jig rten rnam grags pa/ /shar phyogs nas ni spos kyi glang po yang / /byang chub sems dpa' khrag khrig mdun bdar mchis/ /shAkya seng ge mi mchog dri ba'i </text></item>
<item><p>80b2</p><section>mdo sde</section><text>phyir| |bde ba can gyi 'jig rten khams mchog nas/ /mthu chen thob dang spyan ras gzigs dbang yang / /byang chub sems dpa' khrag khrig lhan cig mchis/ /gang dag sngan chad </text></item>
<item><p>80b3</p><section>mdo sde</section><text>bskal pa bye mang snyed/ /ye shes dam pa mchog 'di 'tshol ba'i phyir/ /rgya mtsho kun gyi bye ma mnyam pa yi/ /bde gshegs dpag tu med pa bsnyen bkur bgyis/ /sangs rgyas </text></item>
<item><p>80b4</p><section>mdo sde</section><text>kun gyis bstod cing rab bsngags pa/ /chos rnams kun gyi yon tan pha rol phyin/ /'jig rten phyogs rnams kun tu rab grags pa/ /'jam dbyangs legs par thal mo sbyar </text></item>
<item><p>80b5</p><section>mdo sde</section><text>te mchis/ /sangs rgyas zhing du khrag khrig spyad bgyis kyang / /'di 'dra rnams ni mthong ba rnyed dka' ste/ /legs bslabs sangs rgyas sras po yon tan can/ /thams cad thal mo </text></item>
<item><p>80b6</p><section>mdo sde</section><text>rab sbyar gus par 'khod/ /ston pa kun gyi chos kyi mdzod 'dzin pa/ /mkhas pa 'dir mchis ci 'dra de lta bu/ /snod du gyur pa 'di na gzhan ma mchis/ /'dren pa 'jam pa'i dbyangs </text></item>
<item><p>80b7</p><section>mdo sde</section><text>su brjod pa gsungs/ /rgyal ba rnam 'dren gleng gzhi ma mchis par/ /gang zag dam pa 'dzum pa mi ston na/ /gang gi slad du 'dzum pa 'di bstan pa/ /rnga mchog sgra ldan gsung </text></item>
<item><p>81a1</p><section>mdo sde</section><text>dbyangs dbyung du gsol/ /ngang pa khu byug rma bya sa ra sa/ /'brug gi sgra skad khyu mchog sgra 'byin bzhin/ /lha yi rol mo snyan pa'i sgra 'byin pa/ /sems can </text></item>
<item><p>81a2</p><section>mdo sde</section><text>grol mdzad gsung gis lung ston cig /byams pa skyed cing dga' ba 'phel bar bgyid/ /ye shes ston cing ma rig sel ba ste/ /don la rtog cing shes rab 'phel bgyid cing / /</text></item>
<item><p>81a3</p><section>mdo sde</section><text>bskal ba khrag khrig bye bar rnam sbyong ba/ /rtogs pas nges bgyis dngos po rnam par bshig /sdug bsngal 'gog pa'i tshig don nges par ston/ /mu stegs kun gyi smra ba rnam </text></item>
<item><p>81a4</p><section>mdo sde</section><text>par 'joms/ /stong pa srog med sems can med pa sgom/ /bsod nams stong phrag brgya yis legs par brgyan/ /sangs rgyas stong phrag brgya yis 'dir spyad de/ /lha rnams </text></item>
<item><p>81a5</p><section>mdo sde</section><text>stong phrag brgya yis rab tu bstod/ /tshangs pa stong phrag brgya yis phyag kyang bgyis/ /gnod sbyin srin po grul bum dad bgyid de/ /klu dang lto 'phye 'dab bzang grol bar bgyid/ /</text></item>
<item><p>81a6</p><section>mdo sde</section><text>rtag tu ma chags shin tu ldan pa ste/ /las dge'i 'bras bus 'phags pa gsung phyungs shig /rgyal ba ji snyed mya ngan 'das pa dang / /gang dag ma byon pa dang bzhugs pa rnams/ /</text></item>
<item><p>81a7</p><section>mdo sde</section><text>thams cad khyod kyis mkhyen cing thogs mi mnga'/ /'dren pa yon tan kun gyis shin tu 'phags/ /'byung po 'dzin pa ri dang rgya mtshor bcas/ /sa 'di thams cad rnam pa </text></item>
<item><p>81b1</p><section>mdo sde</section><text>drug tu g.yos/ /lha yi tshogs rnams mkha' las me tog 'thor/ /lha yi spos ngad yid du 'ong ba ldang / /'dod chags zhe sdang rab rib ma lus bsal/ /tshul khrims yongs dag </text></item>
<item><p>81b2</p><section>mdo sde</section><text>yid kyang yongs su dag /mtshan med rab tu zhi ba'i stong la dgyes/ /seng ge'i sgra skad sgrogs shig thugs rje can/ /spobs dang ldan zhing shin tu snyan pa yangs/ /rgyal ba'i shes rab </text></item>
<item><p>81b3</p><section>mdo sde</section><text>rdzogs shing ye shes rdzogs/ /thugs rje ldan pa khyod 'dra 'jig rten med/ /gang gi don du 'dzum pa 'di bstan gsungs/ /rma bya khu byug ka la ping+ka'i sgra/ /shang shang te'u'i sgra yang yid </text></item>
<item><p>81b4</p><section>mdo sde</section><text>'ong ba/ /dga' 'gyur skad kun dus gcig tshogs pas kyang / /bde gshegs gsung gi char ni des mi phod/ /rnga dang rdza rnga 'khar rnga de bzhin te/ /dung dang gling bu de bzhin pi wang </text></item>
<item><p>81b5</p><section>mdo sde</section><text>dang | |sil snyan stong gi sgra rnams gcig tu 'dus/ /de dag bde gshegs sgra yi char mi phod/ /lha yi sil snyan dam pa stong gi sgra/ /lha yi bu mo glu dbyangs snyan pa dang / /rol </text></item>
<item><p>81b6</p><section>mdo sde</section><text>mo'i sgra rnams dga' ba skyed bgyid pa/ /de dag bde gshegs gsung gi char mi phod/ /'jig rten phan pa khyod kyi gsung gcig las/ /mos pa tha dad bzhin du sgra 'byung ste/ /rgyal </text></item>
<item><p>81b7</p><section>mdo sde</section><text>ba bdag la ston snyam so so sems/ /gang gi slad du khyod kyis 'dzum mdzad bstan/ /lha yi sgra dang de bzhin klu yi skad/ /mi 'am ci yi sgra snyan ci mchis pa/ /de dag nam yang nyon </text></item>
<item><p>82a1</p><section>mdo sde</section><text>mongs zhi mi bgyid/ /sangs rgyas gsung ni rtag tu nyon mongs sel/ /dga' ba skyed cing 'dod chags dga' ma lags/ /byams pa skyed cing zhe sdang blo ma lags </text></item>
<item><p>82a2</p><section>mdo sde</section><text>shes rab skyed cing gti mug blo ma lags/ /sangs rgyas gsung gis dri ma thams cad sel/ /'khor las slad rol tu ni sgra mi 'byung / /thams cad kyi yang nem nur brgya mang </text></item>
<item><p>82a3</p><section>mdo sde</section><text>gcod/ /mtho ba ma lags dma' ba ma lags pa/ /thub pa'i gsung ni snyoms shing bde ba ston/ /ri dang nags bcas sa 'di gas gyur cing / /rgya mtsho'i chu dag de bzhin bas </text></item>
<item><p>82a4</p><section>mdo sde</section><text>gyur la/ /zla ba nyi ma sa la lhung gyur kyang / /rgyal bas bshad pa rnam pa gzhan mi 'gyur/ /tshig gi yan lag thams cad dag pa'i gsung / /seng ge'i sgra skad 'jam zhing mnyen </text></item>
<item><p>82a5</p><section>mdo sde</section><text>pa'i dbyangs/ /tshangs pa'i dbyangs mnga' bde gshegs thugs rje can/ /gang gi slad du 'dzum mdzad bstan du gsol/ /'das dang ma 'ongs pa dang da ltar gyi/ /'jig </text></item>
<item><p>82a6</p><section>mdo sde</section><text>rten sems can ji snyed kun gyi yang / /sems dang spyod pa kun la rab tu mkhas/ /gang gi slad du 'dzum bstan bshad du gsol/ /rgyal ba ji snyed su dag thugs rje can/</text></item>
<item><p>82a7</p><section>mdo sde</section><text>dbang dang ye shes kun gyi pha rol phyin/ /dri med zla zhal rgyal ba de dag ni/ /rtag tu rgyu med 'dzum pa mi mdzad do/ /bskal pa bye bar brjod kyang mtshungs med pa/ /gang+gA'i </text></item>
<item><p>82b1</p><section>mdo sde</section><text>bye snyed yon tan brjod bgyis kyang / /yon tan dag gi tshad brjod mi nus pa/ /gang gi slad du 'dzum bstan bshad du gsol/ /'dzum pa bstan pa'i le'u ste/ bcu bzhi pa'o// //de nas de'i tshe bcom ldan 'das kyis byang chub sems dpa' byams pa la mthun pa'i tshigs su bcad pa 'di dag gis slar bka' stsal pa/ zla 'od gzhon nur gyur pa 'di nyid </text></item>
<item><p>82b2</p><section>mdo sde</section><text>kyis| |mtshungs pa med pa'i dga' bas sangs rgyas bstod/ /sangs rgyas yon tan bye brag 'phags brjod pa/ /rtag tu khor mor shin tu bsngags par 'gyur/ /sngon yang rgyal </text></item>
<item><p>82b3</p><section>mdo sde</section><text>po'i khab kyi grong khyer 'dir/ /sangs rgyas dag kyang bye ba phrag stong mthong / /rgyal ba de dag kun gyi drung du 'dis/ /ting 'dzin zhi mchog 'di yang rab tu dris/ /byang chub spyod </text></item>
<item><p>82b4</p><section>mdo sde</section><text>pa mchog 'di spyad pa na/ /'di ni kun tu nga yi bur gyur te/ /thams cad du yang spobs dang ldan par gyur/ /kun tu rtag par tshangs par spyod pa spyad/ /de ni phyi dus 'jigs pa </text></item>
<item><p>82b5</p><section>mdo sde</section><text>chen po la/ /'di la ma pham khyod nyid nga yi dpang / /rtag tu tshangs spyod gtsang la gnas nas ni/ /ting nge 'dzin 'di shin tu rgyas byed 'gyur/ /ting 'dzin dam pa 'di ni rab 'tshol </text></item>
<item><p>82b6</p><section>mdo sde</section><text>zhing | |lam 'dir zhugs pas byang chub des thob 'gyur/ /sangs rgyas bye ba mang pos yongs bzungs te/ /'dren pa rnams la mchod pa mchog byed 'gyur/ /nga ni ye shes la yang </text></item>
<item><p>83a1</p><section>mdo sde</section><text>rab gnas te/ /zla 'od spyod pa khyad zhugs lung bstan cing / /'di yi srog dang tshangs par spyod pa dag /phyi ma'i dus la bar chad med par bya/ /lag </text></item>
<item><p>83a2</p><section>mdo sde</section><text>mthil skyu ru 'bru lnga bkod pa bzhin/ /ma 'ongs pa na gang la mchod 'gyur ba/ /sangs rgyas bye ba dag ni phrag stong dang / /de las lhag par gang+gA'i bye snyed shes/ /lha dang </text></item>
<item><p>83a3</p><section>mdo sde</section><text>klu rnams bye ba brgyad cu dang / /gnod sbyin bye ba stong phrag bdun cu dag /phyi ma'i dus la brtson pa byed par 'gyur/ /rkang gnyis gtso bo la yang mchod pa byed/ /rkang gnyis </text></item>
<item><p>83a4</p><section>mdo sde</section><text>gtso la mchod pa mchog byas te/ /ye shes bla med 'di ni rab bsgrubs nas/ /phyi ma'i dus la de ni 'jig rten mgon/ /rgyal ba dri med 'od ces bya bar 'gyur/ /zla 'od </text></item>
<item><p>83a5</p><section>mdo sde</section><text>gzhon nur gyur pas bdag nyid kyi/ /lung bstan 'di thos dga' bas rgyas gyur te/ /ta la bdun srid du ni mngon 'phags nas/ /mkha' la 'dug ste ched du brjod pa </text></item>
<item><p>83a6</p><section>mdo sde</section><text>brjod/ /e ma rgyal ba chos mchog ston mdzad pa/ /rnam grol ye shes bdag po stobs la gnas/ /shin tu nges pa'i ye shes mchog gnas pas/ /pha rol rgol ba </text></item>
<item><p>83a7</p><section>mdo sde</section><text>dag gis zil mi non/ /chags pa spangs shing rnam par grol la reg /dngos po rnam bshig srid par chags mi mdzad/ /khyod la spros pa mtha' dag kun mi mnga'/ /</text></item>
<item><p>83b1</p><section>mdo sde</section><text>srid pa gsum la chags med ye shes 'jug /spros pa thams cad kyis kyang mi gos shing / /lta ba spros pa mtha' dag rab tu spangs/ /lam yang shin tu bsgoms shing gnas med </text></item>
<item><p>83b2</p><section>mdo sde</section><text>pa| |zil gyis mnon su dang mi 'phrod med/ /khyod ni khams gsum dag la gnas med de/ /chu bo dang ni mdud pa thams cad spangs/ /srid pa'i 'khri shing 'ching ba mtha' dag </text></item>
<item><p>83b3</p><section>mdo sde</section><text>bcad/ /srid pa spangs shing srid par mtshams sbyor med/ /chos kyi rang bzhin dngos med rab mkhyen cing / /brjod du med pa'i tshig kyang thugs su chud/ /mu stegs phyin ci </text></item>
<item><p>83b4</p><section>mdo sde</section><text>log la gnas pa dag /mi mkhas de bzhin seng+ges wa bzhin bshig /bde bar gshegs pas bstan pa'i chos kyi gter/ /gter mchog dam pa bdag gis deng thob ste/ /ngan </text></item>
<item><p>83b5</p><section>mdo sde</section><text>'gro log par ltung ba thams cad spangs/ /'dren par mi 'gyur snyam pa'i the tshom med/ /gser gyi kha dog mdzes shing 'od gsal ba/ /phyag brkyang de yi mgo la rab bzhag nas/ /lhar </text></item>
<item><p>83b6</p><section>mdo sde</section><text>bcas 'jig rten dag kyang dpang bkod de/ /mi yi khyu mchog byang chub dbang bskur mdzad/ /'dzum pa lung bstan pa'i le'u ste/ bco lnga pa'o// //de </text></item>
<item><p>83b7</p><section>mdo sde</section><text>nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems dpa' sems dpa' chen pos sems can thams cad </text></item>
<item><p>84a1</p><section>mdo sde</section><text>srid pa'i sdug bsngal thams cad las thar bar bya bar 'dod pa dang / ting nge 'dzin gyi dga' zhing bde ba bla na med pa 'phags pa 'di la sems can rnams </text></item>
<item><p>84a2</p><section>mdo sde</section><text>rab tu dgod par 'dod pas chos thams cad kyi rang bzhin mnyam pa nyid rnam par spros pa ting nge 'dzin gyi rgyal po 'di mnyan par bya/ gzung bar bya/ kun chub par bya/ bcang </text></item>
<item><p>84a3</p><section>mdo sde</section><text>bar bya/ bklag par bya/ rab tu gdon par bya/ lung mnod par bya/ kha ton du bya/ nyon mongs pa med pa'i sgom pas bsgom par bya/ mang du bya/ gzhan la yang rgya </text></item>
<item><p>84a4</p><section>mdo sde</section><text>cher yang dag par rab tu bstan par bya'o/ /de ci'i phyir zhe na/ gzhon nu/ chos thams cad kyi rang bzhin mnyam pa nyid rnam par spros pa ting nge 'dzin gyi rgyal po 'di ni ngan </text></item>
<item><p>84a5</p><section>mdo sde</section><text>song thams cad las 'da' bar byed pa/ nad thams cad las rab tu thar par byed pa yin te/ gzhon nu/ nam byang chub sems dpa' sems dpa' chen pos chos thams </text></item>
<item><p>84a6</p><section>mdo sde</section><text>cad kyi rang bzhin mnyam pa nyid rnam par spros pa ting nge 'dzin gyi rgyal po 'di thos shing bzung ste bsgoms par gyur pa de'i tshe/ gzhon nu/ byang chub sems dpa' sems </text></item>
<item><p>84a7</p><section>mdo sde</section><text>dpa' chen po de sems can thams cad srid pa'i sdug bsngal thams cad las thar bar byas shing ting nge 'dzin gyi dga' ba'i bde ba bla na med pa 'phags pa la sems can </text></item>
<item><p>84b1</p><section>mdo sde</section><text>rnams rab tu 'god de/ ting nge 'dzin 'di'ang myur du thob bo/ /bla na med pa yang dag par rdzogs pa'i byang chub kyang myur du mngon par rdzogs par 'tshang rgya'o/ /de nas de'i tshe bcom </text></item>
<item><p>84b2</p><section>mdo sde</section><text>ldan 'das kyis zla 'od gzhon nur gyur pa la don 'di nyid bstan pa'i phyir tshigs su bcad pa'i dbyangs kyis sngon byung ba'i gtam bstan pa 'di yang dag par rab tu bshad do/ /</text></item>
<item><p>84b3</p><section>mdo sde</section><text>sngon chad spyod pa spyad pa dran pa ni/ /bde gshegs seng ge rgyal mtshan bstan pa la/ /dge slong mkhas pa chos smra byung ba yang / /de yi ming ni tshangs pas byin zhes bya/ /nga ni blo </text></item>
<item><p>84b4</p><section>mdo sde</section><text>gros zhes bya rgyal po'i bu/ /na bar gyur te mi bzad sdug bsngal tshor/ /de tshe tshangs pas byin pa chos smra ba/ /nga yi slob dpon du ni gyur pa yin/ /nga ni sman pa lnga brgya mi nyung ba/ /</text></item>
<item><p>84b5</p><section>mdo sde</section><text>brtson pa'i yid kyis nad dpyad gso bar byed/ /nga yi nad ni gso bar ma nus nas/ /nga yi gnyen bshes kun kyang sdug bsngal gyur/ /nga yang na bar dge slong des thos nas/ /nad </text></item>
<item><p>84b6</p><section>mdo sde</section><text>dri bar ni nga yi drung du 'ongs/ /tshangs byin nga la brtse ba rab bskyed nas/ /ting 'dzin mchog 'di de tshe bshad par gyur/ /nga ni ting 'dzin dam pa 'di thos nas/ /'phags pa'i dga' </text></item>
<item><p>84b7</p><section>mdo sde</section><text>bzang zing med pa skyes/ /chos kyi ngo bo nyid kyang rab shes pas/ /nga yang de yi dus na nad las sos/ /mar me mdzad ni spyad pa spyod pa na/ /dge slong chos smra mkhas par gyur pa </text></item>
<item><p>85a1</p><section>mdo sde</section><text>yin| |nga ni blo gros rgyal po'i bur gyur te/ /ting 'dzin ye shes kyis ni nad las thar/ /de bas gzhon nu khyod kyis phyi dus na/ /yongs su nyams pa 'di </text></item>
<item><p>85a2</p><section>mdo sde</section><text>dag rjes dran zhing / /byis pas nyes par brjod pa'i tshig bzod gyis/ /ting 'dzin 'di yang gzung la legs par lhogs/ /phyi ma'i dus la dge slong mang po dag /brkam zhing gtum </text></item>
<item><p>85a3</p><section>mdo sde</section><text>la ma bsngams 'byung bar 'gyur/ sdig la dga' zhing lhung bzed chos gos chags/ /ting 'dzin 'di ni rab tu spong bar 'gyur/ /rgod cing dbang po g.yengs pa phrag dog can/ /</text></item>
<item><p>85a4</p><section>mdo sde</section><text>grong la chags shing rnyed pa 'dod pa dag /sbyor ba byed pa'i skabs la rtag tu gnas/ /ting 'dzin 'di ni rab tu spong bar 'gyur/ /lag pa dang ni rkang pa rnam par rdob/ /rtse 'jo </text></item>
<item><p>85a5</p><section>mdo sde</section><text>rgod la rtag par rab tu zhugs/ /gcig la gcig ni mgul 'khyud lag kyang sbrel/ /grong du spyod lam gzhan du sgyur bar byed/ /mi rigs sbyor ba'i mtshan nyid 'di dag ste/ /</text></item>
<item><p>85a6</p><section>mdo sde</section><text>gzhan gyi bu mo la yang rtag tu chags/ /gzugs kyis rgyugs shing 'dun pa bor ba yin/ /grong dang grong khyer yul 'khor kun tu rgyu/ /de dag bza' dang btung la rab tu </text></item>
<item><p>85a7</p><section>mdo sde</section><text>zhugs/ /glu dang bro gar de bzhin rol mo dang / /nyo 'tshong lhag par byed cing rtag tu brtson/ /btung ba dag la chags shing ngo tsha bor/ /mi rigs brtson pa spring yig skur bar </text></item>
<item><p>85b1</p><section>mdo sde</section><text>byed| |tshul khrims de bzhin lam dag btang nas ni/ /khyim pa dag dang bsten cing khrims dral nas/ /de dag tshul zhig log par shin tu gnas/ /las gang sangs rgyas kyis ni rtag </text></item>
<item><p>85b2</p><section>mdo sde</section><text>smad pa/ /srang dang tshad la g.yo sgyu byed par zhugs/ /de 'dra'i sdig pa nyon mongs las byas pas/ /las ngan byed pa de dag ngan song 'gro /dung dang gser dang nor bu nor mang dang / /khyim </text></item>
<item><p>85b3</p><section>mdo sde</section><text>dang gnyen bshes rnam spangs rab byung ste/ /sangs rgyas bstan pa 'di la rab byung nas/ /sdig pa'i las rnams shin tu spyod par byed/ /nor dang 'bru la snying por 'du shes shing / /</text></item>
<item><p>85b4</p><section>mdo sde</section><text>bzhon dang ba lang shing rta rnams la chags/ /gang la bslab pa'i nan tan med pa rnams/ /de dag gis kyang ci phyir mgo bo bregs/ /ngas ni sngon tshe spyod pa spyad pa na/ /bskal pa stong du </text></item>
<item><p>85b5</p><section>mdo sde</section><text>shin tu dka' spyad de/ /nga yis ting 'dzin zhi ba 'di btsal na/ /de dag de tshe 'di thos gad mos 'debs/ /de dag yun ring brdzun smra tshangs mi spyod/ /rtag tu rnyed la dga' zhing ngan song </text></item>
<item><p>85b6</p><section>mdo sde</section><text>gzhol/ /tshangs par spyod pa'i rgyal mtshan thogs nas ni/ /tshul khrims 'chal pa de ni chos min smra/ /de dag phan tshun dbye ba'i phyir 'jug ste/ /rigs pa ma yin pas ni rnyed pa 'tshol//</text></item>
<item><p>85b7</p><section>mdo sde</section><text>gcig la gcig ni mi snyan rab brjod de/ /shi 'phos nas ni ngan song sar yang 'gro/ de dag brgya dang stong gi nang na yang / /de tshe bzod pa'i stobs ldan shin tu dkon/ /de phyir 'thab </text></item>
<item><p>86a1</p><section>mdo sde</section><text>la brtson pa mang po 'byung / /bzod pa spangs nas rab tu spros pa byed/ /byang chub sems dpa' nged yin tshig tu smra/ /de yi sgra yang phyogs dang phyogs su </text></item>
<item><p>86a2</p><section>mdo sde</section><text>'gro| mi bden sgra yi dregs pas de rgyags te/ /tshul khrims nyams la byang chub ga la yod/ /gang la bsam pa rnam par dag med cing / /chos 'di la yang bzod pa med pa dang / /</text></item>
<item><p>86a3</p><section>mdo sde</section><text>chos rnams spong byed byang chub 'di thob pa/ /ngas ni ma thos nam yang yong ma mthong / /de dag 'jigs shing skrag nas khyim spangs te/ /rab tu byung nas shin tu dam du 'dzin/ /</text></item>
<item><p>86a4</p><section>mdo sde</section><text>skyes bu dam pa'i theg pa spangs byas nas/ /bye brag lhag par 'dod pa brlag par 'gyur/ /shes rab dman zhing yon tan rnam spangs pa/ /theg pa mchog gi nyes pa rtag tu </text></item>
<item><p>86a5</p><section>mdo sde</section><text>brjod/ /gang gi skyabs su de dag rab zhugs pa/ /de nyid la yang nyes pa brgya dag brjod/ /'tsho ba med pa mang po rab byung ste/ /sangs rgyas byang chub rnam pa kun mi 'dod/ /byis </text></item>
<item><p>86a6</p><section>mdo sde</section><text>pa de dag bdag tu lta la gnas/ /stong pa nyid ni thos nas skrag par 'gyur/ /phan tshun du yang rtsod pa byas nas ni/ /gnod sems khong khro tha ba rab tu skyed/ /phan tshun du yang </text></item>
<item><p>86a7</p><section>mdo sde</section><text>skur ba mngon 'debs shing / /sdig pa byas nas shin tu dga' ba rnyed/ /gang dag tshul khrims gnas shing yon tan ldan/ /byams la gnas shing rtag tu bzod rtogs pa/ /</text></item>
<item><p>86b1</p><section>mdo sde</section><text>mnyen zhing des la shin tu bsdams pa rnams/ /de dag de tshe yongs su brnyas par 'gyur/ /gang la shin tu gtum sems ldan 'byung dang / /mi bzad ma rungs ngan pa'i las byed pa/ /</text></item>
<item><p>86b2</p><section>mdo sde</section><text>chos ma yin pa spyod cing 'thab la dga'/ /de dag de yi dus na mchod par 'gyur/ /bsgo bar bya zhing rab tu go bar bya/ /gzhon nu nga la dad pa'i phyir 'brang na/ /bde bar gshegs </text></item>
<item><p>86b3</p><section>mdo sde</section><text>pas bstan pa 'di dran nas/ /de dag la ni nam yang yid mi rton/ /de dag 'dod chags che zhing zhe sdang che/ /gti mug che zhing nga rgyal dregs pas rgyags/ /lus kyang ma dul ngag kyang </text></item>
<item><p>86b4</p><section>mdo sde</section><text>ma dul zhing / /sems kyang ma dul ngan song gzhol ba yin/ /nga ni yon tan dag gi bsngags brjod na/ /dge slong yon tan dag la mi spyod de/ /tshig tsam gyis ni byang chub thob mi 'gyur/ /</text></item>
<item><p>86b5</p><section>mdo sde</section><text>nan tan lhur byed byang chub rnyed mi dka'/ /sngon byung ba'i le'u ste/ bcu drug pa'o// //de nas gtam 'di mthar phyin par gyur pa dang / de'i tshe byang chub sems dpa' </text></item>
<item><p>86b6</p><section>mdo sde</section><text>sems dpa' chen po byams pa de ltar 'dug bzhin du bcom ldan 'das la yid kyis tshigs su bcad pas zhus pa/ ri yi rgyal po bya rgod phung po ste/ /rtag tu sangs rgyas gnas par </text></item>
<item><p>86b7</p><section>mdo sde</section><text>bde gshegs bzhud/ /'jig rten sgron ma der yang gshegs nas ni/ /khyod la bsam gyis mi khyab mchod pa bgyi/ /de nas bcom ldan 'das kyis byang chub sems dpa' sems </text></item>
<item><p>87a1</p><section>mdo sde</section><text>dpa' chen po byams pa'i sems kyi rtog pa thugs kyis mkhyen nas byang chub sems dpa' sems dpa' chen po byams pa la yid kyis tshigs su bcad </text></item>
<item><p>87a2</p><section>mdo sde</section><text>bas btang ba/ ri yi rgyal por rgyal ba mngon gnas par/ /ma pham bdud rnams pham byas khyod song zhig /der ni 'gro ba kun gyi don chen yang / /bla na med pa myur du grub </text></item>
<item><p>87a3</p><section>mdo sde</section><text>par 'gyur/ /de nas byang chub sems dpa' sems dpa' chen po byams pa bcom ldan 'das kyis yid kyis tshigs su bcad pas btang ba dang / bcom ldan 'das la </text></item>
<item><p>87a4</p><section>mdo sde</section><text>yid kyis phyag btsal/ bcom ldan 'das la yid kyis lan gsum bskor ba byas nas 'khor de nas byung ste sangs rgyas mu med pa rgya mtsho'i bye ma snyed kyi gnas ri'i rgyal </text></item>
<item><p>87a5</p><section>mdo sde</section><text>po bya rgod kyi phung po mchod rten chen po gang na yod pa der song ste phyin nas 'di lta ste/ bcom ldan 'das kyis yongs su longs spyad pa'i phyir de'i mod la ri'i rgyal po bya </text></item>
<item><p>87a6</p><section>mdo sde</section><text>rgod kyi phung po mnyam zhing yangs pa rgya che ba/ sdong du ma dang / tsher ma dang / rdo dang / gseg ma dang / gyo mo med cing kho ra khor yug kun rin po che sna bdun du byin gyis </text></item>
<item><p>87a7</p><section>mdo sde</section><text>brlabs te/ sa gzhi rin po che an+da rnyil 'bar ba bsam gyis mi khyab la dpe med pa'i lha'i rgyan thams cad dang rin po ches brgyan pa/ rin po che rnam pa sna tshogs grangs </text></item>
<item><p>87b1</p><section>mdo sde</section><text>med pa du ma'i bkod pas rab tu spras pa/ dga' ldan ris kyi lha'i na bzas khyim gyi nye 'khor brgyan cing spud de/ bdug spos kyi snod sna tshogs nas ni bdug pa 'thul bar byas </text></item>
<item><p>87b2</p><section>mdo sde</section><text>phreng ba dang lda ldis ni brgyan/ me tog sna tshogs ni bkram/ lha'i rol mo'i sgra dbyangs ni bsgrags/ rgyal mtshan dang / ba dan dang / lhab lhub bsgreng bas ni gang / khyams kyi dkyil 'khor </text></item>
<item><p>87b3</p><section>mdo sde</section><text>du ni bla re bres/ 'khor gyi khyams kyi dbus su ni rin po che sna bdun las byas pa'i lha'i seng ge'i khri mngon par sprul te/ rgyu spun las ma byas pa'i gos ni bting / ka tsa lin+da ltar </text></item>
<item><p>87b4</p><section>mdo sde</section><text>'jam zhing reg na bde ba dga' ldan ris kyi lha'i na bzas ni g.yogs/ steng du snying po beg tsher ni bting / snam rten mtha' gnyis dmar po ni bshams/ chu zheng dang 'phang du </text></item>
<item><p>87b5</p><section>mdo sde</section><text>dpag tshad tsam yod pa btsugs te/ zhabs rten ni lha dang mi'i las 'das pa/ dzam+bu'i chu bo'i gser las byas pa/ mu tig gi dra bas g.yogs pa/ ras rin po che bcos </text></item>
<item><p>87b6</p><section>mdo sde</section><text>bus g.yogs pa/ seng ge'i khri la btags pa'i lha'i rin po che'i dril bu las ni sgra 'jam zhing yid du 'ong ba gsal bar 'byung / phyogs kun tu ni nor bu rin po che chen pos </text></item>
<item><p>87b7</p><section>mdo sde</section><text>snang bar gyur/ rin po che'i gdugs chen po rtsa ba ni bai DUR+ya dri ma med pa'i rin po che chen po las byas par mngon par sprul to/ /de nas byang chub sems dpa' sems dpa' chen </text></item>
<item><p>88a1</p><section>mdo sde</section><text>po byams pas ri'i rgyal po bya rgod kyi phung po khor yug dang bcas pa thams cad rin po che sna tshogs du ma'i bkod pa'i rgyan bsam gyis mi khyab pas brgyan </text></item>
<item><p>88a2</p><section>mdo sde</section><text>pa mngon par sprul nas skad cig de nyid la zla 'od gzhon nur gyur pa'i khyim du zhugs par gyur to/ /zhugs nas bcom ldan 'das la yid kyis phyag byas te/ bcom ldan </text></item>
<item><p>88a3</p><section>mdo sde</section><text>'das la yid kyis lan gsum bskor ba byas nas stan la 'dug go /de la 'di skad ces bya ste/ ri yang lha rdzas yangs shing rgya che ba/ /rin chen rdo steng bzang zhing dga' ba dang / /</text></item>
<item><p>88a4</p><section>mdo sde</section><text>bsam gyis mi khyab lha rdzas yid kyi khyams/ /dbus su rin chen seng+ge'i khri yang btsugs/ /lha rdzas gdugs las yid 'ong sgra 'byung zhing / /phyogs su nor bu rin chen 'od cher </text></item>
<item><p>88a5</p><section>mdo sde</section><text>'byung / /rtsa ba yid du 'thad pa'i bai DUR+ya/ /ma pham rgyal ba'i sras pos de ltar sprul/ /ri yang rin chen sna tshogs rnam par bkra/ rin chen gdan mchog rgyang grags tshad tsam </text></item>
<item><p>88a6</p><section>mdo sde</section><text>du| |byams pa dpa' bos de dag rab sprul nas/ /skad cig de nyid la ni khyim du zhugs/ /de nas bcom ldan 'das 'khor chen po rgya mtsho lta bu la chos kyi gtam yang dag par </text></item>
<item><p>88a7</p><section>mdo sde</section><text>bstan te/ yang dag par gzengs bstod/ yang dag par rab tu dga' bar byas/ yang dag par btsud de gdan las bzhengs nas gshegs so/ /de lta bu'i sangs rgyas kyi rdzu </text></item>
<item><p>88b1</p><section>mdo sde</section><text>'phrul gyis rgyal po'i khab kyi grong khyer chen po'i chu dron gyi sgor byung nas ri'i rgyal po bya rgod kyi phung po gang na yod pa der gshegs te byon pa dang / byams pas sprul pa'i khyams gang </text></item>
<item><p>88b2</p><section>mdo sde</section><text>na yod pa der gshegs te byon nas byams pas mngon par sprul pa'i seng ge'i khri chen po la bzhugs te/ dge slong gi dge 'dun gyis ni yongs su bskor cing / byang chub sems dpa'i </text></item>
<item><p>88b3</p><section>mdo sde</section><text>dge 'dun gyis ni mdun gyis bltas/ lha dang / klu dang / gnod sbyin dang / dri za dang / lha ma yin dang / drang srong dang / nam mkha' lding dang / mi'am ci dang / lto 'phye chen po dang / mi dang </text></item>
<item><p>88b4</p><section>mdo sde</section><text>mi ma yin pas ni phyag byas te 'khor rgya mtsho lta bu'i nang na chos ston to/ /de nas zla 'od gzhon nur gyur pa srog chags bye ba khrag khrig brgya stong thams cad lhags par gyur pa rnams dang /</text></item>
<item><p>88b5</p><section>mdo sde</section><text>'jig rten gyi khams gzhan dag nas lhags pa'i byang chub sems dpa' sems dpa' chen po khrag khrig mang po dang lhan cig tu me tog dang / bdug spos dang / phreng ba dang / byug pa </text></item>
<item><p>88b6</p><section>mdo sde</section><text>thogs nas rol mo ni byed/ pheg ni rdob/ gdugs dang / rgyal mtshan dang / lha'i ba dan ni sgreng / phreng ba chen po dbul ba ni thogs nas bcom ldan 'das la mchod pa bya ba'i phyir </text></item>
<item><p>88b7</p><section>mdo sde</section><text>rgyal po'i khab kyi grong khyer chen po zhi ba'i sgo nas byung ste/ bya rgod kyi phung po'i ri gang na yod pa dang / bcom ldan 'das ga la ba der dong ste phyin pa dang / bcom ldan 'das kyi zhabs </text></item>
<item><p>89a1</p><section>mdo sde</section><text>la mgo bos phyag btsal te bcom ldan 'das la lan gsum bskor ba byas nas me tog dang / bdug pa dang / spos dang / phreng ba dang / byug pa dang / phye ma </text></item>
<item><p>89a2</p><section>mdo sde</section><text>dang | na bza' dang / gdugs dang / rgyal mtshan dang / ba dan dang / sil snyan dang / pheg rdob pas mchod pa chen po byas te phyogs gcig tu 'khod do/ /gus pa dang ldan </text></item>
<item><p>89a3</p><section>mdo sde</section><text>ri mo dang ldan par chos dri ba'i phyir phyogs gcig tu 'dug pa dang / zla 'od gzhon nur gyur pa pus mo g.yas pa'i lha nga sa la btsugs te/ bcom ldan 'das ga la ba de logs </text></item>
<item><p>89a4</p><section>mdo sde</section><text>su thal mo sbyar ba btud nas bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das de bzhin gshegs pa dgra bcom pa </text></item>
<item><p>89a5</p><section>mdo sde</section><text>yang dag par rdzogs pa'i sangs rgyas kyis bdag la skabs phye na bdag phyogs 'ga' zhig zhu'o/ /de skad ces gsol pa dang / bcom ldan 'das kyis zla 'od gzhon nur gyur pa </text></item>
<item><p>89a6</p><section>mdo sde</section><text>la 'di skad ces bka' stsal to/ /gzhon nu/ de bzhin gshegs pas rtag tu khyod la skabs phye'i/ de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>89a7</p><section>mdo sde</section><text>la ci dang ci 'dod pa dris shig /de skad ces bka' stsal te go skabs phye nas bcom ldan 'das la zla 'od gzhon nur gyur pas 'di skad ces gsol to/ /bcom ldan 'das/</text></item>
<item><p>89b1</p><section>mdo sde</section><text>byang chub sems dpa' sems dpa' chen po chos du dang ldan na chos thams cad kyi rang bzhin mnyam pa nyid rnam par spros pa'i ting nge 'dzin 'di thob par 'gyur/ de skad ces gsol </text></item>
<item><p>89b2</p><section>mdo sde</section><text>pa dang / bcom ldan 'das kyis zla 'od gzhon nur gyur pa la 'di skad ces bka' stsal to/ /gzhon nu/ chos bzhi dang ldan na byang chub sems dpa' sems dpa' chen pos chos </text></item>
<item><p>89b3</p><section>mdo sde</section><text>thams cad kyi rang bzhin mnyam pa nyid rnam par spros pa'i ting nge 'dzin 'di thob par 'gyur ro/ /bzhi gang zhe na/ gzhon nu/ 'di la byang chub sems dpa' sems dpa' chen po des </text></item>
<item><p>89b4</p><section>mdo sde</section><text>shing 'grogs na bde ba yin/ dul zhing dul ba'i sa thob pa yin te/ de pha rol gyis gshes sam/ spyos pa'i tshig nyes par smra zhing / nyes par brjod pa'i tshig gi lam bzod </text></item>
<item><p>89b5</p><section>mdo sde</section><text>cing mi mjed pa'i rang bzhin can yin/ las la lta zhing nga rgyal bcom pa dang chos 'dod pa yin te/ gzhon nu/ chos dang po 'di dang ldan na byang chub sems dpa' sems dpa' </text></item>
<item><p>89b6</p><section>mdo sde</section><text>chen pos ting nge 'dzin 'di thob par 'gyur ro/ /gzhan yang gzhon nu/ byang chub sems dpa' sems dpa' chen po tshul khrims dang ldan pa yin/ /tshul khrims yongs su dag cing </text></item>
<item><p>89b7</p><section>mdo sde</section><text>tshul khrims ma zhig pa dang / tshul khrims la skyon med pa dang / tshul khrims 'dren ma ma yin pa dang / tshul khrims sra srer ma gyur pa dang / tshul khrims ma nyams pa dang / tshul </text></item>
<item><p>90a1</p><section>mdo sde</section><text>khrims mi gnas pa dang / tshul khrims ma 'bags pa dang / tshul khrims mi dmigs pa dang / 'phags pas bstod pa'i tshul khrims dang / mkhas pas </text></item>
<item><p>90a2</p><section>mdo sde</section><text>bstod pa'i tshul khrims pa yin te/ gzhon nu/ chos gnyis po 'di dag dang ldan na byang chub sems dpa' sems dpa' chen pos ting nge 'dzin 'di thob par 'gyur ro/ /gzhan </text></item>
<item><p>90a3</p><section>mdo sde</section><text>yang | gzhon nu/ byang chub sems dpa' sems dpa' chen po khams gsum la sems skrag pa dang / sems dngangs pa dang / skyo ba dang / don du mi gnyer cing mngon par </text></item>
<item><p>90a4</p><section>mdo sde</section><text>mi dga' ba dang / ma chags ma zhen pa dang / khams gsum la yid skyo bas khams gsum las gzhan du sems can sdug bsngal ba rnams thar bar bya'o zhes brtson zhing </text></item>
<item><p>90a5</p><section>mdo sde</section><text>bla na med pa yang dag par rdzogs pa'i byang chub tu yang dag par sgrub pa yin te/ gzhon nu/ chos gsum po 'di dag dang ldan na byang chub sems dpa' sems dpa' chen pos </text></item>
<item><p>90a6</p><section>mdo sde</section><text>ting nge 'dzin 'di thob par 'gyur ro/ /gzhan yang / gzhon nu/ byang chub sems dpa' sems dpa' chen po dad cing chos yongs su 'tshol bas mi ngoms pa yin/ mang du </text></item>
<item><p>90a7</p><section>mdo sde</section><text>thos shing 'jigs pa med pa yin/ chos 'dod cing chos lhur byed pa yin te/ rnyed pa dang bkur sti lhur byed pa ma yin/ shes kyi khe lhur byed pa ma yin/ phan pa'i dngos po </text></item>
<item><p>90b1</p><section>mdo sde</section><text>sngon du 'gro ba'i sems kyis chos ji skad du thos pa dang / ji ltar khong du chud pa gzhan la rgya cher 'chad cing rab tu ston pa yin te/ shes kyi khe 'dod pas ni ma yin gyi/ ci nas </text></item>
<item><p>90b2</p><section>mdo sde</section><text>sems can 'di rnams chos 'di dag thos nas bla na med pa yang dag par rdzogs pa'i byang chub las phyir mi ldog par 'gyur snyam pa ste/ gzhon nu/ chos bzhi po 'di dag dang ldan </text></item>
<item><p>90b3</p><section>mdo sde</section><text>na byang chub sems dpa' sems dpa' chen pos ting nge 'dzin 'di thob par 'gyur ro/ /gzhon nu/ chos bzhi po 'di dag dang ldan na byang chub sems dpa' sems dpa' chen pos </text></item>
<item><p>90b4</p><section>mdo sde</section><text>chos thams cad kyi rang bzhin mnyam pa nyid rnam par spros pa'i ting nge 'dzin 'di thob par 'gyur te/ myur du bla na med pa yang dag par rdzogs pa'i byang chub tu mngon par rdzogs </text></item>
<item><p>90b5</p><section>mdo sde</section><text>par 'tshang rgya'o/ /gzhon nu/ rnam grangs 'dis ting nge 'dzin 'di 'di ltar sangs rgyas mang pos bshad pa/ sangs rgyas mang pos bsngags pa/ sangs rgyas mang pos yang dag </text></item>
<item><p>90b6</p><section>mdo sde</section><text>par rab tu bstan pa/ sangs rgyas mang pos rab tu bstod pa yin te/ gzhon nu/ sangs rgyas bcom ldan 'das mang po'i drung du nga rab tu byung nas chos thams cad kyi rang bzhin mnyam </text></item>
<item><p>90b7</p><section>mdo sde</section><text>pa nyid rnam par spros pa'i ting nge 'dzin 'di rgya cher mnyan te bzung ngo / /dris shing bcangs so/ /bklags so/ /bton to/ /nyon mongs pa med pa'i bsgom pas bsgoms shing mang du </text></item>
<item><p>91a1</p><section>mdo sde</section><text>byas so/ /gzhan la rgya cher yang dag par rab tu bstan to/ /de nas bcom ldan 'das gyis sangs rgyas mang po nges par brjod pa'i ting nge 'dzin gyi sgo sngon </text></item>
<item><p>91a2</p><section>mdo sde</section><text>byung ba'i gtam bstan pa 'di de'i tshe zla 'od gzhon nur gyur pa la tshigs su bcad pa'i dbyangs kyis rgya cher yang dag par rab tu bstan pa/ dran pa bskal pa gzhal med dpag </text></item>
<item><p>91a3</p><section>mdo sde</section><text>yas na/ /rgyal ba dbyangs kyi yan lag sgra byung ste/ /bde gshegs dbyangs kyi yan lag sgra de yi/ /tshe tshad lo yang brgya phrag drug cur gyur/ /de yi pha rol sangs rgyas </text></item>
<item><p>91a4</p><section>mdo sde</section><text>gzhan byung ba/ /mi mchog mtshan ni ye shes dbang phyug ste/ /rkang gnyis gtso bo yi shes dbang phyug gi /tshe tshad lo grangs stong phrag bcu gnyis so/ /ye shes dbang </text></item>
<item><p>91a5</p><section>mdo sde</section><text>phyug pha rol sangs rgyas ni/ /gzi brjid dbang phyug ces bya rgyal ba byung / /rkang gnyis gtso bo gzi brjid dbang phyug gi /tshe tshad lo ni stong phrag drug cu bdun/ /gzi brjid dbang </text></item>
<item><p>91a6</p><section>mdo sde</section><text>phyug pha rol sangs rgyas ni/ /blo gros dbang phyug ces bya rgyal ba byung / /rkang gnyis gtso bo blo gros dbang phyug gi /tshe yi tshad ni lo grangs bye bar tshang / /blo gros dbang </text></item>
<item><p>91a7</p><section>mdo sde</section><text>phyug pha rol sangs rgyas ni/ /tshangs pa'i dbang phyug ces bya rgyal ba byung / /rkang gnyis gtso bo tshangs pa'i dbang phyug gi /tshe yi tshad ni lo khri bzhi stong gyur/ /tshangs pa'i </text></item>
<item><p>91b1</p><section>mdo sde</section><text>dbang phyug pha rol sangs rgyas ni/ /me yi dbang phyug ces bya rgyal ba byung / /rkang gnyis gtso bo me yi dbang phyug gi /tshe tshad lo grangs bdun khri drug stong gyur/ /me yi dbang phyug </text></item>
<item><p>91b2</p><section>mdo sde</section><text>pha rol sangs rgyas ni/ /tshangs pa'i zhal zhes bya ba rgyal ba byung / /rkang gnyis gtso bo tshangs pa'i zhal de yi/ /tshe yi tshad ni nyin zhag bdun du gyur/ /tshangs pa'i zhal gyi pha </text></item>
<item><p>91b3</p><section>mdo sde</section><text>rol sangs rgyas ni/ /tshogs kyi dbang phyug ces bya rgyal ba byung / /rkang gnyis gtso bo tshogs kyi dbang phyug gi /tshe yi tshad ni lo grangs bye bar tshang / /tshogs kyi dbang phyug pha </text></item>
<item><p>91b4</p><section>mdo sde</section><text>rol sangs rgyas ni/ /dbyangs kyi dbang phyug ces bya rgyal ba byung / /rkang gnyis gtso bo dbyangs kyi dbang phyug gi /tshe tshad lo grangs bye ba phrag dgur tshang / /dbyangs kyi dbang phyug </text></item>
<item><p>91b5</p><section>mdo sde</section><text>pha rol sangs rgyas ni/ /dbyangs kyi zhal zhes bya ba rgyal ba byung / /rkang gnyis gtso bo dbyangs kyi zhal gyi yang / /tshe tshad lo grangs bye ba phrag bcur tshang / /dbyangs kyi zhal gyi pha rol </text></item>
<item><p>91b6</p><section>mdo sde</section><text>sangs rgyas ni/ /zla ba'i zhal zhes bya ba'i rgyal ba byung / /rkang gnyis gtso bo zla ba'i zhal gyi ni/ /tshe yi tshad kyang nyin zhag gcig tu gyur/ /zla ba'i zhal gyi pha rol sangs rgyas ni/ /nyi ma'i </text></item>
<item><p>91b7</p><section>mdo sde</section><text>zhal zhes bya ba rgyal ba byung / /rkang gnyis gtso bo nyi ma'i zhal gyi yang / /tshe tshad lo ni stong phrag bco brgyad do/ /nyi ma'i zhal gyi pha rol sangs rgyas ni/ /tshangs pa'i zhal zhes bya ba'i </text></item>
<item><p>92a1</p><section>mdo sde</section><text>rgyal ba byung / /rkang gnyis gtso bo tshangs pa'i zhal gyi yang / /tshe tshad lo ni stong phrag nyi shu'o/ /tshangs pa'i zhal gyi pha rol sangs rgyas ni/ /tshangs pa'i snyan </text></item>
<item><p>92a2</p><section>mdo sde</section><text>pa zhes bya rgyal ba byung / /rkang gnyis gtso bo tshangs pa'i snyan pa yi/ /tshe tshad lo grangs stong phrag bco brgyad gyur/ /bskal pa gcig la sangs rgyas 'di dag dang / /'jig rten rnam </text></item>
<item><p>92a3</p><section>mdo sde</section><text>par 'dren pa nyis brgya byung / /zil gyis mi non de bzhin gshegs pa yi/ /mtshan rnams 'dir yang brjod kyi mnyan par gyis/ /mtha' yas dbyangs dang rnam par grags pa'i </text></item>
<item><p>92a4</p><section>mdo sde</section><text>dbyangs/ /rnam par bsgrags pa'i gzi brjid rnam grags sgra/ /sgra skad rnam grags sgra dbyangs mchod pa dang / /dbyangs kyi yan lag dpa' dang dbyangs dag dang / /ye shes </text></item>
<item><p>92a5</p><section>mdo sde</section><text>stobs dang ye shes bye brag 'gro /zil gyis ma non ye shes yang dag 'phags/ /ye shes 'od 'phro ye shes mngon par 'phags/ /ye shes rnam grangs de bzhin ye shes </text></item>
<item><p>92a6</p><section>mdo sde</section><text>dpa'/ /tshangs pa'i stobs dang tshangs nor tshangs pa'i mchog /tshangs pa'i lhar bcas de bzhin tshangs pa'i dbyangs/ /tshangs pa'i dbang phyug tshangs pa'i mi dbang spyan/ /tshangs </text></item>
<item><p>92a7</p><section>mdo sde</section><text>pa'i sgra dbyangs yan lag tshangs pas byin/ /gzi brjid stobs dang gzi ldan gzi brjid mchog /gzi brjid dbang phyug gzi brjid mngon par 'phags/ /gzi brjid khyab dang </text></item>
<item><p>92b1</p><section>mdo sde</section><text>gzi brjid shin tu nges/ /gzi brjid sgra dbyangs shin tu rnam grags gzi/ /'jigs btsan stobs dang 'jigs btsan blo gros dang / /shin tu 'jigs btsan 'jigs zhal 'jigs </text></item>
<item><p>92b2</p><section>mdo sde</section><text>btsan 'phags/ /'jigs btsan 'od 'phro 'jigs mchog 'jigs pa'i dbyangs/ /'jig rten rnam 'dren rgyal ba 'di dag byung / /sgra dbyangs zab mo dang ni dpal 'dzin dang / /rnam dag </text></item>
<item><p>92b3</p><section>mdo sde</section><text>sgra yi dbang phyug tshangs pa'i dbyangs/ /mtha' yas dbyangs dang shin tu rnam grol dbyangs/ /bdud kyi stobs dang bdud rnams skrag byed dang / /spyan bzang dang ni zhal gtsang spyan </text></item>
<item><p>92b4</p><section>mdo sde</section><text>dag dang / /rnam par dag pa'i spyan dang mtha' yas spyan/ /kun nas spyan dang rnam par grags pa'i spyan/ /spyan gyis zil gyis gnon dang ma smad spyan/ /dul mchog dul dang shin </text></item>
<item><p>92b5</p><section>mdo sde</section><text>tu dul ba'i sems/ /dul rab zhi ba'i dbang po zhi ba'i yid/ /zhi ba'i bla ma zhi dpal rab tu zhi/ /zhi ba'i pha rol phyin dang zhi bar dpa'/ /bla mar gnas pa zhi ba dul bar sems/ /</text></item>
<item><p>92b6</p><section>mdo sde</section><text>shin tu dul dang zhi dbang zhi ba'i yid/ /zhi ba'i bla ma zhi ba'i dpal 'bar ba/ /zhi ba rab zhi dbang phyug zhi bar dpa'/ /tshogs dbang tshogs gtso tshogs kyi dbang phyug dang / /</text></item>
<item><p>92b7</p><section>mdo sde</section><text>tshogs rnams zil gnon tshogs bzang ye shes gtsang / /tshogs kyi dbang chen tshogs dbang dpa' bo dang / /gzhan yang tshogs bzang rab rtu rnam pa 'byed/ /chos kyi rgyal </text></item>
<item><p>93a1</p><section>mdo sde</section><text>mtshan de bzhin chos kyi tog /chos kyi bram chos kyi rang bzhin 'phags/ /chos kyi stobs ldan chos bzang dpa' bo dang / /rang bzhin chos kyi bla ma nges pa </text></item>
<item><p>93a2</p><section>mdo sde</section><text>byung | |rang bzhin chos kyi bla ma nges par ni/ /mtshan gcig pa yang bye phrag brgyad cu ste/ /bskal pa gnyis la 'dren pa 'di dag byung / /byang chub phyir ni 'di dag ngas mchod </text></item>
<item><p>93a3</p><section>mdo sde</section><text>de| |rang bzhin chos kyi bla ma nges pa yi/ /rgyal ba'i mtshan rnams gang dag nyan byed cing / /thos nas rnam par grags pa'i mtshan 'dzin na/ /de dag myur du ting 'dzin 'di thob </text></item>
<item><p>93a4</p><section>mdo sde</section><text>'gyur// //'phags pa ting nge 'dzin gyi rgyal po'i mdo/ bam po drug pa/ de nas bcom ldan 'das kyis sangs rgyas mang po'i ting nge 'dzin gyi sgo sngon byung ba'i </text></item>
<item><p>93a5</p><section>mdo sde</section><text>le'u 'di zla 'od gzhon nur gyur pa la rgya cher rgyas par rab tu bstan to/ /sangs rgyas 'di dag gi yang pha rol na/ /bskal pa bsam yas dpag tu med pa'i tshe/ /lha mis mchod </text></item>
<item><p>93a6</p><section>mdo sde</section><text>pa sangs rgyas gzhan zhig byung / /de yi mtshan ni mi dbang dbyangs zhes bya/ /de bzhin gshegs pa mi dbang dbyangs kyi ni/ /tshe tshad lo grangs bdun khri drug stong ste/ /nyan </text></item>
<item><p>93a7</p><section>mdo sde</section><text>thos dag ni bye ba brgya phrag gsum/ /de yi 'dus pa dang por gyur pa yin/ /mngon shes drug ldan gsum rig dbang po thul/ /mthu yang che zhing rdzu 'phrul chen po ste/ /</text></item>
<item><p>93b1</p><section>mdo sde</section><text>zag pa zad pa tha ma'i lus 'dzin pa/ /'od mdzad kyi ni dge 'dun de tshe byung / /bye ba khrag khrig stong phrag brgyad cu yi/ /byang chub sems dpa' rnams kyi tshogs byung ste/ /blo gros zab </text></item>
<item><p>93b2</p><section>mdo sde</section><text>cing grags pa shin tu che/ /mthu yang che zhing rdzu 'phrul che bar gyur/ /mngon par shes pa thob cing spobs par ldan/ /stong pa thams cad rtogs par khong du chud/ /zhing ni bye bar de </text></item>
<item><p>93b3</p><section>mdo sde</section><text>las lhag par yang / /gang+gA'i bye ma snyed du 'phrul gyis 'gro /rkang gnyis gtso la dri ba dris nas ni/ /phyir yang rgyal pa de yi drung du 'ong / /mdo sde sgrub pa'i nges pa'i tshig la mkhas/ /snang </text></item>
<item><p>93b4</p><section>mdo sde</section><text>bar gyur pa sa yi steng na rgyu/ /sems can don phyir spyad pa rnam spyod de/ /bde bar gshegs pa'i sras po mthu chen ni/ /'dod pa'i rkyen gyis sdig pa mi byed de/ /de dag la ni lha yang </text></item>
<item><p>93b5</p><section>mdo sde</section><text>smon pa skyed/ /srid pa'i 'gro bar mi gnas don mi gnyer/ /mnyam gzhag bsam gtan gnas pa'i spyod yul can/ /rnam par nges pa'i don ldan 'jigs med pa/ /dri ma med </text></item>
<item><p>93b6</p><section>mdo sde</section><text>bar rtag tu tshangs par spyod/ /tshig kyang rgyun mi chad cing spobs par ldan/ /nges tshig bstan pa'i tshig gi don la mkhas/ /sangs rgyas sras po kun tu yang dag ston/ /dge ba'i </text></item>
<item><p>93b7</p><section>mdo sde</section><text>las rnams kyis kyang yongs su bzung / /bskal pa mtha' yas par ni spyod pas 'phags/ /'dren pa dag gis rtag tu bstod cing bsngags/ /rnam par thar dang don tshig yang </text></item>
<item><p>94a1</p><section>mdo sde</section><text>dag ston/ /tshul khrims shin tu dag cing nyon mongs med/ /chu yis pad+ma bzhin du mi chags te/ /khams gsum las ni rnam grol bag yod pa/ /'jig </text></item>
<item><p>94a2</p><section>mdo sde</section><text>rten chos brgyad dag gis mi gos shing / /lus kyang rnam dag las kyang yongs su dag /'dod pa nyung zhing chog shes mthu yang che/ /chags pa med cing sangs rgyas yon tan </text></item>
<item><p>94a3</p><section>mdo sde</section><text>gnas/ /sems can kun gyi rten dang dbung gnyen te/ /tshig tsam ma yin nan tan snying por byed/ /gang la gnas pa de nyid gzhan la ston/ /sangs rgyas thams cad kyis kyang </text></item>
<item><p>94a4</p><section>mdo sde</section><text>yongs su bzung / /rgyal ba rnams kyi mjed 'dzin thugs brtan pa/ /khams gsum thams cad la yang skrag pa'i yid/ /rab tu sems zhi rtag tu dgon par spyad/ /'jig </text></item>
<item><p>94a5</p><section>mdo sde</section><text>rten 'dren pa rnams kyis byin brlabs pas/ /mdo sde bye ba phrag stong 'chad par byed/ /'chad pa de yang sangs rgyas rnams kyis bsngags/ /'jig rten dag gi tshig kun rnam </text></item>
<item><p>94a6</p><section>mdo sde</section><text>spangs te/ /stong pa nyid la mos shing don dam ston/ /bsngags pa mtha' yas yon tan rgya mtsho bzhin/ /mang du thos shing mkhas pa shes rab ldan/ /gzhon nu bskal pa bye </text></item>
<item><p>94a7</p><section>mdo sde</section><text>ba mang por ni/ /rgyun chad med par bsngags par brjod kyang / /de ni cung zad tsam zhig brjod par 'gyur/ /rgya mtsho las ni chu thigs gcig po bzhin/ /de tshe mi yi dbang </text></item>
<item><p>94b1</p><section>mdo sde</section><text>po'i dbyangs de ni/ /ting 'dzin zhi ba mthong dka' 'di ston te/ /stong gsum chen po'i 'jig rten khams 'di yang / /lha dang klu rnams kyis ni gang bar gyur/ /de yis ting 'dzin zhi ba 'di </text></item>
<item><p>94b2</p><section>mdo sde</section><text>bshad tshe/ /sa yang rnam pa drug tu rab tu g.yos/ /lha dang mi rnams gang+gA'i bye ma snyed/ /sangs rgyas ye shes la ni mi ldog gnas/ /der yang mi dbang rgyal po byung ba ni/ /dpal gyi stobs </text></item>
<item><p>94b3</p><section>mdo sde</section><text>zhes bya ba mthu che ba/ /de la bu yang brgya phrag lnga yod de/ /byad bzhin bzang zhing mdzes la blta na sdug /rgyal po de yi btsun mo'i 'khor kyang ni/ /bud med bye ba brgya phrag brgyad cu </text></item>
<item><p>94b4</p><section>mdo sde</section><text>yod| |sa bdag rgyal po de yi bu mo yang / /bye ba stong phrag bcu bzhir tshang pa byung / /de yang ston zla tha chung nya ba la/ /yan lag brgyad ldan gso sbyong bzung nas ni/ /bye ba khrag </text></item>
<item><p>94b5</p><section>mdo sde</section><text>khrig brgyad cu lhan cig tu/ /'jig rten gtso bo'i drung du nye bar 'ongs/ /rkang gnyis gtso bo'i zhabs la phyag btsal te/ /rgyal ba de yi spyan sngar rgyal po 'dug /rgyal po de yi lhag </text></item>
<item><p>94b6</p><section>mdo sde</section><text>pa'i bsam mkhyen nas/ /ting 'dzin 'di ni rkang gnyis dbang pos bshad/ /ting 'dzin 'di ni rgyal po des thos nas/ /rgyal srid mchil ma bzhin du kun spangs te/ /gnyen </text></item>
<item><p>94b7</p><section>mdo sde</section><text>dang rtsa lag sdug pa yongs btang nas/ /rgyal ba de yi drung du rab tu byung / /bu yang brgya phrag lnga dag rab byung ste/ /de bzhin btsun mo'i 'khor dang sras mo dang / /gnyen bshes </text></item>
<item><p>95a1</p><section>mdo sde</section><text>rtsa lag mang po gzhan dag kyang / /bye ba khrag khrig bdun cu rtsa drug byung / /bu dang chung mar bcas pa rab byung nas/ kha zas sgrub pa'i sa yang bor nas </text></item>
<item><p>95a2</p><section>mdo sde</section><text>ni| |rgyun ma chad par lo brgyad bar du bcags/ /'chag cing 'greng bzhin 'chi ba'i dus kyang byas/ /rgyal po'i glang po ting 'dzin sems dpa' de/ /rtag par rab tu mnyam </text></item>
<item><p>95a3</p><section>mdo sde</section><text>gzhag dus byas pas/ /de'ang rgyal po'i pho brang der skyes te/ /mngal gyi dri mas ma gos brdzus te byung / /de yi pha ni brtan pa'i stobs zhes bya/ /blo gros che zhes bya ba mar gyur </text></item>
<item><p>95a4</p><section>mdo sde</section><text>te| |gzhon nu btsas ma thag tu tshig smra ba/ /'jig rten mgon po de nyid bzhugs sam ge /'jig rten mgon pos bdag gi sems mkhyen nas/ /de phyir bdag la zhi ba'i </text></item>
<item><p>95a5</p><section>mdo sde</section><text>ting 'dzin bshad/ /rkyen rnams med cing rkyen dang bral ba yang / /srid pa'i 'gro ba rnams ni gcig tu bstan/ /chos rnams kun gyi rang bzhin phyag rgya gang / /mdo sde bye ba </text></item>
<item><p>95a6</p><section>mdo sde</section><text>khrag khrig byung ba dag /byang chub sems dpa'i nor ni bla med pa/ /ting 'dzin 'di ni rgyal bas bshad mdzad dam/ /lus kyang gtsang zhing de bzhin ngag gtsang ba/ /sems </text></item>
<item><p>95a7</p><section>mdo sde</section><text>gtsang de bzhin lta ba gtsang ma dang / /dmigs pa rnams las yang dag 'da' ba yi/ /ting 'dzin de ni rgyal bas bshad mdzad dam/ /chud mi za ba'i 'bras bu chos bstan </text></item>
<item><p>95b1</p><section>mdo sde</section><text>pa| |lam mchog yan lag brgyad ldan sgom pa ste/ /de bzhin gshegs dang phrad cing shes rab rno/ /bden la 'jug dang rtag tu chos shes pa/ /phung po yongs shes khams rnams </text></item>
<item><p>95b2</p><section>mdo sde</section><text>mnyam pa nyid/ /skye mched rnam pa kun tu bsal ba ste/ /skye ba med pa mngon sum 'jug pa dag /ting 'dzin de ni rgyal bas bshad mdzad dam/ /so so yang dag rig pa bzhi la 'jug /yi ge </text></item>
<item><p>95b3</p><section>mdo sde</section><text>thams cad dbye ba'i ye shes dang / /dngos por 'jug pa las ni 'da' ba yi/ /ting 'dzin de ni rgyal bas bshad mdzad dam/ /dbyangs rnams yongs su shes shing dga' ba thob/ /bde </text></item>
<item><p>95b4</p><section>mdo sde</section><text>gshegs bsngags pa la'ang dgar gyur cing / /'phags pa dag gi tshul 'jam drang po yi/ /ting 'dzin de ni rgyal bas bshad mdzad dam/ /des pa nam yang khro gnyer mi byed cing / /</text></item>
<item><p>95b5</p><section>mdo sde</section><text>mnyen zhing 'jam pa bzhin yang 'dzum pa ste/ /sems can mthong nas sngon du smra ba yi/ /ting 'dzin de ni rgyal bas bshad mdzad dam/ /le lo med cing bla ma'i ri mo byed/ /srid zhu che </text></item>
<item><p>95b6</p><section>mdo sde</section><text>bas phyag 'tshal sdug par lta/ /skye ba dag gis chog shes dkar ba yi/ /ting 'dzin de ni rgyal bas bshad mdzad dam/ /'tsho ba dag cing de bzhin dgen gnas dang / /sbyangs pa dag la </text></item>
<item><p>95b7</p><section>mdo sde</section><text>gnas shing dran mi nyams/ /phung po dang ni khams la mkhas pa yi/ /ting 'dzin de ni rgyal bas bshad mdzad dam/ /skye mched mkhas shing mngon shes ye shes dang / /nyon mongs bsal </text></item>
<item><p>96a1</p><section>mdo sde</section><text>ba dul ba'i sa rnams dang / /gsang sngags mang po thams cad 'chad pa yi/ /ting 'dzin de ni rgyal bas bshad mdzad dam/ /srid pa'i 'gro ba kun las 'da' ba </text></item>
<item><p>96a2</p><section>mdo sde</section><text>dang | |skye ba dran zhing chos la ne ma nur med/ /chos la sems shing thos pa 'tshol ba yi/ /ting 'dzin de ni rgyal bas bshad mdzad dam/ /khyad par 'gro zhing rtag tu sgom la 'jug /ltung </text></item>
<item><p>96a3</p><section>mdo sde</section><text>ba dag la mkhas shing 'byung bar gnas/ /de la gnas pas bag la nyal ba sel/ /ting 'dzin de ni rgyal bas bshad mdzad dam/ /gang las ye shes rno ba'i mchog 'byung ba/ /mi </text></item>
<item><p>96a4</p><section>mdo sde</section><text>g.yo ri bo bzhin du mi sgul ba/ /phyir mi ldog pa'i mtshan dang gzungs kyi sgo/ /ting 'dzin de ni rgyal bas bshad mdzad dam/ /rtag tu dkar po'i chos rnams yongs 'tshol zhing / /</text></item>
<item><p>96a5</p><section>mdo sde</section><text>sdig pa'i chos rnams khor mor rnam par spong / /rtag tu nyon mongs phyogs rnams rgyu ba med/ /ting 'dzin de ni rgyal bas bshad mdzad dam/ /bslab pa kun la rtogs par khong </text></item>
<item><p>96a6</p><section>mdo sde</section><text>du chud/ /mkhas pa ting 'dzin gnas pa rtogs par rig /sems can dag gi bsam pa shes pas skul/ /sangs rgyas byang chub mchog tu chos kyang ston/ /khyad par shes pa </text></item>
<item><p>96a7</p><section>mdo sde</section><text>skye ba shes pa dang / /mtha' yas shes pa shin tu rdzogs par shes/ /'gro ba kun du mtshams sbyor shes pa yi/ /ting 'dzin de ni rgyal bas bshad mdzad dam/ /khyim gyi </text></item>
<item><p>96b1</p><section>mdo sde</section><text>gnas spangs rab tu 'byung ba'i sems/ /khams gsum la yang mi dga' mi 'dzin cing / /sems rnams rab tu 'dzin cing dag 'byed pa/ /chos rnams rkang gnyis gtso bo ston pa mdzad/ /</text></item>
<item><p>96b2</p><section>mdo sde</section><text>skyob pa chos rnams la yang ma chags shing / /rtag tu chos kyi mchog kyang yongs su 'dzin/ /las kyi rnam par smin la brtan mos pa/ /chos rnams rkang gnyis gtso bo ston pa mdzad/ /</text></item>
<item><p>96b3</p><section>mdo sde</section><text>'dul ba la yang mkhas shing rnam smin shes/ /de bzhin 'thab cing rtsod pa nye bar zhi/ /'thab pa med cing rtsod pa med pa'i sa/ /chos rnams rkang gnyis gtso bo ston pa mdzad/ /bzod </text></item>
<item><p>96b4</p><section>mdo sde</section><text>pa yang dag 'dzin cing khro med gnas/ /chos la rnam par nges shing rtag tu mkhas/ /tshig rnams rab tu 'byed la ye shes mthong / /thugs rje bskyed nas chos rnams ston pa </text></item>
<item><p>96b5</p><section>mdo sde</section><text>mdzad/ /sngon gyi mtha' shes phyi ma'i mtha' shes te/ /bde gshegs bstan las dus gsum mnyam pa nyid/ /'khor gsum dag ni yongs su chad par gsungs/ /rgyal ba chos </text></item>
<item><p>96b6</p><section>mdo sde</section><text>kyi bdag po de skad ston/ /sems kyang rab tu gnas shing rtse gcig dang / /lus kyang rnam par gnas dang 'phags pa'i sa/ /spyod lam dag kyang rtag tu bsrung ba yi/ /chos ni </text></item>
<item><p>96b7</p><section>mdo sde</section><text>skyes bu byu mchog thub pa ston/ /khrel yod ngo tsha shes shing mdzes pa dang / /'jig rten shes pa rigs pa'i tshigs rnams gsung / /chos rnams 'byung ba srog chags rang bzhin </text></item>
<item><p>97a1</p><section>mdo sde</section><text>dang | |byang chub dam pa mchog gi chos kyang ston/ /rjes su phan gdags pa dang khrel yod dang / /mi dge ba yi sems la smod pa dang / /sbyangs pa rjes su </text></item>
<item><p>97a2</p><section>mdo sde</section><text>mi gtong bsod snyoms spyod/ /chos rnams rkang gnyis gtso bo ston pa mdzad/ /khrel yod po che shes pa rtag tu spyod/ /bla ma la yang gus smra ldang ba dang / /thog ma nyid nas </text></item>
<item><p>97a3</p><section>mdo sde</section><text>nga rgyal tshar bcad par/ /chos rnams rgyal ba chos rje de ltar ston/ /sems ni ldang ba nas kyang sems dge ste/ /ye shes khong du chud cing rtogs par byed/ /mi shes phyogs </text></item>
<item><p>97a4</p><section>mdo sde</section><text>rnams rtag tu rnam par spong / /byang chub mchog gi chos rnams ston pa mdzad/ /sems la 'jug pa dang ni sgra shes pa/ /nges pa'i tshig la 'jug cing don rtogs dang / /gnod pa </text></item>
<item><p>97a5</p><section>mdo sde</section><text>thams cad rtag tu rnam spang bar/ /rgyal ba chos kyi bdag po de ltar ston/ /skyes bu dam pa rtag tu yang dag bsten/ /skyes bu ngan pa dag ni rnam par spang / /rgyal ba la yang rtag </text></item>
<item><p>97a6</p><section>mdo sde</section><text>tu dad cing dga'/ /chos mchog rgyal pa de ltar ston pa mdzad/ /btags pa dang ni brda dang tha snyad dang / /'khor ba'i sdug bsngal rnams ni rtag par spang / /rnyed dang ma rnyed pa </text></item>
<item><p>97a7</p><section>mdo sde</section><text>la zhum pa med/ /chos kyi dam pa rgyal bas de ltar bstan/ /bkur sti rnyed kyang mtshar du mi bzung zhing / /bkur sti ma byas na yang btang snyoms bzhag /yang dag bsngags pas </text></item>
<item><p>97b1</p><section>mdo sde</section><text>nam yang rlom sems med/ /'jig rten phan pa'i bstan pa 'di 'dra'o/ /gshe zhing smod pa thams cad bzod par bya/ /khyim pa kun dang lhan cig mi bsten cing / /rab tu byung ba dang </text></item>
<item><p>97b2</p><section>mdo sde</section><text>yang 'grogs mi bya/ /rgyal ba chos kyi bdag po de skad ston/ /spyod yul ma yin thams cad rnam spangs nas/ /sangs rgyas spyod yul la ni rab tu gnas/ /spyod pa phun sum tshogs </text></item>
<item><p>97b3</p><section>mdo sde</section><text>shing dul ba'i sems/ /chos kyi tshul 'di bde bar gshegs pas bshad/ /byis pa'i chos rnams rtag tu rnam par spang / /rigs sun pa yang thams cad spang bar bya/ /sangs </text></item>
<item><p>97b4</p><section>mdo sde</section><text>rgyas bstan pa rtag par yongs su bsrung / /chos kyi bdag po rgyal ba de skad ston/ /smra ba nyung zhing rab tu 'brel la snyan/ /gzhan dag la yang tshig 'jam dge bar smra/ /phas kyi </text></item>
<item><p>97b5</p><section>mdo sde</section><text>rgol ba chos dang ldan pas 'dul/ /rgyal ba'i rjes su bstan pa 'di 'dra'o/ /dus su 'gro ste dus la ma bab min/ /so so'i skye bo kun la yid mi brtan/ /sdug bsngal reg kyang yi mug </text></item>
<item><p>97b6</p><section>mdo sde</section><text>med par bya/ /rgyal ba'i rjes su bstan pa 'di 'dra'o/ /dbul po mthong na nor dang ldan par bya/ /tshul khrims 'chal pa mthong na brtse ba bskyed/ /phan pa'i dngos la rtag tu gdams </text></item>
<item><p>97b7</p><section>mdo sde</section><text>par bya/ /rgyal ba'i rjes su bstan pa 'di 'dra'o/ /chos kyi sems can rnams la phan gdags shing / /'jig rten zang zing rtag tu gtang bar bya/ /bsags par mi bya srung bar mi </text></item>
<item><p>98a1</p><section>mdo sde</section><text>bya ste/ /rgyal ba'i rjes su bstan pa 'di 'dra'o/ /tshul khrims bsngags shing tshul khrims 'chal pa smad/ /g.yo sgyu med cing tshul khrims ldan la bsten//</text></item>
<item><p>98a2</p><section>mdo sde</section><text>nor la mi gnas bdog pa thams cad gtong / /rgyal ba'i rjes su bstan pa 'di 'dra'o/ /lhag pa'i bsam pas bla ma gnyer ba dang / /ji skad smras pa de bzhin thams cad bya/ /</text></item>
<item><p>98a3</p><section>mdo sde</section><text>chos smra ba yang mi chad bsten par bya/ /rgyal ba'i rjes su bstan pa 'di 'dra'o/ /ri mor bcas shing rtag tu yid dgar bya/ /zhi ba'i lta bas khor mor gnas par bya/ /sngon </text></item>
<item><p>98a4</p><section>mdo sde</section><text>spyod rnams la rtag par shin tu nges/ /rgyal ba'i rjes su bstan pa 'di 'dra'o/ /dge ba'i spyod par rtag tu sngon du 'gro /'du shes bzlog dang dngos po'i mtshan nyid dang / /</text></item>
<item><p>98a5</p><section>mdo sde</section><text>mtshan ma spang ba la yang thabs mkhas pa/ /rgyal ba'i rjes su bstan pa 'di 'dra'o/ /mdo sde sgrub pa'i tshig la mkhas pa dang / /bden pa bstan pa'i tshig la gdon mi za/ /</text></item>
<item><p>98a6</p><section>mdo sde</section><text>rnam par grol ba'i ye shes mngon du byed/ /rgyal ba'i rjes su bstan pa 'di 'dra'o/ /mgo gcig tu ni tshig rnams brjod par bya/ /ji lta bzhin du mthong zhes rtogs par </text></item>
<item><p>98a7</p><section>mdo sde</section><text>mkhas/ /rtag tu tshig la the tshom med par bya/ /rgyal ba'i rjes su bstan pa 'di 'dra'o/ /stong pa nyid kyi chos kyang rtag tu bsten/ /'jigs pa med cing tshul khrims stobs </text></item>
<item><p>98b1</p><section>mdo sde</section><text>la gnas/ /ting 'dzin gnas kyis mnyam par 'jug par bya/ /rgyal ba'i rjes su bstan pa 'di 'dra'o/ /shes kyi khe 'dod phyir ni yong mi bstan/ /sems kyang gya gyu can du mi bya </text></item>
<item><p>98b2</p><section>mdo sde</section><text>ste| |lta bar byas pa thams cad rnam par spang / /rgyal ba'i rjes su bstan pa 'di 'dra'o/ /spobs pa mchog dang gzugs kyang dam pa ste/ /ye shes snang ba pha rol mtha' </text></item>
<item><p>98b3</p><section>mdo sde</section><text>ma med/ /gsang sngags byin rlabs rigs par spobs pa ni/ /rgyal ba'i rjes su bstan pa 'di 'dra'o/ /lam 'di sgom bdag ni tshul gyi sgo/ /bstan pa 'di la spyad nas nan </text></item>
<item><p>98b4</p><section>mdo sde</section><text>tan dang / /tshul dang gdams pa rjes su bstan pa bzang / /rgyal ba'i rjes su bstan pa 'di 'dra'o/ /rjes su mthun pa'i bzod pa sangs rgyas bsngags/ /bzod la gnas pas </text></item>
<item><p>98b5</p><section>mdo sde</section><text>nyes pa rnam par spang / /ye shes la yang gnas nas mi shes spang / /rgyal ba'i rjes su bstan pa 'di 'dra'o/ /ye shes rten yin de bzhin rnal 'byor sa/ /byang chub zhugs pa'i </text></item>
<item><p>98b6</p><section>mdo sde</section><text>rnal 'byor dbang phyug ste/ /skyes bu dam pa rtag par bsten pa ni/ /rgyal ba'i rjes su bstan pa 'di 'dra'o/ /mi rigs brtson pa 'khor mor rnam par spang / /sangs rgyas sa ni de bzhin </text></item>
<item><p>98b7</p><section>mdo sde</section><text>gshegs pas bshad/ /mkhas pa kun gyis rjes su yi rang ba/ /rgyal ba'i rjes su bstan pa 'di 'dra'o/ /byis pa mi shes pas ni spangs pa ste/ /'di ni nyan thos mang po'i sa ma </text></item>
<item><p>99a1</p><section>mdo sde</section><text>yin| |byang chub sems dpa' dag gis rtag tu bzung / /rgyal ba'i rjes su bstan pa 'di 'dra'o/ /'di ni de bzhin gshegs pa rjes su 'brang / /lha rnams kyis </text></item>
<item><p>99a2</p><section>mdo sde</section><text>kyang mchod cing ri mor byas/ /tshangs pa bye ba phrag stong yi rang ba/ /ting 'dzin de ni rgyal ba ston mdzad dam/ /nam mkha' lding dang gnod sbyin mi'am ci/ /klu yang stong gis rtag </text></item>
<item><p>99a3</p><section>mdo sde</section><text>tu phyag byas pa/ /byang chub dam pa rgyal bas gsungs pa yi/ /ting 'dzin de ni rgyal bas bshad mdzad dam/ /shin tu mkhas pas rtag tu yongs thob ste/ /nor mchog dam pa yang </text></item>
<item><p>99a4</p><section>mdo sde</section><text>ni legs par rnyed/ /zang zing med pa'i ye shes gso ba mchog /ting 'dzin de ni rgyal ba bshad mdzad dam/ /ye shes mdzod yin spobs pa mi zad pa/ /'di ni mdo sde bye bar </text></item>
<item><p>99a5</p><section>mdo sde</section><text>'jug pa ste/ /khams gsum yongs shes yang dag shes pa yi/ /ting 'dzin de ni rgyal ba bshad mdzad dam/ /gang la ting 'dzin zhi ba 'di bshad pa/ /'di ni pha rol 'gro </text></item>
<item><p>99a6</p><section>mdo sde</section><text>ba'i gzings su bstan/ /'di ni chu bo rgal ba'i gru yin te/ 'di ni snyan grags bsngags phreng 'phel bar byed/ /gang gis ting 'dzin zhi ba 'di bshad pa/ /de bzhin gshegs </text></item>
<item><p>99a7</p><section>mdo sde</section><text>pa rnams la bstod pa yin/ /skyes bu khyu mchog la yang bsngags pa ste/ /byang chub sems dpa'i mi zad yon tan tshul/ /gang dag la ni ting 'dzin 'di bshad pa/ /'di </text></item>
<item><p>99b1</p><section>mdo sde</section><text>ni zhe sdang zhe bar byams pa bstan/ /'di ni snying rje can gyi btang snyoms sa/ /'di ni grags pa chen po'i dbugs 'byin pa/ /seng ge'i sgra sgrogs rnams kyi nan tan te/ /'di las sangs </text></item>
<item><p>99b2</p><section>mdo sde</section><text>rgyas/ ye shes mchog kyang 'byung / /chos rnams kun gyi rang bzhin phyag rgya ste/ /ting 'dzin 'di ni 'dren bdag gis bshad/ /ting 'dzin zhi ba rgyal bas bshad pa 'di/ /thams cad </text></item>
<item><p>99b3</p><section>mdo sde</section><text>mkhyen pa'i ye shes thob par byed/ /'di ni byang chub rab zhugs spyod pa ste/ /bdud kyi sde rnams shin tu skrag par byed/ /rgyal bas ting 'dzin zhi ba 'di bshad pa/ /skyob pa chos la </text></item>
<item><p>99b4</p><section>mdo sde</section><text>gnas pa'i rig sngags 'di/ /dgra yi nang du srung ba dam pa ste/ /phas kyi rgol ba chos kyis tshar gcod pa/ /ting 'dzin zhi ba 'di la brten byas na/ /'di ni spobs pa'i sar yang </text></item>
<item><p>99b5</p><section>mdo sde</section><text>rab tu bstan/ /stobs dang rnam thar de bzhin dbang po dang / /sangs rgyas chos rnams bco brgyad bye brag 'phags/ /stobs bcu rnams kyang yongs su 'tshol ba ste/ /sangs rgyas </text></item>
<item><p>99b6</p><section>mdo sde</section><text>ye shes kyi yang snga ltas so/ /skyes mchog 'jig rten phan zhing thugs brtse bas/ /sangs rgyas chos rnams rab tu bstan pa'ang yin/ /sangs rgyas dag gi sras kyis 'di bzung ste/ /</text></item>
<item><p>99b7</p><section>mdo sde</section><text>'di ni rnam thar 'dod pa'i lam du bstan/ ting 'dzin zhi ba mthong dka' 'di thos nas/ /de la bde gshegs sras po dga' bar 'gyur/ /sangs rgyas ye shes yongs su rdzogs </text></item>
<item><p>100a1</p><section>mdo sde</section><text>pa dang / /byang chub sems dpa' mkhas pa 'tshol ba 'di/ /rnam dag sems gtsang nyon mongs med pa yis/ /ting 'dzin zhi ba 'di la brten par gyis/ /</text></item>
<item><p>100a2</p><section>mdo sde</section><text>rgyal ba bzhin du de yi lus dag ste/ /rna par thar dang ye shes rnam grol mthong / /'dod chags 'ching bas rtag tu nyon mi mongs/ /ting 'dzin bzang po 'di la brten par gyis/</text></item>
<item><p>100a3</p><section>mdo sde</section><text>zhe sdang sa min gti mur bral ba ste/ /bde ba 'dod pa'i ye shes 'byung ba yin/ /rig ba skye zhing ma rig 'jig pa ste/ /ting 'dzin zhi ba 'di la brten par gyis/ /rnam grol </text></item>
<item><p>100a4</p><section>mdo sde</section><text>snying por byed pa ngoms par bshad/ /bsam gtan pa la ting 'dzin zhi 'di bstan/ /sangs rgyas ma smad pa yi spyan yin te/ /ting 'dzin zhi ba 'di la brten par gyis/ /'di </text></item>
<item><p>100a5</p><section>mdo sde</section><text>ni zhing mang ston pa'i mngon par shes/ /sangs rgyas mtha' yas ston pa'i rdzu 'phrul te/ /ting 'dzin 'di nyid sgom par byed pa la/ /gzungs de rnams kyang rnyed par dka' mi </text></item>
<item><p>100a6</p><section>mdo sde</section><text>'gyur/ /byang chub phyir ni dbang po zhi ba'i gnas/ /'di ni byin rlabs mtha' yas ston pa ste/ /ting 'dzin 'di ni bsnyen par byed pa yi/ /ye shes phra zhing yangs pa rnam par </text></item>
<item><p>100a7</p><section>mdo sde</section><text>dag| gang gis ting 'dzin zhi ba 'di ma thos/ /mi rig brtson pas 'di ni rtogs mi 'gyur/ /yi ge thams cad rnam par bzlog pa ste/ /dbyangs kyis rnam par go bar nus ma yin/ /</text></item>
<item><p>100b1</p><section>mdo sde</section><text>byang chub sems dpa' rig pas 'di shes te/ /chos kyi bdag pos ji ltar gang bshad pa/ /ting 'dzin 'di la brten par byed pa yi/ /zhi ba dag dang smad pa med pas rtogs/ /brtson 'grus brtsams </text></item>
<item><p>100b2</p><section>mdo sde</section><text>pas rab tu 'di bzung ste/ /bsnyen bkur byas shing rtag tu legs par bcangs/ /ting 'dzin 'di la bsnyen par byed pa ni/ /sdug bsngal zad cing skye ba 'gog pa shes/ /chos rnams kun gyi </text></item>
<item><p>100b3</p><section>mdo sde</section><text>skye ba med pa bstan/ /de ltar srid pa'i 'gro ba thams cad na/ /sangs rgyas grags chen dag gis ye shes mchog /ting 'dzin de ni rgyal pas bshad mdzad dam/ /gzhon nu de yis tshigs </text></item>
<item><p>100b4</p><section>mdo sde</section><text>bcad 'di thos nas/ /khrag khrig stong phrag brgyad cu rtsa brgyad rnams/ /dbyangs kyi rjes 'gro bzod pa der thob ste/ /sangs rgyas ye shes las ni mi ldog gnas/ /brtan pa'i stobs </text></item>
<item><p>100b5</p><section>mdo sde</section><text>kyis gzhon nu de la smras/ /da dung 'jig rten mgon po de bzhugs so/ /khye'u khyod la don 'di dri bar bya/ /ting 'dzin 'di ni khyod kyis su las thos/ /gzhon nus smras pa rgyal po </text></item>
<item><p>100b6</p><section>mdo sde</section><text>gsan du gsol/ /bdag gis bskal pa gcig la sangs rgyas ni/ /bye ba khrag khrig mthongs te ri mor bgyis/ /ting 'dzin zhi ba 'di yang bdag gis dris/ /gzhan yang bskal pa dgu </text></item>
<item><p>100b7</p><section>mdo sde</section><text>bcu rtsa dgu dang / /bskal pa bye ba khrag khrig phrag stong du/ /de dang der bdag skye ba dran par gyur/ /nam yang mngal du skyes par ma gyur to/ /de nas bdag gis ting 'dzin 'di </text></item>
<item><p>101a1</p><section>mdo sde</section><text>bsgoms te/ /rgyal ba de dag 'chad pa dag par thos/ /thos nas bshad pa la yang mos bskyed de/ /ne ma nur med pas byang chub reg par bgyi/ /dge slong </text></item>
<item><p>101a2</p><section>mdo sde</section><text>su dag bdag la kun 'dri zhing / /ting 'dzin 'di la yongs su chud bgyid pa/ /de la bdag ni gus par ri mor bgyid/ /'jig rten don mdzad dag la bgyis bzhin/ /su las </text></item>
<item><p>101a3</p><section>mdo sde</section><text>bdag gis tshigs bcad gcig tsam yang / /lung mnos rjes mthun spyad pa spyod pa'i tshe/ /de dag la yang bdag ni ston pa snyam/ /sangs rgyas bzhin du gus pas ri mo bgyid//</text></item>
<item><p>101a4</p><section>mdo sde</section><text>ting 'dzin yongs su chub par bgyid pa 'di/ /su dag la la bdag la 'dri ba yang / 'jig rten 'dren pa rgyal bar mi 'gyur bar/ /rmi lam na yang bdag la the tshom med/ /</text></item>
<item><p>101a5</p><section>mdo sde</section><text>dge slong rgan rabs bar ma gzhon nu la/ /bdag ni ri mo gus dang ldan bar bgyid/ /ri mor ldan pas bdag gi snyan pa dang / /de bzhin bsod nams grags pa yon tan </text></item>
<item><p>101a6</p><section>mdo sde</section><text>'phel/ /'thab cing rtsod pa dag la brtson mi bgyid/ /de tshe bdag ni brtson pa chung bar 'gyur/ /sdig pa bgyis pas 'gro ba gzhan du 'gyur/ /dge ba bgyis pas 'gro ba </text></item>
<item><p>101a7</p><section>mdo sde</section><text>gzhan du 'gyur/ /mi rigs brtson par sbyor zhing ma bsngags pa/ /de dag gi ni mi snyan tshig thos nas/ /de tshe bdag gir bgyi ba las su 'dzin/ /las rnams bgyis pa rnam </text></item>
<item><p>101b1</p><section>mdo sde</section><text>par chud mi za/ /de la khro ba'i dbang du mi 'gyur te/ /sangs rgyas bsngags pa'i bzod pa'i stobs 'dzin te/ /'dren pa dag gis rtag tu bzod pa bsngags/ /bzod pa bsgoms pa byang chub </text></item>
<item><p>101b2</p><section>mdo sde</section><text>rnyed mi dka'/ /bdag kyang rtag tu tshul khrims ldan par 'gyur/ /tshul khrims la yang gzhan dag rab tu 'god/ /tshul khrims bsngags pa rtag tu bdag brjod de/ /de na bdag </text></item>
<item><p>101b3</p><section>mdo sde</section><text>gi tshig kyang btsun par gyur/ /dgon pa'i bsngags pa dag kyang rtag tu brjod/ /tshul khrims la ni rtog bar rab gnas te/ /rtag tu gso sbyong dag kyang 'dzin du stsal/ /de dag </text></item>
<item><p>101b4</p><section>mdo sde</section><text>byang chub la yang yang dag btsud/ /de dag tshangs pa'i spyod pa yang dag bstabs/ /chos dang don rnams la yang rab tu gnas/ /gang la mtha' dang chags pa 'di med pa/ /byang </text></item>
<item><p>101b5</p><section>mdo sde</section><text>chub lam la de dag sad par bgyis/ /bdag dran bskal pa 'das pa'i dus shig na/ /rgyal ba sgra yi yan lag dbyangs byung ste/ /de yi spyan sngar bdag gis dam bcas pa/</text></item>
<item><p>101b6</p><section>mdo sde</section><text>bdag ni rtag tu bzod pa'i stobs ldan bgyi/ /yi dam bcas pa de la gnas nas ni/ /lo grangs bye ba brgyad cu phrag bzhir yang / /bdag la bdud kyis shin tu smad cing </text></item>
<item><p>101b7</p><section>mdo sde</section><text>spyos/ /'on kyang bdag gi sems ni yong ma 'khrugs/ /der ni bdud kyis bgam zhing sad na yang / /bdag gi byams bzod brtan par 'tshal nas ni/ /sems dang </text></item>
<item><p>102a1</p><section>mdo sde</section><text>bdag gi rkang la phyag 'tshal te/ /lnga brgya byang chub mchog la rab tu zhugs/ /bdag ni rtag tu ser sna med par gyur/ /gtong ba'i bsngags pa dag kyang khor </text></item>
<item><p>102a2</p><section>mdo sde</section><text>mor 'chad/ /phyug cing nor ldan bdag nyid chen bor gyur/ /mu ge'i tshe yang bdag nyid sbyin bdag gyur/ /dge slong su dag ting 'dzin 'di 'dzin cing / /su dag klog cing su dag </text></item>
<item><p>102a3</p><section>mdo sde</section><text>lung nod pa/ /de dag la ni bdag kyang bsnyen bkur bgyid/ /de dag thams cad mi yi mchog tu 'gyur/ /bdag ni bla na med pa'i las de yis/ /sangs rgyas 'jig rten mgon po </text></item>
<item><p>102a4</p><section>mdo sde</section><text>mang po mthong / /rgyal ba'i bstan pa la yang rab byung ste/ /rtag tu chos smra ba ni mkhas par gyur/ /sbyangs pa la yang rtag tu bdag brtson te/ /bas mtha' dgon pa la yang 'khor mor </text></item>
<item><p>102a5</p><section>mdo sde</section><text>gnas/ /kha zas phyir ni tshul 'chos mi bgyid de/ /ngan ngon tsam dag gis kyang chog shes gyur/ /bdag ni rtag tu phrag dog ma mchis te/ /bdag ni khyim la'ang chags par mi </text></item>
<item><p>102a6</p><section>mdo sde</section><text>'gyur ro/ /khyim la chags pa dag ni phrag dog skye/ /phrag dog ma mchis nags dgon dpa' bar bgyid/ /bdag ni rtag tu byams la gnas par gyur/ /gshe zhing sdigs </text></item>
<item><p>102a7</p><section>mdo sde</section><text>kyang khro ba mi skyed de/ /byams pa la yang gnas pa des pas yi/ /snyan pa'i phreng ba phyogs bzhir rab tu mched/ /rtag tu cho ga shes 'dod pa nyung bar gyur/ /dgon par gnas </text></item>
<item><p>102b1</p><section>mdo sde</section><text>shing sbyangs pa'i yon tan brtson/ /bsod snyoms len bdag kyang mi gtong ste/ /sbyangs pa la yang yi dam brtan par gyur/ /rtag tu dang bar bcas shing dad par gyur/ /khor mor </text></item>
<item><p>102b2</p><section>mdo sde</section><text>sangs rgyas bstan la dad pa mang / /dad pa mang pa'i phan yon 'di lags te/ /byad bzhin bzang zhing dbang po mnyams gyur/ /gang dag 'chad pa de la bdag gnas te/ /bdag ni </text></item>
<item><p>102b3</p><section>mdo sde</section><text>rtag tu nan tan snying por bgyid/ /nan tan snying por bgyid la lha klu yang / /rab tu dad pa'i sems kyis ri mor bgyid/ /yon tan ji snyed brjod pa 'di dag dang / /gzhan yang </text></item>
<item><p>102b4</p><section>mdo sde</section><text>rnam pa du ma mang po yod/ /sangs rgyas byang chub rtogs par su 'dod pa/ /mkhas pa 'di dag rtag tu bslab par bgyid/ /'di bas ches mang dka' ba spyad pa ni/ /sngon gyi </text></item>
<item><p>102b5</p><section>mdo sde</section><text>bskal pa du mar mang spyad dran/ /da ltar de dag brjod par mi nus kyi/ /bde bar gshegs pa'i drung du da mchi'o/ /byang chub sems dpa' shes rab rno mkhas des/ /de yi mod </text></item>
<item><p>102b6</p><section>mdo sde</section><text>la mngon shes lnga thob nas/ /de yang srog chags bye ba brgyad cu dang / /rdzu 'phrul gyis ni rgyal ba'i drung du song / /brtan pa'i stobs kyang mchog tu dga' rangs nas/ /de tshe bye ba </text></item>
<item><p>102b7</p><section>mdo sde</section><text>brgya phrag drug cu dang / /de bzhin gshegs pa'i drung du nyer lhags te/ /zhabs la phyag btsal nas ni spyan sngar 'dug /rgyal po de yi lhag pa'i bsam mkhyen nas/ /rkang gnyis </text></item>
<item><p>103a1</p><section>mdo sde</section><text>dbang pos ting 'dzin 'di bshad de/ /rgyal po des kyang ting 'dzin 'di thos nas/ /rgyal srid btang ste ma chags rab tu byung / /rab tu byung nas ting 'dzin </text></item>
<item><p>103a2</p><section>mdo sde</section><text>'di la sgom/ /klog cing 'chad de rab tu ston par byed/ /bskal pa drug cu 'das pa'i 'og tu de/ /pad+ma bla ma zhes bya rgyal bar gyur/ /rgyal po lhan cig rgyal ba'i drung 'ong ba/ /</text></item>
<item><p>103a3</p><section>mdo sde</section><text>bye ba brgya phrag drug cu mi nyung ba/ /de dag kyang ni ting 'dzin 'di thos nas/ /de tshe dga' zhing mgu bas rab tu byung / /de dag rab tu byung nas ting 'dzin 'di/ /bzung zing bklags </text></item>
<item><p>103a4</p><section>mdo sde</section><text>te rab tu ston par byed/ /bskal pa khrag khrig drug cu 'das nas ni/ /bskal pa gcig la byang chub mchog reg ste/ /mtshan ni ye shes bla ma mtha' yas pa/ /lha mis </text></item>
<item><p>103a5</p><section>mdo sde</section><text>mchod pa'i sangs rgyas rnams su gyur/ /de la rkang gnyis gtso bo re res kyang / /sems can gang+gA'i bye snyed grol bar byas/ /byang chub spyod pa mchog 'di spyod pa na/ /nga ni rgyal </text></item>
<item><p>103a6</p><section>mdo sde</section><text>po dpal gyi stobs su gyur/ /nga yi bu dag lnga brgya yod pa yang / /rjes su chos rnams skyong ba 'di dag yin/ /de tshe gang su nga yi mar gyur pa/ /de ni lha mo sgyu 'phrul nyid </text></item>
<item><p>103a7</p><section>mdo sde</section><text>yin te/ /bye ba stong phrag bcu bzhir tshang ba yis/ /nga yi bu mo de kun mya ngan 'das/ /stobs brtan zhes bya rgyal po gang byung ba/ /rab tu mdzod mang 'khor los bsgyur </text></item>
<item><p>103b1</p><section>mdo sde</section><text>ba'i mchog/ de tshe rgyal po zas gtsang de yin te/ de dang der yang nga yi yab tu gyur/ /de ltar ngas ni bskal pa bye stong du/ le lo med cing brtson 'grus brtsams pa yis/ /byang chub </text></item>
<item><p>103b2</p><section>mdo sde</section><text>mchog 'di yang dag sgrub pa na/ /ting 'dzin yongs su 'tshol ba rnam par dag /gzhon nu de phyir byang chub sems dpa' gang / /ting 'dzin 'di la sgom par 'dod pa dag /brtson 'grus </text></item>
<item><p>103b3</p><section>mdo sde</section><text>brtsams shing srog la mi lta bar/ /gzhon nu rtag par nga yi rjes su slobs/ /sangs rgyas mang po'i ting nge 'dzin gyi sgo'i le'u zhes bya ba ste/ bcu bdun pa'o// //de </text></item>
<item><p>103b4</p><section>mdo sde</section><text>nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems dpa' sems dpa' chen po gang ting nge 'dzin 'di 'dzin pa </text></item>
<item><p>103b5</p><section>mdo sde</section><text>dang | kun chub par byed pa dang / 'chang ba dang / klog pa dang / rab tu 'don pa dang / lung nod pa dang / kha ton byed pa dang / gzhan la yang rgya cer rab tu ston pa de la yon tan </text></item>
<item><p>103b6</p><section>mdo sde</section><text>gyi phan yon bzhir rig par bya ste/ bzhi gang zhe na/ 'di lta ste/ bsod nams zil gyis mi non par 'gyur/ phas kyi rgol ba rnams kyis mi rdzi bar 'gyur/ ye shes dpag </text></item>
<item><p>103b7</p><section>mdo sde</section><text>tu med par 'gyur/ spobs pa mtha' yas par 'gyur te/ gzhon nu/ byang chub sems dpa' sems dpa' chen po gang la la ting nge 'dzin 'di 'dzin pa dang / kun chub par </text></item>
<item><p>104a1</p><section>mdo sde</section><text>byed pa dang / 'chang ba dang / klog pa dang / rab tu 'dod pa dang / lung nod pa dang / kha ton byed pa dang / gzhan la'ang rgya cher rab tu ston pa de la yon tan </text></item>
<item><p>104a2</p><section>mdo sde</section><text>gyi phan yon 'di bzhi yod par rig par bya'o/ /de nas bcom ldan 'das kyis de'i tshe tshigs su bcad pa 'di dag gsungs so/ /sangs rgyas kun gyi spyod yul ba/ /ting 'dzin zhi </text></item>
<item><p>104a3</p><section>mdo sde</section><text>ba 'di bzung na/ /rtag pa'i dus su bsod nams kyang / /shin tu zil gyis mi non 'gyur/ /byang chub spyod pa bye brag 'phags/ /mchog tu dag pa spyod pa na/ /dpa' bo rtag pa'i </text></item>
<item><p>104a4</p><section>mdo sde</section><text>dus su yang / /bsod nams dag gis bsrungs par 'gyur/ /de la phas kyi rgol ba dag /su yang 'tshe bar yongs mi byed/ /rtag pa'i dus su sangs rgyas kyis/ /yongs su bzung </text></item>
<item><p>104a5</p><section>mdo sde</section><text>bar 'gyur ba yin/ /rtag pa'i dus su ye shes kyang / /dpag tu med par 'gyur ba yin/ /zhi ba'i rten 'di 'dzin pa ni/ /spobs pa dag kyang mtha' yas 'gyur/ /ting 'dzin zhi </text></item>
<item><p>104a6</p><section>mdo sde</section><text>ba mchog 'di rab bzung na/ /rtag tu bsod nams phung po zil mi no/ /byang chub spyad pa dam pa spyod pa na/ phas kyi rgol ba med cing mi tshugs 'gyur/ /de yi ye shes yangs </text></item>
<item><p>104a7</p><section>mdo sde</section><text>shing rno bar 'gyur/ /de bzhin spobs pa dag kyang mtha' yas 'gyur/ /mig kyang dag 'gyur rtag tu mkhas pa de/ /dran pa'i stobs dang gzungs kyi stobs kyang 'byung / /don </text></item>
<item><p>104b1</p><section>mdo sde</section><text>gyi tshig rnams rab tu ston byed na/ /mkhas pa dag gi shin tu yid 'ong 'gyur/ /ting 'dzin zhi mchog 'di ni rab bshad na/ /shes rab ldan pa skye bo mang pos rig /ting 'dzin zhi ba </text></item>
<item><p>104b2</p><section>mdo sde</section><text>mchog 'di rab bzung na/ /chos gos dam pa mchog dang mal cha dang / /mgron dug nyer dang bza' zhing bca' ba'ang rnyed/ /shin tu gzhon zhing blta na sdug par 'gyur/ /ting 'dzin </text></item>
<item><p>104b3</p><section>mdo sde</section><text>zhi ba mchog 'di 'tshol ba na/ /sangs rgyas 'jig rten mgon po mang po mthong / /'dren pa dag la mtshungs med mchod pa byed/ /de la bar chad dag kyang 'byung mi 'gyur/ /ting 'dzin </text></item>
<item><p>104b4</p><section>mdo sde</section><text>zhi ba mchog 'di rab bzung na/ /sems dga' tshigs bcad snyan pa brgya dag gis/ /'jig rten mgon po'i spyan sngar bstod 'gyur te/ /de ni nyams par nam yang yong mi 'gyur/ /ting </text></item>
<item><p>104b5</p><section>mdo sde</section><text>'dzin zhi ba mchog 'di rab bzung na/ /de yi mdun du 'jig rten mgon po ni/ /mtshan dang dpe byad mdzes pa'i sku bzhugs te/ /de yi ye shes nyams par yong mi 'gyur/ /ting 'dzin </text></item>
<item><p>104b6</p><section>mdo sde</section><text>zhi ba mchog 'di rab bzung na/ /nam yang zhum pa'i sems su mi 'gyur te/ /rtag tu phyug cing dbul po ma yin 'gyur/ /sems kyang 'dzin cing chags par yong mi 'gyur/ /ting </text></item>
<item><p>104b7</p><section>mdo sde</section><text>'dzin zhi ba mchog 'di rab bzung na/ /mi khom par yang gnas par mi 'gyur te/ /sa bdag 'khor los bsgyur ba'i rgyal por 'gyur/ /de yi rgyal srid rtag tu bde bar 'ong /</text></item>
<item><p>105a1</p><section>mdo sde</section><text>bskal pa brgyar ni bshad kyang mi zad de/ /ye shes yangs pa de la the tshom med/ /ting 'dzin zhi ba'i sa 'di thos nas ni/ /brtan pa ji ltar brtan pa de bzhin </text></item>
<item><p>105a2</p><section>mdo sde</section><text>gnas/ /bskal pa bye la mtha' yas dpag med du/ /stobs bcus de yi phan yon brjod na yang / /cha tsam du ni mongs su brjod mi 'gyur/ /rgya mtsho las ni chu thigs blangs pa </text></item>
<item><p>105a3</p><section>mdo sde</section><text>bzhin/ /de tshe gzhon nu de yang rab dga' pas/ /langs nas rab tu thal sbyar phyag btsal te/ /mgu rangs stobs bcu yi ni mngon sum 'dug/ tshig rab mchog gis ched </text></item>
<item><p>105a4</p><section>mdo sde</section><text>du rjod pa brjod/ /'jig rten mgon po 'od mdzad pa/ /mi gtsos 'di dag ji tsam du/ /phan yon legs par rab bshad pa/ /dpa' bo chen po bsam mi khyab/ /phyi ma'i dus </text></item>
<item><p>105a5</p><section>mdo sde</section><text>na su dag ni/ /mdo sde 'di la nyan par 'gyur/ /phan par dgongs shing thugs brtse ba/ /dpa' bo chen po bdag la gsungs/ /ka la ping+ka'i sgra dbyangs kyis/ /ston pas </text></item>
<item><p>105a6</p><section>mdo sde</section><text>de la bshad mdzad de/ /bcom ldan chags med ye shes can/ /tshig kyang 'di skad rab tu gsung / /su dag chos kyi rjes slob cing / /mdo sde 'di ni nyan 'gyur ba/ /nan tan </text></item>
<item><p>105a7</p><section>mdo sde</section><text>bla na med pa yang / /gzhon nu bshad kyi mnyan par gyis/ /sangs rgyas ye shes rab 'tshol bas/ /mi dbang dag la mchod byed cing / /byams pa'i sems la snyen byed </text></item>
<item><p>105b1</p><section>mdo sde</section><text>pa/ |mdo sde 'di ni nyan par 'gyur/ /sbyangs pa'i yon tan yo byad bsnyungs/ /yon tan mchog la bsnyen byas shing / /nan tan la yang gnas nas su/ /mdo sde 'di ni nyan par </text></item>
<item><p>105b2</p><section>mdo sde</section><text>'gyur/ /'jig rten mgon po'i bstan pa la/ /gang gis tshul khrims bshig pa dang / /sdig pa byed pa'i la gnas ni/ /mdo sde 'di yang thos mi 'gyur/ /dpa' bo tshangs par </text></item>
<item><p>105b3</p><section>mdo sde</section><text>spyod pa dang / /gang gi sems kyang mi brkam zhing / /sangs rgyas dag gis byin brlabs pa/ /de dag la gnas thos par 'gyur/ /gang gis sngon gyi sangs rgyas dag /'jig rten </text></item>
<item><p>105b4</p><section>mdo sde</section><text>mgon po ri mor byas/ /de dag lag nas mdo sde 'di/ /phyi ma'i dus na thos par 'gyur/ /gang dag tshe rabs snga ma la/ /mu stegs can du gyur ba ni/ /de dag mdo sde 'di thos na/ /</text></item>
<item><p>105b5</p><section>mdo sde</section><text>yid ni dga' zhing bder mi 'gyur/ /nga yi bstan pa 'di la ni/ /'tsho ba 'dod phyir rab byung nas/ /rnyed dang bkur stis zil gyis non/ /gcig la gcig kyang smod par byed/ /</text></item>
<item><p>105b6</p><section>mdo sde</section><text>dge slong dbang po ma bsdams pa/ /gzhan gyi bud med rab snyegs shing / /tshul khrims 'chal pa rnyed pa 'dod/ /mdo sde 'di la dad mi byed/ /sangs rgyas brnyes pa'i bsod </text></item>
<item><p>105b7</p><section>mdo sde</section><text>nams dang / /bsam gtan thob par mi 'dod cing / /bdag tu 'du shes gnas pa dag /mdo sde 'di la dad mi byed/ /phyi ma'i dus na 'byung ba ni/ /'jig rten bsam gtan </text></item>
<item><p>106a1</p><section>mdo sde</section><text>'bras bur 'dzin/ /dgra bcom bsod snyoms zos nas kyang / /sangs rgyas byang chub smod par byed/ /dzam+bu yi ni gling 'di ni/ /mchod rten ci yod kun </text></item>
<item><p>106a2</p><section>mdo sde</section><text>bshig pas/ /gang gis mdo sde 'di spangs na/ /sdig pa 'di ni khyad par che/ /gang gis gang+gA'i bye snyed kyi/ /dgra bcom dag ni bsad pa bas/ /gang gis mdo sde 'di spangs </text></item>
<item><p>106a3</p><section>mdo sde</section><text>na| |sdig pa 'di ni khyad par che/ /mi bzad pa yi phyi dus la/ /dam pa'i chos ni 'jig pa'i tshe/ /mdo sde 'di ni rab bshad par/ /khyed la su dag spro ba yod/ /de tshe gzhon nu </text></item>
<item><p>106a4</p><section>mdo sde</section><text>langs nas ni/ /du zhing rgyal la 'di skad gsol/ /sangs rgyas thugs kyi sras po yis/ /'di skad seng ge'i sgra yang bsgrags/ /rdzogs pa'i sangs rgyas mya ngan 'das/ /</text></item>
<item><p>106a5</p><section>mdo sde</section><text>mi bzad pa yi phyi dus la/ /lus dang srog kyang rab btang ste/ /bdag gis mdo sde rgyas par bgyi/ /byis pa rnams kyi mi bden pa/ /brgyad cing spyos pa bzod par bgyi/ /</text></item>
<item><p>106a6</p><section>mdo sde</section><text>gshe ba dang ni sdigs pa yang / /'dren pa dang du blang bar bgyi/ /byang chub sems dpa' gzhan dag la/ /ngan sems dag ni bskyed pa'am/ /gang sngon bdag gis </text></item>
<item><p>106a7</p><section>mdo sde</section><text>sdig pa yi/ /las rnams bgyis pa byang bar bgyi/ /spyi bo la ni phyag bzhag ste/ /sangs rgyas gser gyi mdog 'dra ba/ /de bzhin gshegs pa 'jam pa'i dbyangs/</text></item>
<item><p>106b1</p><section>mdo sde</section><text>zla 'od la ni ston pa gsung / /gzhon nu phyi ma'i dus dag la/ /khyod kyis tshangs par spyod pa dang / /srog gi bar chad mi 'byung bar/ /khyod la byin gyis brlab par bya/ /chos smra ba na </text></item>
<item><p>106b2</p><section>mdo sde</section><text>gzhan dag kyang / /brgyad brgya po dag langs nas ni/ /phyi ma'i dus la bdag cag kyang / /mdo sde 'di ni 'dzin pa lags/ /lha dang klu dang gnod sbyin yang / /bye ba brgyad cu nyer lhags </text></item>
<item><p>106b3</p><section>mdo sde</section><text>te| |gzhan yang khrag khrig drug cu rnams/ /'jig rten mgon la 'di skad smra/ /dge slong dag ni 'di rnams las/ /de ring su dag langs pa rnams/ /phyi dus de tshe bdag cag gis/ /</text></item>
<item><p>106b4</p><section>mdo sde</section><text>'dren pa rab tu bsrung bar bgyi/ /mdo sde 'di ni bshad pa'i tshe/ /ston pa yi ni byin rlabs kyis/ /gang+gA'i bye ma mnyam pa yi/ /sangs rgyas zhing rnams rab tu g.yos/ /zhir rnams </text></item>
<item><p>106b5</p><section>mdo sde</section><text>ji snyed rab g.yos pas/ kun tu sangs rgyas sprul pa dag /'jig rten mgon pos rab bkye ste/ /de dag gis kyang chos rab bstan/ /zhing de so so re rer yang / /sems can bye ba </text></item>
<item><p>106b6</p><section>mdo sde</section><text>bsam mi khyab/ /de tshe de 'dra'i chos thos nas/ /sangs rgyas kyi ni ye shes bkod/ /sangs rgyas kyi yang zhing 'di nas/ /sems can bye ba dgu bcu rnams/ /byang chub kyi ni </text></item>
<item><p>106b7</p><section>mdo sde</section><text>sems bskyed de/ /sangs rgyas la yang me tog 'thor/ /bskal pa bye ba brgyad cu na/ /bskal pa gcig la thams cad kyang / /rnam par 'dren pa nyid 'gyur zhes/ /de dag mi </text></item>
<item><p>107a1</p><section>mdo sde</section><text>gtsos lung bstan to/ /dge slong dang ni dge slong ma/ /dge bsnyen pa dang dge bsnyen ma/ /srog chags bye ba bdun cu drug /gang dag mdo sde 'di thos pa/ /</text></item>
<item><p>107a2</p><section>mdo sde</section><text>de dag mi gtsos lung bstan te/ /byang chub spyod par bskyod cing / /gang+gA'i bye ma mnyam pa yi/ /'jig rten 'dren pa mthong bar 'gyur/ /sangs rgyas ye shes rab 'tshol bas/</text></item>
<item><p>107a3</p><section>mdo sde</section><text>thams cad la yang mchod pa byed/ /mdo sde bla na med pa 'di/ /de dang der yang thos par 'gyur/ /byams pa yi ni sangs rgyas la/ /bla na med pa'i mchod byas te/ /dam pa'i </text></item>
<item><p>107a4</p><section>mdo sde</section><text>chos mchog bzung nas ni/ /bde ba can du 'gro bar 'gyur/ /gang na sangs rgyas rdul bral ba/ /tshe dpag med pa de bzhin gshegs/ /de la byang chub mchog gi phyir/ /mchod </text></item>
<item><p>107a5</p><section>mdo sde</section><text>pa dag kyang byed par 'gyur/ /mdo sde dam pa 'di thos nas/ /ma 'ongs pa yi bskal pa ni/ /grangs med bdun cu rtsa gsum du/ /ngan 'gro rnams su yong mi 'gro/ /phyi ma'i dus </text></item>
<item><p>107a6</p><section>mdo sde</section><text>la su dag ni/ /mdo sde dam pa nyan 'gyur zhing / /'chang ngam klog par byed pa yang / /de dag kun gyis nga la mchod/ /ji snyed mdun na 'dug pa rnams/ /thams cad la yang </text></item>
<item><p>107a7</p><section>mdo sde</section><text>bsgo bya ste/ /ngas ni dka' bas thos pa yi/ /byang chub 'di yang yongs su gtad/ /ting nge 'dzin rjes su gtad pa'i le'u ste/ bco brgyad pa'o// //de </text></item>
<item><p>107b1</p><section>mdo sde</section><text>nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems dpa' sems dpa' chen po chos thams cad kyi rang </text></item>
<item><p>107b2</p><section>mdo sde</section><text>bzhin mnyam pa nyid rnam par spros pa'i ting nge 'dzin las yon tan gyi phan yon bsam gyis mi khyab cing dpag tu med pa thos nas mi skrag par 'dod pa dang / mi dngang bar 'dod </text></item>
<item><p>107b3</p><section>mdo sde</section><text>pa dang / dngang bar mi 'gyur bar 'dod pas sangs rgyas kyi chos bsam gyis mi khyab pa bstan pa la mkhas par bya'o/ /sangs rgyas kyi chos bsam gyis mi khyab pa la mos par </text></item>
<item><p>107b4</p><section>mdo sde</section><text>bya'o| |sangs rgyas kyi chos bsam gyis mi khyab pa yongs su dri ba la mkhas par bya'o/ /sangs rgyas kyi chos bsam gyis mi khyab pa yongs su btsal ba la mkhas par bya'o/ /</text></item>
<item><p>107b5</p><section>mdo sde</section><text>sangs rgyas kyi chos bsam gyis mi khyab pa thos nas mi skrag /mi dngang / dngang bar mi 'gyur bar bya'o/ /de skad ces bka' stsal ba dang / zla 'od gzhon nur gyur pas bcom </text></item>
<item><p>107b6</p><section>mdo sde</section><text>ldan 'das ga la ba der logs su thal mo sbyar ba btud de bcom ldan 'das la 'di skad ces gsol to/ /bcom ldan 'das/ 'di lta ji lta bur na byang chub sems dpa' </text></item>
<item><p>107b7</p><section>mdo sde</section><text>sems dpa' chen po sangs rgyas kyi chos bsam gyis mi khyab pa bstan pa la mkhas pa lags/ sangs rgyas kyi chos bsam gyis mi khyab pa la mos pa dang / sangs rgyas kyi </text></item>
<item><p>108a1</p><section>mdo sde</section><text>chos bsam gyis mi khyab pa yongs su 'dri ba la mkhas pa dang / sangs rgyas kyi chos bsam gyis mi khyab pa thos na mi skrag mi dngang dngang bar mi 'gyur </text></item>
<item><p>108a2</p><section>mdo sde</section><text>ba lags/ de skad ces gsol pa dang / bcom ldan 'das kyis zla 'od gzhon nur gyur pa la 'di skad ces bka' stsal to/ /gzhon nu| byang chub sems dpa' sems </text></item>
<item><p>108a3</p><section>mdo sde</section><text>dpa' chen po gang chos thams cad kyi rang bzhin mnyam pa nyid rnam par spros pa'i ting nge 'dzin 'di nyan cing thos nas kyang 'dzin pa dang / kun chub par byed pa dang / 'chang </text></item>
<item><p>108a4</p><section>mdo sde</section><text>ba dang / klog pa dang / rab tu 'don pa dang / nyon mongs pa med par bsgom pas sgom par byed pa dang / mang du byed pa dang / gzhan la'ang rgya cher yang dag par rab tu </text></item>
<item><p>108a5</p><section>mdo sde</section><text>ston na/ gzhon nu/ byang chub sems dpa' sems dpa' chen po de sangs rgyas kyi chos bsam gyis mi khyab pa bstan pa la mkhas par 'gyur ro/ /sangs rgyas kyi chos </text></item>
<item><p>108a6</p><section>mdo sde</section><text>bsam gyis mi khyab pa la mos pa dang / sangs rgyas kyi chos bsam gyis mi khyab pa yongs su 'dri ba la mkhas pa dang / sangs rgyas kyi chos bsam gyis mi khyab pa thos na </text></item>
<item><p>108a7</p><section>mdo sde</section><text>mi skrag mi dngang dngang bar mi 'gyur ro/ /yang chos thams cad kyi rang bzhin mnyam pa nyid rnam par spros pa'i ting nge 'dzin las yon tan gyi phan yon bsgrub pa'i </text></item>
<item><p>108b1</p><section>mdo sde</section><text>tshig 'di bcom ldan 'das kyis zla 'od gzhon nur gyur pa la nges par bstan pa na/ zla 'od gzhon nur gyur pas chos thams cad kyi rang bzhin mnyam pa nyid rnam par spros pa'i </text></item>
<item><p>108b2</p><section>mdo sde</section><text>ting nge 'dzin las yon tan gyi phan yon bsgrub pa'i tshig dpag tu med pa bsam gyis mi khyab pa bcom ldan 'das las thos nas/ de'i tshe zla 'od gzhon nur gyur bas chos thams </text></item>
<item><p>108b3</p><section>mdo sde</section><text>cad kyi rang bzhin mnyam pa nyid rnam par spros pa'i ting nge 'dzin gyi rgyal po 'di rab tu thob bo/ /byang chub sems dpa' sems dpa' chen po grangs med dpag tu med pa'ang mngon </text></item>
<item><p>108b4</p><section>mdo sde</section><text>par shes pa chen po thob par gyur to/ /sems can dpag tu med pa'ang snying rje chen por 'jug pa la mngon du phyogs pa'i sems skyes so/ /stong gsum gyi stong chen po'i 'jig </text></item>
<item><p>108b5</p><section>mdo sde</section><text>rten gyi khams 'di'ang rnam pa drug tu g.yos/ rab tu g.yos/ kun tu rab tu g.yos/ 'gul/ rab tu 'gul/ kun tu rab tu 'gul/ ldeg/ rab tu ldeg /kun tu rab </text></item>
<item><p>108b6</p><section>mdo sde</section><text>tu ldeg /'khrugs/ rab tu 'khrugs/ kun tu rab tu 'khrugs/ chem chem/ rab tu chem chem/ kun tu rab tu chem chem/ 'ur 'ur/ rab tu 'ur 'ur/ kun tu rab tu 'ur </text></item>
<item><p>108b7</p><section>mdo sde</section><text>'ur| shar phyogs dma' na nub phyogs mtho/ nub phyogs dma' na shar phyogs mtho/ byang phyogs dma' na lho phyogs mtho/ lho phyogs dma' na byang phyogs mtho/ mtha' </text></item>
<item><p>109a1</p><section>mdo sde</section><text>dma' na dbus mtho/ dbus dma' na mtha' mtho zhing / snang ba dpag tu med pa'ang 'jig rten du byung / lha'i spos kyi char chen po'ang mngon par bab bo/</text></item>
<item><p>109a2</p><section>mdo sde</section><text>lha dang lha'i bu ji snyed chos mnyan pa'i phyir 'dus te lhags pa de dag nam mkha' la mngon par 'phags nas chos thams cad kyi rang bzhin mnyam pa nyid rnam par spros pa'i ting nge </text></item>
<item><p>109a3</p><section>mdo sde</section><text>'dzin las yon tan gyi phan yon gyi tshig dpag tu med pa 'di dag thos nas lha dang lha'i bu de dag thams cad dga' mgu yi rangs te/ rab tu dga' ba dang / tshim pa dang / yid bde ba skyes </text></item>
<item><p>109a4</p><section>mdo sde</section><text>nas a la la zhes gzhan sgrogs pa'i sgra byed do/ /lha'i me tog rnam pa sna tshogs kyi me tog gi char chen po 'bebs so/ /lha'i sil snyan bye ba khrag khrig brgya stong du ma'ang rab tu rdung ngo /</text></item>
<item><p>109a5</p><section>mdo sde</section><text>brjod pa gcig pa'i dbyangs kyis tshig 'di skad ces 'dzer to/ /a la la/ bdag cag gis ni rnyed pa legs par rnyed de/ 'di ltar bdag cag gis bcom ldan 'das las yon </text></item>
<item><p>109a6</p><section>mdo sde</section><text>tan gyi phan yon bsgrub pa'i tshig dpag tu med pa 'di dag thos nas/ bcom ldan 'das/ bdag cag thams cad kyang gcig car mthun par byang chub sems dpa' sems dpa' </text></item>
<item><p>109a7</p><section>mdo sde</section><text>chen po zla 'od gzhon nur gyur pas ji ltar chos thams cad kyi rang bzhin mnyam pa nyid rnam par spros pa'i ting nge 'dzin 'di thob pa de bzhin du/ bcom ldan 'das/ bdag cag </text></item>
<item><p>109b1</p><section>mdo sde</section><text>thams cad kyis kyang chos kyi rang bzhin mnyam pa nyid rnam par spros pa'i ting nge 'dzin 'di thob par bgyi'o/ /de nas de'i tshe bya rgod kyi phung po'i ri la bcom ldan 'das 'khor rgya mtsho'i </text></item>
<item><p>109b2</p><section>mdo sde</section><text>nang na chos ston pa la/ dri za'i bu gtsug phud lnga can zhes bya ba rim gro dang bsnyen bkur bya ba'i phyir sil snyan lnga brgya dang bcas te nam mkha' las babs nas bcom ldan 'das kyi spyan </text></item>
<item><p>109b3</p><section>mdo sde</section><text>sngar 'dug go /de nas dri za'i bu gtsug phud lnga can 'di snyam du sems te/ bdag cag gis sum cu rtsa gsum pa'i lha rnams dang / lha'i dbang po brgya byin gyi lha'i 'dun sa chos bzang </text></item>
<item><p>109b4</p><section>mdo sde</section><text>na ji lta ba bzhin du rim gro dang bsnyen bkur bya'o/ /glu dbyangs dag ji ltar len pa de bzhin du deng lha'i lha de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>109b5</p><section>mdo sde</section><text>la'ang mchod pa'i phyir glu dbyangs rab tu sbyar ro/ /de nas dri za'i bu gtsug phud lnga can sil snyan thogs pa lnga brgya po de dag dang sgra gcig tu sbyar te/ pi wang gi khog pa baiDUR+ya las </text></item>
<item><p>109b6</p><section>mdo sde</section><text>byas pa dag kyang thogs nas bcom ldan 'das kyi spyan sngar blangs so/ /de nas bcom ldan 'das 'di snyam du dgongs te/ rdzu 'phrul mngon par 'du bya ba ji lta bu mngon par 'dus </text></item>
<item><p>109b7</p><section>mdo sde</section><text>byas pas zla 'od gzhon nur gyur pa sangs rgyas kyi chos bsam gyis mi khyab pa nges par rtogs pa la mkhas pa thob pa dang / chos thams cad kyi rang bzhin mnyam pa nyid rnam </text></item>
<item><p>110a1</p><section>mdo sde</section><text>par spros pa'i ting nge 'dzin las mi g.yo ba dang / dri za'i bu gtsug phud lnga can la'ang rgyud kyi sgra dang / glu'i sgra la mkhas pa bstan par 'gyur ba de lta bu'i </text></item>
<item><p>110a2</p><section>mdo sde</section><text>rdzu 'phrul mngon par 'du bya ba ngas bya'o snyam mo/ /de nas bcom ldan 'das kyis de lta bu'i rdzu 'phrul mngon par 'du bya ba mngon par mdzad de/ sangs rgyas kyi mthus sil snyan lnga brgya </text></item>
<item><p>110a3</p><section>mdo sde</section><text>po shin tu legs par sbyar pa/ legs par blangs pa de dag las bsam gyis mi khyab pa'i don dang ldan pa chos nyid dang ldan pa'i sgra byung ngo / /sangs rgyas kyi chos bsam </text></item>
<item><p>110a4</p><section>mdo sde</section><text>gyis mi khyab pa nges par rtogs pa'i tshigs su bcad pa 'di dag kyang byung ngo / /skra gcig khyon la sangs rgyas mang po ni/ /gang+gA'i klung gi bye ma ci yod snyed/ /rgyal ba de dag </text></item>
<item><p>110a5</p><section>mdo sde</section><text>zhing yang de snyed de/ /de dag mtshan nyid mi 'dra skal mi mnyam/ /skra yi khyon la 'gro ba lnga rnams te/ /sems can dmyal dang dud 'gror 'gro ba dang / /gshin rje'i 'jig </text></item>
<item><p>110a6</p><section>mdo sde</section><text>rten lha dang mi rnams zhugs/ /'dres pa med cing gnod par 'gyur ba'ang med/ /de yi gnas su mtsho dang rgya mtshor bcas/ /chu klung de bzhin mtshe'u dang lteng ka rnams//</text></item>
<item><p>110a7</p><section>mdo sde</section><text>'dres pa med cing gnod par mi 'gyur te/ /de ltar rgyal ba'i chos ni bsam mi khyab/ /de yi gnas su ri bo du ma ste/ /khor yug dang ni lhun po rab lhun dang / /btang zung dang ni </text></item>
<item><p>110b1</p><section>mdo sde</section><text>btang bzung chen po dang / /'bigs byed bya rgod phung po gangs kyi ri/ /gnas der sems can dmyal ba mi bzad pa/ /tsha dang rab tu tsha ba nyams mi dga'/ /de na sems can dmyal skyes tshor </text></item>
<item><p>110b2</p><section>mdo sde</section><text>ba yi| |sdug bsngal de dag rjes su myong bar byed/ /de yi gnas na lha yi gzhal med khang / /de dag dpag tshad bcu gnyis dbyangs dga' ba/ /lha rnams stong phrag mang po de dag kyang / /lha </text></item>
<item><p>110b3</p><section>mdo sde</section><text>yi dga' ba shin tu bde ba myong / /de yi gnas su sangs rgyas rnams skye zhing / /'jig rten rig pa'i bstan pa 'bar ba snang / /gang gis rnam dag spyod pa ma sbyangs pa/ /ye shes bral ba </text></item>
<item><p>110b4</p><section>mdo sde</section><text>dag gis de mi mthong / /de yi gnas nyid na yang chos nub cing / /'dren pa mya ngan 'das pa'i sgra yang thos/ /de yi gnas nyid na yang la la yis/ /'dren pa bzhugs te chos kyang ston </text></item>
<item><p>110b5</p><section>mdo sde</section><text>ces thos/ /de yi gnas nyid na yang la la dag /tshe tshad lo ni bsam yas bzhugs snyam 'dzin/ /de yi gnas na'ang 'chi ba'i dus byed cing / /ring du mi 'tsho zhes ni sgra yang thos//</text></item>
<item><p>110b6</p><section>mdo sde</section><text>gnas der la la 'di snyam 'du shes te/ /yid kyi 'du shes dang ni 'dzin pa yis/ /bde gshegs mthong mchod sangs rgyas mnyes byas snyam/ /skyes pa med cing mchod pa byas </text></item>
<item><p>110b7</p><section>mdo sde</section><text>pa'ang med/ /mi dag bdag gi khyim na rmi lam bzhin/ /'dod pa'i yon tan dag la dga' myong nas/ /phyir sad nas kyang de yis gdod ma mthong / /de ni rmi lam yin par de </text></item>
<item><p>111a1</p><section>mdo sde</section><text>yis shes/ /de bzhin mthong thos rig dang bye brag byed/ /'di dag thams cad mi bden rmi lam bzhin/ /gang gis ting 'dzin 'di yang thob gyur pa/ /des </text></item>
<item><p>111a2</p><section>mdo sde</section><text>ni chos kyi rang bzhin 'di dag shes/ /su la'ang sdug dang mi sdug med pa ni/ /mi de 'jig rten na yang bde skyid rtag /su dag nags khrod mngon par dga' ba yi/ /dge sbyong de </text></item>
<item><p>111a3</p><section>mdo sde</section><text>ni shin tu bde ba myong / /su dag ci la'ang bdag gir bya ba med/ /yongs su 'dzin pa rnam pa kun tu spangs/ /bse ru bzhin du 'jig rten 'di na gnas/ /nam mkha' la ni rlung </text></item>
<item><p>111a4</p><section>mdo sde</section><text>dag rgyu ba bzhin/ /lam rnams bsgoms shing ye shes rab tu zhugs/ /chos rnams thams cad stong pa bdag med par/ /chos rnams 'di dag gang gis rab bsgoms pa/ /</text></item>
<item><p>111a5</p><section>mdo sde</section><text>de yi spobs pa dag ni mtha' yas 'gyur/ /su dag 'jig rten na ni yid chags med/ /de dag sems ni rtag tu rlung dang 'dra/ /sdug dang mi sdug la yang chags pa med/ /'jig </text></item>
<item><p>111a6</p><section>mdo sde</section><text>rten na ni mi de shin tu skyid/ /mi sdug pa dang 'grogs pa sdug bsngal te/ /sdug ba dang yang bral ba sdug bsngal yin/ /mthar byas 'di gnyis rab tu spangs nas ni/ /mi gang </text></item>
<item><p>111a7</p><section>mdo sde</section><text>chos la dga' ba de dag skyid/ /gang zhig chos 'di thos nas chags byed cing / /chos ma yin pa thos nas khong khro byed/ /nga rgyal rgyags pas bcom pa log pa de/ /nga rgyal </text></item>
<item><p>111b1</p><section>mdo sde</section><text>dbang gis sdug bsngal rjes su myong / /su dag mnyam pa nyid la rab gnas te/ /rtag tu khengs pa med cing 'dud pa med/ /sdug dang mi sdug pa las rab grol ba/ /de dag rtag tu grol </text></item>
<item><p>111b2</p><section>mdo sde</section><text>yid legs par gnas/ /tshul khrims yongs su dag par rab gnas te/ /bsam gtan bsam mi khyab pa la rtag gnas shing / /su dag nags khrod zhi bar dga' ba ni/ /de dag nam </text></item>
<item><p>111b3</p><section>mdo sde</section><text>yang yid gnyis yong mi 'gyur/ /mi bden pa la su dag rab zhugs shing / /byis pa 'dod pa'i yon tan rtag tu dga'/ /bya rgod dag ni ro la mos pa bzhin/ /de dag rtag par bdud kyi </text></item>
<item><p>111b4</p><section>mdo sde</section><text>dbang du 'gro /yang pi wang gi sgra de las tshigs su bcad pa mngon par bsgrub pa 'di byung nas zla 'od gzhon nur rgyur pas sangs rgyas kyi chos bsam gyis mi khyab pa zab mo nges par </text></item>
<item><p>111b5</p><section>mdo sde</section><text>rtogs pa la mkhas pa rjes su thob bo/ /dri za'i bu gtsug phud lnga can yang sgra'i rjes su 'gro ba'i bzod pa thob par gyur to/ /lha dang mi yi skye dgu sems can dpag tu med pa bla na med </text></item>
<item><p>111b6</p><section>mdo sde</section><text>pa yang dag par rdzogs pa'i byang chub tu sems skyes so/ /sems can dpag tu med pa rnams kyi'ang don byas par gyur to/ /sangs rgyas kyi chos bsam gyis mi khyab pa nges par </text></item>
<item><p>111b7</p><section>mdo sde</section><text>bstan pa'i le'u ste/ bcu dgu pa'o// //de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang </text></item>
<item><p>112a1</p><section>mdo sde</section><text>chub sems dpa' sems dpa' chen po snying rje chen po la 'jug pa'i chos kyi rnam grangs 'di 'dod pa dang / myur du bla na med pa yang dag par rdzogs </text></item>
<item><p>112a2</p><section>mdo sde</section><text>pa'i byang chub mngon par rdzogs par 'tshang rgya bar 'dod pas dge ba'i rtsa ba dang / bslab pa dang / yon tan gyi tshogs thams cad gdon mi za zhing tshul khrims shin tu yongs su </text></item>
<item><p>112a3</p><section>mdo sde</section><text>dag par bya'o/ /'du 'dzin med pa mang zhing sdig pa'i grogs po yongs su spong ba dang / dge ba'i bshes gnyen la brten pa dang / yongs su 'dri ba'i rang bzhin can dang / chos </text></item>
<item><p>112a4</p><section>mdo sde</section><text>'tshol ba la brtson pa dang / chos la don du gnyer ba dang / chos 'dod pa dang / chos la dga' ba dang / chos yongs su 'dzin pa dang / chos kyi rjes su mthun pa'i chos la </text></item>
<item><p>112a5</p><section>mdo sde</section><text>zhugs pa'i byang chub sems dpa' sems dpa' chen pos/ gzhon nu/ sems can thams cad la snying rje chen po bskyed de/ bla na med pa yang dag par rdzogs pa'i byang chub </text></item>
<item><p>112a6</p><section>mdo sde</section><text>tu sems bskyed par bya'o/ /gzhan yang gzhon nu/ byang chub sems dpa' sems dpa' chen po snying rje chen po la 'jug pa'i chos kyi rnam grangs 'di 'dod pa dang / myur </text></item>
<item><p>112a7</p><section>mdo sde</section><text>du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas brtson 'grus brtsams shing lus dang srog la mi lta bar bya ste/ gang </text></item>
<item><p>112b1</p><section>mdo sde</section><text>snying rje chen po la 'jug pa'i chos kyi rnam grangs 'di ston pa'i dge ba'i bshes gnyen de dag rgyun mi chad par yongs su btsal bar bya/ g.yo med pas bsnyen par bya/ bsten par </text></item>
<item><p>112b2</p><section>mdo sde</section><text>bya| rim gror bya ste/ gzhon nu/ byang chub sems dpa' sems dpa' chen pos dge ba'i bshes gnyen dag lhags pa'i bsam pas yongs su btsal nas kyang de dag las snying rje chen po la </text></item>
<item><p>112b3</p><section>mdo sde</section><text>'jug pa'i chos kyi rnam grangs 'di mnyan par bya/ gzung bar bya/ kun chub par bya/ bcang bar bya/ bklag par bya/ rab tu gdon par bya/ lung mnod cing kha ton du bya/ nyon mongs pa </text></item>
<item><p>112b4</p><section>mdo sde</section><text>med par sgom pas bsgom par bya/ mang du bya/ gzhan dag la'ang rgya cher rab tu bstan par bya'o/ /gang las snying rje chen po la 'jug pa'i chos kyi rnam grangs 'di thos pa de la dga' </text></item>
<item><p>112b5</p><section>mdo sde</section><text>ba dang gus pas ston par 'du shes bskyed par bya'o/ /gzhon nu/ nam byang chub sems dpa' sems dpa' chen po dge ba'i bshes gnyen yongs su 'tshol ba dang / sri zhu bya ba dang /</text></item>
<item><p>112b6</p><section>mdo sde</section><text>g.yog bya ba la yid mi skyo bar gyur pa de'i tshe/ gzhon nu/ byang chub sems dpa' sems dpa' chen po de bde bar bla na med pa yang dag par rdzogs pa'i byang chub mngon par rdzogs </text></item>
<item><p>112b7</p><section>mdo sde</section><text>par 'tshang rgya'o/ /bde bar snying rje chen po la 'jug pa'i chos kyi rnam grangs 'di thob bo/ /gzhon nu/ de lta bas na mgo dad gos la me 'bar ba bzhin du byas te rtag par dge ba'i </text></item>
<item><p>113a1</p><section>mdo sde</section><text>bshes gnyen yongs su btsal bar bya/ g.yo med pas bsten par bya/ bsnyen par bya/ rim gror bya'o/ /de ci'i phyir zhe na/ gzhon nu/ byang chub sems </text></item>
<item><p>113a2</p><section>mdo sde</section><text>dpa' sems dpa' chen po rnams kyi bla na med pa yang dag par rdzogs pa'i byang chub kyang dge ba'i bshes gnyen gyi khar las na/ snying rje chen po la 'jug pa'i chos kyi rnam grangs </text></item>
<item><p>113a3</p><section>mdo sde</section><text>'di lta ci smos/ gzhon nu/ de lta bas na khyod kyis dge ba'i bshes gnyen yongs su btsal ba dang / sri zhu bya ba dang / g.yog bya ba la yid yongs su mi skyo bar bya'o zhes gzhon </text></item>
<item><p>113a4</p><section>mdo sde</section><text>nu khyod kyis rtag tu de ltar bslab par bya'o/ /de nas de'i tshe bcom ldan 'das kyis snying rje chen po la 'jug pa'i chos kyi rnam grangs 'di nyid shin tu brjod pa'i phyir zla 'od gzhon nur </text></item>
<item><p>113a5</p><section>mdo sde</section><text>gyur pa la sngon byung ba bstan pa tshigs su bcad pa'i dbyangs kyis rgya cher yang dag par rab tu bstan to/ /'das pa'i bskal ba bye ba mang po ste/ /dpag tu med cing gzhal </text></item>
<item><p>113a6</p><section>mdo sde</section><text>med bsam mi khyab/ /de tshe dbang tog rgyal mtshan rgyal po zhes/ /'dren pa rkang gnyis gtso bo byung bar gyur/ /des ni ting 'dzin zhi ba 'di bshad de/ /de la mi dang srog dang </text></item>
<item><p>113a7</p><section>mdo sde</section><text>gang zag med/ /sgyu ma chu bur smig rgyu glog 'dra zhing / /chos rnams thams cad chu yi zla ba bzhin/ /shi nas 'jig rten pha rol 'gro ba yi/ /sems can shed las skyes pa mi </text></item>
<item><p>113b1</p><section>mdo sde</section><text>dmigs kyang / /las rnams byas pa med par mi 'gyur te/ /dkar gnag ji bzhin 'bras bu smin par byed/ /rigs pa'i tshul gyi sgo 'di bzang po ste/ /phra zhing mthong dka' rgyal ba'i </text></item>
<item><p>113b2</p><section>mdo sde</section><text>spyod yul yin/ /gang la yi ge'i tshig kyang mi dmigs pa/ /sangs rgyas byang chub nyid ni bcom ldan mkhyen/ /yangs pa'i gzungs dang ye shes bsags pa ste/ /mdo sde bye ba khrag khrig </text></item>
<item><p>113b3</p><section>mdo sde</section><text>rnams kyang 'byung / /sangs rgyas bye ba khrag khrig spyod yul te/ /ting 'dzin 'di ni bcom ldan rab tu 'chang / /'di ni na ba nad las thar byed pa/ /byang chub sems dpas bsgrubs pa'i </text></item>
<item><p>113b4</p><section>mdo sde</section><text>nor yin te/ /sangs rgyas kun gyis bstod cing rab tu bsngags/ /bye ba khrag khrig lha yis rab tu mchod/ /skye bo byis pa kun la yang dag ston/ /mu stegs can gyis rtag par </text></item>
<item><p>113b5</p><section>mdo sde</section><text>yongs su spangs/ /tshul khrims nor ni mchog tu sangs rgyas gsungs/ /nam mkha' la ni glog bzhin chags mi 'gyur/ /gang gis rgyal ba bye ba rab mchod cing / /sbyin dang tshul </text></item>
<item><p>113b6</p><section>mdo sde</section><text>khrims spyad pa mkhas pa dang / /sngan chad sdig pa'i grogs po spangs pa dag /de dag gi ni bla med pha rol nor/ /de na dge slong chos smra 'dug pa dag /tshangs par spyod pa bde </text></item>
<item><p>113b7</p><section>mdo sde</section><text>gshegs thugs kyi sras/ /rjes su mthun pa'i chos 'di thos nas ni/ /'jig rten 'dren par sems kyang bskyed par gyur/ /'dren pa dbang tog rgyal mtshan rgyal po yis/ /</text></item>
<item><p>114a1</p><section>mdo sde</section><text>chos smra de la yang ni tshig gsungs pa/ /dge slong dngos po mchog tu bya dka' yis/ /byang chub dam pa mchog la sems skyed cig /nor bu rin chen 'dra </text></item>
<item><p>114a2</p><section>mdo sde</section><text>par tshul khrims srungs/ /rjes su mthun pa'i grogs la rtag par sten/ /sdig pa'i grogs la nam yang ma bsten dang / /sangs rgyas ye shes ring por mi thogs thob/ /dbang po </text></item>
<item><p>114a3</p><section>mdo sde</section><text>tog gi rgyal mtshan rgyal po'i drung / /gang gis byang chub sems mchog bskyed pa ni/ /de dag thams cad chos smrar rab 'gyur te/ /tshangs par spyod pa bde gshegs thugs gyi </text></item>
<item><p>114a4</p><section>mdo sde</section><text>sras| |dbang po'i tog gi rgyal mtshan gyi rgyal po'i le'u ste/ nyi shu pa'o// //'phags pa ting nge 'dzin gyi rgyal po'i mdo/ bam po bdun pa/ de nas yang </text></item>
<item><p>114a5</p><section>mdo sde</section><text>bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems dpa' sems dpa' chen pos dge ba'i rtsa ba dang / bslab pa dang /</text></item>
<item><p>114a6</p><section>mdo sde</section><text>yon tan gyi chos thams cad la gdon mi za bar bya'o/ /'du 'dzi mang ba ma yin par bya'o/ /sdig pa'i grogs po yongs su spangs shing dge ba'i bshes gnyen la rten pa </text></item>
<item><p>114a7</p><section>mdo sde</section><text>dang | yongs su dri ba'i rang bzhin can dang / chos yongs su 'tshol ba la brtson pa dang / chos la don du gnyer ba dang / chos 'dod pa dang / chos la dga' ba dang / chos </text></item>
<item><p>114b1</p><section>mdo sde</section><text>yongs su 'dzin pa dang / chos dang chos kyi rjes su mthun pa la zhugs par bya'o/ /des sangs rgyas dang byang chub sems dpa' thams cad la ston par 'du shes bskyed par bya'o/ /gang </text></item>
<item><p>114b2</p><section>mdo sde</section><text>las chos kyi rnam grangs 'di thos pa de la'ang des dga' ba dang gus pas ston par 'du shes bskyed par bya'o/ /gzhon nu/ byang chub sems dpa' sems dpa' chen po gang dge ba'i </text></item>
<item><p>114b3</p><section>mdo sde</section><text>rtsa ba dang / bslab pa dang / yon tan gyi chos thams cad gdon mi za ba'i chos kyi rnam grangs 'di yang dag par blangs te gnas na de myur du spobs pa rgyun mi chad pa las nges par 'byung bar </text></item>
<item><p>114b4</p><section>mdo sde</section><text>'gyur ro/ /sangs rgyas kyi chos bsam gyis mi khyab pa la mos par 'gyur ro/ /sangs rgyas kyi chos zab mo la nges par rtogs par 'gyur ro/ /lhar bcas pa'i 'jig rten gyi nem nur </text></item>
<item><p>114b5</p><section>mdo sde</section><text>dang / yid gnyis dang / the tshom gyi mun pa sel ba'i phyir snang ba lta bur 'gyur ro/ /de nas bcom ldan 'das kyis de'i tshe dge ba'i rtsa ba dang / bslab pa dang / yon tan gyi chos thams cad nges </text></item>
<item><p>114b6</p><section>mdo sde</section><text>bar bstan pa'i chos kyi rnam grangs 'di brjod pa'i phyir zla 'od gzhon nur gyur pa la sngon byung ba'i gtam gyi rgyud tshigs su bcad pa'i dbyangs kyis yang dag par rab tu bstan pa/ sngon </text></item>
<item><p>114b7</p><section>mdo sde</section><text>byung dzam+bu'i gling zhes bya ba 'dir/ /g.yel ba med pa'i khye'u mchog gnyis byung ste/ /bde bar gshegs pa'i bstan la rab byung nas/ /bse ru bzhin du nags khrod stug por </text></item>
<item><p>115a1</p><section>mdo sde</section><text>gnas/ /rdzu 'phrul ldan zhing bsam gtan bzhi rnams thob/ /snyan dngags bstan bcos mkhas shing rdzogs pa ste/ /bar snang gi ni rjes dang sa yang rig </text></item>
<item><p>115a2</p><section>mdo sde</section><text>de dag nam mkha' la yang thogs med 'gro /de dag nags khrod stug po bsil ba der/ /me tog sna tshogs yid du 'ong bas gang / /bya yang sna tshogs mang pos bsnyen pa der/ /phan </text></item>
<item><p>115a3</p><section>mdo sde</section><text>tshun du ni gtam dag rab tu smra/ /rgyal po ri dwags 'chor zhing song song na/ /sgra grags nas ni nags tshal der 'ongs te/ /rgyal pos chos smra de gnyis mthong nas ni/ /de la mchog </text></item>
<item><p>115a4</p><section>mdo sde</section><text>tu dga' ba nye bar bzhag /de dang rjes su mthun pa'i gtam byas nas/ /de dag rgyal po'i mdun du 'dug pa dang / /rgyal po de yi dmag mang mtha' yas pa/ /bye ba khrag </text></item>
<item><p>115a5</p><section>mdo sde</section><text>khrig drug cu nye bar lhags/ /de nas chos smra de dag so so nas/ /rgyal po de la smras pa rgyal rigs nyon/ /sangs rgyas 'byung ba mchog tu rnyed par dka'/ /sa yi bdag po rtag tu </text></item>
<item><p>115a6</p><section>mdo sde</section><text>bag yod gyis/ /tshe ni rtag tu 'gro zhing mi gnas te/ /ri yi chu bo bzhin du myur du 'gro /nad dang mya ngan rga bas gzir ba la/ /khyod la dge ba'i lam 'dra skyabs gzhan med/ /</text></item>
<item><p>115a7</p><section>mdo sde</section><text>rgyal po'i glang po chos rnams bskyang bar gyis/ /stobs bcu ldan pa'i bstan pa 'di yang srungs/ /zad pa'i dus la shin tu 'jigs pa'i tshe/ /rgyal po'i glang po chos kyi </text></item>
<item><p>115b1</p><section>mdo sde</section><text>phyogs gnas kyis/ /de ltar de tshe mkhas pa de dag gis/ /rnam pa du mar mi dbang gdams pa byas/ /rgyal po khrag khrig drug cur bcas pa yis/ /de tshe byang chub tu ni sems bskyed </text></item>
<item><p>115b2</p><section>mdo sde</section><text>do| |de tshe rgyal po'i glang po chos thos nas/ /des shing dge ba'i chos rnams smra ba la/ /rangs shing yid bde dga' ba rab skyes nas/ /rkang pa la yang phyag btsal de nas song / /rgyal </text></item>
<item><p>115b3</p><section>mdo sde</section><text>po de yi dge slong mang po dag /rnyed pa 'dod cing de yi khyim du 'jug /de dag de mi 'dra ba'i spyod mthong nas/ /de la rgyal po de ltar ri mo med/ /bstan pa de yang ston pa 'das pa yi </text></item>
<item><p>115b4</p><section>mdo sde</section><text>de tshe lo yi tha mar gyur pa ste/ /dzam+bu'i gling na snod gyur rab tu nyung / /ma bsdams pa dag shin tu mang po byung / /de nas dge slong mang po brkam zhing chags/ /rnyed pa 'dod cing dmigs </text></item>
<item><p>115b5</p><section>mdo sde</section><text>pa'i lta ba can/ /bde gshegs bstan pa rab tu zhig pa'i tshe/ /rgyal po de yang bsgyur cing byed du bcug /chos smra gnyis po 'di ni gsad par gyis/ /'di dag mu stegs chad par smra </text></item>
<item><p>115b6</p><section>mdo sde</section><text>ba ste| |yun ring spyod par yang dag 'dzud byed kyang / /de dag gang du'ang mya ngan 'da' mi ston/ /las kyang 'jig cing rnam par smin pa 'jig /tshul 'chos 'di dag phung po med ces smra/</text></item>
<item><p>115b7</p><section>mdo sde</section><text>rgyal po 'di dag yul nas spangs nas ni/ /'dir yang chos ni yun ring gnas par 'gyur/ /de dag gi ni tshig thos de yi tshe/ /rgyal po'i glang po the tshom byung bar gyur/ /chos smra </text></item>
<item><p>116a1</p><section>mdo sde</section><text>gnyis po 'di ni gsad par bya/ /btang snyoms bzhag na gnod par 'gyur srid snyam/ /rgyal po de phyir 'brang ba lha mo zhig /tshe rabs snga mar lhan cig spyod </text></item>
<item><p>116a2</p><section>mdo sde</section><text>pa spyad/ /yun ring dus nas phan 'dod mkhas pa ste/ /de yis rgyal po de la 'di skad smras/ /rgyal rigs sdig pa'i grogs po'i tshig dag gis/ /'di lta bu yi sems ni ma </text></item>
<item><p>116a3</p><section>mdo sde</section><text>bskyed cig /dge slong chos smra mkhas pa gnyis po 'di/ /sdig pa'i grogs po'i tshig gis ma spongs shig /de dag gis ni nags khrod ci bshad pa/ /shin tu 'jigs pa mi </text></item>
<item><p>116a4</p><section>mdo sde</section><text>bzad dus kyi tshe/ /rgyal po'i glang po chos kyi phyogs gnas kyis/ /mi yi bdag po cung zad mi dran nam/ /rgyal po yang dag tshig gis bskul ba yis/ /de ni rgyal po'i bstan pa mi </text></item>
<item><p>116a5</p><section>mdo sde</section><text>gtong gyur/ /de tshe rgyal po'i nub bo ma rungs pa/ /nyen gor rgyal po byed pa des rbad de/ /rgyal po khyod kyi gcen ni sdig pa can/ /bdag gi srog kyang nam du 'dod mi byed/ /dge </text></item>
<item><p>116a6</p><section>mdo sde</section><text>slong gnyis po rig sngags drag ldan pa/ /de dag nam mkha' la yang sngags kyis 'gro/ /de thos nas ni khyod kyi drung du 'ongs/ /thams cad 'dus te gsol ba 'debs pa ni/ /rig </text></item>
<item><p>116a7</p><section>mdo sde</section><text>sngags drag ldan 'di gnyis myur du gsod/ /phyis gdod 'gyod par gyur na ma legs so/ /de tshe rgyal po'i glang po go bgos nas/ /sdig pa'i grogs kyi tshig gis der chas </text></item>
<item><p>116b1</p><section>mdo sde</section><text>te| |rgyal po dmag sde kun gyis yongs bskor nas/ /nags nas dge slong gang na yod par lhags/ /rgyal po mi zad drag shul sems rig nas/ /klu dang gnod sbyin nags der gnas </text></item>
<item><p>116b2</p><section>mdo sde</section><text>pa yis/ /rdo dang so phag char phab phyir bskrad de/ /des ni rgyal po sde dang bcas pa btags/ /ltos shig sdig pa'i grogs kyi tshig gis ni/ /de tshe ma rungs rgyal po 'chi dus byas/ /</text></item>
<item><p>116b3</p><section>mdo sde</section><text>chos smra dag la khro ba byas bas na/ /der ni tshe rabs drug cur mnar med song / /rgyal rigs rgyal po gang gis rbad pa yi/ /dge slong dmigs lta mang po de dag kyang / /tshe rabs </text></item>
<item><p>116b4</p><section>mdo sde</section><text>bye ba brgya phrag bsam yas su/ /sems can dmyal ba'i sdug bsngal myong bar gyur/ /lha mo gang gis rgyal po bskul bstan cing / /gang gis chos smra de dag bsrungs pa ni/ /</text></item>
<item><p>116b5</p><section>mdo sde</section><text>sangs rgyas gang+gA'i bye ma mnyam pa mthong / /spyad pa spyod cing de dag mchod pa byas/ /bye ba khrag khrig drug cu mtha' yas pas/ /rgyal po dang ni lhan cig chos thos shing / /byang </text></item>
<item><p>116b6</p><section>mdo sde</section><text>chub tu ni sems mchog bskyed pa dag /'jig rten khams mang du yang sangs rgyas gyur/ /de dag tshe tshad bskal ba byed ba mang / /de dag ye shes gzhal med bsam mi khyab/ /de </text></item>
<item><p>116b7</p><section>mdo sde</section><text>dag kun gyis ting 'dzin bzang po 'di/ /bshad nas rkang gnyis gtso bo mya ngan 'das/ /tshul khrims tshangs pa yon tan ye shes bsags/ /bla na med pa'i tshig 'di thos </text></item>
<item><p>117a1</p><section>mdo sde</section><text>nas ni/ /g.yeng ba med par bag yod spyod cig dang / /sangs rgyas ye shes ring por mi thogs thob/ /phyogs bcu dag gi de bzhin gshegs </text></item>
<item><p>117a2</p><section>mdo sde</section><text>pa rnams/ /sems zhi snying rje byams pa'i spyan mnga' ba/ /'jig rten kun gyi skyabs dang dpung gnyen mthong / /'jig rten kun tu chos kyi char 'bebs 'gyur/ /</text></item>
<item><p>117a3</p><section>mdo sde</section><text>gzhon nu khye'u mchog gnyis po byung ba yang / /gzhan yin snyam na de ltar mi blta ste/ /mar me mdzad ni de na gcig tu gyur/ /de tshe chos smra gnyis pa nga yin no/ /gang gis </text></item>
<item><p>117a4</p><section>mdo sde</section><text>rjes su mthun pa'i chos thos pa/ /rgyal po der yang byams pa de tshe gyur/ /lha mo phan 'dod mkhas pa gang byung ba/ /gzhon nu khyod ni de tshe der gyur to/ /rgyal po de yi nu bo gang </text></item>
<item><p>117a5</p><section>mdo sde</section><text>byung ba/ /dge slong chos smra 'di gnyis sod cig ces/ /dge slong rnyed ba 'dod pas rbad pa ni/ /lha sbyin de yi tshe na der gyur to/ /sngon byung ba'i le'u zhes bya ste/ nyi shu </text></item>
<item><p>117a6</p><section>mdo sde</section><text>gcig pa'o// //de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems dpa' </text></item>
<item><p>117a7</p><section>mdo sde</section><text>sems dpa' chen po ting nge 'dzin 'di 'dod pa dang / myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas lus dang </text></item>
<item><p>117b1</p><section>mdo sde</section><text>srog la ma chags par bya'o/ /de ci'i phyir zhe na/ gzhon nu/ lus dang srog la chags pa'i phyir sems can rnams mi dge ba'i las mngon par 'du byed par 'gyur ro/ /gzhon nu/</text></item>
<item><p>117b2</p><section>mdo sde</section><text>byang chub sems dpa' sems dpa' chen po lus dang srog la ma chags pa rnams la ni bla na med pa yang dag par rdzogs pa'i byang chub kyang rnyed par mi dka' na ting nge 'dzin 'di lta </text></item>
<item><p>117b3</p><section>mdo sde</section><text>ci smos/ gzhon nu/ de lta bas na lus dang srog la'ang ma chags par bya'o zhes de ltar khyod kyis bslab par bya'o/ /de la 'di skad ces bya ste/ /rtag tu khor mor rnag gi lus </text></item>
<item><p>117b4</p><section>mdo sde</section><text>'di la/ /byis pa rnams ni rab tu chags byed de/ /srog la 'du zhing bde ba 'dod pa'i phyir/ /mi mkhas pa dag rtag tu sdig pa byed/ /su dag snying po med pa'i lus srog la/ /</text></item>
<item><p>117b5</p><section>mdo sde</section><text>lhag par chags pa yod pa ma yin pa/ /de dag gis ni bdud kyi sde bcom ste/ /byang chub shing drung byang chub rab tu rtogs/ /su dag bdag med stong pa'i lus rnams dang / /srog </text></item>
<item><p>117b6</p><section>mdo sde</section><text>kyang rmi lam g.yo ba zil pa 'dra/ /'di gnyis la ni chags par byed 'gyur ba/ /de dag shi 'phos sems can dmyal bar 'gro/ /lus nges par bstan pa'i le'u ste/ nyi </text></item>
<item><p>117b7</p><section>mdo sde</section><text>shu gnyis pa'o// //de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems dpa' </text></item>
<item><p>118a1</p><section>mdo sde</section><text>sems dpa' chen po ting nge 'dzin 'di 'dod pa dang / myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod </text></item>
<item><p>118a2</p><section>mdo sde</section><text>pas de bzhin gshegs pa ni gzugs kyi skur mi blta'o/ /de ci'i phyir zhe na/ sangs rgyas bcom ldan 'das rnams ni chos kyi skus rab tu phye ba yin te/ gzugs kyi skus rab </text></item>
<item><p>118a3</p><section>mdo sde</section><text>tu phye ba ma yin no/ /gzhon nu/ de la byang chub sems dpa' sems dpa' chen po de bzhin gshegs pa'i sku la smon par 'dod pa dang / de bzhin gshegs pa'i sku shes </text></item>
<item><p>118a4</p><section>mdo sde</section><text>par 'dod pas ting nge 'dzin 'di gzung bar bya/ kun chub par bya/ bcang bar bya/ bklag par bya/ rab tu gdan par bya/ lung mnod cing kha ton du bya/ bsgom par </text></item>
<item><p>118a5</p><section>mdo sde</section><text>bya| bsgom pa'i sbyor ba la rjes su brtson par bya/ gzhan la'ang rgya cher rab tu bstan par bya'o/ /gzhon nu/ de bzhin gshegs pa'i sku ni bsod nams brgya pa </text></item>
<item><p>118a6</p><section>mdo sde</section><text>las skyes pa'i blo dang don gcig tu bstan pa yin te/ chos las skyes pa/ mtshan ma med pa/ mtshan ma thams cad dang bral ba/ zab pa/ tshad med pa/ tshad med </text></item>
<item><p>118a7</p><section>mdo sde</section><text>pa'i chos/ mtshan ma med pa'i ngo bo nyid/ mtshan ma thams cad rnam par ba shig pa/ mi g.yo ba/ mi gnas pa/ shin tu nam mkha'i ngo bo nyid/ mi snang ba/ mig gi </text></item>
<item><p>118b1</p><section>mdo sde</section><text>lam las yang dag par 'das pa ni chos kyi skur rab tu shes par bya ste/ bsam gyis mi khyab pa/ bsam pa'i sa dang bral ba/ bde ba dang sdug bsngal gyis mi bskyod pa/ spros pa </text></item>
<item><p>118b2</p><section>mdo sde</section><text>thams cad las yang dag par 'das pa/ gnas med pa/ sangs rgyas kyi ye shes la smon par 'dod pa rnams kyi sgra las shin tu 'das pa'i snying po ste 'dod chags las yang </text></item>
<item><p>118b3</p><section>mdo sde</section><text>dag par 'das pa/ dbyer mi phyed pa ste zhe sdang las yang dag par 'das pa/ brtan pa ste gti mug las yang dag par 'das pa/ stong pa nyid du bstan pas nges par bstan pa/ ma </text></item>
<item><p>118b4</p><section>mdo sde</section><text>skyes pa/ skye ba las yang dag par 'das pa/ tha snyad du brtags pa/ mya ngan las 'das pa/ bye brag med pa/ sgras mya ngan las 'das pa/ dbyangs kyis zhi ba/ brdas </text></item>
<item><p>118b5</p><section>mdo sde</section><text>mtshungs par gyur pa/ don dam pas brdar gyur pa/ yang dag pa ji lta ba'i tshig gis don dam pa/ yongs su gdung ba med pas bsil ba/ gnas med pa/ gzhal du med pa/ kha </text></item>
<item><p>118b6</p><section>mdo sde</section><text>dog bstan pas mu med pa/ mngon par shes pa chen po yongs su sbyang ba las byung ba ste/ gzhon nu/ de ni de bzhin gshegs pa'i sku zhes bya'o/ /de nas bcom ldan 'das </text></item>
<item><p>118b7</p><section>mdo sde</section><text>kyis de'i tshe tshigs su bcad pa 'di dag gsungs so/ /'di 'dra'i 'jig rten mgon po'i sku/ /su dag shes par 'dod pa ni/ /ting 'dzin 'di ni sgom gyis dang / /sangs rgyas </text></item>
<item><p>119a1</p><section>mdo sde</section><text>sku ni shes par 'gyur/ /sangs rgyas sku ni dag pa ste/ /bsod nams brgya skyes 'od kyang gsal/ /de ni bar snang mtshungs pa ste/ /de la tha dad bya </text></item>
<item><p>119a2</p><section>mdo sde</section><text>ba med/ /sangs rgyas byang chub ci 'dra ba/ /mtshan rnams kyang ni de 'dra ste/ /de yi mtshan rnams ci 'dra ba/ /de yi sku yang de 'dra'o/ /sku ni byang chub mtshan nyid de/ /</text></item>
<item><p>119a3</p><section>mdo sde</section><text>sangs rgyas zhing yang de 'dra zhing / /stobs dang rnam thar bsam gtan yang / /de dag thams cad mtshan nyid gcig /de ltar sangs rgyas 'byung 'gyur te/ /'jig rten mgon </text></item>
<item><p>119a4</p><section>mdo sde</section><text>po'i de 'dra bas/ /sus kyang sha yi mig gis ni/ /nam yang mthong bar mi nus so/ /mang po dag kyang 'di skad smra/ /ngas ni 'jig rten 'dren pa mthong / /sku yang gser gyi kha dog </text></item>
<item><p>119a5</p><section>mdo sde</section><text>la| |'jig rten thams cad snang bar mdzad/ /sangs rgyas dag gi byin rlabs dang / /mthu dang rnam par sprul pa yis/ /de ltar mtshan gyis spras pa yi/ /sku dag shin tu snang ba yin </text></item>
<item><p>119a6</p><section>mdo sde</section><text>bong tshod khrun dang sboms su yang / /sangs rgyas sku ni bshad mod kyi/ /sku yi tshad mi ma rnyed de/ /de phyir bsam gyis mi khyab bo/ /sangs rgyas sku ni 'di tsam zhes/ /gal te tshad kyang </text></item>
<item><p>119a7</p><section>mdo sde</section><text>rnyed gyur na/ /lha dag dang ni mi rnams dang / /ston pa bye brag med par 'gyur/ /mnyam par bzhag pa'i sems kyi ni/ /rnam par smin pa'ang de yi mtshan/ /ming dang gzugs </text></item>
<item><p>119b1</p><section>mdo sde</section><text>kyang de 'dra mtshan/ /rnam par dag cing 'od gsal 'gyur/ /ji ltar 'jig rten mgon po yis/ /bskal pa bye bar bsnyen pa ltar/ /sus kyang ting 'dzin zhi ba 'di/ /nam yang goms par </text></item>
<item><p>119b2</p><section>mdo sde</section><text>ma byas so/ /dkar po'i chos ni mang po yis/ /ting 'dzin 'di ni bskyed bste/ /ting 'dzin 'di ni rgya che bas/ /nga yi lus kyang mi snang ngo / /gang gi sems ni ci 'dra ba/ /ming dang gzugs </text></item>
<item><p>119b3</p><section>mdo sde</section><text>kyang de 'dra ste/ /rang bzhin med pa'i sems kyi ni/ /ming dang gzugs kyang mtshan de 'dra/ /ming dang gzugs la gang gi ni/ /'du shes rags pa 'jug pa yang / /skal pa mi mnyam </text></item>
<item><p>119b4</p><section>mdo sde</section><text>'du shes kyis/ /rags pa'i sems kyang skye bar 'gyur/ /ming dang gzugs la su dag gi /'du shes phra mo 'jug pa ni/ /ming dang gzugs la ma chags pas/ /sems ni rab tu </text></item>
<item><p>119b5</p><section>mdo sde</section><text>'od gsal 'gyur/ /ngas dran sngon gyi tshe rabs ni/ /grangs med pa dag bdun du yang / /sdig pa'i 'du shes gsum po dag /nam yang skyes par ma gyur to/ /nga yis sems ni zag med de//</text></item>
<item><p>119b6</p><section>mdo sde</section><text>bskal pa bye ba bsam yas su/ /sems can rnams kyi don byed kyang / /nga yi lus ni mi snang ngo / /ji ltar gang gi dngos po las/ /yid kyang rnam par grol gyur pa/ /de dag </text></item>
<item><p>119b7</p><section>mdo sde</section><text>de yi dngos po dang / /phyir yang phrad par mi 'gyur ro/ /dngos po kun las rnam pa kun/ /nga yi rnam shes rnam grol te/ /sems kyi rang bzhin shes pas na/ /phyir yang ye </text></item>
<item><p>120a1</p><section>mdo sde</section><text>shes 'byung bar 'gyur/ /zhing rnams bye ba phrag stong du/ /nga yi sprul pa dag kyang 'gro/ /sems can rnams kyi don kyang byed/ /de la lus kyang rnyed mi </text></item>
<item><p>120a2</p><section>mdo sde</section><text>'gyur/ /mtshan nyid med cing mtshan ma med/ /ji ltar nam mkha' de bzhin du/ /nga yi sku yang brjod med cing / /shes par dka' bar rab tu bstan/ /dpa' bo chen po chos </text></item>
<item><p>120a3</p><section>mdo sde</section><text>kyi sku/ /sku ni chos las skyes pa ste/ /gzugs kyi skur rin nam du yang / /rgyal ba gdags par yong mi nus/ /ji ltar bshad pa 'di dag kyang / /thos nas dga' bar 'gyur </text></item>
<item><p>120a4</p><section>mdo sde</section><text>ba ni| |de la sdig can bdud kyis kyang / /glan ka rnyed par mi 'gyur ro/ /zab mo yi ni chos thos nas/ /de la skrag pa mi 'byung ste/ /de ni srog gi phyir du yang / /sangs </text></item>
<item><p>120a5</p><section>mdo sde</section><text>rgyas byang chub spong mi byed/ /mdo sde bye ba phrag stong gi/ yang dag bstan pa shes par 'gyur/ /gang dang gang du song bar yang / /'jig rten dag la snang bar 'gyur/ /</text></item>
<item><p>120a6</p><section>mdo sde</section><text>gzhon nu/ /de la de bzhin gshegs pa'i sku ni mtshan ma dang las kyis kyang shes par sla ba ma yin te/ sngon po'am/ kha dog sngon po'am/ sngon po lta bur ston pa'am </text></item>
<item><p>120a7</p><section>mdo sde</section><text>'od sngon po 'byung ba'am/ ser po'am/ kha dog ser po'am/ ser po lta bur ston pa'am/ 'od ser po 'byung ba'am/ dmar po'am/ kha dog dmar po'am/ dmar </text></item>
<item><p>120b1</p><section>mdo sde</section><text>po lta bur ston pa'am/ 'od dmar po 'byung ba'am/ dkar po'am/ kha dog dkar po'am/ dkar po lta bur ston pa'am/ 'od dkar po 'byung ba'am/ le brgan nam/ kha dog le </text></item>
<item><p>120b2</p><section>mdo sde</section><text>brgan nam/ le brgan lta bur ston pa'am/ 'od le brgan 'byung ba'am/ shes lam/ shel gyi kha dog gam/ shel lta bur ston pa'am/ shel gyi 'od 'byung ba'am/ me'am/</text></item>
<item><p>120b3</p><section>mdo sde</section><text>me'i kha dog gam/ me lta bur ston pa'am/ me'i 'od 'byung ba'am/ mar gyi snying po'am/ mar gyi kha dog gam/ mar lta bur ston pa'am/ mar gyi 'od 'byung ba'am/ gser </text></item>
<item><p>120b4</p><section>mdo sde</section><text>ram| gser gyi kha dog gam/ gser lta bur ston pa'am/ gser gyi 'od 'byung ba'am/ bai DUR+ya'am/ bai DUR+ya'i kha dog gam/ bai DUR+ya lta bur ston pa'am/ bai DUR+ya'i 'od 'byung </text></item>
<item><p>120b5</p><section>mdo sde</section><text>ba'am/ glog gam/ glog gi kha dog gam/ glog lta bur ston pa'am/ glog gi 'od 'byung ba'am/ tshangs pa'am/ tshangs pa'i kha dog gam/ tshangs pa lta bur ston pa'am/</text></item>
<item><p>120b6</p><section>mdo sde</section><text>tshangs pa'i 'od 'byung ba'am/ lha 'am/ lha'i kha dog gam/ lha lta bur ston pa'am/ lha'i 'od 'byung ba'o zhes shes par sla ba ma yin no/ /gzhon nu/ de ltar de bzhin gshegs </text></item>
<item><p>120b7</p><section>mdo sde</section><text>pa'i sku ni dag bste/ mtshan ma dag gis bsam par bya ba ma yin pa/ bsam gyis mi khyab par bstan pa/ mtshan ma thams cad kyis kyang bsam par bya ba ma yin pa/ bsam gyis </text></item>
<item><p>121a1</p><section>mdo sde</section><text>mi khyab par bstan pa ste/ rnam pa thams cad bsam gyis mi khyab cing dpag tu med pa zhes bya ba ma gtogs par lha dang bcas pa'i 'jig rten gyis kyang </text></item>
<item><p>121a2</p><section>mdo sde</section><text>gzugs kyi sku yongs su rdzogs pas sku'i tshad gzung bar sla ba ma yin no/ /de nas bcom ldan 'das kyis de'i tshe tshigs su bcad pa 'di dag gsungs so/ /'jig rten khams </text></item>
<item><p>121a3</p><section>mdo sde</section><text>kyi rdul phran dang / /rdul du ming yang ston pa dang / /mche'u dang rdzing dang lteng ka dang / /rgya mtsho na yang ji snyed chu/ /'di snyed rdul phran yod do zhes/ /de dag la ni mtha' mi rnyed//</text></item>
<item><p>121a4</p><section>mdo sde</section><text>rgya mtsho la ni skra rtse yis/ /chu thigs gzhal bar nus kyang ni/ /'jig rten mgon po'i dpe nyid du/ /yang dag bstan par mi rung ngo / /chu yi thigs pa dpag med cing / /de </text></item>
<item><p>121a5</p><section>mdo sde</section><text>bzhin rab tu phra ba'i rdul/ /de bas sems can gcig gi yang / /shin tu mang du ngas mthong ste/ /mos pa dang ni sems bskyed pa/ /du ma dag ni shes mi sla/ /ngas ni sku </text></item>
<item><p>121a6</p><section>mdo sde</section><text>yi yon tan dag /yang dag pa ni gang bstan pa/ /sems can kun gyi mos pa yang / /de dag dpe ru bzod mi 'gyur/ /mtshan ma dang ni las rnams dang / /kha dog snang ba 'di </text></item>
<item><p>121a7</p><section>mdo sde</section><text>'dra zhes/ /sangs rgyas kyi ni shes mi nus/ /nga yi bye brag de 'dra'o/ /sangs rgyas mtshan ma bral ba ste/ /chos kyi sku yis rab tu phye/ /zab cing dpag tu med pa ste/ /de phyir </text></item>
<item><p>121b1</p><section>mdo sde</section><text>sangs rgyas bsam mi khyab/ /sangs rgyas bsam du med pa yi/ /sangs rgyas sku yang bsam du med/ /sku de bsam du med pa yi/ /chos kyi sku yis rab tu phye/ /sangs rgyas sku ni sems </text></item>
<item><p>121b2</p><section>mdo sde</section><text>kyis kyang / /bsam par bzod pa ma yin te/ /de ltar de yi sku la yang / /chad kyang nye bar mi dmigs so/ /chos rnams de dag spag tu med/ /bskal pa bye bar bsnyen pas na/ /</text></item>
<item><p>121b3</p><section>mdo sde</section><text>de phyir nga yi lus kyang ni/ /'od gsal bsam du med pa grub/ /sems can kun gyis gzung du med/ /tshad kyis gzung bya ma yin te/ /de lta sangs rgyas sku dag ni/ /tshad med </text></item>
<item><p>121b4</p><section>mdo sde</section><text>bsam gyis mi khyab pa/ /tshad med pa yi chos dag gis/ /de la tshad ni brtag tu med/ /ma brtag pa yi chos dag gis/ /de ltar sangs rgyas ma brtags so/ /rtog pa dag ni tshad </text></item>
<item><p>121b5</p><section>mdo sde</section><text>du bstan/ /rtog pa med pa tshad med yin/ /mi rtog rtog dang bral bas na/ /de phyir sangs rgyas bsam du med/ /ji ltar nam mkha' tshad med la/ /sus kyang gzhal du mi nus </text></item>
<item><p>121b6</p><section>mdo sde</section><text>pa| |de bzhin sangs rgyas sku dag kyang / /nam mkha' nyid dang 'dra zhing mtshungs/ /sangs rgyas sku ni de lta bur/ /gang gis rig pa rgyal ba'i sras/ /de dag bsam gyis mi khyab </text></item>
<item><p>121b7</p><section>mdo sde</section><text>pa| |sangs rgyas 'jig rten mgon por 'gyur/ /de bzhin gshegs pa'i sku nges par bstan pa'i le'u ste/ nyi shu gsum pa'o// //de nas yang bcom </text></item>
<item><p>122a1</p><section>mdo sde</section><text>ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems dpa' sems dpa' chen po gang ci nas kyang </text></item>
<item><p>122a2</p><section>mdo sde</section><text>bdag gis so so yang dag par rig pa bzhi mngon sum du bya bar 'dod de/ bzhi gang zhe na/ 'di lta ste/ don so so yang dag par rig pa dang / chos so so yang dag par rig </text></item>
<item><p>122a3</p><section>mdo sde</section><text>pa dang / nges pa'i tshig so so yang dag par rig pa dang / spobs pa so so yang dag par rig pa 'di bzhi mngon sum du bya'o snyam na/ gzhon nu/ byang chub sems dpa' </text></item>
<item><p>122a4</p><section>mdo sde</section><text>sems dpa' chen po des ting nge 'dzin 'di gzung bar bya/ kun chub bar bya/ bcang bar bya/ bklag par bya/ rab tu gdon par bya/ lung mnod cig kha ton du bya/ nyon </text></item>
<item><p>122a5</p><section>mdo sde</section><text>mongs pa med par sgom pas bsgom par bya/ gzhan la'ang rgya cher rab tu bstan par bya/ bsgom pa'i rnal 'byor la rjes su brtson par bya'o/ /gzhon nu/ de la chos </text></item>
<item><p>122a6</p><section>mdo sde</section><text>so so yang dag par rig pa gang zhe na/ gzhon nu/ gzugs su brjod pa ji snyed yod pa/ gzhon nu/ de bzhin gshegs pa'i bsngags pa brjod pa'ang de snyed do/ /de </text></item>
<item><p>122a7</p><section>mdo sde</section><text>bzhin du tshor ba dang / 'du shes dang / 'du byed rnams ji snyed ba dang / gzhon nu/ rnam par shes pa'i brjod pa ji snyed pa de bzhin gshegs pa'i bsngags pa brjod </text></item>
<item><p>122b1</p><section>mdo sde</section><text>pa'ang de snyed de/ gzhon nu/ de ltar gzugs su brjod pa mtha' yas mu med bsam gyis mi khyab pa de bzhin du de bzhin gshegs pa'i bsngags pa brjod pa'ang bsam gyis mi khyab </text></item>
<item><p>122b2</p><section>mdo sde</section><text>ste| de bzhin du tshor ba dang / 'du shes dang / 'du byed rnams dang / gzhon nu/ 'di ltar rnam par shes pa'i brjod pa mtha' yas mu med de/ bsam gyis mi khyab pa de bzhin </text></item>
<item><p>122b3</p><section>mdo sde</section><text>du de bzhin gshegs pa'i bsngags pa brjod pa'ang bsam gyis mi khyab bo/ /gzhon nu/ de ltar 'dus byas la'ang nyes pa grangs med/ mya ngan las 'das pa la'ang phan </text></item>
<item><p>122b4</p><section>mdo sde</section><text>yon grangs med de/ de bzhin gshegs pa'i bsngags pa'ang grangs med do/ /gzhon nu/ 'di ltar mya ngan las 'das pa'i ming ji snyed yod pa de bzhin gshegs pa'i </text></item>
<item><p>122b5</p><section>mdo sde</section><text>bsngags pa'ang de snyed do/ /gzhon nu/ 'di ltar mya ngan 'das pa'i ming grangs med de/ de bzhin gshegs pa'i bsngags pa'ang grangs med do/ /gzhon nu/ 'di bzhi ni </text></item>
<item><p>122b6</p><section>mdo sde</section><text>de bzhin gshegs pa'i bsngags pa brjod pa bsam gyis mi khyab par brjod pa ste/ de dag mthar phyin pa'i gnas su bstan par sla ba ni ma yin no/ /bzhi gang zhe na/ 'di lta ste/</text></item>
<item><p>122b7</p><section>mdo sde</section><text>'du byed brjod pa bsam gyis mi khyab pa dang / dbyangs brjod pa bsam gyis mi khyab pa dang / kun nas nyon mongs pa brjod pa bsam gyis mi khyab pa dang / rnam par byang ba </text></item>
<item><p>123a1</p><section>mdo sde</section><text>brjod pa bsam gyis mi khyab pa ste/ gzhon nu/ de dag ni de bzhin gshegs pa'i bsngags pa brjod pa bsam gyis mi khyab pa/ bsam gyis mi </text></item>
<item><p>123a2</p><section>mdo sde</section><text>khyab par brjod pa bzhi'o/ /gzhon nu/ 'di bzhi ni de bzhin gshegs pa'i brjod pa bsam gyis mi khyab pa/ bsam gyis mi khyab par bstan pa ste/ de dag ni mthar </text></item>
<item><p>123a3</p><section>mdo sde</section><text>phyin pa'i gnas su bstan par sla ba ma yin no/ /bzhi gang zhe na/ bzhi po de dag nyid de/ de bzhin du rgyas par bstan par bya'o/ /gzhon nu/ 'di dag ni byang chub sems </text></item>
<item><p>123a4</p><section>mdo sde</section><text>dpa' rnams kyi tshul bzhi ste/ bzhi gang zhe na/ 'du byed kyi tshul bsam gyis mi khyab pa dang / 'du byed yongs su bshad pa'i tshul bsam gyis mi khyab pa dang / kun nas </text></item>
<item><p>123a5</p><section>mdo sde</section><text>nyon mongs pa'i tshul bsam gyis mi khyab pa dang / rnam par byang ba'i tshul bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams </text></item>
<item><p>123a6</p><section>mdo sde</section><text>kyi rigs pa bzhi ste/ bzhi gang zhe na/ 'du byed kyi rigs pa bsam gyis mi khyab pa dang / 'du byed yongs su bshad pa'i rigs pa bsam gyis mi khyab pa dang / kun </text></item>
<item><p>123a7</p><section>mdo sde</section><text>nas nyon mongs pa'i rigs pa bsam gyis mi khyab pa dang / rnam par byang ba'i rigs pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems </text></item>
<item><p>123b1</p><section>mdo sde</section><text>dpa' rnams kyi sgo bzhi ste/ bzhi gang zhe na/ 'du byed kyi sgo bsam gyis mi khyab pa dang / 'du byed yongs su bshad pa'i sgo bsam gyis mi khyab pa dang / kun nas nyon mongs pa'i sgo </text></item>
<item><p>123b2</p><section>mdo sde</section><text>bsam gyis mi khyab pa dang / rnam par byang ba'i sgo bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi nges par bstan pa bzhi ste/ bzhi gang </text></item>
<item><p>123b3</p><section>mdo sde</section><text>zhe na| 'du byed nges par bstan pa bsam gyis mi khyab pa dang / 'du byed yongs su bshad pa nges par bstan pa bsam gyis mi khyab pa dang / kun nas nyon mongs pa'i nges par bstan </text></item>
<item><p>123b4</p><section>mdo sde</section><text>pa bsam gyis mi khyab pa dang / rnam par byang ba nges par bstan pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi sgra bzhi ste/ bzhi </text></item>
<item><p>123b5</p><section>mdo sde</section><text>gang zhe na/ 'du byed kyi sgra bsam gyis mi khyab pa dang / 'du byed yongs su bshad pa'i sgra bsam gyis mi khyab pa dang / kun nas nyon mongs pa'i sgra bsam gyis mi khyab pa dang /</text></item>
<item><p>123b6</p><section>mdo sde</section><text>rnam par byang ba'i sgra bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi tshig bzhi ste/ bzhi gang zhe na/ 'du byed kyi tshig bsam </text></item>
<item><p>123b7</p><section>mdo sde</section><text>gyis mi khyab pa dang / 'du byed yongs su bshad pa'i tshig bsam gyis mi khyab pa dang / kun nas nyon mongs pa'i tshig bsam gyis mi khyab pa dang / rnam par byang ba'i tshig bsam </text></item>
<item><p>124a1</p><section>mdo sde</section><text>gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi tshig gi lam bzhi ste/ bzhi gang zhe na/ 'du byed kyi </text></item>
<item><p>124a2</p><section>mdo sde</section><text>tshig gi lam bsam gyis mi khyab pa dang / 'du byed yongs su bshad pa'i tshig gi lam bsam gyis mi khyab pa dang / kun nas nyon mongs pa'i tshig gi lam bsam gyis mi khyab </text></item>
<item><p>124a3</p><section>mdo sde</section><text>pa dang / rnam par byang ba'i tshig gi lam bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi dgongs te bshad pa bzhi ste/ bzhi </text></item>
<item><p>124a4</p><section>mdo sde</section><text>gang zhe na/ 'du byed kyi dgongs te bshad pa bsam gyis mi khyab pa dang / 'du byed yongs su bshad pa'i dgongs te bshad pa bsam gyis mi khyab pa dang / kun nas nyon mongs </text></item>
<item><p>124a5</p><section>mdo sde</section><text>pa'i dgongs te bshad pa bsam gyis mi khyab pa dang / rnam par byang ba'i dgongs te bshad pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems </text></item>
<item><p>124a6</p><section>mdo sde</section><text>dpa' rnams kyi lha la nges par rtog pa bzhi ste/ bzhi gang zhe na/ 'du byed lha la rtog pa bsam gyis mi khyab pa dang / 'du byed yongs su bshad pa lha la rtog pa bsam gyis </text></item>
<item><p>124a7</p><section>mdo sde</section><text>mi khyab pa dang / kun nas nyon mongs pa lha la rtog pa bsam gyis mi khyab pa dang / rnam par byang ba lha la rtog pa bsam gyis mi khyab pa dang 'di bzhi'o/ /gzhon nu/ 'di dag </text></item>
<item><p>124b1</p><section>mdo sde</section><text>ni byang chub sems dpa' rnams kyi mi la rtog pa bzhi ste/ bzhi gang zhe na/ 'du byed mi la rtog pa bsam gyis mi khyab pa dang / 'du byed yongs su bshad pa mi la rtog pa bsam gyis </text></item>
<item><p>124b2</p><section>mdo sde</section><text>mi khyab pa dang / kun nas nyon mongs pa mi la rtog pa bsam gyis mi khyab pa dang / rnam par byang ba mi la rtog pa bsam gyis mi khyab pa dang 'di bzhi'o/ /gzhon nu/ 'di dag ni </text></item>
<item><p>124b3</p><section>mdo sde</section><text>byang chub sems dpa' rnams kyi ming la rtog pa bzhi ste/ bzhi gang zhe na/ 'du byed kyi ming la rtog pa bsam gyis mi khyab pa dang / 'du byed yongs su bshad pa'i ming la rtog pa </text></item>
<item><p>124b4</p><section>mdo sde</section><text>bsam gyis mi khyab pa dang / kun nas nyon mongs pa'i ming la rtog pa bsam gyis mi khyab pa dang / rnam par byang ba'i ming la rtog pa bsam gyis mi khyab pa dang 'di bzhi'o/ /gzhon nu/</text></item>
<item><p>124b5</p><section>mdo sde</section><text>'di dag ni byang chub sems dpa' rnams kyi 'jug pa bzhi ste/ bzhi gang zhe na/ 'du byed la 'jug pa bsam gyis mi khyab pa dang / 'du byed yongs su bshad pa la 'jug pa bsam </text></item>
<item><p>124b6</p><section>mdo sde</section><text>gyis mi khyab pa dang / kun nas nyon mongs pa la 'jug pa bsam gyis mi khyab pa dang / rnam par byang ba la 'jug pa bsam gyis mi khyab pa dang 'di bzhi'o/ /gzhon nu/ 'di dag ni byang </text></item>
<item><p>124b7</p><section>mdo sde</section><text>chub sems dpa' rnams kyi sgrol ba bzhi ste/ bzhi gang zhe na/ 'du byed kyi sgrol ba bsam gyis mi khyab pa dang / 'du byed yongs su bshad pa'i sgrol ba bsam gyis mi khyab pa dang / kun </text></item>
<item><p>125a1</p><section>mdo sde</section><text>nas nyon mongs pa'i sgrol ba bsam gyis mi khyab pa dang / rnam par byang ba'i sgrol ba bsam gyis mi khyab pa dang 'di bzhi'o/ /gzhon nu/ 'di dag ni byang chub </text></item>
<item><p>125a2</p><section>mdo sde</section><text>sems dpa' rnams kyi rdo rje'i tshig bzhi ste/ bzhi gang zhe na/ 'du byed kyi rdo rje'i tshig bsam gyis mi khyab pa dang / 'du byed yongs su bshad pa'i rdo rje'i tshig bsam gyis mi khyab pa </text></item>
<item><p>125a3</p><section>mdo sde</section><text>dang | kun nas nyon mongs pa'i rdo rje'i tshig bsam gyis mi khyab pa dang / rnam par byang ba'i rdo rje'i tshig bsam gyis mi khyab pa dang 'di bzhi'o/ /gzhon nu/ 'di dag ni byang chub sems </text></item>
<item><p>125a4</p><section>mdo sde</section><text>dpa' rnams kyi gsang sngags kyi tshig bzhi ste/ bzhi gang zhe na/ 'du byed gsang sngags kyi tshig bsam gyis mi khyab pa dang / 'du byed yongs su bshad pa gsang sngags kyi tshig </text></item>
<item><p>125a5</p><section>mdo sde</section><text>bsam gyis mi khyab pa dang / kun nas nyon mongs pa'i gsang sngags kyi tshig bsam gyis mi khyab pa dang / rnam par byang ba'i gsang sngags kyi tshig bsam gyis mi khyab pa dang 'di </text></item>
<item><p>125a6</p><section>mdo sde</section><text>bzhi'o/ /gzhon nu/ 'di dag ni byang chub sems dpa' rnams kyi sgrub pa bzhi ste/ bzhi gang zhe na/ 'du byed sgrub pa bsam gyis mi khyab pa dang / 'du byed yongs su bshad pa </text></item>
<item><p>125a7</p><section>mdo sde</section><text>sgrub pa bsam gyis mi khyab pa dang / kun nas nyon mongs pa sgrub pa bsam gyis mi khyab pa dang / rnam par byang ba sgrub pa bsam gyis mi khyab pa dang 'di bzhi'o/ /gzhon nu/ 'di dag </text></item>
<item><p>125b1</p><section>mdo sde</section><text>ni byang chub sems dpa' rnams kyi mdo sde'i tshig bzhi ste/ bzhi gang zhe na/ 'du byed mdo sde'i tshig bsam gyis mi khyab pa dang / 'du byed yongs su bshad pa mdo sde'i tshig bsam </text></item>
<item><p>125b2</p><section>mdo sde</section><text>gyis mi khyab pa dang / kun nas nyon mongs pa mdo sde'i tshig bsam gyis mi khyab pa dang / rnam par byang ba mdo sde'i tshig bsam gyis mi khyab pa dang 'di bzhi'o/ /gzhon nu/ 'di dag ni </text></item>
<item><p>125b3</p><section>mdo sde</section><text>byang chub sems dpa' rnams kyi btags pa'i tshig bzhi ste/ bzhi gang zhe na/ 'du byed btags pa'i tshig bsam gyis mi khyab pa dang / 'du byed yongs su bshad pa btags pa'i tshig </text></item>
<item><p>125b4</p><section>mdo sde</section><text>bsam gyis mi khyab pa dang / kun nas nyon mongs pa btags pa'i tshig bsam gyis mi khyab pa dang / rnam par byang ba btags pa'i tshig bsam gyis mi khyab pa dang 'di bzhi'o/ /gzhon </text></item>
<item><p>125b5</p><section>mdo sde</section><text>nu| 'di dag ni byang chub sems dpa' rnams kyi snang ba'i tshig bzhi ste/ bzhi gang zhe na/ 'du byed snang ba'i tshig bsam gyis mi khyab pa dang / 'du byed yongs su bshad pa snang ba'i tshig </text></item>
<item><p>125b6</p><section>mdo sde</section><text>bsam gyis mi khyab pa dang / kun nas nyon mongs pa snang ba'i tshig bsam gyis mi khyab pa dang / rnam par byang ba snang ba'i tshig bsam gyis mi khyab pa dang 'di bzhi'o/ /gzhon nu/ 'di </text></item>
<item><p>125b7</p><section>mdo sde</section><text>dag ni byang chub sems dpa' rnams kyi gsal ba'i tshig bzhi ste/ bzhi gang zhe na/ 'du byed gsal ba'i tshig bsam gyis mi khyab pa dang / 'du byed yongs su bshad pa gsal ba'i </text></item>
<item><p>126a1</p><section>mdo sde</section><text>tshig bsam gyis mi khyab pa dang / kun nas nyon mongs pa gsal ba'i tshig bsam gyis mi khyab pa dang / rnam par byang ba gsal ba'i tshig bsam gyis mi </text></item>
<item><p>126a2</p><section>mdo sde</section><text>khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi spyod pa'i tshig bzhi ste/ bzhi gang zhe na/ 'du byed kyi spyod pa'i tshig bsam gyis mi khyab pa </text></item>
<item><p>126a3</p><section>mdo sde</section><text>dang | 'du byed yongs su bshad pa spyod pa'i tshig bsam gyis mi khyab pa dang / kun nas nyon mongs pa spyod pa'i tshig bsam gyis mi khyab pa dang / rnam par byang ba spyod pa'i </text></item>
<item><p>126a4</p><section>mdo sde</section><text>tshig bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi spyad pa'i tshig bzhi ste/ bzhi gang zhe na/ 'du byed kyi spyad pa'i tshig bsam </text></item>
<item><p>126a5</p><section>mdo sde</section><text>gyis mi khyab pa dang / 'du byed yongs su bshad pa spyad pa'i tshig bsam gyis mi khyab pa dang / kun nas nyon mongs pa spyad pa'i tshig bsam gyis mi khyab pa dang / rnam par byang ba spyad </text></item>
<item><p>126a6</p><section>mdo sde</section><text>pa'i tshig bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi bsam gyis mi khyab pa'i tshig bzhi ste/ bzhi gang zhe na/ 'du byed bsam </text></item>
<item><p>126a7</p><section>mdo sde</section><text>gyis mi khyab pa'i tshig bsam gyis mi khyab pa dang / 'du byed yongs su bshad pa bsam gyis mi khyab pa'i tshig bsam gyis mi khyab pa dang / kun nas nyon mongs pa bsam gyis mi khyab </text></item>
<item><p>126b1</p><section>mdo sde</section><text>pa'i tshig bsam gyis mi khyab pa dang / rnam par byang ba bsam gyis mi khyab pa'i tshig bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi </text></item>
<item><p>126b2</p><section>mdo sde</section><text>mtha' yas pa'i tshig bzhi ste/ bzhi gang zhe na/ 'du byed mtha' yas pa'i tshig bsam gyis mi khyab pa dang / 'du byed yongs su bshad pa mtha' yas pa'i tshig bsam gyis mi khyab pa </text></item>
<item><p>126b3</p><section>mdo sde</section><text>dang | kun nas nyon mongs pa mtha' yas pa'i tshig bsam gyis mi khyab pa dang / rnam par byang ba mtha' yas pa'i tshig bsam gyis mi khyab pa dang 'di bzhi'o/ /gzhon nu/ 'di dag ni byang </text></item>
<item><p>126b4</p><section>mdo sde</section><text>chub sems dpa' rnams kyi rgyu ba med pa'i tshig bzhi ste/ bzhi gang zhe na/ 'du byed rgyu ba med pa'i tshig bsam gyis mi khyab pa dang / 'du byed yongs su bshad pa rgyu ba med pa'i tshig </text></item>
<item><p>126b5</p><section>mdo sde</section><text>bsam gyis mi khyab pa dang / kun nas nyon mongs pa rgyu ba med pa'i tshig bsam gyis mi khyab pa dang / rnam par byang ba rgyu ba med pa'i tshig bsam gyis mi khyab pa dang 'di bzhi'o/ /gzhon </text></item>
<item><p>126b6</p><section>mdo sde</section><text>nu| 'di dag ni byang chub sems dpa' rnams kyi mu med pa'i tshig bzhi ste/ bzhi gang zhe na/ 'du byed mu med pa'i tshig bsam gyis mi khyab pa dang / 'du byed yongs su bshad pa mu med </text></item>
<item><p>126b7</p><section>mdo sde</section><text>pa'i tshig bsam gyis mi khyab pa dang / kun nas nyon mongs pa mu med pa'i tshig bsam gyis mi khyab pa dang / rnam par byang ba mu med pa'i tshig bsam gyis mi khyab pa dang 'di bzhi'o/ /</text></item>
<item><p>127a1</p><section>mdo sde</section><text>gzhon nu/ 'di dag ni byang chub sems dpa' rnams kyi gzhal du med pa'i tshig bzhi ste/ bzhi gang zhe na/ 'du byed gzhal du med pa'i tshig bsam gyis </text></item>
<item><p>127a2</p><section>mdo sde</section><text>mi khyab pa dang / 'du byed yongs su bshad pa gzhal du med pa'i tshig bsam gyis mi khyab pa dang / kun nas nyon mongs pa gzhal du med pa'i tshig bsam gyis mi khyab pa dang /</text></item>
<item><p>127a3</p><section>mdo sde</section><text>rnam par byang ba gzhal du med pa'i tshig bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi grangs med pa'i tshig bzhi ste/ bzhi </text></item>
<item><p>127a4</p><section>mdo sde</section><text>gang zhe na/ 'du byed grangs med pa'i tshig bsam gyis mi khyab pa dang / 'du byed yongs su bshad pa grangs med pa'i tshig bsam gyis mi khyab pa dang / kun nas nyon mongs pa grangs </text></item>
<item><p>127a5</p><section>mdo sde</section><text>med pa'i tshig bsam gyis mi khyab pa dang / rnam par byang ba grangs med pa'i tshig bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams </text></item>
<item><p>127a6</p><section>mdo sde</section><text>kyi dpag tu med pa'i tshig bzhi ste/ bzhi gang zhe na/ 'du byed dpag tu med pa'i tshig bsam gyis mi khyab pa dang / 'du byed yongs su bshad pa dpag tu med pa'i tshig bsam </text></item>
<item><p>127a7</p><section>mdo sde</section><text>gyis mi khyab pa dang / kun nas nyon mongs pa dpag tu med pa'i tshig bsam gyis mi khyab pa dang / rnam par byang ba dpag tu med pa'i tshig bsam gyis mi khyab pa dang 'di bzhi'o/ /gzhon </text></item>
<item><p>127b1</p><section>mdo sde</section><text>nu| 'di dag ni byang chub sems dpa' rnams kyi tshad med pa'i tshig bzhi ste/ bzhi gang zhe na/ 'du byed tshad med pa'i tshig bsam gyis mi khyab pa dang / 'du byed yongs su bshad pa tshad </text></item>
<item><p>127b2</p><section>mdo sde</section><text>med pa'i tshig bsam gyis mi khyab pa dang / kun nas nyon mongs pa tshad med pa'i tshig bsam gyis mi khyab pa dang / rnam par byang ba tshad med pa'i tshig bsam gyis mi khyab pa dang 'di </text></item>
<item><p>127b3</p><section>mdo sde</section><text>bzhi'o/ /gzhon nu/ 'di dag ni byang chub sems dpa' rnams kyi shes pa'i tshig bzhi ste/ bzhi gang zhe na/ 'du byed shes pa'i tshig bsam gyis mi khyab pa dang / 'du byed yongs su </text></item>
<item><p>127b4</p><section>mdo sde</section><text>bshad pa shes pa'i tshig bsam gyis mi khyab pa dang / kun nas nyon mongs pa shes pa'i tshig bsam gyis mi khyab pa dang / rnam par byang ba shes pa'i tshig bsam gyis mi khyab pa dang </text></item>
<item><p>127b5</p><section>mdo sde</section><text>'di bzhi'o/ /gzhon nu/ 'di dag ni byang chub sems dpa' rnams kyi shes pa bsags pa bzhi ste/ bzhi gang zhe na/ 'du byed kyi shes pa bsags pa bsam gyis mi khyab pa dang / 'du </text></item>
<item><p>127b6</p><section>mdo sde</section><text>byed yongs su bshad pa'i shes pa bsags pa bsam gyis mi khyab pa dang / kun nas nyon mongs pa shes pa bsags pa bsam gyis mi khyab pa dang / rnam par byang ba shes pa bsags </text></item>
<item><p>127b7</p><section>mdo sde</section><text>pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi shes pa'i rigs bzhi ste/ bzhi gang zhe na/ 'du byed kyi shes pa'i rigs bsam </text></item>
<item><p>128a1</p><section>mdo sde</section><text>gyis mi khyab pa dang / 'du byed yongs su bshad pa shes pa'i rigs bsam gyis mi khyab pa dang / kun nas nyon mongs pa shes pa'i rigs bsam gyis mi </text></item>
<item><p>128a2</p><section>mdo sde</section><text>khyab pa dang / rnam par byang ba shes pa'i rigs bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi spobs pa bsags pa bzhi ste/ bzhi </text></item>
<item><p>128a3</p><section>mdo sde</section><text>gang zhe na/ 'du byed kyi spobs pa bsags pa bsam gyis mi khyab pa dang / 'du byed yongs su bshad pa'i spobs pa bsags pa bsam gyis mi khyab pa dang / kun nas nyon mongs </text></item>
<item><p>128a4</p><section>mdo sde</section><text>ba'i spobs pa bsags pa bsam gyis mi khyab pa dang / rnam par byang ba'i spobs pa bsags pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems </text></item>
<item><p>128a5</p><section>mdo sde</section><text>dpa' rnams kyi mdo sde bzhi ste/ bzhi gang zhe na/ 'du byed kyi mdo sde bsam gyis mi khyab pa dang / 'du byed yongs su bshad pa'i mdo sde bsam gyis mi khyab pa dang / kun nas </text></item>
<item><p>128a6</p><section>mdo sde</section><text>nyon mongs pa'i mdo sde bsam gyis mi khyab pa dang / rnam par byang ba'i mdo sde bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi </text></item>
<item><p>128a7</p><section>mdo sde</section><text>mdo sde bsags pa bzhi ste/ bzhi gang zhe na/ 'du byed kyi mdo sde bsags ba bsam gyis mi khyab pa dang / 'du byed yongs su bshad pa'i mdo sde bsags pa bsam gyis mi khyab </text></item>
<item><p>128b1</p><section>mdo sde</section><text>pa dang / kun nas nyon mongs pa'i mdo sde bsags pa bsam gyis mi khyab pa dang / rnam par byang ba'i mdo sde bsags pa bsam gyis mi khyab pa dang 'di bzhi'o/ /gzhon nu/ 'di dag ni </text></item>
<item><p>128b2</p><section>mdo sde</section><text>byang chub sems dpa' rnams kyi mang du thos pa bzhi ste/ bzhi gang zhe na/ 'du byed mang du thos pa bsam gyis mi khyab pa dang / 'du byed yongs su bshad pa'i mang du thos pa bsam </text></item>
<item><p>128b3</p><section>mdo sde</section><text>gyis mi khyab pa dang / kun nas nyon mongs pa mang du thos pa bsam gyis mi khyab pa dang / rnam par byang ba mang du thos pa bsam gyis mi khyab pa dang 'di bzhi'o/ /gzhon nu/ 'di dag </text></item>
<item><p>128b4</p><section>mdo sde</section><text>ni byang chub sems dpa' rnams kyi nor bzhi ste/ bzhi gang zhe na/ 'du byed kyi nor bsam gyis mi khyab pa dang / 'du byed yongs su bshad pa'i nor bsam gyis mi khyab pa dang / kun nas </text></item>
<item><p>128b5</p><section>mdo sde</section><text>nyon mongs pa'i nor bsam gyis mi khyab pa dang / rnam par byang ba'i nor bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi bslab pa bzhi </text></item>
<item><p>128b6</p><section>mdo sde</section><text>ste| bzhi gang zhe na/ 'du byed kyi bslab pa bsam gyis mi khyab pa dang / 'du byed yongs su bshad pa'i bslab pa bsam gyis mi khyab pa dang / kun nas nyon mongs pa'i bslab pa bsam </text></item>
<item><p>128b7</p><section>mdo sde</section><text>gyis mi khyab pa dang / rnam par byang ba'i bslab pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi spyod yul bzhi ste/ bzhi gang zhe </text></item>
<item><p>129a1</p><section>mdo sde</section><text>na/ 'du byed kyi spyod yul bsam gyis mi khyab pa dang / 'du byed yongs su bshad pa'i spyod yul bsam gyis mi khyab pa dang / kun nas nyon mongs pa'i </text></item>
<item><p>129a2</p><section>mdo sde</section><text>spyod yul bsam gyis mi khyab pa dang / rnam par byang ba'i spyod yul bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi las bzhi </text></item>
<item><p>129a3</p><section>mdo sde</section><text>ste| bzhi gang zhe na/ 'du byed kyi las bsam gyis mi khyab pa dang / 'du byed yongs su bshad pa'i las bsam gyis mi khyab pa dang / kun nas nyon mongs pa'i las bsam gyis </text></item>
<item><p>129a4</p><section>mdo sde</section><text>mi khyab pa dang / rnam par byang ba'i las bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi spobs pa bzhi ste/ bzhi gang zhe na/</text></item>
<item><p>129a5</p><section>mdo sde</section><text>'du byed kyi spobs pa bsam gyis mi khyab pa dang / 'du byed yongs su bshad pa'i spobs pa bsam gyis mi khyab pa dang / kun nas nyon mongs pa'i spobs pa bsam gyis mi khyab </text></item>
<item><p>129a6</p><section>mdo sde</section><text>pa dang / rnam par byang ba'i spobs pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi lam bsgom par bzhi ste/ bzhi gang zhe na/ 'du byed </text></item>
<item><p>129a7</p><section>mdo sde</section><text>kyi lam bsgom pa bsam gyis mi khyab pa dang / 'du byed yongs su bshad pa'i lam bsgom pa bsam gyis mi khyab pa dang / kun nas nyon mongs pa'i lam bsgom pa </text></item>
<item><p>129b1</p><section>mdo sde</section><text>bsam gyis mi khyab pa dang / rnam par byang ba'i lam bsgom pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi kun nas nyon </text></item>
<item><p>129b2</p><section>mdo sde</section><text>mongs pa'i shes pa bzhi ste/ bzhi gang zhe na/ 'du byed kun nas nyon mongs pa shes pa bsam gyis mi khyab pa dang /'du byed yongs su bshad pa'i kun nas nyon mongs pa shes pa bsam gyis </text></item>
<item><p>129b3</p><section>mdo sde</section><text>mi khyab pa dang / kun nas nyon mongs pa kun nas nyon mongs pa shes pa bsam gyis mi khyab pa dang / rnam par byang ba kun nas nyon mongs pa shes pa bsam gyis mi khyab pa dang 'di bzhi'o//</text></item>
<item><p>129b4</p><section>mdo sde</section><text>gzhon nu/ 'di dag ni byang chub sems dpa' rnams kyi 'bras bu yod pa'i shes pa bzhi ste/ bzhi gang zhe na/ 'du byed kyi 'bras bu yod pa'i shes pa bsam gyis mi khyab pa dang /</text></item>
<item><p>129b5</p><section>mdo sde</section><text>'du byed yongs su bshad pa'i 'bras bu yod pa'i shes pa bsam gyis mi khyab pa dang / kun nas nyon mongs pa'i 'bras bu yod pa'i shes pa bsam gyis mi khyab pa dang / rnam </text></item>
<item><p>129b6</p><section>mdo sde</section><text>par byang ba'i 'bras bu yod pa'i shes pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi ma rig pa shes pa bzhi ste/ bzhi gang </text></item>
<item><p>129b7</p><section>mdo sde</section><text>zhe na| 'du byed kyi ma rig pa shes pa bsam gyis mi khyab pa dang / 'du byed yongs su bshad pa'i ma rig pa shes pa bsam gyis mi khyab pa dang / kun nas nyon mongs </text></item>
<item><p>130a1</p><section>mdo sde</section><text>pa'i ma rig pa shes pa bsam gyi mi khyab pa dang / rnam par byang ba'i ma rig pa shes pa bsam gyis mi khyab pa dang 'di bzhi'o/ /gzhon nu/ 'di dag ni </text></item>
<item><p>130a2</p><section>mdo sde</section><text>byang chub sems dpa' rnams kyi sdug bsngal shes pa bzhi ste/ bzhi gang zhe na/ 'du byed kyi sdug bsngal shes pa bsam gyis mi khyab pa dang / 'du byed yongs su bshad pa'i sdug </text></item>
<item><p>130a3</p><section>mdo sde</section><text>bsngal shes pa bsam gyis mi khyab pa dang / kun nas nyon mongs pa'i sdug bsngal shes pa bsam gyis mi khyab pa dang / rnam par byang ba'i sdug bsngal shes pa bsam gyis mi </text></item>
<item><p>130a4</p><section>mdo sde</section><text>khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi yid mi bde ba shes pa bzhi ste/ bzhi gang zhe na/ 'du byed kyi yid mi bde ba shes pa bsam </text></item>
<item><p>130a5</p><section>mdo sde</section><text>gyis mi khyab pa dang / 'du byed yongs su bshad pa'i yid mi bde ba shes pa bsam gyis mi khyab pa dang / kun nas nyon mongs pa'i yid mi bde ba shes pa bsam gyis mi khyab </text></item>
<item><p>130a6</p><section>mdo sde</section><text>pa dang / rnam par byang ba'i yid mi bde ba shes pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi dbul po shes pa bzhi </text></item>
<item><p>130a7</p><section>mdo sde</section><text>ste| bzhi gang zhe na/ 'du byed kyi dbul po shes pa bsam gyi mi khyab pa dang / 'du byed yongs su bshad pa'i dbul po shes pa bsam gyis mi khyab pa dang / kun nas nyon </text></item>
<item><p>130b1</p><section>mdo sde</section><text>mongs pa'i dbul po shes pa bsam gyis mi khyab pa dang / rnam par byang ba'i dbul po shes pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems </text></item>
<item><p>130b2</p><section>mdo sde</section><text>dpa' rnams kyi skye ba shes pa bzhi ste/ bzhi gang zhe na/ 'du byed kyi skye ba shes pa bsam gyis mi khyab pa dang / 'du byed yongs su bshad pa'i skye ba shes pa bsam gyis mi khyab pa </text></item>
<item><p>130b3</p><section>mdo sde</section><text>dang | kun nas nyon mongs pa'i skye ba shes pa bsam gyis mi khyab pa dang / rnam par byang ba'i skye ba shes pa bsam gyis mi khyab pa dang 'di bzhi'o/ /gzhon nu/ 'di dag ni byang </text></item>
<item><p>130b4</p><section>mdo sde</section><text>chub sems dpa' rnams kyi nang shes pa bzhi ste/ bzhi gang zhe na/ 'du byed kyi nang shes pa bsam gyis mi khyab pa dang / 'du byed yongs su bshad pa'i nang shes pa bsam gyis mi </text></item>
<item><p>130b5</p><section>mdo sde</section><text>khyab pa dang / kun nas nyon mongs pa'i nang shes pa bsam gyis mi khyab pa dang / rnam par byang ba'i nang shes pa bsam gyis mi khyab pa dang 'di bzhi'o/ /gzhon nu/ 'di dag ni byang </text></item>
<item><p>130b6</p><section>mdo sde</section><text>chub sems dpa' rnams kyi phyi rol shes pa bzhi ste/ bzhi gang zhe na/ 'du byed kyi phyi rol shes pa bsam gyis mi khyab pa dang / 'du byed yongs su bshad pa'i phyi rol shes pa </text></item>
<item><p>130b7</p><section>mdo sde</section><text>bsam gyis mi khyab pa dang / kun nas nyon mongs pa'i phyi rol shes pa bsam gyis mi khyab pa dang / rnam par byang ba'i phyi rol shes pa bsam gyis mi khyab pa dang 'di bzhi'o/ /gzhon </text></item>
<item><p>131a1</p><section>mdo sde</section><text>nu| 'di dag ni byang chub sems dpa' rnams kyi ngo tsha shes pa'i ye shes bzhi ste/ bzhi gang zhe na/ 'du byed kyi ngo tsha shes pa'i ye shes bsam gyis </text></item>
<item><p>131a2</p><section>mdo sde</section><text>mi khyab pa dang / 'du byed yongs su bshad pa'i ngo tsha shes pa'i ye shes bsam gyis mi khyab pa dang / kun nas nyon mongs pa'i ngo tsha shes pa'i ye shes bsam gyis mi khyab pa dang /</text></item>
<item><p>131a3</p><section>mdo sde</section><text>rnam par byang ba'i ngo tsha shes pa'i ye shes bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi bden pa shes pa bzhi ste/ bzhi gang </text></item>
<item><p>131a4</p><section>mdo sde</section><text>zhe na/ 'du byed kyi bden pa shes pa bsam gyis mi khyab pa dang / 'du byed yongs su bshad pa'i bden pa shes pa bsam gyis mi khyab pa dang / kun nas nyon mongs ba'i bden pa </text></item>
<item><p>131a5</p><section>mdo sde</section><text>shes pa bsam gyis mi khyab pa dang / rnam par byang ba'i bden pa shes pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' rnams kyi srid </text></item>
<item><p>131a6</p><section>mdo sde</section><text>pa shes pa bzhi ste/ bzhi gang zhe na/ 'du byed kyi srid pa shes pa bsam gyis mi khyab pa dang / 'du byed yongs su bshad pa'i srid pa shes pa bsam gyis mi khyab pa dang / kun nas </text></item>
<item><p>131a7</p><section>mdo sde</section><text>nyon mongs pa'i srid pa shes pa bsam gyis mi khyab pa dang / rnam par byang ba'i srid pa shes pa bsam gyis mi khyab pa dang 'di bzhi'o/ /gzhon nu/ 'di dag ni byang chub sems dpa' </text></item>
<item><p>131b1</p><section>mdo sde</section><text>rnams kyi dngos po shes pa bzhi ste/ bzhi gang zhe na/ 'du byed kyi dngos po shes pa bsam gyis mi khyab pa dang / 'du byed yongs su bshad pa'i dngos po shes pa bsam gyis mi khyab pa dang /</text></item>
<item><p>131b2</p><section>mdo sde</section><text>kun nas nyon mongs pa'i dngos po shes pa bsam gyis mi khyab pa dang / rnam par byang ba'i dngos po shes pa bsam gyis mi khyab pa dang 'di bzhi'o/ /gzhon nu/ 'di dag ni byang chub </text></item>
<item><p>131b3</p><section>mdo sde</section><text>sems dpa' rnams kyi gang zag shes pa bzhi ste/ bzhi gang zhe na/ 'du byed kyi gang zag shes pa bsam gyis mi khyab pa dang / 'du byed yongs su bshad pa'i gang zag shes pa bsam </text></item>
<item><p>131b4</p><section>mdo sde</section><text>gyis mi khyab pa dang / kun nas nyon mongs pa'i gang zag shes pa bsam gyis mi khyab pa dang / rnam par byang ba'i gang zag shes pa bsam gyis mi khyab pa dang 'di bzhi'o/ /gzhon nu/</text></item>
<item><p>131b5</p><section>mdo sde</section><text>'di dag ni byang chub sems dpa' rnams kyis dmigs pa shes pa bsam gyis mi khyab pa/ bsam gyis mi khyab par bstan pa bzhi ste/ mthar phyin pa'i gnas su bstan par sla ba ma </text></item>
<item><p>131b6</p><section>mdo sde</section><text>yin no/ /bzhi gang zhe na/ 'du byed kyi dmigs pa shes pa bsam gyis mi khyab pa dang / 'du byed yongs su bshad pa'i dmigs pa shes pa bsam gyis mi khyab pa dang / kun nas </text></item>
<item><p>131b7</p><section>mdo sde</section><text>nyon mongs pa'i dmigs pa shes pa bsam gyis mi khyab pa dang / rnam par byang ba'i dmigs pa shes pa bsam gyis mi khyab pa dang / 'di dag ni byang chub sems dpa' rnams kyi </text></item>
<item><p>132a1</p><section>mdo sde</section><text>dmigs pa shes pa bsam gyis mi khyab pa/ bsam gyis mi khyab par bstan pa bzhi ste/ de dag ni mthar phyin pa'i gnas su bstan par sla ba ma yin no/ /</text></item>
<item><p>132a2</p><section>mdo sde</section><text>gzungs bzhi ste/ bzhi gang zhe na/ 'di lta ste/ 'du byed thams cad mtha' yas par bshad pa brjod pa de la gang shes pa 'di ni gzungs dang po'o/ /dbyangs mtha' yas par </text></item>
<item><p>132a3</p><section>mdo sde</section><text>bshad pa brjod pa de la gang shes pa 'di ni gzungs gnyis pa'o/ /kun nas nyon mongs pa mtha' yas par bshad pa brjod pa de la gang shes pa 'di ni gzungs gsum pa'o/ /</text></item>
<item><p>132a4</p><section>mdo sde</section><text>rnam par byang ba'i yon tan gyis phan yon mtha' yas par bshad pa brjod pa de la gang shes pa 'di ni gzungs bzhi pa ste/ gzungs bzhi po ni 'di dag go /gzhon nu/ 'di ltar </text></item>
<item><p>132a5</p><section>mdo sde</section><text>gzungs gang yin pa de ni shes pa'o/ /de ni chos so/ /'di ltar chos shes pas chos so so yang dag par rig pa'o/ /chos shes pa la don gang yin pa de ni don so so yang dag par </text></item>
<item><p>132a6</p><section>mdo sde</section><text>rig pa zhes bya'o/ /chos shes pa la 'dun pa gang yin pa de ni nges pa'i tshig so so yang dag par rig pa zhes bya'o/ /chos shes pa la tha snyad du ston pa dang / 'chad pa dang / 'dogs </text></item>
<item><p>132a7</p><section>mdo sde</section><text>pa dang / rab tu ston pa dang / rab tu 'god pa dang / 'byed pa dang / rnam par 'byed pa dang / gsal bar byed pa dang / tshig thogs pa med pa dang / tshig mi 'dor zhing ma lkugs </text></item>
<item><p>132b1</p><section>mdo sde</section><text>mi dig pa dang / tshig zhum pa med pa 'di ni/ gzhon nu/ spobs pa so so yang dag par rig pa zhes bya'o/ /de nas bcom ldan 'das kyis de'i tshe tshigs su bcad pa 'di dag gsungs </text></item>
<item><p>132b2</p><section>mdo sde</section><text>so| |sangs rgyas ye shes ji snyed pa/ /gzugs su brtags pa'ang de snyed do/ /gzugs su brtags pa ji snyed pa/ /gzugs su brjod pa'ang de snyed do/ /gzugs su brjod pa ji snyed </text></item>
<item><p>132b3</p><section>mdo sde</section><text>pa| |tshul khrims ming yang de snyed de/ /tshul khrims ming yang ji snyed pa/ /sangs rgyas ming yang de snyed do/ /sangs rgyas ming ni ji snyed pa/ /sems can ming yang de snyed do/ /sems </text></item>
<item><p>132b4</p><section>mdo sde</section><text>can gcig gi ming yang ni/ /de snyed du ni ngas bshad do/ /ming dang brjod pa mtha' yas pa/ /gang dag ngas ni sngar bshad rnams/ /tshul khrims ming dang sangs rgyas ming / /sems </text></item>
<item><p>132b5</p><section>mdo sde</section><text>can ming dang de dag mtshungs/ /'dus byas nyes pa ji snyed pa/ /mya ngan 'das bsngags de snyed de/ /sangs rgyas kyi ni bsngags pa dang / /dpe yang de snyed ngas bshad do/ /ji snyed </text></item>
<item><p>132b6</p><section>mdo sde</section><text>sems can thams cad kyi/ /sems rnams skye ba nges bsten pa/ /'jig rten mgon po'i spu gcig nas/ /'od zer dag kyang de snyed 'byung / /sems can kun gyi mos pa dang / /ming </text></item>
<item><p>132b7</p><section>mdo sde</section><text>rnams ji snyed yod pa bas/ /de bas mi yi dbang po yi/ /dbyangs kyi yan lag bsngags pa mang / /sems can kun gyis ming yod pa/ /de dag sems can gcig la bstan/ /sems </text></item>
<item><p>133a1</p><section>mdo sde</section><text>can gcig ming ji snyed pa/ /sems can kun gyi ming du bstan/ /so so yang dag rig 'jug pa/ /'di ni sangs rgyas bstan pa ste/ /byang chub sems dpa'i </text></item>
<item><p>133a2</p><section>mdo sde</section><text>phyir yang ni/ /ming rnams mtha' yas nges par bstan/ /mdo sde bye ba bsam yas rnams/ /ji ltar bshad snyam gang sems pa/ /mdo sde 'di ni rab brjod la/ /zhum pa med par </text></item>
<item><p>133a3</p><section>mdo sde</section><text>bshad par gyis/ /'khor gyi nang du thogs med par/ /mdo sde bye ba rab tu 'chad/ /ji ltar nam mkha' mtha' med pa/ /de bzhin de la'ang chos rnams ston/ /de ltar byang chub </text></item>
<item><p>133a4</p><section>mdo sde</section><text>sems dpa' dag /sems can dag pa skyob pa rnams/ /mdo sde 'di dag bzung nas ni/ /ye shes phun sum tshogs par 'gyur/ /dad pas ji lta ji ltar bur/ /tshul 'di rab tu </text></item>
<item><p>133a5</p><section>mdo sde</section><text>ston byed pa/ /de bzhin de yi ye shes 'phel/ /gangs ri la ni sdong po bzhin/ /de bzhin gshegs pa bsam gyis mi khyab pa'i le'u ste/ nyi shu bzhi pa'o// //'phags pa ting nge 'dzin gyi rgyal po'i mdo/ bam po brgyad pa/ gzhon nu/ de la byang chub sems dpa' sems dpa' chen po ji ltar chos so so yang dag par rig pa la spyod na </text></item>
<item><p>133a6</p><section>mdo sde</section><text>chos la chos kyi rjes su lta zhing bla na med pa yang dag par rdzogs pa'i byang chub yang dag par sgrub par 'gyur zhe na/ gzhon nu/ 'di la byang chub sems dpa' sems dpa' chen </text></item>
<item><p>133b1</p><section>mdo sde</section><text>po chos rnams la chos kyi rjes su lta bas gzugs las gzhan du byang chub yang dag par rjes su mi mthong / gzugs las gzhan du'ang byang chub la mi spyod/ gzugs las gzhan du'ang </text></item>
<item><p>133b2</p><section>mdo sde</section><text>byang chub yongs su mi 'tshol/ gzugs las gzhan du'ang byang chub yang dag par mi sgrub/ gzugs las gzhan du'ang sems can rnams byang chub la yang dag par mi 'dzud/ gzugs </text></item>
<item><p>133b3</p><section>mdo sde</section><text>las gzhan du'ang de bzhin gshegs pa mi mthong ste/ gzugs kyi mi 'jigs pa'i ngo bo nyid de bzhin gshegs pa'o zhes de bzhin gshegs par lta'o/ /gzugs kyang gzhan gzugs </text></item>
<item><p>133b4</p><section>mdo sde</section><text>kyi ngo bo nyid kyang gzhan no zhes de ltar mi lta'o/ /gzugs kyi ngo bo nyid kyang gzhan de bzhin gshegs pa'ang gzhan no zhes de ltar yang mi lta'o/ /gzugs kyi ngo bo nyid gang yin pa dang /</text></item>
<item><p>133b5</p><section>mdo sde</section><text>de bzhin gshegs pa gang yin pa de ni gnyis su med pa'i chos nyid de/ byang chub sems dpa' sems dpa' chen po de ltar lta na chos so so yang dag par rig pa la spyod do/ /de </text></item>
<item><p>133b6</p><section>mdo sde</section><text>bzhin du tshor ba las gzhan du ma yin/ 'du shes las gzhan du ma yin/ 'du byed rnams las gzhan du ma yin te/ rnam par shes pa las gzhan du byang chub mi mthong / rnam </text></item>
<item><p>133b7</p><section>mdo sde</section><text>par shes pa las gzhan du'ang byang chub la mi spyod/ rnam par shes pa las gzhan du'ang byang chub yongs su mi 'tshol/ rnam par shes pa las gzhan du'ang byang chub yang dag </text></item>
<item><p>134a1</p><section>mdo sde</section><text>bar mi sgrub/ rnam par shes pa las gzhan du 'ang sems can rnams byang chub la yang dag par mi 'dzud/ rnam par shes pa las gzhan du'ang de bzhin </text></item>
<item><p>134a2</p><section>mdo sde</section><text>gshegs pa mi mthong ste/ rnam par shes pa'i mi 'jigs pa'i ngo bo nyid de bzhin gshegs pa'o zhes de bzhin gshegs par lta'o/ /rnam par shes pa'ang gzhan/ rnam par </text></item>
<item><p>134a3</p><section>mdo sde</section><text>shes pa'i ngo bo nyid kyang gzhan no zhes de ltar mi lta'o/ /rnam par shes pa'i ngo bo nyid kyang gzhan de bzhin gshegs pa'ang gzhan no zhes de ltar yang mi lta'o/ /rnam par </text></item>
<item><p>134a4</p><section>mdo sde</section><text>shes pa'i ngo bo nyid gang yin pa dang / de bzhin gshegs pa gang yin pa de gnyis su med pa'i chos nyid de/ byang chub sems dpa' sems dpa' chen po de ltar lta na chos </text></item>
<item><p>134a5</p><section>mdo sde</section><text>so so yang dag par rig pa la spyod do/ /de nas bcom ldan 'das kyis de'i tshe tshigs su bcad pa 'di dag gsungs so/ /gzugs kyis kyang ni byang chub bstan/ /byang chub kyis </text></item>
<item><p>134a6</p><section>mdo sde</section><text>kyang gzugs bstan te/ /mi mtshungs pa yi sgra rnams kyis/ /chos kyi bla ma rab tu bstan/ /sgra yis gzugs kyi bla ma ste/ /ngo bo nyid kyis zab pa dag /gzugs dang byang chub </text></item>
<item><p>134a7</p><section>mdo sde</section><text>mnyam pa ste/ /tha dad bya ba de mi rnyed/ /mya ngan 'das pa zab par yang / /sgra yis rab tu bstan pa ltar/ /mya ngan 'das pa mi rnyed de/ /de yi sgra yang mi rnyed do/ /sgra dang mya ngan </text></item>
<item><p>134b1</p><section>mdo sde</section><text>'das pa ni/ /gnyi ga rnyed par mi 'gyur te/ /de bzhin stong pa'i chos rnams la/ /mya ngan 'das pa rab tu bstan/ /mya ngan 'das dang 'da' ba ni/ /mya ngan 'das pa mi rnyed do/ /'di </text></item>
<item><p>134b2</p><section>mdo sde</section><text>ni chos rnams 'jug med pa/ /phyi sa ni ci 'dra de bzhin sngon/ /chos rnams thams cad rang bzhin gyis/ /mya ngan 'das dang mtshungs mnyam par/ /sangs rgyas bstan la brtson </text></item>
<item><p>134b3</p><section>mdo sde</section><text>pa yi/ /'byung ba lhur byed rnams kyis rig /sangs rgyas kyi ni sku mthong nas/ /'dren pa mthong zhing smra mod kyi/ /nga ni gzugs kyi sku lus su/ /sus kyang blta bar mi nus so/ /</text></item>
<item><p>134b4</p><section>mdo sde</section><text>gzugs kyi mtshan nyid ci 'dra bar/ /gzugs kyi ngo bo nyid shes te/ /gzugs kyi ngo bo nyid shes na/ /nga yi sku yang nges par bstan/ /de bzhin phung po lnga rnams kyi/ /chos kyi mtshan </text></item>
<item><p>134b5</p><section>mdo sde</section><text>nyid ngas shes te/ /chos kyi rang bzhin shes nas ni/ /chos kyi sku la rab tu gnas/ /chos kyi sku la rab gnas nas/ /sems can rnams la chos ston to/ /chos kyi sku la mi brten par </text></item>
<item><p>134b6</p><section>mdo sde</section><text>sems can rnams la chos ston to/ /sangs rgyas dag gi chos rnams ni/ /tshig gis bshad par mi nus te/ /'di 'dra'i tshul rnams mi shes pas/ /sangs rgyas kyi ni sgra thos </text></item>
<item><p>134b7</p><section>mdo sde</section><text>nas| |tshig tsam gyis ni 'di skad smra/ /ngas ni 'dren pa mthong zhes te/ /'du shes thams cad spangs pa la/ /srid par 'du shes med par 'gyur/ /sgrar ni 'du shes 'dzin pa la/ /</text></item>
<item><p>135a1</p><section>mdo sde</section><text>nam yang ston pa mthong ba med/ /'di lta bu yi gzugs kyi mtshan/ /stong pa nyid ni sus shes pa/ /gzugs kyi rang bzhin gzhan yin la/ /stong nyid gzhan </text></item>
<item><p>135a2</p><section>mdo sde</section><text>du ma gsungs te/ /gang gis gzugs rnams rab shes pa/ /des ni stong nyid rab tu shes/ /gzugs kyi mtshan nyid 'di 'dra bar/ /stong pa gang gis rab shes pa/ /des ni bdud </text></item>
<item><p>135a3</p><section>mdo sde</section><text>rnams bye ba snyed/ /zil gyis mnan te pham byed nus/ /gang gis gzugs rnams rab shes pa/ /des ni stong pa nyid kyang shes/ /gang gis stong nyid rab shes pa/ /des ni mya ngan </text></item>
<item><p>135a4</p><section>mdo sde</section><text>'das pa shes/ /rnam pa 'di ni mi shes pas/ /dmigs pa can rnams rab tu brlag /dngos po med la dngos 'dzin cing / /dngos med la yang dngos su 'dzin/ /shes kyi khe </text></item>
<item><p>135a5</p><section>mdo sde</section><text>yis bslus pa dag /nga yi bstan las shin tu 'khyams/ /'bras bur 'du shes gnas pa la/ /dge sbyong nor ni gsog tu gyur/ /brtson 'grus nyams pa le lo can/ /tshul khrims </text></item>
<item><p>135a6</p><section>mdo sde</section><text>phung por mi gnas pa/ /kun nas langs pas smra ba ni/ /'di ni sangs rgyas bshad ma yin/ /la la dag ni 'di skad du/ /bdag cag byang chub zhugs zhes zer/ /ma dul zhing ni </text></item>
<item><p>135a7</p><section>mdo sde</section><text>ma byang ba/ /gcig la gcig kyang ri mo med/ /chos dag la yang mi gnas shing / /sgra 'dod pa dag 'byung bar 'gyur/ /de lta bu ni de mos te/ /shes kyi khe ni 'chol ba'i phyir/ /</text></item>
<item><p>135b1</p><section>mdo sde</section><text>'dus pa dag la sems byed cing / /rnyed pa 'dod pa 'byung bar 'gyur/ /rgyags dang bag med zil non pas/ /rnyed dang bkur sti don du gnyer/ /bkur sti rnyed la brten nas ni/ /shes </text></item>
<item><p>135b2</p><section>mdo sde</section><text>kyi khe rnams 'tshol ba dag /gtsug lag khang dang mchod rten byed/ /khyim mi mo la chags shing myos/ /dmigs pa dag la brten byed cing / /'dod pa'i srid la shin tu gnas/ /</text></item>
<item><p>135b3</p><section>mdo sde</section><text>bdud kyi yul du gnas nas ni/ /khyim pa dag gi las byed 'gyur/ /'dod pa me lce 'dra ba ni/ /khyim pa dag la ston par 'gyur/ /de dag gi yang khyim zhugs nas/ /de yi rigs kyang </text></item>
<item><p>135b4</p><section>mdo sde</section><text>sun byed 'gyur/ /de dag la ni khyim pa rnams/ /ston pa nyid du 'du shes 'gyur/ /rab tu gnas bcas de dag gi /bu dang chung ma sun par byed/ /su dag de la zas skom gyis/ /phan </text></item>
<item><p>135b5</p><section>mdo sde</section><text>'dogs pa ni byed par 'gyur/ /de yi bu mo bud med la/ /chung ma nyid du 'du shes 'gyur/ /de dag 'dir ni rab byung nas/ /ji ltar gzhan gyi bud med chags/ /khyim pa bdag gi </text></item>
<item><p>135b6</p><section>mdo sde</section><text>chung ma la/ /de ltar mos shing chags mi 'gyur/ /khyim pa skye bo'i gos gyon la/ /ngas ni bslab pa gang bshad pa/ /de tshe dge slong de dag la/ /bslab pa de yang med par 'gyur/ /</text></item>
<item><p>135b7</p><section>mdo sde</section><text>de dag rnga dung rdza rnga yis/ /nga la mchod pa byed 'gyur te/ /mchod pa'i dam pa gang yin pa/ /nan tan 'di ni med par 'gyur/ /de dag bdag nyid tshul khrims 'chal/ /tshul khrims </text></item>
<item><p>136a1</p><section>mdo sde</section><text>gnas pa mthong nas ni/ /phan tshun du yang 'di skad du/ /'di dag nged dang 'dra zhes smra/ /sdig pa'i spyod yul tshul khrims 'chal/ /de dag tshul khrims </text></item>
<item><p>136a2</p><section>mdo sde</section><text>bsngags thos nas/ /kun nas langs pa 'di skad du/ /sangs rgyas mkhyen pa 'di min smra/ /de dag la ni ngo tsha med/ /dge sbyong gi ni nor stor te/ /mi bden tshig gis rtsod byed cing / /</text></item>
<item><p>136a3</p><section>mdo sde</section><text>sangs rgyas byang chub rab tu spong / /ngan sems ldan pa de dag ni/ /sangs rgyas bstan pa 'di bor te/ /chos rnams rab tu spangs nas ni/ /mnar med par yang gnas par 'gyur//</text></item>
<item><p>136a4</p><section>mdo sde</section><text>gang dag spyod pa de 'dra ba/ /ngas ni ma thos ma mthong ste/ /byis pa'i chos la gnas pa rnams/ /sangs rgyas ye shes thob mi 'gyur/ /de dag gi yang tshul 'chos dang / /de la g.yo </text></item>
<item><p>136a5</p><section>mdo sde</section><text>yang ci yod pa/ /thams cad de bzhin ngas shes te/ /de la nga yi ye shes 'jug /de yi 'khrul pa mang po ni/ /gal te bskal par rab bshad kyang / /byang chub sems dpar khas </text></item>
<item><p>136a6</p><section>mdo sde</section><text>'che yi/ /cung zad tsam zhig brjod par 'gyur/ /gzhon nur gyur pa de dag ni/ /sdig pa mi byed yong med de/ /phyi ma'i dus la de dag dang / /khyod ni ston par ma byed cig /smra ba </text></item>
<item><p>136a7</p><section>mdo sde</section><text>dang ni gtam gyis la/ /de dag la ni ri mor gyis/ /byang chub dam pa'i don gyi phyir/ /zhum pa med par bkur sti gyis/ /lo grangs du lon kun dris la/ /de dag rgan par gyur </text></item>
<item><p>136b1</p><section>mdo sde</section><text>na yang / /de la ri mo legs gyis la/ /rkang pa la yang mgos phyag 'tshol/ /byang chub snying po rnams mthong na/ /de dag 'khrul pa mi blta'o/ /de la khong khro mi bskyed cing / /rtag </text></item>
<item><p>136b2</p><section>mdo sde</section><text>tu byams pa'i sems su bya/ /gang gi 'khrul pa ci mthong yang / /de dag gi ni nyes mi brjod/ /ci 'dra ba yi las byas pa/ /'bras bu de 'dra thob par 'gyur/ /bzhin gyi zla ba 'dzum </text></item>
<item><p>136b3</p><section>mdo sde</section><text>bzhin du/ /rgan rabs dang ni gsar bu la/ /rtag tu gsong por smra ba dang / /des shing nga rgyal bcom par bya/ /chos gos dang ni bsod snyoms kyis/ /de dag la ni phan gdags </text></item>
<item><p>136b4</p><section>mdo sde</section><text>shing | |'di dag thams cad 'dren 'gyur zhes/ /de ltar khyod kyi sems zhog cig /gal te chos kyi sbyin pa'i phyir/ /de dag khyod la gsol 'debs na/ /dang por tshig ni 'di </text></item>
<item><p>136b5</p><section>mdo sde</section><text>skad smros/ /kho bos mtshungs med ma bslabs so/ /'di skad du ni tshig brjod de/ /tshe dang ldan pa mkhas shing rig /bdag nyid chen po'i mdun du ni/ /bdag gis ga la bshad nus </text></item>
<item><p>136b6</p><section>mdo sde</section><text>smros| |gya tshom du ni ma smra bar/ /de dag gi ni snod rtogs la/ /snod du rung bar rig na ni/ /ma gsol bar yang bshad par gyis/ /tshul khrims 'chal ba 'khor nang na/ /mang du gnas </text></item>
<item><p>136b7</p><section>mdo sde</section><text>par mthong na khyod/ /yo byad bsnyungs pa ma 'chad par/ /sbyin pa yi ni bsngags pa brjod/ /tshul khrims gtsang la rab gnas shing / /ji ste 'dod pa nyung yod na/ /byams pa'i sems </text></item>
<item><p>137a1</p><section>mdo sde</section><text>ni bskyed nas su/ /yo byad bsnyungs pa'i gtam gyis shig /gal te sdig pa 'dod nyung zhing / /tshul khrims ldan pa mang yod na/ /de tshe phyogs rnyed gyur </text></item>
<item><p>137a2</p><section>mdo sde</section><text>pa'i phyir/ /tshul khrims kyi yang bsngags pa brjod/ /thog mar 'khor rnams zhes bya ste/ /gal te gtsang yod de yi tshe/ /dge ba'i chos rnams ji snyed pa/ /thams cad der </text></item>
<item><p>137a3</p><section>mdo sde</section><text>ni rab tu bstan/ /sbyin dang tshul khrims bzod pa dang / /brtson 'grus bsam gtan thos pa dang / /de bzhin 'dod nyung yo byad bsnyungs/ /rtag tu bsngags shing brjod </text></item>
<item><p>137a4</p><section>mdo sde</section><text>par bya/ /dgon gnas bsam gtan bsten pa dang / /'du 'dzir gnas pa spangs pa ni/ /de dag gzungs kyi sgo yin te/ /'di yi bsngags pa brjod par bya/ /dgon par </text></item>
<item><p>137a5</p><section>mdo sde</section><text>gnas pa mi spong zhing / /tshul khrims la yang lhur mi gzung / /nang du 'jog la bsten bya zhing / /sbyin pa la ni lhur mi bya/ /tshul khrims phung por gnas na ni/ /mang du thos </text></item>
<item><p>137a6</p><section>mdo sde</section><text>pa bsgrub par bya/ /ting 'dzin 'di ni yongs btsal zhing / /ston pa'i ring bsrel mchod par bya/ /ting 'dzin zhi pa btsal ba'i phyir/ /gdugs dang rgyal mtshan ba dan dang / /</text></item>
<item><p>137a7</p><section>mdo sde</section><text>spos dang phreng ba byug pa yis/ /sangs rgyas la ni mchod pa bya/ /dga' bar 'gyur ba'i sil snyan dang / /glu dbyangs sbyar cing blangs nas su/ /zhum pa med cing mi g.yel </text></item>
<item><p>137b1</p><section>mdo sde</section><text>bar| |sangs rgyas kyi ni ring bsrel mchod/ /byang chub mchog gi don gyi phyir/ /spos dang phreng ba bdug pa dang / /gos dang phye ma ji snyed pa/ /de dag kun gyis mgon mchod gyis/ /</text></item>
<item><p>137b2</p><section>mdo sde</section><text>ting 'dzin zhi ba 'di 'tshol phyir/ /mchod pa ji snyed ci yod pa/ /dpag med bsam gyis mi khyab pas/ /sangs rgyas kun la mchod par gyis/ /bla med sangs rgyas ye shes te/ /chags </text></item>
<item><p>137b3</p><section>mdo sde</section><text>med ye shes rab 'tshol bas/ /sems can kun la skal ba'i shas/ /mi gnas par ni mnyam par sbyin/ /mi gnas par ni gyur nas su/ /ting 'dzin zhi ba 'tshol ba'i phyir/ /sangs </text></item>
<item><p>137b4</p><section>mdo sde</section><text>rgyas rnams la ngas kyang sngon/ /mchod pa bsam gyis mi khyab byas/ /sangs rgyas skye ba rnyed par dka'/ /mir skye ba yang rnyed par dka'/ /bstan pa la yang dad pa dang / /rab byung </text></item>
<item><p>137b5</p><section>mdo sde</section><text>bsnyen rdzogs rnyed par dka'/ /gang gis byang chub sems bsngos pa/ /de dag ston pa mnyes par byas/ /dam bcas pa las ma g.yo bar/ /khyod ni nan tan gnas par gyis/ /zad </text></item>
<item><p>137b6</p><section>mdo sde</section><text>pa'i dus su nyer gnas tshe/ /gang gis mdo sde 'di bzung ste/ /rab tu brjod pa bzung byas na/ /myur du spobs pa thob par 'gyur/ /tshigs bcad gcig tsam bzung ba yang / /bsod </text></item>
<item><p>137b7</p><section>mdo sde</section><text>nams phung po bsam yas na/ /nyan par 'dod pas mdo sde yang / /thams cad bzung ba ci zhig smos/ /sems can thams cad byang chub thob/ /de dag mi g.yel mchod byas te//</text></item>
<item><p>138a1</p><section>mdo sde</section><text>bskal pa sems can snyed du yang / /rtag tu gus par mchod pa bas/ /ting 'dzin dam pa 'di las ni/ /gang gis tshigs bcad gcig bzung ba/ /bsod </text></item>
<item><p>138a2</p><section>mdo sde</section><text>nams snga ma thams cad ni/ /bcu drug char yang mi phod do/ /ting 'dzin 'di ni thos nas su/ /su dag nem nur mi byed pa/ /phan yon bsam gyis mi khyab ste/ /sangs rgyas kyi ni </text></item>
<item><p>138a3</p><section>mdo sde</section><text>mkhyen pas rig /so so yang dag par rig pa la 'jug pa'i le'u ste/ nyi shu lnga pa'o// //de nas yang bcom ldan 'das kyis zla 'od gzhon nur gyur pa la </text></item>
<item><p>138a4</p><section>mdo sde</section><text>bka' stsal pa/ gzhon nu/ de lta bas na byang chub sems dpa' sems dpa' chen po ting nge 'dzin 'di 'dod pa dang / myur du bla na med pa yang dag par rdzogs pa'i byang chub </text></item>
<item><p>138a5</p><section>mdo sde</section><text>mngon par rdzogs par 'tshang rgya bar 'dod pas thabs mkhas par bya'o/ /gzhon nu/ ji ltar na byang chub sems dpa' sems dpa' chen po thabs mkhas pa yin zhe na/</text></item>
<item><p>138a6</p><section>mdo sde</section><text>gzhon nu/ 'di la byang chub sems dpa' sems dpa' chen pos sems can thams cad la nye du'i sems nye bar bzhag ste/ sems can thams cad kyi dge ba'i rtsa ba dang /</text></item>
<item><p>138a7</p><section>mdo sde</section><text>bsod nams kyi phung po ci yod pa de la byang chub sems dpa' sems dpa' chen po des rjes su mi rang bar byas te/ nyin lan gsum/ mtshan lan gsum sems can thams </text></item>
<item><p>138b1</p><section>mdo sde</section><text>cad kyi dge ba'i rtsa ba dang / bsod nams kyi phung po la rjes su yi rangs nas/ thams cad mkhyen pa nyid la dmigs pa'i sems bskyed pas dge ba'i rtsa ba dang / bsod nams kyi </text></item>
<item><p>138b2</p><section>mdo sde</section><text>phung po de sems can thams cad la gtang bar bya'o/ /gzhon nu/ byang chub sems dpa' sems dpa' chen po de thabs mkhas pa las byung ba'i bsod nams kyi phung po dang ldan pas </text></item>
<item><p>138b3</p><section>mdo sde</section><text>myur du ting nge 'dzin 'di 'thob cing / myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /de nas bcom ldan 'das kyis de'i tshe tshigs su </text></item>
<item><p>138b4</p><section>mdo sde</section><text>bcad pa 'di dag gsungs so/ /sems can 'di dag thams cad bdag gi gnyen/ /'di yi bsod nams mang po ci yod pa/ /nyin yang lan gsum mtshan yang lan gsum du/ /</text></item>
<item><p>138b5</p><section>mdo sde</section><text>byang chub sems bskyed rjes su yi rang ngo / /su dag srog gi phyir yang sdig mi byed/ /tshul khrims rnam par dag la yi rang ngo / /byang chub sems dpa' mos pa phun sum tshogs/ /</text></item>
<item><p>138b6</p><section>mdo sde</section><text>de dag bsod nams ci yod ci rang ngo / /gang dag sangs rgyas dad cing de bzhin du/ /chos dang dge 'dun dad la yi rang ngo / /byang chub nyid ni rab tu 'dod pa'i phyir/ /bde gshegs </text></item>
<item><p>138b7</p><section>mdo sde</section><text>mchod pa byed la yi rang ngo / /rdzogs ba'i byang chub gdung ni gnas bya'i phyir/ /sems can don du blo gros chen po yis/ /bla med byang chub dam pa mchog tu ni/ /gang gis sems </text></item>
<item><p>139a1</p><section>mdo sde</section><text>bskyed de la yi rang ngo / /byang chub sems dpa' snying rjes non pa yis/ /nor dang 'bru dang rin chen btsun ma dang / /sras dang sras mo rgyal srid rgyas pa </text></item>
<item><p>139a2</p><section>mdo sde</section><text>dang | |bdag gi sha yang gtong la yi rang ngo / /shes rab yongs su bsgoms pas lus dul zhing / /thabs la mkhas pa'i bslabs par ba bslabs pas/ /sems can don </text></item>
<item><p>139a3</p><section>mdo sde</section><text>du rab tu dga' sems kyis/ /bdag gis lus kyang gtong la yi rang ngo / /gcig pu gnyis su med par nags gnas shing / /rtag tu bse ru ltar gyur 'tsho ba gtsang / /khor mor </text></item>
<item><p>139a4</p><section>mdo sde</section><text>bya ba nyung zhing su dag ni/ /khe phyir tshul 'chos med la yi rang ngo / /su dag bsten par mi byed phrag dog med/ khyim la sred par mi byed rtag par yang / /khams gsum dag </text></item>
<item><p>139a5</p><section>mdo sde</section><text>la rab tu 'jigs skrag ste/ /'jig rten ma chags spyod la yi rang ngo / /srid par skye ba kun la rab skyo zhing / /su dag spros pa med la yi rang ngo / /rtsod pa med cing nye bar </text></item>
<item><p>139a6</p><section>mdo sde</section><text>zhi ba'i sems/ /de la ting 'dzin 'di ni rnyed mi dka'/ /gang gis 'du 'dzi nyes pa mthong nas ni/ /rtsod pa thams cad yongs spangs dgon par gnas/ /shing drung gnas </text></item>
<item><p>139a7</p><section>mdo sde</section><text>shing rnam grol lhur byed pa/ /bde gshegs sras la rjes su yi rang ngo / /bdag la mi bstod gzhan la mi smod cing / /dgon par gnas pa dag la yi rang ngo / /su dag bstan </text></item>
<item><p>139b1</p><section>mdo sde</section><text>ba 'di la bag yod cing / /bag med spangs pa de la yi rang ngo / /byang chub phyogs kyi chos rnams ji snyed pa/ /kun gyi rtsa ba bag yod 'di yin te/ /sangs rgyas sras gang rtag tu bag yod </text></item>
<item><p>139b2</p><section>mdo sde</section><text>pa| |de dag ting 'dzin 'di ni rnyed mi dka'/ /bde bar gshegs pa'i bstan pa gter rnyed yin/ /rab tu byung ba gter ni gnyis pa ste/ /dad pa rnyed pa gter ni gsum pa yin/ /</text></item>
<item><p>139b3</p><section>mdo sde</section><text>ting 'dzin 'di ni gter rnyed bzhi pa'o/ /sangs rgyas spyod yul stong pa 'di thos nas/ /'di la mi spong ba yang gter rnyed yin/ /spobs pa mtha' yas pa yang gter rnyed pa/ /gzungs </text></item>
<item><p>139b4</p><section>mdo sde</section><text>rnams gang yin de dag gter gyi mchog /dge ba'i chos rnams ji snyed rjod pa dag /tshul khrims thos gtong bzod pa de bzhin te/ /thams cad kyi yang rtsa ba bag yod 'di/ /gter </text></item>
<item><p>139b5</p><section>mdo sde</section><text>rnyed yin par bde bar gshegs pas gsungs/ /sangs rgyas bstan pa 'di la bag yod cing / /su dag la ni yang dag smon lam yod/ /de dag ting 'dzin 'di ni rnyed mi dka'/ /</text></item>
<item><p>139b6</p><section>mdo sde</section><text>sangs rgyas bstan pa 'di la nye bar gyur/ /rjes su yi rang ba'i le'u ste/ nyi shu drug pa'o// //de nas yang bcom ldan 'das kyis zla 'od gzhon nur gyur pa la </text></item>
<item><p>139b7</p><section>mdo sde</section><text>bka' stsal pa/ gzhon nu/ de lta bas na bag yod par bya'o zhes gzhon nu khyod kyis de ltar bslab par bya'o/ /de ci'i phyir zhe na/ gzhon nu/ bag yod pa'i byang chub sems dpa' </text></item>
<item><p>140a1</p><section>mdo sde</section><text>sems dpa' chen po la bla na med pa yang dag par rdzogs pa'i byang chub kyang rnyed par mi dka' na ting nge 'dzin 'di lta ci smos/ gzhon nu/ ji ltar na byang </text></item>
<item><p>140a2</p><section>mdo sde</section><text>chub sems dpa' sems dpa' chen po bag yod pa yin zhe na/ gzhon nu/ 'di la byang chub sems dpa' sems dpa' chen po tshul khrims yongs su dag pa yin no/ /gzhon </text></item>
<item><p>140a3</p><section>mdo sde</section><text>nu| ji ltar na byang chub sems dpa' sems dpa' chen po tshul khrims yongs su dag pa yin zhe na/ gzhon nu/ 'di la byang chub sems dpa' sems dpa' chen po tshul khrims </text></item>
<item><p>140a4</p><section>mdo sde</section><text>yongs su dag pa ni thams cad mkhyen pa'i sems dang ma bral bas pha rol tu phyin pa drug la spyod pa yin te/ de'i phan yon 'di dag nyon cig dang ngas khyod la bshad do/ /gzhon </text></item>
<item><p>140a5</p><section>mdo sde</section><text>nu| byang chub sems dpa' sems dpa' chen po sbyin pa la mos pa'i phan yon ni bcu ste/ bcu gang zhe na/ 'di lta ste/ de'i ser sna'i nyon mongs pa tshar bcad pa yin/</text></item>
<item><p>140a6</p><section>mdo sde</section><text>de'i sems rtag tu gtong ba'i rjes su spel ba yin/ skye bo mang po dang thun mong pa'i longs spyod las snying po len pa yin/ longs spyod chen po'i rigs su skye zhing skyes ma </text></item>
<item><p>140a7</p><section>mdo sde</section><text>thag tu de gtong ba'i sems mngon du 'gyur ba yin/ 'khor bzhi rnams la phangs shing sdug pa yin/ 'jigs pa med cing zhum pa med par 'khor gyi nang du 'gro /phyogs dang </text></item>
<item><p>140b1</p><section>mdo sde</section><text>phyogs mtshams su de'i rgya cher brjod pa'i sgra tshigs su bcad pa mngon par 'byung / rkang lag 'jam zhing gzhon pa yin/ rkang mthil mnyam zhing rab tu gnas pa yin/ byang </text></item>
<item><p>140b2</p><section>mdo sde</section><text>chub kyi snying po la 'dug gi bar du dge ba'i bshes gnyen dang mi 'bral ba yin te/ gzhon nu/ byang chub sems dpa' sems dpa' chen po sbyin pa la mos pa'i legs pa ni </text></item>
<item><p>140b3</p><section>mdo sde</section><text>'di bcu'o/ /de la 'di skad ces bya ste/ /des ni ser sna tshar bcad cing / /gtong ba'i sems kyang rnam par spel/ /snying po dag ni blangs par 'gyur/ /shin tu 'byor pa'i </text></item>
<item><p>140b4</p><section>mdo sde</section><text>rigs su skye/ /skyes ma thag tu de yi sems/ /gtong ba dag la shin tu 'jug /rab tu byung dang khyim pa yi/ /sems can rnams la phangs par 'gyur/ /'jigs pa med cing 'khor </text></item>
<item><p>140b5</p><section>mdo sde</section><text>du yang / /ma zhum par ni nye bar 'gro /grong dang grong khyer rnams su yang / /de yi sgra ni rgya cher 'gyur/ /rkang lag dag ni 'jam pa yang / /rnyed dka' bar ni yong mi 'gyur/ /sangs </text></item>
<item><p>140b6</p><section>mdo sde</section><text>rgyas dang ni nyan thos dang / /dge ba'i bshes gnyen thob par 'gyur/ /ser sna'i sems ni nam yang mi 'byung ste/ /de yi sems ni rtag tu gtong la dga'/ /sems can bye ba mang </text></item>
<item><p>140b7</p><section>mdo sde</section><text>la phangs par 'gyur/ /ser sna med pa'i phan yon 'di dag yin/ /de ni nor mang rigs su skye bar 'gyur/ /skyes nas de yi yid ni gtong la dga'/ /snying po blangs nas 'chi ba'i </text></item>
<item><p>141a1</p><section>mdo sde</section><text>dus byed 'gyur/ /ser sna med pa'i phan yon 'di dag yin/ /'jigs pa med par 'khor gyi nang du 'gro /phyogs su rgya cher de yi sgra yang grags/ /de yi </text></item>
<item><p>141a2</p><section>mdo sde</section><text>rkang lag rtag tu 'jam par 'gyur/ /ser sna med pa'i phan yon 'di dag yin/ /dge ba'i bshes gnyen rnyed par mi dka' ste/ /des ni sangs rgyas rnams dang nyan thos mthong //</text></item>
<item><p>141a3</p><section>mdo sde</section><text>mthong nas de dag dad pas mchod pa byed/ /ser sna med pa'i phan yon 'di dag yin/ /sbyin pa'i phan yon gyi le'u ste/ nyi shu bdun pa'o// //gzhon nu/</text></item>
<item><p>141a4</p><section>mdo sde</section><text>byang chub sems dpa' sems dpa' chen po tshul khrims yongs su dag pa'i phan yon 'di bcu ste/ bcu gang zhe na/ 'di lta ste/ ye shes kyis rjes su bskor cing yongs </text></item>
<item><p>141a5</p><section>mdo sde</section><text>su rdzogs par byed pa dang / sangs rgyas rnams kyi rjes su slob pa dang / mkhas pa rnams kyis ma smad pa dang / dam bcas pa las mi g.yo ba dang / nan tan la gnas pa </text></item>
<item><p>141a6</p><section>mdo sde</section><text>dang | 'khor ba las 'byol ba dang / mya ngan las 'das pa thob par byed pa dang / kun nas ldang ba med par gnas pa dang / ting nge 'dzin rab tu 'thob pa dang / mi dbul </text></item>
<item><p>141a7</p><section>mdo sde</section><text>bar 'gyur te/ gzhon nu/ bcu po 'di dag ni byang chub sems dpa' sems dpa' chen po tshul khrims yongs su dag pa'i phan yon no/ /de la 'di skad ces bya ste/ ye </text></item>
<item><p>141b1</p><section>mdo sde</section><text>shes yongs su rdzogs byed cing / /sangs rgyas dag gi rjes su slob/ /mkhas pa dag gis ma smad pa/ /rtag tu 'jigs pa med par 'gyur/ /dam bcas pa las mi g.yo zhing / /nan </text></item>
<item><p>141b2</p><section>mdo sde</section><text>tan la yang rab tu gnas/ /mya ngan 'das pa thob byed cing / /'khor ba las kyang shin tu 'byol/ /kun nas ldang ba med gnas shing / /ting nge 'dzin rnams myur du 'thob/ /dbul </text></item>
<item><p>141b3</p><section>mdo sde</section><text>por yang ni mi 'gyur te/ /tshul khrims phung por rab tu gnas/ /de yi ye shes yongs su rdzogs par 'gyur/ /de bzhin gshegs pa rnams kyi rjes su slob/ /de ltar de yi tshul </text></item>
<item><p>141b4</p><section>mdo sde</section><text>khrims yongs dag cing / /de la mkhas pa dag ni smod mi byed/ /dam bcas pa las mkhas pa mi g.yo zhing / /de ltar dpa' bo nan tan gnas par byed/ /'khor ba'i nyes pa </text></item>
<item><p>141b5</p><section>mdo sde</section><text>mang po mthong nas ni/ /'byol zhing mya ngan 'da' bar de yis 'gro /de ltar tshul khrims stobs la gnas pas na/ /de yi sems ni kun nas ldang mi 'gyur/ /nyon mongs med </text></item>
<item><p>141b6</p><section>mdo sde</section><text>pa'i ting 'dzin myur du 'thob/ /tshul khrims dag pa'i phan yon 'di dag yin/ /tshul khrims nges par bstan pa'i le'u ste/ nyi shu brgyad pa'o// //gzhon nu/</text></item>
<item><p>141b7</p><section>mdo sde</section><text>byang chub sems dpa' sems dpa' chen po bzod pa la gnas shing byams pa la spyod pa'i phan yon ni 'di bcu ste/ bcu gang zhe na/ 'di lta ste/ mes mi tshig /mtshon gyis </text></item>
<item><p>142a1</p><section>mdo sde</section><text>mi gsod/ dug gis mi tshugs/ chus mi 'chi/ lha rnams de la srung bar byed/ lus mtshan gyis brgyan pa thob par 'gyur/ de'i ngan 'gro'i sgo </text></item>
<item><p>142a2</p><section>mdo sde</section><text>thams cad bcad par 'gyur/ de tshangs pa'i 'jig rten du skye ba rnyed pa mi dka' bar 'gyur/ de bde bar nyin mtshan 'da' bar 'gyur/ de'i lus la dga' ba dang bde ba mi </text></item>
<item><p>142a3</p><section>mdo sde</section><text>'dor bar 'gyur te/ gzhon nu/ byang chub sems dpa' sems dpa' chen po bzod pa la gnas pa/ byams pa la spyod pa'i phan yon ni 'di bcu'o/ /de la 'di skad ces </text></item>
<item><p>142a4</p><section>mdo sde</section><text>bya ste/ de ni mes kyang mi tshig ste/ /mtshon gyis kyang ni gsod mi 'gyur/ /lus la dug gis mi tshugs te/ /chus kyang 'chi bar mi 'gyur ro/ /de la lha rnams srung byed de/ /</text></item>
<item><p>142a5</p><section>mdo sde</section><text>sum cu rtsa gnyis mtshan kyang 'byung / /de yi ngan 'gro kun bkag ste/ /bzod la gnas pa'i phan yon 'di/ /tshangs pa dang ni brgya byin yang / /de la rnyed par dka' mi 'gyur/ /</text></item>
<item><p>142a6</p><section>mdo sde</section><text>rtag tu bde bar gnas byed cing / /dga' ba dag kyang bsam yas 'gyur/ /de ni me dang mtshon gyis yong mi gsod/ /bye brag tu ni chu nang mi 'chi ste/ /lha dang de bzhin klu dang </text></item>
<item><p>142a7</p><section>mdo sde</section><text>gnod sbyin srung / /byams la gnas pa'i phan yon 'di dag go /de yi lus la sum cu gnyis mtshan 'byung / /de ni phyir yang log ltung 'gro mi 'gyur/ /shi 'phos nas ni </text></item>
<item><p>142b1</p><section>mdo sde</section><text>tshangs pa'i gnas su skye/ /bzod la gnas pa'i phan yon 'di dag go /de ni nyin mtshan dag kyang bde bar 'da'/ /lus ni dga' bas rtag tu khyab par 'gyur/ /bzod cing des pa'i </text></item>
<item><p>142b2</p><section>mdo sde</section><text>stobs la de gnas pas/ /mkhas pa rtag tu dang ba'i sems su 'gyur/ /gzhon nu/ byang chub sems dpa' sems dpa' chen po brtson 'grus brtsams pa'i phan yon ni 'di bcu </text></item>
<item><p>142b3</p><section>mdo sde</section><text>ste| bcu gang zhe na/ 'di lta ste/ bsnyen dka' bar 'gyur ba dang / sangs rgyas kyis yongs su bzung ba 'thob pa dang / lhas yongs su bzung bar 'gyur ba dang / des thos pa'i chos </text></item>
<item><p>142b4</p><section>mdo sde</section><text>yongs su mi nyams pa dang / sngon ma thos pa'i chos rnams 'thob pa dang / ting nge 'dzin gyi rigs 'thob pa dang / nad nyung bar 'gyur ba dang / de'i zas rnams kyang yang dag par bde bar </text></item>
<item><p>142b5</p><section>mdo sde</section><text>'ju bar 'gyur ba dang / pad+ma lta bur 'gyur zhing mda' ste'u kha ma ltar mi 'gyur ba ste/ gzhon nu/ bcu po 'di dag ni byang chub sems dpa' sems dpa' chen po brtson 'grus brtsams </text></item>
<item><p>142b6</p><section>mdo sde</section><text>pa'i phan yon no/ /de la 'di skad ces bya ste/ bsnyen dka' bar yang rtag tu 'gyur/ /de la le lo yod min te/ /lha rnams kyang ni srung bar byed/ /sangs rgyas dag ni myur du mthong / /</text></item>
<item><p>142b7</p><section>mdo sde</section><text>smon lam yongs su rdzogs byed de/ /ting 'dzin rigs ni rnyed par 'gyur/ /de la nad kyang mi 'byung ste/ /brtson 'grus ldan pa'i yon tan 'di/ /de yi zas dang skom dag kyang / /bde bar </text></item>
<item><p>143a1</p><section>mdo sde</section><text>'ju ste rmya ba med/ /chu yi nang na ut+pal dag /rim gyis skye bar 'gyur ba ltar/ /de bzhin byang chub sems dpa' yang / /dkar po'i chos kyis rnam </text></item>
<item><p>143a2</p><section>mdo sde</section><text>par 'phel/ /de yi nyin dang mtshan mo yang / /'bras bu yod par 'da' bar 'gyur/ /brtson 'grus brtsam pa de bzhin gshegs/ /bskal pa du mar bsgrubs pa yis/ /byang </text></item>
<item><p>143a3</p><section>mdo sde</section><text>chub sems dpa' brtson 'grus ldan/ /de yi phan yon 'di dag bshad/ /des pa brtson 'grus brtsams 'gyur te/ /rgyal bdag gis yongs su bzung / /lha yang de la smon pa </text></item>
<item><p>143a4</p><section>mdo sde</section><text>bskyed/ /sangs rgyas byang chub myur 'tshang rgya/ /de yi thos pa yong mi 'bri/ /chos gzhan mang po smra bar byed/ /de yi spobs ba rgya cher 'phel/ /brtson 'grus brtsams pa'i phan yon </text></item>
<item><p>143a5</p><section>mdo sde</section><text>'di| |ting 'dzin rigs kyang myur du 'thob/ /de la nam yang nad mi 'byung / /des ni kha zas ci zos pa/ /bde bar yongs su 'ju bar 'gyur/ /mi g.yel brtson 'grus brtsams pa </text></item>
<item><p>143a6</p><section>mdo sde</section><text>yi| |dkar po'i phyogs ni nyin mtshan 'phel/ /de ltar brtson 'grus stobs ldan pas/ /ring por mi thogs byang chub 'gyur/ /gzhon nu/ byang chub sems dpa' sems dpa' </text></item>
<item><p>143a7</p><section>mdo sde</section><text>chen po bsam gtan la mos pa'i phan yon ni 'di bcu ste/ bcu gang zhe na/ 'di lta ste/ spyod pa la gnas pa dang / spyod yul la spyod pa dang / yongs su gdung ba med par </text></item>
<item><p>143b1</p><section>mdo sde</section><text>gnas pa dang / dbang po sbas par 'gyur ba dang / dga' ba myong ba dang / 'dod pa las dben pa dang / bsam gtan gsog gis tshim pa med pa ma yin pa dang / bdud kyi yul las </text></item>
<item><p>143b2</p><section>mdo sde</section><text>thar ba dang / sangs rgyas kyi yul la rab tu gnas pa dang / rnam par grol ba rab tu smin par byed pa ste/ gzhon nu/ bcu po 'di dag ni byang chub sems dpa' sems dpa' chen </text></item>
<item><p>143b3</p><section>mdo sde</section><text>po bsam gtan la mos pa'i phan yon no/ /de la 'di skad ces bya ste/ spyod pa dag la de gnas pas/ /de ni spyod pa med mi 'gyur/ /rnal 'byor pa ni spyod yul spyod/ /spyod yul ma </text></item>
<item><p>143b4</p><section>mdo sde</section><text>yin rnam par spong / /gdung ba med par de gnas te/ /dbang po bsdams shing sbas pa yin/ /de ni dga' ba myong byed de/ /bsam gtan sgom pa'i spyod yul lo/ /'dod pa'i sred </text></item>
<item><p>143b5</p><section>mdo sde</section><text>la 'dod chags bral/ /bsam gtan bde la sten byed de/ /bdud kyi yul las de thar cing / /sangs rgyas yul la de gnas so/ /rnal 'byor bye brag 'di yin te/ /gcig pu nags khrod </text></item>
<item><p>143b6</p><section>mdo sde</section><text>mos byed cing / /rnam par grol ba yongs su skong / /de ni bcu pa'i gnas yin no/ /byang chub sems dpa' de ni spyod la gnas/ /spyod pa ma yin thams cad rnam par spangs/ /spyod yul </text></item>
<item><p>143b7</p><section>mdo sde</section><text>ma yin spangs nas spyod yul gnas/ /ting 'dzin brtson pa'i phan yon 'di dag go /de la gdung ba nam yang gdung mi 'gyur/ /'phags pa'i bde bar gnas pa rig nas su/ /lus dang </text></item>
<item><p>144a1</p><section>mdo sde</section><text>sems rnams kyang ni bde bar 'gyur/ /bsam gtan brtson pa'i phan yon 'di dag go /dgon pa'i gnas dag tu yang bsrungs shing gnas/ /de la g.yeng </text></item>
<item><p>144a2</p><section>mdo sde</section><text>ba nam yang 'byung mi 'gyur/ /de ltar lus ni dben par gyur pas na/ /zang zing med pa'i dga' ba der 'thob bo/ /'dod pa dag gis mi gos nyon mongs med/ /de ltar bdud kyi </text></item>
<item><p>144a3</p><section>mdo sde</section><text>yul las thar pas na/ /de bzhin gshegs pa'i yul la rab gnas te/ /de yi rnam grol yongs su smin par 'gyur/ /gzhon nu/ byang chub sems dpa' sems dpa' chen </text></item>
<item><p>144a4</p><section>mdo sde</section><text>po shes rab spyod pa'i phan yon ni 'di bcu ste/ bcu gang zhe na/ 'di lta ste/ bdog pa thams cad yongs su gtong la sbyin pas dag par rlom sems mi byed pa yin/ tshul </text></item>
<item><p>144a5</p><section>mdo sde</section><text>khrims ma dral cing tshul khrims la mi gnas pa yin/ bzod pa'i stobs la gnas la sems can du 'du shes pa la mi gnas pa yin/ brtson 'grus brtsams la lus </text></item>
<item><p>144a6</p><section>mdo sde</section><text>dang sems dben pa yin/ bsam gtan la bsam gtan du byed cing mi gnas pa'i bsam gtan pa yin/ bdud rnams kyis thub par dka' ba yin/ pha rol rgol ba </text></item>
<item><p>144a7</p><section>mdo sde</section><text>thams cad kyis rab tu mi sgul pa yin/ 'du byed 'jug pa thams cad la snang ba thob pa yin/ sems can thams cad la snying rje chen po rgya cher 'jug ste/ nyan thos dang rang sangs </text></item>
<item><p>144b1</p><section>mdo sde</section><text>rgyas kyi sa la re ba med pa yin/ sangs rgyas kyi bsam gtan dang / ting nge 'dzin dang / snyoms par 'jug pa la rab tu 'jug pa yin te/ gzhon nu/ bcu po 'di dag ni byang chub sems </text></item>
<item><p>144b2</p><section>mdo sde</section><text>dpa' sems dpa' chen po shes rab spyod pa'i phan yon no/ /de la 'di skad ces bya ste/ dpa' bo bdog pa thams cad gtong / /des ni dag par rlom sems med/ /tshul khrims </text></item>
<item><p>144b3</p><section>mdo sde</section><text>ma dral srung mod kyi/ /de la gnas par byed pa med/ /shes rab can de bzod sgom yang / /sems can 'du shes rnam par bzlog /brtson 'grus brtsams pa yin mod kyi/ /lus </text></item>
<item><p>144b4</p><section>mdo sde</section><text>dang sems ni rnam par dben/ /bsam gtan la yang sgom mod kyi/ /gnas pa med cing rten pa med/ /bdud kyis thub par dka' bar 'gyur/ /shes rab ldan pa'i yon tan </text></item>
<item><p>144b5</p><section>mdo sde</section><text>'di| |pha rol rgol ba thams cad kyis/ /de ni bskyod pa mi nus 'gyur/ /'khor ba na yang snang ba 'thob/ /shes rab yon tan 'di 'dra'o/ /sems can dag ni thams cad </text></item>
<item><p>144b6</p><section>mdo sde</section><text>la| |de ni snying rje che bar 'gyur/ /nyan thos rang rgyal ye shes la/ /nam yang re ba skyed mi 'gyur/ /bdog pa thams cad gtong yang rlom sems med/ /tshul khrims ma dral tshul </text></item>
<item><p>144b7</p><section>mdo sde</section><text>khrims mi gnas te/ /bzod pa sgom yang sems can 'du shes med/ /shes rab mos pa'i phan yon 'di dag go /brtson 'grus brtsams kyang rnam par dben pa yin/ /mi gnas </text></item>
<item><p>145a1</p><section>mdo sde</section><text>bsam gtan byed cing rten pa med/ /mkhas pa de ni bdud kyis thub par dka'/ /shes rab mos pa'i phan yon 'di dag go /pha rol rgol bas bskyod </text></item>
<item><p>145a2</p><section>mdo sde</section><text>par mi 'gyur zhing / /des ni 'dus byas 'di yi gting rnyed pas/ /sems can dag la snying rje rgya cher skyed/ /shes rab mos pa'i phan yon 'di dag go /de ltar sangs rgyas </text></item>
<item><p>145a3</p><section>mdo sde</section><text>yon tan de gnas pas/ /rang rgyal rnams dang nyan thos rnams la ni/ /de dag nam yang smon pa mi skyed de/ /shes rab mos pa'i phan yon 'di dag go /gzhon nu/ byang chub </text></item>
<item><p>145a4</p><section>mdo sde</section><text>sems dpa' sems dpa' chen po mang du thos pa'i phan yon ni 'di bcu ste/ bcu gang zhe na/ 'di lta ste/ kun nas nyon mongs par mi byed pa dang / gnod sems mi skyed pa </text></item>
<item><p>145a5</p><section>mdo sde</section><text>dang | the tshom rnam par 'byed pa dang / lta ba drang por byed pa dang / lam log pa spong ba dang / lam la gnas pa dang / mi 'chi ba'i sgor gnas pa dang / byang chub tu bsnyen </text></item>
<item><p>145a6</p><section>mdo sde</section><text>pa dang / sems can thams cad la snang bar gyur pa dang / ngan 'gro thams cad kyis mi 'jigs pa ste/ gzhon nu/ bcu po 'di dag ni byang chub sems dpa' sems dpa' </text></item>
<item><p>145a7</p><section>mdo sde</section><text>chen po mang du thos pa'i phan yon no/ /de la 'di skad ces bya ste/ yang dag ji bzhin mkhyen pa yi/ /sangs rgyas de bzhin gshegs pa yis/ /mang du thos pa'i phan yon ni/ /</text></item>
<item><p>145b1</p><section>mdo sde</section><text>bcu po 'di dag rab tu bshad/ /nyon mongs rnam par byang ba yi/ /phyogs gnyis po ni des shes te/ /kun nas nyon mongs yongs spangs nas/ /rnam par byang ba'i lam la ston/ /nem </text></item>
<item><p>145b2</p><section>mdo sde</section><text>nur rnam 'byed ye shes ldan/ /lta ba drang por rab srong zhing / /log pa'i lam yang rnam spangs te/ /drang po'i lam la gnas par byed/ /mi 'chi sgo la de gnas shing / /byang chub tu yang </text></item>
<item><p>145b3</p><section>mdo sde</section><text>nye bar 'gyur/ /sems can la yang snang 'gyur te/ /ngan song dag la 'jigs pa med/ /kun nas nyon mongs chos mang rab shes shing / /rnam par byang ba'i phyogs kyang de bzhin shes/ /</text></item>
<item><p>145b4</p><section>mdo sde</section><text>kun nas nyon mongs yongs su spangs nas ni/ /rnam par byang ba'i chos kyi mchog la slob/ /srog chags kun gyi nem nur rnam 'byed cing / /de yi lta ba rtag tu drang por 'gyur/ /de ni log </text></item>
<item><p>145b5</p><section>mdo sde</section><text>pa'i lam yang rnam spangs te/ /zhi ba drang po'i lam la rtag tu gnas/ /mi 'chi lam la khor mor gnas 'gyur zhing / /dri med byang chub la yang nye bar 'gyur/ /srog chags mang po </text></item>
<item><p>145b6</p><section>mdo sde</section><text>kun la'ang snang bar 'gyur/ /de ni ngan 'gro dag la'ang 'jigs pa med/ /gzhon nu/ byang chub sems dpa' sems dpa' chen po chos kyi sbyin pa lhur byed pa/ gzhan la chos </text></item>
<item><p>145b7</p><section>mdo sde</section><text>kyi sbyin pa sbyin par byed pa'i phan yon ni 'di bcu ste/ bcu gang zhe na/ 'di lta ste/ bya ba ma yin pa rnam par spong ba dang / bya ba la 'jug pa dang / skyes bu dam pa'i chos la gnas </text></item>
<item><p>146a1</p><section>mdo sde</section><text>pa dang / sangs rgyas kyi zhing yongs su sbyong ba dang / byang chub kyi snying po thob par byed pa dang / dngos po yongs su gtong ba dang / nyon mongs pa tshar gcod </text></item>
<item><p>146a2</p><section>mdo sde</section><text>pa dang / sems can thams cad la skal ba'i shas sbyin pa dang / de la dmigs pa'i byams pa sgom pa dang / tshe 'di la bde ba 'thob pa ste/ gzhon nu/ bcu po 'di dag ni </text></item>
<item><p>146a3</p><section>mdo sde</section><text>byang chub sems dpa' sems dpa' chen po sbyin pa lhur byed pa/ chos kyi sbyin pa sbyin par byed pa'i phan yon no/ /de la 'di skad ces bya ste/ su dag ser sna med par ni/ /chos </text></item>
<item><p>146a4</p><section>mdo sde</section><text>kyi sbyin pa mchog sbyin byed/ /de yi legs pa rnam bcur ni/ /'jig rten mgon pos rab tu bshad/ /bya ba ma yin thams cad spong / /mkhas pa bya ba rnams la 'jug /skyes bu </text></item>
<item><p>146a5</p><section>mdo sde</section><text>dam pa'i chos la dad/ /gtong ba'i sems la sten par byed/ /sangs rgyas zhing yang rnam sbyong ste/ /de yi zhing ni bsam mi khyab/ /byang chub snying por rtag tu 'dug /chos kyi sbyin </text></item>
<item><p>146a6</p><section>mdo sde</section><text>pa'i 'bras bu 'di/ /dngos po thams cad gtong byed cing / /chos kyi rgyal po'i rjes su slob/ /nyon mongs pa yang tshar bcad pa/ /de la byang chub rnyed mi dka'/ /sems can kun la </text></item>
<item><p>146a7</p><section>mdo sde</section><text>skal pa'i shas/ /byams pa'i sems kyis rab tu sbyin/ /de ni phrag dog med 'gyur te/ /mi ma yin pa'i skyid pa 'thob/ /mkhas pas bya ba ma yin rnam spangs te/ /rtogs par bya ba </text></item>
<item><p>146b1</p><section>mdo sde</section><text>dag la gnas par byed/ /mkhas pa su dag chos kyi sbyin pa gtong / /bdag nyid chen po'i chos la rtag tu gnas/ /de yi zhing yang rnam par dag par 'gyur/ /byang chub phyogs kyi </text></item>
<item><p>146b2</p><section>mdo sde</section><text>chos rnams rnam par 'phel/ /byang chub snying por rtag tu nye bar gyur/ /chos rnams byin pa'i phan yon 'di dag go /nyon mongs med cing dngos po yongs su btang / /dngos po'i rang </text></item>
<item><p>146b3</p><section>mdo sde</section><text>gi mtshan nyid rab tu shes/ /yongs su 'dzin pa kun las rnam par grol/ /de la chags pa nam yang yod mi 'gyur/ /mkhas pa'i sems ni shin tu nyer gzhag pa/ /sems can </text></item>
<item><p>146b4</p><section>mdo sde</section><text>thams cad bde bar gyur cig ces/ /de ni byams sems 'gyur zhing phrag dog med/ /tshe 'di dag la'ang bde ba mi nyung 'gyur/ /gzhon nu/ byang chub sems dpa' sems dpa' </text></item>
<item><p>146b5</p><section>mdo sde</section><text>chen po stong pa nyid la gnas pa'i phan yon ni 'di bcu ste/ bcu gang zhe na/ 'di lta ste/ sangs rgyas kyi spyod pa la gnas pa dang / mi gnas par bsam gtan byed pa dang / skye ba la mi </text></item>
<item><p>146b6</p><section>mdo sde</section><text>smon pa dang / tshul khrims la mchog tu mi 'dzin pa dang / 'phags pa la mi skur ba dang / mi 'gal bar gnas pa dang / dngos po mi dmigs pa dang / dben par gyur pa dang / sangs </text></item>
<item><p>146b7</p><section>mdo sde</section><text>rgyas la skur pa mi 'debs pa dang / dam pa'i chos 'dzin pa ste/ gzhon nu/ bcu po 'di dag ni byang chub sems dpa' sems dpa' chen po stong pa nyid la gnas pa'i phan yon no/ /de </text></item>
<item><p>147a1</p><section>mdo sde</section><text>la 'di skad ces bya ste/ mi dbang gnas pa gang yin pa/ /sangs rgyas kun gyi spyod yul te/ /des ni rnal 'byor gnas par byed/ /de la srog rnams dmigs </text></item>
<item><p>147a2</p><section>mdo sde</section><text>pa med/ /'jig rten kun la mi gnas shing / /'phags pa'i bsam gtan mi gtong ste/ /chos kyi rang bzhin mthong nas ni/ /skye ba la yang smon mi byed/ /tshul khrims mchog </text></item>
<item><p>147a3</p><section>mdo sde</section><text>tu mi 'dzin cing / /tshul khrims la yang gnas mi byed/ /zag pa med pa'i lam gzhan la/ /cung zad skur bar de mi byed/ /'gal ba med par de gnas shing / /rtsod pa dag kyang </text></item>
<item><p>147a4</p><section>mdo sde</section><text>yong med de/ /rnal 'byor dngos po mi dmigs shing / /rtag tu dben par gnas par byed/ /de ni srog gi don phyir yang / /sangs rgyas skur ba mi 'debs te/ /stong pa nyid la </text></item>
<item><p>147a5</p><section>mdo sde</section><text>des gyur cing / /lus kyi mngon sum 'jigs pa med/ /'jig rten mgon po thams cad kyi/ /sangs rgyas byang chub bsam mi khyab/ /gus par byas nas chos 'dzin te/ /sangs </text></item>
<item><p>147a6</p><section>mdo sde</section><text>rgyas chos la nem nur med/ /gang dag mu stegs mang po'i sa ma yin/ /skyes bu khyu mchog gi ni gnas pa de/ /gang la srog med gang zag sems can med/ /de la byang chub sems </text></item>
<item><p>147a7</p><section>mdo sde</section><text>dpa' gnas par byed/ /de la gnas pa nam yang yod ma yin/ /mi gnas par ni bsam gtan bde ba sten/ /chos la sems can bdag med rnam rig pas/ /skye bar yang ni 'du </text></item>
<item><p>147b1</p><section>mdo sde</section><text>shes yong mi 'byung / /chos rnams kyi ni rang bzhin rnam par rig /tshul khrims la yang cung zad gnas pa med/ /tshul khrims kyis ni dag par yongs mi sems/ /sangs rgyas dag </text></item>
<item><p>147b2</p><section>mdo sde</section><text>la rtag tu dad par byed/ /thams cad rang bzhin stong par rnam bsgoms pas/ /de la 'gal ba nam yang 'byung mi 'gyur/ /de bzhin gshegs pa'i dam chos bzung nas ni/ /'dren </text></item>
<item><p>147b3</p><section>mdo sde</section><text>pa dag la nam yang mi skur to/ /gzhon nu/ byang chub sems dpa' sems dpa' chen po nang du yang dag par 'jog la mngon par brtson pa'i phan yon ni 'di bcu ste/ /bcu gang zhe </text></item>
<item><p>147b4</p><section>mdo sde</section><text>na| 'di lta ste/ sems rnyog pa med pa dang / bag yod par gnas pa dang / sangs rgyas rjes su dran pa dang / spyod pa la dad pa dang / ye shes la nem nur med pa dang / sangs rgyas la </text></item>
<item><p>147b5</p><section>mdo sde</section><text>byas pa gzo ba dang / chos mi spong ba dang / shin tu bsdams par gnas pa dang / dul ba'i sa rjes su thob pa dang / so so yang dag par rig pa bzhi mngon sum du byed pa ste/ gzhon nu/</text></item>
<item><p>147b6</p><section>mdo sde</section><text>bcu po 'di dag ni byang chub sems dpa' sems dpa' chen po nang du yang dag par 'jog la mngon par brtson pa'i phan yon no/ /de la 'di skad ces bya ste/ de yi sems ni rnyog </text></item>
<item><p>147b7</p><section>mdo sde</section><text>pa med/ /bag med thams cad rnam spangs te/ /bag yod la yang gnas byed cing / /yang dag 'jog la spyod yul ba/ /'jig rten mgon gyi spyod thos nas/ /sangs rgyas la ni </text></item>
<item><p>148a1</p><section>mdo sde</section><text>dad par byed/ /sangs rgyas ye shes bsam mi khyab/ /ye shes rnal 'byor the tshom med/ /sangs rgyas rnams la byas pa gzo/ /sangs rgyas chos la the tshom </text></item>
<item><p>148a2</p><section>mdo sde</section><text>med| |shin tu bsdams shing gnas byed de/ /dul ba'i sa la rab tu gnas/ /yang dag rig pa des thob ste/ /rnyed dang bkur sti spangs nas su/ /gcig pu nags khrod mos </text></item>
<item><p>148a3</p><section>mdo sde</section><text>par byed/ /yang dag 'jog la spyod yul ba/ /de yi sems ni rnyog pa med par 'gyur/ /bag med pa yang thams cad yongs spangs te/ /bdag nyid chen po rtag tu bag yod 'gyur/ /</text></item>
<item><p>148a4</p><section>mdo sde</section><text>ting 'dzin brtson pa'i phan yon 'di dag go /rkang gnyis gtso bo sangs rgyas dran nas ni/ /de yi spyod pa bla na med la dang / /de bzhin gshegs pa'i mkhyen la the tshom med/ /</text></item>
<item><p>148a5</p><section>mdo sde</section><text>bsam gtan brtson pa'i phan yon 'di dag go /sangs rgyas dag la rtag tu byas pa gzo/ /de ni srog gi phyir yang chos mi spong / /thams cad dus su shin tu bsdams par gnas/ /</text></item>
<item><p>148a6</p><section>mdo sde</section><text>ting 'dzin brtson pa'i phan yon 'di dag go /shin tu dul ba'i sa ni rjes thob cing / /yang dag rig pa myur du mngon sum byed/ /tshig gi rgyun mi chad cing spobs par ldan/ /mdo </text></item>
<item><p>148a7</p><section>mdo sde</section><text>sde bye ba khrag khrig ston par byed/ /sangs rgyas byang chub myur du de 'dzin te/ /'dren pa dag gis bstan pa yongs su srung / /des ni pha rol rgol ba kun bcom ste/ /sangs rgyas </text></item>
<item><p>148b1</p><section>mdo sde</section><text>kyi yang byang chub rgyas par byed/ /byang chub sems dpa' de ni shi 'phos nas/ /bde ba can gyi 'jig rten khams su 'gro /tshe dpag med las chos bzang mchog thos nas/ /skye ba med </text></item>
<item><p>148b2</p><section>mdo sde</section><text>pa'i chos la bzod pa 'thob// //'phags pa ting nge 'dzin gyi rgyal po'i mdo/ bam po dgu pa/ gzhon nu/ byang chub sems dpa' sems dpa' chen po dgon par </text></item>
<item><p>148b3</p><section>mdo sde</section><text>gnas pa lhur byed pa dag gi phan yon ni 'di bcu ste/ bcu gang zhe na/ 'di lta ste/ bya ba nyung bar gnas pa dang / 'du 'dzi ring ba nas kyang ring du spong ba dang / de la rtsod pa med par </text></item>
<item><p>148b4</p><section>mdo sde</section><text>'gyur ba dang / gnod pa med par gnas pa dang / zag pa 'phel bar mi byed pa dang / rtsod pa'i gzhi mi byed pa dang / shin tu zhi bar spyod pa dang / shin tu bsdams par gnas pa dang /</text></item>
<item><p>148b5</p><section>mdo sde</section><text>thar pa dang mthun pa'i sems kyi rgyud du 'gyur ba dang / myur du rnam par grol ba mngon sum du byed pa ste/ gzhon nu/ bcu po 'di dag ni byang chub sems dpa' sems dpa' chen po </text></item>
<item><p>148b6</p><section>mdo sde</section><text>dgon par gnas pa lhur byed pa'i phan yon no/ /de la 'di skad ces bya ste/ rtag tu bya ba nyung bar 'gyur/ /'du 'dzi dag kyang ring du spong / /nags khrod gcig pu gnas pa ni/ /rtsod </text></item>
<item><p>148b7</p><section>mdo sde</section><text>pa dag kyang de la med/ /gnod pa med pa'i sems kyis ni/ /zag pa rnam par 'phel mi byed/ /de la rtsod gzhi mi 'byung ste/ /dgon par gnas pa'i yon tan 'di/ /lus dang ngag </text></item>
<item><p>149a1</p><section>mdo sde</section><text>yid rab bsdams te/ /de ni nye bar zhi bar spyod/ /thar pa dang ni mthun gyur cing / /rnam par grol ba myur du rig /rnal 'byor pa ni rtag tu bya ba nyung / /</text></item>
<item><p>149a2</p><section>mdo sde</section><text>'du 'dzi mang po'i nyes pa kun spangs te/ /rnal 'byor pa dag nam yang rtsod mi byed/ /dgon par gnas pa'i phan yon 'di dag go /nam zhig de ni 'dus byas skyo gyur cing / /</text></item>
<item><p>149a3</p><section>mdo sde</section><text>'jig rten du ni gang la'ang 'dod pa med/ /zag pa dag kyang 'phel bar mi byed pa/ /nags khrod gnas pa de yi phan yon yin/ /de la rtsod gzhi nam yang mi 'byung ste/ /rtag tu zhi </text></item>
<item><p>149a4</p><section>mdo sde</section><text>la dga' zhing dben par spyod/ /lus dang ngag dang yid kyang bsdams pa ste/ /dgon par gnas pa de la yon tan mang / /de ni thar pa dang yang mthun gyur te/ /nags khrod </text></item>
<item><p>149a5</p><section>mdo sde</section><text>gnas shing rnam grol de bsten pas/ /rnam grol zhi ba myur du des rtogs 'gyur/ /'di kun dgon par gnas pa'i yon tan yin/ /gzhon nu/ byang chub sems dpa' </text></item>
<item><p>149a6</p><section>mdo sde</section><text>sems dpa' chen po bsod snyoms spyod pa/ sbyangs pa'i yon tan yo byad bsnyungs pa la gnas pa'i phan yon ni 'di bcu ste/ bcu gang zhe na/ 'di lta ste/ de shes kyi khe </text></item>
<item><p>149a7</p><section>mdo sde</section><text>'dod pa ma yin pa dang / de snyan pa 'dod pa ma yin pa dang / de rnyed pa dang bkur sti 'dod pa ma yin pa dang / de 'phags pa'i rigs bzhi la gnas pa dang / de tshul 'chos pa </text></item>
<item><p>149b1</p><section>mdo sde</section><text>dang | kha gsag med par 'gyur ba dang / de bdag la mi bstod gzhan la mi smod pa dang / de rjes su chags pa dang / khong khro ba spangs pas gzhan gyi khyim du spyod pa dang / zang zing med </text></item>
<item><p>149b2</p><section>mdo sde</section><text>par chos kyi sbyin pa sbyin par byed pa dang / de sbyangs pa'i yon tan yo byad bsnyungs pa la gnas shing chos bstan pa gzung bar 'gyur ba yin te/ gzhon nu/ bcu po 'di dag ni byang chub </text></item>
<item><p>149b3</p><section>mdo sde</section><text>sems dpa' sems dpa' chen po bsod snyoms spyod pa/ sbyangs pa'i yon tan yo byad bsnyungs pa la gnas pa'i phan yon no/ /de la 'di skad ces bya ste/ sbyangs pa dag la gang gnas </text></item>
<item><p>149b4</p><section>mdo sde</section><text>pa| |shes kyi khe yang mi 'dod cing / /snyan pa la yang mi smon te/ /rnyed dang ma rnyed mtshungs pa'i yid/ /sbyangs pa dag la gang gnas pa/ /'phags pa'i rigs ni mi gtong zhing / /tshul </text></item>
<item><p>149b5</p><section>mdo sde</section><text>'chos pa dang kha gsag rnams/ /thams cad ring du rnam par spong / /bdag nyid la ni mi bstod cing / /gzhan dag la yang smod mi byed/ /khong khro rjes su chags med cing / /zang zing </text></item>
<item><p>149b6</p><section>mdo sde</section><text>med par chos ston te/ /de yi tshig kyang gzung bar 'gyur/ /bsod snyoms yon tan 'di dag go /shes kyi khe dang snyan dang rnyed mi 'tshol/ /'phags pa'i rigs bzhi la ni gnas </text></item>
<item><p>149b7</p><section>mdo sde</section><text>'gyur te/ /mkhas pa tshul 'chos kha gsag med pa yin/ /sbyangs la brtson pa'i yon tan 'di 'dra'o/ /bdag la mi bstod gzhan la mi smod cing / /rtsub por smras kyang 'khrug </text></item>
<item><p>150a1</p><section>mdo sde</section><text>par yong mi 'gyur/ /bsngags pa thos kyang dga' ba mi skyed de/ /de ni bsod snyoms dag gis mgu bar 'gyur/ /chos kyi sbyin pa zang zing med par sbyin/ /</text></item>
<item><p>150a2</p><section>mdo sde</section><text>de ni rnyed dang bkur sti mi 'tshol te/ /de yis bshad pa dag kyang gzung bar 'gyur/ /sbyangs par brtson pa'i phan yon 'di dag yin/ /gzhon nu/ de lta bu'i chos kyi yon tan la </text></item>
<item><p>150a3</p><section>mdo sde</section><text>gnas pa'i byang chub sems dpa' sems dpa' chen po dgon pa la gnas pa ni sangs rgyas kyi gter rnyed par 'gyur/ chos kyi gter rnyed par 'gyur/ ye shes kyi gter rnyed </text></item>
<item><p>150a4</p><section>mdo sde</section><text>par 'gyur/ sngon gyi mtha' dang / phyi ma'i mtha' dang / da ltar byung ba shes pa'i gter rnyed par 'gyur ro/ /gzhon nu/ ji ltar na byang chub sems dpa' sems dpa' chen po sangs </text></item>
<item><p>150a5</p><section>mdo sde</section><text>rgyas kyi gter rnyed par 'gyur zhe na/ gzhon nu/ 'di la byang chub sems dpa' sems dpa' chen po dben pa na spyod cing dgon par gnas nas mngon par shes pa lnga 'thob ste/</text></item>
<item><p>150a6</p><section>mdo sde</section><text>lnga gang zhe na/ 'di lta ste/ lha'i mig dang / lha'i rna ba dang / pha rol gyi sems shes pa dang / sngon gyi gnas rjes su dran pa dang / rdzu 'phrul gyi yul te/ gzhon nu/ mngon </text></item>
<item><p>150a7</p><section>mdo sde</section><text>par shes pa 'di lnga thob par 'gyur ro/ /de mi'i las 'das pa'i lha'i mig gis shar phyogs kyi sangs rgyas bcom ldan 'das grangs med dpag tu med pa rnams mthong ngo / /de </text></item>
<item><p>150b1</p><section>mdo sde</section><text>bzhin du lha dang / nub dang / byang phyogs kyi sangs rgyas bcom ldan 'das grangs med dpag tu med pa rnams mthong ste/ de sangs rgyas mthong ba dang mi 'bral bar 'gyur ro/ /gzhon nu/</text></item>
<item><p>150b2</p><section>mdo sde</section><text>de ltar na byang chub sems dpa' sems dpa' chen po sangs rgyas kyi gter rnyed pa yin no/ /gzhon nu/ ji ltar na byang chub sems dpa' sems dpa' chen po chos kyi gter rnyed pa yin </text></item>
<item><p>150b3</p><section>mdo sde</section><text>zhe na/ sangs rgyas bcom ldan 'das de dag phyogs bcu na chos ci ston pa de'ang byang chub sems dpa' sems dpa' chen pos lha'i rna ba'i khams kyis thos te/ de chos nyan pa dang mi </text></item>
<item><p>150b4</p><section>mdo sde</section><text>'bral bar 'gyur ro/ /gzhon nu/ de ltar na byang chub sems dpa' sems dpa' chen po chos kyi gter rnyed pa yin no/ /gzhon nu/ de ltar na byang chub sems dpa' sems dpa' chen </text></item>
<item><p>150b5</p><section>mdo sde</section><text>po ye shes kyi gter rnyed pa yin zhe na/ gzhon nu/ byang chub sems dpa' sems dpa' chen po ye shes de dang ldan pas chos thams cad 'dzin te/ kun bzung nas mi brjed cing sems can </text></item>
<item><p>150b6</p><section>mdo sde</section><text>rnams la chos ston te/ gang gi don gang yin pa de'ang rab tu shes so/ /gzhon nu/ de ltar na byang chub sems dpa' sems dpa' chen po ye shes kyi gter rnyed pa yin no/ /gzhon nu/</text></item>
<item><p>150b7</p><section>mdo sde</section><text>ji ltar na byang chub sems dpa' sems dpa' chen po sngon gyi mtha' dang / phyi ma'i mtha' dang / da ltar byung ba shes pa'i gter rnyed pa yin zhe na/ de mngon par shes pas 'das </text></item>
<item><p>151a1</p><section>mdo sde</section><text>pa dang / ma 'ongs pa dang / da ltar byung ba'i sems can thams cad kyi sems dang / spyod pa shes pa la 'jug ste/ gzhon nu/ de ltar na byang chub </text></item>
<item><p>151a2</p><section>mdo sde</section><text>sems dpa' sems dpa' chen po sngon gyi mtha' dang / phyi ma'i mtha' dang / da ltar byung ba shes pa'i gter rnyed pa yin no/ /gzhon nu/ mdor na byang chub sems dpa' </text></item>
<item><p>151a3</p><section>mdo sde</section><text>sems dpa' chen po de lta bu'i chos la gnas pa ni sangs rgyas kyi chos thams cad thob par 'gyur te/ de nyan thos dang rang sangs rgyas thams cad kyi sa'ang ma yin na pha rol </text></item>
<item><p>151a4</p><section>mdo sde</section><text>rgol ba thams cad lta ci smos/ de la 'di skad ces bya ste/ mkhas pa rtag tu dgon gnas te/ /sangs rgyas gter dang chos kyi gter/ /ye shes gter dang sngon mtha'i gter/ /</text></item>
<item><p>151a5</p><section>mdo sde</section><text>mngon shes lnga yang myur du 'thob/ /phan yon bcu'i le'u ste/ nyi shu dgu pa'o// //de nas yang bcom ldan 'das kyis zla 'od gzhon nur gyur pa la bka' </text></item>
<item><p>151a6</p><section>mdo sde</section><text>stsal pa/ gzhon nu/ de lta bas na lha'i 'khor los bsgyur ba'i rgyal srid kyi bde ba'ang spangs te rab tu 'byung ngo zhes gzhon nu khyod kyis de ltar bslab par bya'o/ /gzhon nu/</text></item>
<item><p>151a7</p><section>mdo sde</section><text>rab tu byung nas kyang sbyangs pa'i yon tan yo byad bsnyungs pa la gnas shing dben par gnas pa dang / bzod pa dang / des pa phun sum tshogs par bya'o/ /gzhon nu/ mgo </text></item>
<item><p>151b1</p><section>mdo sde</section><text>dang gos la me 'bar ba bzhin du brtson 'grus brtsams te chos thams cad kyi rang bzhin mnyam pa nyid rnam par spros pa'i ting nge 'dzin 'di mnyan par bya/ gzung bar bya/ kun </text></item>
<item><p>151b2</p><section>mdo sde</section><text>chub par bya/ bcang bar bya/ bklag par bya/ rab tu gdon par bya/ lung mnod cing kha ton du bya/ nyon mongs pa med pa'i bsgom pas bsgom par bya/ mang du bya/ gzhan la'ang rgya </text></item>
<item><p>151b3</p><section>mdo sde</section><text>cher yang dag par rab tu bstan par bya'o/ /gzhon nu/ bse ru lta bur gyur pas gnyis su med par dgon pa dang nags 'dab tu rtag tu gnas par bya'o/ /gzhon nu/ bdag nyid yongs </text></item>
<item><p>151b4</p><section>mdo sde</section><text>su gtong bas kyang sems can de dag gi don bya'o/ /de nas bcom ldan 'das kyis de'i tshe don de nyid brjod pa'i phyir/ zla 'od gzhon nur gyur pa la sngon byung ba'i le'u 'di tshigs </text></item>
<item><p>151b5</p><section>mdo sde</section><text>su bcad pa'i dbyangs kyis yang dag par rab tu bstan to/ /'das pa'i bskal pa brgya mang rab dran te/ /grags pa mtha' yas 'dren pa gang byung ba/ /lha mi klu yi tshogs kyis mchod </text></item>
<item><p>151b6</p><section>mdo sde</section><text>pa ste/ /mtshan ni gzi brjid tshogs rgyal rgyal ba yin/ /dge slong bye ba phrag bcu drug mngon shes/ /yang dag rig dang dbang gi pha rol phyin/ /sbyangs tshul yo byad bsnyungs </text></item>
<item><p>151b7</p><section>mdo sde</section><text>pa zhi pa'i yid/ /de yi dus na de yi tshogs rnams byung / /grong khyer bye ba brgya phrag bdun cu drug /dpag tshad lnga yi tshad dang mnyam pas te/ /rin chen sna bdun bye brag 'phags </text></item>
<item><p>152a1</p><section>mdo sde</section><text>pa'i mchog /de tshe dzam+bu'i gling 'dir byung bar gyur/ /de tshe grong mchog dam pa de kun kyang / /skyed mos tshal brgya mang pos rab tu brgyan/ /skyed mos </text></item>
<item><p>152a2</p><section>mdo sde</section><text>tshal kun stug pa'i sprin bzhin du/ /me tog 'bras bus brgyan cing shing rnams rgyas/ /bza' shing rigs kyang sna tshogs mdzes pa dag /la ku a mra dzam+bu ba nas dkrigs/ /</text></item>
<item><p>152a3</p><section>mdo sde</section><text>kar ni tsam+pa pur na brgya yis kyang / /skyed mos tshal mchog de dag rab tu brgyan/ /n+ya gro ng+ha las bya mang sgra 'byin te/ /khu byug ka la ping+ka rma bya brgya/ /shang shang te'u dang kun la sgra 'byin </text></item>
<item><p>152a4</p><section>mdo sde</section><text>pa| |bya tshogs mang po de tshe snyan par sgrog /ngang pa'i rgyal po ngang skya 'dra ba dang / /bung ba kun la sgra dbyangs mchog sgrog ste/ /yan lag bkra zhing tshon che kha dog 'bar/ /shin tu </text></item>
<item><p>152a5</p><section>mdo sde</section><text>yid 'ong sgra 'jam dga' ba 'byin/ /de yi dus na bya mang de dag 'dus gyur te/ /ka la ping+ka rma bya ne tso dang / /khu byug ri skegs bya rnams sna tshogs pa/ /bya mang de dag sna tshogs </text></item>
<item><p>152a6</p><section>mdo sde</section><text>sgra yang 'byin/ /skyed mos tshal brgya dag na de dag gnas/ /btang zung mya ngan 'tshang dang paR+sha ka /a ti mug+ta me tog 'dab ma dang / /pad+ma ut+pal ku mud pad+ma dkar/ /pad+ma </text></item>
<item><p>152a7</p><section>mdo sde</section><text>'dab stong brgya yis rab tu brgyan/ /me tog de dag rdzing bu mdzes par byed/ /dri zhim spos mchog dam pas so sor brgyan/ /rdzing bu sdug cing shin tu mdzes par gyur/ /de </text></item>
<item><p>152b1</p><section>mdo sde</section><text>tshe dzam+bu'i gling 'dir rgyal po ni/ /mi dbang brtan pas byin zhes bya ba byung / /de yi bu yang brgya phrag lnga yod de/ /byang bzhin bzang zhing shin tu blta na sdug /de tshe rgyal srid zhi zhing bde </text></item>
<item><p>152b2</p><section>mdo sde</section><text>bar gyur/ /gtse ba med cing dbyangs dga' rnal du bab/ /dzam+bu'i gling yang me tog mang pos brgyan/ /lha yi gnas dang ma tshungs shing bye brag med/ /de tshe sdig med stobs bcu ldan pa </text></item>
<item><p>152b3</p><section>mdo sde</section><text>mi| |rgyal ba de ni ting 'dzin mchog 'di 'char/ /srid pa'i 'gro ba rmi lam lta bu ste/ /'di la su yang mi skye 'chi ba med/ /sems can ming dang srog kyang mi rnyed de/ /chos 'di rnams ni rmi </text></item>
<item><p>152b4</p><section>mdo sde</section><text>lam chu shing 'dra/ /sgyu ma lta bu nam mkha'i glog 'dra ste/ /chu yi zla ba 'dra zhing smig rgyu bzhin/ /mi gang 'jig rten 'dir yang shi nas ni/ /'jig rten gzhan du 'pho zhing 'gro med kyang / /</text></item>
<item><p>152b5</p><section>mdo sde</section><text>las byas rnams ni nam yang med mi 'gyur/ /'khor ba na yang dkar gnag 'bras bu smin/ /rtag pa ma yin chad par mi 'gyur te/ /las bsags med cing gnas pa dag kyang med/ /</text></item>
<item><p>152b6</p><section>mdo sde</section><text>de yang byas nas reg par mi 'gyur min/ /gzhan gyis byas pa tshor bar 'gyur ba'ang med/ /'pho ba med cing phyir yang 'od ba med/ /thams cad yod pa'ang ma yin med pa'ang min//</text></item>
<item><p>152b7</p><section>mdo sde</section><text>'di ni lta gnas 'jug pa dag pa min/ /sems can spyod pa rab zhi 'jug pa med/ /bde gshegs spyod yul rgyal ba'i yon tan ni/ /skye med zhi ba mtshan ma med pa'i gnas/ /</text></item>
<item><p>153a1</p><section>mdo sde</section><text>stobs dang gzungs rnams dang ni stobs bcu'i stobs/ /'di ni sangs rgyas khyu mchog gyur pa'i mchog /dkar po'i chos mchog yon tan bsags </text></item>
<item><p>153a2</p><section>mdo sde</section><text>pa ste/ /yon tan ye shes gzungs dang stobs rnams dang / /rdzu 'phrul rnam par 'phrul ba bya ba'i mchog /mngon shes mchog lnga 'thob pa dam pa'i tshul/ /'dir ni rang </text></item>
<item><p>153a3</p><section>mdo sde</section><text>bzhin gang na'ang shes pa med/ /'gro dang 'dug med mkhas pa'i chos kyi 'gros/ /chos kyi dbyings ni gar yang mi 'gro ste/ /de 'dra'i 'gro ba 'gro med chos kyi 'gros/ /</text></item>
<item><p>153a4</p><section>mdo sde</section><text>dbyangs kyi tshogs med ngo bo nyid kyi 'gros/ /'gro ba'i rang bzhin gang du'ang mi gnas te/ /mi gnas mi rten rang bzhin 'jug pa ni/ /rgyal ba'i spyod yul rdul bral zhi ba'i </text></item>
<item><p>153a5</p><section>mdo sde</section><text>gnas/ /zhi ba rab zhi nye bar zhi ba'i 'gros/ /'gro ba de ni gar yang mi gnas te/ /rtag tu dngos po'i rang bzhin rjes su song / /mkhas shing mi g.yo mthong dka' shin tu </text></item>
<item><p>153a6</p><section>mdo sde</section><text>gnas/ /de ni mi g.yo bdag nyid gnas pa ste/ /mi gnas ma 'ongs rang bzhin gnas pa yin/ /rang bzhin gnas pa bshad par mi nus te/ /de ni stong pa mi g.yo chos kyi </text></item>
<item><p>153a7</p><section>mdo sde</section><text>gnas/ /dbyangs kyis bshad kyang dbyangs kyi 'jug pa med/ /dbyangs kyi rang bzhin 'jug pa chos kyi 'gros/ /dbyangs kyi tshogs gnas gang na'ang yod ma yin/ /de ltar </text></item>
<item><p>153b1</p><section>mdo sde</section><text>rang bzhin 'jug pa chos kyi 'gros/ /'gros kyi sgrar gsungs sems can 'gro ba med/ /chos kyi rang bzhin mkhas don 'gro ba ste/ /dbyangs kyang brjod de sems can 'gro ba med//</text></item>
<item><p>153b2</p><section>mdo sde</section><text>dbyangs rnams mi rnyed sems can 'gro ba med/ /mtha' dang mtha' med ma yin dbus 'gro med/ /yod med ma yin phyogs su 'gro ba med/ /rang bzhin 'gro ba ci 'dra shes pa ni/ /</text></item>
<item><p>153b3</p><section>mdo sde</section><text>rgyal ba mchog gi bstan pa 'di dag mnyam/ /sdul bral rnam par dag pa don dam gnas/ /zhi zhing rab zhi rdul med rdul bral ba/ /rtog dang rlom sems med pa rab zhi gnas/ /</text></item>
<item><p>153b4</p><section>mdo sde</section><text>rgyal ba thugs rje'i mchog ldan ston par mdzad/ /'di la yi ge spyod pa yod ma yin/ /'gro ba yangs shing yangs dog 'gro ba ste/ /sangs rgyas dag gis bsnyen cing rgyal bas bstod/</text></item>
<item><p>153b5</p><section>mdo sde</section><text>snang ba'i chos kyi tshul ni 'jug pa phra/ /de la gnas nas bde gshegs mtshungs med pa/ /chos kyi gter ni rdul bral yangs pa dang / /rin chen chos rnams rdul bral don dam stong / /</text></item>
<item><p>153b6</p><section>mdo sde</section><text>zhi ba'i don la 'jug pa ston par mdzad/ /rkang gnyis gtso bos ting 'dzin 'di bshad pa/ /rgyal po brtan byin gyis ni de tshe thos/ /de ni bye ba khrag khrig brgyad cu dang / /rgyal ba snying </text></item>
<item><p>153b7</p><section>mdo sde</section><text>rje can drung rtag tu 'ongs/ /rgyal ba stobs ldan gus pa rab bskyed de/ /zhabs la mi yi bdag po phyag btsal nas/ /de tshe stobs bcu ldan pa'i spyan sngar 'dug /rab tu dga' zhing sor </text></item>
<item><p>154a1</p><section>mdo sde</section><text>bcu thal mo sbyar/ /de yi spyod pa yongs su dag rig nas/ /dbang po dag la dbang gi pha rol phyin/ /mi mchog rgyal ba mos pa mkhyen pa yis/ /de la ting </text></item>
<item><p>154a2</p><section>mdo sde</section><text>'dzin dam pa 'di bshad do/ /rgyal po de ni don dam 'di thos tshe/ /'phags pa'i dga' ba mtshungs med skyes nas su/ /gling bzhi dag kyang thams cad rnam spangs te/ /'dod </text></item>
<item><p>154a3</p><section>mdo sde</section><text>pa bor nas khyim nas mngon par byung / /rgyal bar 'gyur zhes byang chub don du yang / /nam tshe rgyal pos sa bor rab byung che/ /dzam+bu'i rgyal mtshan 'di yi mi kun kyang / /'dod </text></item>
<item><p>154a4</p><section>mdo sde</section><text>pa'i yon tan rnam spangs rab tu byung / /de tshe stobs bcu'i yon tan rgya che ste/ /brtson yid dge slong ma dang dge slong mang / /de tshe ma rmos ma btab rtsi 'khrungs te/ /lha rnams </text></item>
<item><p>154a5</p><section>mdo sde</section><text>kyang ni g.yog dang bsnyen bkur byed/ /dur smrig chos gos gsum dag byung bar gyur/ /dra ba mnyam zhing drub legs dpe med la/ /dri ma med cing rdul bral gser brgyan pa/ /</text></item>
<item><p>154a6</p><section>mdo sde</section><text>sangs rgyas yon tan bsod nams stobs las byung / /gzhon nu ltos shig rgyal mchog de yang ni/ /sa rnams thams cad rnam spangs rab byung na/ /zad pa'i dus na sems can </text></item>
<item><p>154a7</p><section>mdo sde</section><text>mang po dag /shin tu longs spyod chung yang khyim mi gtong / /shing sgrog dang ni bcing ba chad pa mang / /gshe zhing skyo bsdug bsngal mi dga' dang / /bla yi chad pa mang po bzod </text></item>
<item><p>154b1</p><section>mdo sde</section><text>par byed/ /longs spyod chung rab khyim na bza' ba med/ /shin tu tshe yang thung la nor yang med/ /rab tu bag chung bsod nams stobs kyang med/ /mi mkhas bzo yi gnas kyang mi </text></item>
<item><p>154b2</p><section>mdo sde</section><text>shes te/ /dbul por gyur cing khyim na nor yang med/ /dri ma ma dag gzhan gyi bud med chags/ /phrag dog byed cing shin tu btsal ba med/ /nyon mongs chos ldan tshul la mi gnas </text></item>
<item><p>154b3</p><section>mdo sde</section><text>kyang | |nged ni sangs rgyas nyid du 'gyur zhes smra/ /gsug gis slu zhing bab chol byed pa dag /nga ni phyug po 'jig rten chos nor sbyin/ /gnod pa byed cing tshul 'chos sgyu ma dag /nged </text></item>
<item><p>154b4</p><section>mdo sde</section><text>ni sangs rgyas nyid du 'gyur zhes smra/ /gzhan dag ba son cing bcing dang gtse la dga'/ /tshul khrims 'chal ba ma rungs zhe sdang yid/ /byas pa mi gzo dbyen byed 'tshe bar gnas/ /</text></item>
<item><p>154b5</p><section>mdo sde</section><text>btsun pa byang chub spyod pa ston ces smras/ /gang las des ni byang chub spyod thos pa/ /de nyid la ni khong khro rab bskyed nas/ /mkhas pas 'khrul pa'i tshig 'ga' thos na yang / /de la mi </text></item>
<item><p>154b6</p><section>mdo sde</section><text>snyan brgya dag sgrog par byed/ /gzhon nu nga yi tshig 'di thos nas ni/ /de dag dang ni sten par ma byed cing / /byang chub dam pa reg par 'dod na ni/ /rmi lam du yang de la yid mi rton/ /</text></item>
<item><p>154b7</p><section>mdo sde</section><text>sbyangs tshul bsnyungs pa yon tan du ma brjod/ /yon tan bskal pa mang po brgyar bshad kyang / /de yi yon tan dag la mi gnas na/ /byang chub zhi ba mchog ni rtogs mi 'gyur/ /khor </text></item>
<item><p>155a1</p><section>mdo sde</section><text>mor yang ni dge zhing 'jam par gyis/ /tshul khrims dag cing rtag tu dang ba'i yid/ /khor mor tshul khrims yongs su dag par gyis/ /ring por </text></item>
<item><p>155a2</p><section>mdo sde</section><text>mi thogs ting 'dzin mchog thob 'gyur/ /nga rgyal ma byed tha ba ma bskyed par/ /rtag tu yid ni yongs su dag par gyis/ /nga rgyal rgyags dang 'chab pa kun spongs la/ /ting </text></item>
<item><p>155a3</p><section>mdo sde</section><text>'dzin mchog 'dir rab tu thob par gyis/ /rtag tu yon tan las ni rgyal ba dran/ /gser mchog mdog 'dra shin tu 'od mdzad pa/ /mtshan mo gnam la skar mas gang ba </text></item>
<item><p>155a4</p><section>mdo sde</section><text>ltar| |thub pa'i sku ni mtshan gyis yongs su rgyas/ /'chag cing 'dug dang 'greng zhing nyal ba na/ /mi gang thub pa'i zla ba dran byed pa/ /de yi mdun na rtag tu ston pa bzhugs/ /</text></item>
<item><p>155a5</p><section>mdo sde</section><text>de ni rgya cher mya ngan 'das par 'gyur/ /gdugs dang rgyal mtshan bla re ba dan mchog /phye ma byug pa mang po kun thogs la/ /rtag tu bde bar gshegs la mchod pa gyis/ /ring </text></item>
<item><p>155a6</p><section>mdo sde</section><text>por mi thogs ting 'dzin mchog 'di 'thob/ /spos mchog phreng ba me tog bdug pa dang / /rol mo sil snyan mang po rab thogs la/ /rgyal ba'i mchod rten dag la mchod pa gyis/ /</text></item>
<item><p>155a7</p><section>mdo sde</section><text>ring por mi thogs ting 'dzin mchog 'di 'thob/ /glu gar bzang po sna tshogs mang po dang / /yid gtsang bzhad gad rol mo bzang po dang / /rtag par mar me'i phreng sdug bzang po yis//</text></item>
<item><p>155b1</p><section>mdo sde</section><text>mtshungs pa med la mchod bzang rab tu gyis/ /'khar rnga dang ni sgra snyan rdza rnga brgya/ /rnga dang gling bu'i sgra mchog sna tshogs dang / /sgra snyan rol mo'i yon tan sna tshogs kyis/ /dang ba'i yid </text></item>
<item><p>155b2</p><section>mdo sde</section><text>ldan 'dren pa mchod par gyis/ /sangs rgyas sku gzugs shin tu mdzes pa dag /rin chen byi dor legs par byas pa yang / /blta na sdug cing shin tu bzang po gyis/ /ring por mi thogs/</text></item>
<item><p>155b3</p><section>mdo sde</section><text>ting 'dzin mchog 'di 'thob/ /de bzhin gser dag dang na dngul dag dang / /tsan+dan gyi ni sku gzugs bzang po dag /mdzes shing shin tu blta na sdug pa gyis/ /ring por mi thogs </text></item>
<item><p>155b4</p><section>mdo sde</section><text>ting 'dzin mchog 'di 'thob/ /'jim pa dang ni de bzhin rdo ba dang / /shing dang ri mor bris pa'i sku gzugs dag /mdzes shing shin tu blta na sdug pa gyis/ /ring por mi thogs ting </text></item>
<item><p>155b5</p><section>mdo sde</section><text>'dzin mchog 'di 'thob/ /rtag tu nags khyed dben par bsten par gyis/ /grong dang grong khyer dga' ba rnam spongs la/ /bse ru lta bur gnyis su med par gyis/ /ring por mi </text></item>
<item><p>155b6</p><section>mdo sde</section><text>thogs ting 'dzin mchog 'di 'thob/ /nga ni chos rje khyod ni nga yi bu/ /nga yi ting 'dzin spyod pa rjes su slobs/ /nga ni de tshe phyogs su grags pa yi/ /mi dbang brtan pas byin zhes bya </text></item>
<item><p>155b7</p><section>mdo sde</section><text>bar gyur/ /ting 'dzin zhi ba'i mchog 'di 'tshol ba'i phyir/ /das sngon sangs rgyas mtha' yas mchod byas pa/ /rtag par ngas ni tshul khrims rnams dag bsrungs/ /nga yis stobs </text></item>
<item><p>156a1</p><section>mdo sde</section><text>bcu dag la ri mor byas/ /ting 'dzin zhi ba'i mchog 'di 'tshol ba'i phyir/ /ngas sngon bu dang chung ma yongs btang ste/ /mgo dang rkang lag mig mchog </text></item>
<item><p>156a2</p><section>mdo sde</section><text>bzang po byin/ /zhum pa'i sems su nam yang yongs ma byas/ /ting 'dzin zhi ba'i mchog 'di 'tshol ba'i phyir/ /nor 'bru bran pho bran mo brgya mang dang / /rin chen mang po </text></item>
<item><p>156a3</p><section>mdo sde</section><text>ngas ni yongs btang ste/ /slong ba mang po shin tu tshim par byas/ /ting 'dzin zhi ba'i mchog 'di 'tshol ba'i phyir/ /ngas sngon gser dang mu tig shel mang dang / /dung dang </text></item>
<item><p>156a4</p><section>mdo sde</section><text>man shel dang ni bai DUR+ya/ /nor bu gzugs gtsang byu ru 'bru rnams btang / /ting 'dzin zhi ba'i mchog 'di 'tshol ba'i phyir/ /ngas ni rnam pa sna tshogs rgyan rnams dang / /mu </text></item>
<item><p>156a5</p><section>mdo sde</section><text>tig phreng mchog de bzhin seng ge can/ /rin chen dra ba bzang zhing mang ba btang / /ting 'dzin zhi ba'i mchog 'di 'tshol ba'i phyir/ /ngas sngon gos mchog phra mo bye ba dag /</text></item>
<item><p>156a6</p><section>mdo sde</section><text>yongs su gtsang bkra shi du kul mchog /gser gyis spras pa mang po yongs su btang / /ting 'dzin zhi ba'i mchog 'di 'tshol ba'i phyir/ /rta dang bal glang shing rta sna tshogs </text></item>
<item><p>156a7</p><section>mdo sde</section><text>dang | |bu dang chung ma rab sdug ngas btang ste/ /yid mi bde ba nam yang ma byung ngo / /ting 'dzin zhi ba'i mchog 'di 'tshol ba'i phyir/ /'tshol bas sdug bsngal nyon mongs </text></item>
<item><p>156b1</p><section>mdo sde</section><text>gyur pa yi/ /shin tu dbul ba'i mi dag ngas mthong nas/ /de dag ngas ni dbul ba med par byas/ /ting 'dzin zhi ba'i mchog 'di 'tshol ba'i phyir/ /rta dang bal glang shing rta khrag </text></item>
<item><p>156b2</p><section>mdo sde</section><text>khrig dag /nor bu rin chen brgyan pa'i dra bas g.yogs/ /ngas sngon slong ba dag la sbyin pa byas/ /ting 'dzin zhi ba'i mchog 'di 'tshol ba'i phyir/ /ngas sngon skyed mos tshal ni mang </text></item>
<item><p>156b3</p><section>mdo sde</section><text>po dag /bye ba khrag khrig legs par brgyan byas te/ /yid kyang dga' zhing snying rje bskyed nas byin/ /ting 'dzin zhi ba'i mchog 'di 'tshol ba'i phyir/ /grong dang grong khyer yul 'khor </text></item>
<item><p>156b4</p><section>mdo sde</section><text>grong 'dab kyang / /ngas sngon legs par brgyan nas yongs su btang / /byin nas rtag tu dga' ba myong bar byas/ /ting 'dzin zhi ba'i mchog 'di 'tshol ba'i phyir/ /rin chen phung po ri </text></item>
<item><p>156b5</p><section>mdo sde</section><text>rab mnyam pa dang / /de bzhin gos dang rgyan rnams mang po yang / /ngas sngon slong bdag la sbyin pa byas/ /ting 'dzin zhi ba'i mchog 'di 'tshol ba'i phyir/ /shin tu dbul ba ngas ni </text></item>
<item><p>156b6</p><section>mdo sde</section><text>phyug por byas/ /rab tu nyon mongs gyur pa ngas bskyabs te/ /sdug bsngal gtses pa mang po bde bar byas/ /nga ni sa steng dbang phyug gyur pa'i tshe/ /skye bo'i tshogs rnams sdug bsngal </text></item>
<item><p>156b7</p><section>mdo sde</section><text>mthong nas ni/ /snying rje bskyed nas bde bar gyur cig ces/ /de dag la ni nga yis rgyal srid btang / /gzhon nu ngas ni ngo mtshar byas pa dang / /bskal pa brgya mang dka' ba ci spyad pa/ /</text></item>
<item><p>157a1</p><section>mdo sde</section><text>ngas ni bskal pa bye ba khrag khrig tu/ /de dag bshad kyang zad par mi nus so/ /ting 'dzin zhi ba'i mchog 'di 'tshol ba'i phyir/ /ngas ni ngo mtshar </text></item>
<item><p>157a2</p><section>mdo sde</section><text>dka' ba spyad pa ni/ /bde bar gshegs pa'i spyod lam dad pa/ /mi rnams sems ni myos shing bslad par 'gyur/ /gzhon nu khyod la shin tu bsgo bar bya/ /dad par gyis </text></item>
<item><p>157a3</p><section>mdo sde</section><text>shig nga la mi bden med/ /bde gshegs rdzun gyi tshig ni mi gsung ste/ /thugs rje rgyal ba rtag tu bden par gsung / /ji ltar ting 'dzin mchog kyang 'thob 'gyur zhing / /</text></item>
<item><p>157a4</p><section>mdo sde</section><text>sems can khrag khrig sdug bsngal thar bya zhes/ /bskal pa mang por spyod pa 'di dag dang / /gzhan yang ngas ni rnam pa mang po sbyangs/ /skad cig gang la ting 'dzin 'di yang </text></item>
<item><p>157a5</p><section>mdo sde</section><text>ni| |nga yis rab tu thob par gyur pa'i tshe/ /ting 'dzin dam pa ye shes chen po'i lam/ /ngas thob sangs rgyas khrag khrig mang po mthong / /rdzu 'phrul dag kyang mtha' yas ngas </text></item>
<item><p>157a6</p><section>mdo sde</section><text>thob ste/ /zhing brgya dag tu rnam par sprul pas 'gro /song nas gnas ni snying rje ldan pa la/ /dri ba bye ba khrag khrig mang po dris/ /bde gshegs dag gis nga la ci bstan pa/ /de </text></item>
<item><p>157a7</p><section>mdo sde</section><text>tshe dri ba bye ba khrag khrig bzung / /nga yis ma lus thams cad bzung byas te/ /tshig gcig tsam yang nga la nyams pa med/ /dri ba khrag khrig bye ba mang po yi/ /yang dag pa yi tshul </text></item>
<item><p>157b1</p><section>mdo sde</section><text>de ngas thos nas/ /rdul bral zhi ba'i gnas de ngas bshad de/ /sems can mang po ye shes lam la bkod/ /ngas ni ting 'dzin 'di la gnas nas su/ /bskal pa brgyar yang yang </text></item>
<item><p>157b2</p><section>mdo sde</section><text>dag tshul bslabs te/ /ngas sngon sems can bye ba khrag khrig rnams/ /rdul dang bral ba'i lam mchog dam par bkod/ /gang gis sngon gyi bde bar gshegs pa dag /rdul dang </text></item>
<item><p>157b3</p><section>mdo sde</section><text>bral ba'i tshul 'di ston pa rnams/ /ma mthong bas ni don dam stong pa yi/ /ting 'dzin mchog la dad par mi nus so/ /mi gang dang cing mkhas la cho ga shes/ /yang dag tshul zab </text></item>
<item><p>157b4</p><section>mdo sde</section><text>tshul rnams thos pa ni/ /de dag mi skrag dngang bar mi 'gyur te/ /thos nas rtag tu yid kyang rangs par 'gyur/ /de dang de dag byang chub 'di 'dzin te/ /de dag rjes su skyes pa'i nga </text></item>
<item><p>157b5</p><section>mdo sde</section><text>yi bu/ /de dag u dum+ba ra'i me tog 'dra/ /de phyir bskal pa brgyar yang ngas spyod do/ /ting 'dzin mchog 'di mi gang 'dzin pa ni/ /de dag log par ltung ba'i 'jigs pa med/ /rtag </text></item>
<item><p>157b6</p><section>mdo sde</section><text>tu mi khom brgyad dang de bral te/ /sangs rgyas khrag khrig shin tu mang po mthong / /gang gi lag na ting 'dzin mchog yod pa/ /rgyal ba byams pa grags pa mtha' yas bzhin/ /sems </text></item>
<item><p>157b7</p><section>mdo sde</section><text>can rnams kyi don mang byed 'gyur zhes/ /blo gros mtha' yas de ni ngas lung bstan/ /ting 'dzin mchog 'di mi gang 'dzin pa ni/ /de dag dran dang ldan zhing blo gros ldan/ /rtogs </text></item>
<item><p>158a1</p><section>mdo sde</section><text>ldan ye shes 'phags pa thos pa 'dzin/ /de yi spobs pa dag kyang rgya cher 'gyur/ /mi gang ting 'dzin mchog 'di 'dzin pa ni/ /lha rnams kyis kyang mchod </text></item>
<item><p>158a2</p><section>mdo sde</section><text>par bya ba yin/ /mis kyang rtag tu phyag byar 'os pa ste/ /khor mor 'byung po'i tshogs kyis mngon par srung / /mi gang ting 'dzin mchog 'di 'dzin pa ni/ /de dag me dang chur yang </text></item>
<item><p>158a3</p><section>mdo sde</section><text>mi 'chi zhing / /de la dug dang mtshon gyis mi tshugs te/ /dgra dag gis kyang brgal bar mi nus 'gyur/ /mi gang ting 'dzin mchog 'di 'dzin pa ni/ /de dag nags khrod shong </text></item>
<item><p>158a4</p><section>mdo sde</section><text>gnas rtag par yang / /lha dag khor mor bsnyen bkur byed par 'gyur/ /gnod sbyin mang po de yi g.yog kyang byed/ /mi gang ting 'dzin mchog 'di 'dzin pa ni/ /ye shes dag </text></item>
<item><p>158a5</p><section>mdo sde</section><text>kyang rgya mtsho 'dra bar 'gyur/ /thub pa'i yon tan brjod la thogs pa med/ /sangs rgyas yon tan yang dag rjod par byed/ /mi gang ting 'dzin mchog 'di 'dzin pa ni/ /de yi thos </text></item>
<item><p>158a6</p><section>mdo sde</section><text>pa mtha' yas mu med de/ /tshad rnyed mi 'gyur ji ltar nam mkha' bzhin/ /ye shes sgron ma 'dzin cing rab rib sel/ /mi gang ting 'dzin mchog 'di 'dzin pa ni/ /rtag par 'jam </text></item>
<item><p>158a7</p><section>mdo sde</section><text>zhing rigs pa'i tshig smra ste/ /'khor gyi nang du dga' bar 'gyur ba ston/ /seng ge bzhin du de ni sgra rnams sgrog /mi gang ting 'dzin mchog 'di 'dzin pa ni/ /de ni sman pa dpyad mkhan </text></item>
<item><p>158b1</p><section>mdo sde</section><text>'dra bar yang / /mang po'i rten dang dpung gnyen skyabs su 'gyur/ /'jig rten dag na snang bar gyur cing spyod/ /mi gang ting 'dzin mchog 'di 'dzin pa ni/ /'khrig pa dag la yid </text></item>
<item><p>158b2</p><section>mdo sde</section><text>kyang dga' mi byed/ /zhi gnas dga' zhing bsam gtan bde ba reg /rab tu zhi ba'i dbyings su zhi bar smra/ /mi gang ting 'dzin mchog 'di 'dzin pa ni/ /de yid mtshan ma dag la </text></item>
<item><p>158b3</p><section>mdo sde</section><text>mi dga' ste/ /mtshan ma mang po thams cad rnam par bshig /mkhas pa rtag tu mnyam par bzhag cing spyod/ /mi gang ting 'dzin mchog 'di 'dzin pa ni/ /de yi mig kyang tha mal </text></item>
<item><p>158b4</p><section>mdo sde</section><text>ma yin 'thob/ /des ni rgyal ba mtha' yas mthong bar 'gyur/ /mtha' yas mig ldan de ni khyu mchog 'gyur/ /mi gang ting 'dzin mchog 'di 'dzin pa ni/ /khrung khrung sgra dbyangs </text></item>
<item><p>158b5</p><section>mdo sde</section><text>'jam zhing mnyen dang ldan/ /ka la ping+ka rnga yi dbyangs su 'gyur/ /glu dbyangs ldan zhing sgra skad 'jam par 'gyur/ /mi gang ting 'dzin mchog 'di 'dzin pa ni/ /sprin gyi 'brug sgra </text></item>
<item><p>158b6</p><section>mdo sde</section><text>bsgrags pa'i skad rnams dang / /ngang pa'i sgra dbyangs bzhin du 'jam par sgrog /dbyangs kyi yan lag lnga brgyar ldan pa'i sgra/ /mi gang ting 'dzin mchog 'di 'dzin pa ni/ /bskal </text></item>
<item><p>158b7</p><section>mdo sde</section><text>pa bye ba mang po khrag khrig tu/ /dbyangs kyi yan lag sna tshogs ldan pa yi/ /sgra dbyangs snyan pa bsam gyis mi khyab 'byung / /mi gang ting 'dzin mchog 'di 'dzin pa ni/ /zas la yi </text></item>
<item><p>159a1</p><section>mdo sde</section><text>kyang chags par mi 'gyur te/ /lhung bzed chos gos dag la dga' ma yin/ /'dod pa nyung zhing chog shes yo byad bsnyungs/ /mi gang ting 'dzin mchog </text></item>
<item><p>159a2</p><section>mdo sde</section><text>'di 'dzin pa ni/ /bdag nyid la yang bstod par mi 'gyur zhing / /gar yang gzhan la mi snyan mi brjod de/ /rtag tu bsam gtan dga' zhing phra ba'i sems/ /mi gang ting 'dzin </text></item>
<item><p>159a3</p><section>mdo sde</section><text>mchog 'di 'dzin pa ni/ /rtag tu bdag nyid la yang rtog 'gyur te/ /gzhan gyi 'khrul pa dag ni de mi 'tshol/ /'jig rten kun dang de ni mi 'phrod med/ /mi gang ting 'dzin </text></item>
<item><p>159a4</p><section>mdo sde</section><text>mchog 'di 'dzin pa ni/ /spyod pa yongs dag sems la nyon mongs med/ /rtag tu g.yo yang med cing 'drid pa med/ /khor mor 'jam zhing rnam par thar la dga'/ /mi gang ting </text></item>
<item><p>159a5</p><section>mdo sde</section><text>'dzin mchog 'di 'dzin pa ni/ /rtag tu gtong la shin tu mos par 'gyur/ /de ni ser sna'i sems la dga' mi byed/ /khor mor tshul khrims dang yang ldan par 'gyur/ /mi </text></item>
<item><p>159a6</p><section>mdo sde</section><text>gang ting 'dzin mchog 'di 'dzin pa ni/ /byad bzhin bzang zhing blta sdug mdzes pa ste/ /mdog kyang gser mchog 'dra bar snang bar byed/ /sum cu rtsa gnyis mtshan rnams </text></item>
<item><p>159a7</p><section>mdo sde</section><text>'chang bar 'gyur/ /mi gang ting 'dzin mchog 'di 'dzin pa ni/ /de dag rtag par rab tu mdzes par 'gyur/ /khor mor rtog cing skye bo mang po la/ /phangs shing sdug ste lta bas mi </text></item>
<item><p>159b1</p><section>mdo sde</section><text>ngoms 'gyur/ /mi gang ting 'dzin mchog 'di 'dzin pa ni/ /lha dang klu dang de bzhin gnod sbyin rnams/ /rtag tu yi rang dga' zhing mgu nas ni/ /grong du zhugs nas de yi bsngags </text></item>
<item><p>159b2</p><section>mdo sde</section><text>pa smra/ /mi gang ting 'dzin mchog 'di 'dzin pa ni/ /tshangs pa brgya byin dbang sgyur mang po dag /rtag par de la rim gro rab tu byed/ /de yi yid kyang khengs par yong mi 'gyur/ /mi gang </text></item>
<item><p>159b3</p><section>mdo sde</section><text>ting 'dzin mchog 'di 'dzin pa ni/ /de la ngan 'gro'i 'jigs pa mi 'byung ste/ /mi khom med cing log ltung 'jigs pa med/ /log ltung 'jigs pa kun las yongs su grol/ /mi gang </text></item>
<item><p>159b4</p><section>mdo sde</section><text>ting 'dzin mchog 'di 'dzin pa ni/ /sangs rgyas chos mchog zhib mo thos nas kyang / /de la nem nur yid gnyis mi 'byung ste/ /ye shes zab mo'i rjes su song ba yin/ /mi gang ting </text></item>
<item><p>159b5</p><section>mdo sde</section><text>'dzin mchog 'di 'dzin pa ni/ phra ba'i chos rnams gang dag ci thos kyang / /thams cad la ni dbang gi pha rol song / /gtan tshigs zhib cing stobs dang ldan par 'gyur/ /mi gang </text></item>
<item><p>159b6</p><section>mdo sde</section><text>ting 'dzin mchog 'di 'dzin pa ni/ /rgyal bas gsung ni de skad rab bshad de/ /rtag par bdag ni de ltar bya snyam na/ /gzungs ni bye brag 'phags pa mchog thob 'gyur/ /mi gang </text></item>
<item><p>159b7</p><section>mdo sde</section><text>ting 'dzin mchog 'di 'dzin pa ni/ /nam tshe de yang 'chi ba'i dus byed pa/ /'od dpag med pa thugs rjer ldan pa ni/ /dge slong tshogs bcas de yi mdun na bzhugs/ /mi gang ting </text></item>
<item><p>160a1</p><section>mdo sde</section><text>'dzin mchog 'di 'dzin pa ni/ /de dag gzungs rnams rab tu thob par 'gyur/ /chos kyi gter la dbang ba'i pha rol phyin/ /spobs dang ldan zhing tshig </text></item>
<item><p>160a2</p><section>mdo sde</section><text>kyang rgyun mi chad/ /mi gang ting 'dzin mchog 'di 'dzin pa ni/ /chos 'dzin de dag gang du song bar yang / /'gro ba dag la kun tu snang bar 'gyur/ /shin tu spyod pa zhi zhing yid </text></item>
<item><p>160a3</p><section>mdo sde</section><text>rab zhi/ /rab tu dga' dang dri med 'od byed dang / /'od 'phro shin tu sbyang dka' mngon gyur dang / /ring du song dang mi g.yo legs pa'i blo/ /chos sprin sa bcu po yang 'thob par </text></item>
<item><p>160a4</p><section>mdo sde</section><text>'gyur/ /tshe dang las dang yo byad mos pa dang / /smon lam rdzu 'phrul skye ba'i stobs rnams dang / /chos dang sems dang de bzhin ye shes che/ /dbang bcu 'di dag dpa' bos </text></item>
<item><p>160a5</p><section>mdo sde</section><text>thob par 'gyur/ /mi gang ting 'dzin mchog 'di 'dzin pa ni/ /mkhas pa chos kyi mdzod mchog rnam 'byed cing / /chos kyi sku la dbang ba'i pha rol phyin/ /de ni 'gro ba kun gyi </text></item>
<item><p>160a6</p><section>mdo sde</section><text>the tshom gcod/ /sems can thams cad bcom ldan snying rje can/ /srid pa'i mthar phyin bde gshegs gyur pa la/ /bskal pa mang po brgya 'am gang+gA yi/ /bye ma snyed dam lhag </text></item>
<item><p>160a7</p><section>mdo sde</section><text>par mchod byas pas/ /zad pa'i dus ni mi gang la la yis/ /'dir yang ting nge 'dzin 'di thos nas su/ /yi rang zhes ni tshig gcig smras na yang / /snga ma'i bsod nams phung pos </text></item>
<item><p>160b1</p><section>mdo sde</section><text>char mi phod/ /gzhon nu su dag zhi ba'i spyod pa 'di/ /don dam stong pa ting nge 'dzin gyi mchog /rab tu 'don dang de bzhin glegs bam byas/ /chos smra blo gros dam pa gnas pa yin/</text></item>
<item><p>160b2</p><section>mdo sde</section><text>gzi brjid tshogs kyi rgyal po'i le'u ste/ sum cu pa'o// //de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta </text></item>
<item><p>160b3</p><section>mdo sde</section><text>bas na byang chub sems dpa' sems dpa' chen po gang ci nas bdag sems can thams cad kyi sgra dang skad shes pa rtogs shing / dbang po mchog dang mchog ma yin pa rnam par </text></item>
<item><p>160b4</p><section>mdo sde</section><text>rig nas chos bstan to snyam pa'i byang chub sems dpa' sems dpa' chen po des gzhon nu chos thams cad kyi rang bzhin mnyam pa nyid rnam par spros pa'i ting nge 'dzin 'di mnyan par </text></item>
<item><p>160b5</p><section>mdo sde</section><text>bya| gzung bar bya/ kun chub par bya/ bcang bar bya/ bklag par bya/ rab tu gdon par bya/ lung mnod cing kha ton du bya/ nyon mongs pa med pa'i sgom pas bsgom par bya/ mang du bya/</text></item>
<item><p>160b6</p><section>mdo sde</section><text>gzhan la'ang rgya cher rab tu bstan par bya'o/ /de nas yang bcom ldan 'das kyis de'i tshe tshigs su bcad pa 'di dag gsungs so/ /thar pa 'dod pa ting 'dzin rdul bral 'di 'dzin </text></item>
<item><p>160b7</p><section>mdo sde</section><text>na| |des ni 'das pa'i 'dren pa tshad med rnams kyang mthor/ /sngon gyi srid par brtson byas 'jig rten mgon pos dris/ /byang chub sems dpa' dge ba'i rtsa ba mchog la gnas/ /</text></item>
<item><p>161a1</p><section>mdo sde</section><text>thar pa 'dod pa ting 'dzin rdul bral 'di 'dzin na/ /lha dang mi yi bde ba gya nom rnyed par 'gyur/ /lha dang mi yi mchod pa dam pa des 'thob ste/ /bsam </text></item>
<item><p>161a2</p><section>mdo sde</section><text>gtan bde dang 'phags pa'i bde ba mchog kyang 'thob/ /thar pa 'dod pa ting 'dzin rdul bral 'di 'dzin na/ /bsngags pa rgya cher thos kyang de ni dga' mi 'gyur/ /mi snyan pa </text></item>
<item><p>161a3</p><section>mdo sde</section><text>dag thos kyang zhum par mi 'gyur te/ /'jig rten chos brgyad dag gis mi sgul ri bo bzhin/ /thar pa 'dod pa ting 'dzin rdul bral 'di 'dzin na/ /dge zhing mnyen par smra la </text></item>
<item><p>161a4</p><section>mdo sde</section><text>'jam pa'i tshig dang ldan/ /khro gnyer med cing rtag tu gsong por smra bar 'gyur/ /bzhin yang 'dzum zhing 'dren pa dag gi rjes su slob/ /thar pa 'dod pa ting 'dzin rdul bral 'di </text></item>
<item><p>161a5</p><section>mdo sde</section><text>'dzin na/ /des shing 'grogs na bde la 'jam pa'i sems su 'gyur/ /rtag par rab tu dul zhing dul ba'i sa la gnas/ /'jam zhing dga' ba'i tshig smra shin tu bde bar zer/ /</text></item>
<item><p>161a6</p><section>mdo sde</section><text>thar pa 'dod pa ting 'dzin rdul bral 'di 'dzin na/ /de ni gtam byed 'gyur yang rtsod cing 'thab pa med/ /zhe sdang tha ba de dag ma lus rnam spangs te/ /rtag par rab tu dga' </text></item>
<item><p>161a7</p><section>mdo sde</section><text>zhing de la mnyen pa yin/ /thar pa 'dod pa ting 'dzin rdul bral 'di 'dzin na/ /mkhas pa rtag tu gtong la mos par rab 'gyur te/ /shin tu sdug bsngal skye bo mthong nas kha </text></item>
<item><p>161b1</p><section>mdo sde</section><text>zas sbyin/ /gtong la shin tu dga' zhing bdag nyid spyod mi dga'/ /thar pa 'dod pa ting 'dzin rdul bral 'di 'dzin na/ /lha yang brgya stong de la smon pa shin tu skyed/ /klu dang lha </text></item>
<item><p>161b2</p><section>mdo sde</section><text>min gnod sbyin rtag tu g.yog byed de/ /nags dang nags 'dabs gnas pa de la srung bar byed/ /tshig ni thogs pa med cing tshangs pa'i sgra dbyangs te/ /ngang pa'i sgra skad mi 'am </text></item>
<item><p>161b3</p><section>mdo sde</section><text>ci yi glu yi dbyangs/ /dbyangs kyi yan lag lnga brgya dga' ba'i sgra skad de/ /sgra sgrags shin tu grags pa'i sgra yi mchog tu 'gyur/ /ji snyed zhing rnams de dag skyes bu la la yis/ /</text></item>
<item><p>161b4</p><section>mdo sde</section><text>phra ba'i rdul du byas pa shes par nus kyang ni/ /ting 'dzin rdul bral mchog 'di mi gang 'dzin pa dag /de yi dbyangs sgra de bas shin tu mang bar 'gyur/ /ting 'dzin rdul bral 'di </text></item>
<item><p>161b5</p><section>mdo sde</section><text>yang mi gang 'dzin pa ni/ /dbang bcu 'thob cing sa yang brgyad dang gnyis 'thob ste/ /mkhas pas sangs rgyas chos rnams bsam yas 'thob par 'gyur/ /bdud rnams thams </text></item>
<item><p>161b6</p><section>mdo sde</section><text>cad btul nas byang chub dam pa rig /phan yon gyi le'u ste/ sum cu rtsa gcig pa'o// //de nas yang bcom ldan 'das kyis zla 'od gzhon nur gyur pa la bka' </text></item>
<item><p>161b7</p><section>mdo sde</section><text>stsal pa/ gzhon nu/ de lta bas na byang chub sems dpa' sems dpa' chen po gang ji ltar chos thams cad kyi rang bzhin shes par bya snyam pa'i byang chub sems dpa' sems </text></item>
<item><p>162a1</p><section>mdo sde</section><text>dpa' chen po des chos thams cad kyi rang bzhin mnyam pa nyid rnam par spros pa'i ting nge 'dzin 'di mnyan par bya/ gzung bar bya/ kun chub par bya/</text></item>
<item><p>162a2</p><section>mdo sde</section><text>bcang bar bya/ bklag par bya/ rab tu gdon par bya/ lung mnod cing kha ton du bya/ nyon mongs pa med pa'i sgom pas bsgom par bya/ mang du bya/ gzhan la'ang yang dag par </text></item>
<item><p>162a3</p><section>mdo sde</section><text>rab tu bstan par bya'o/ /de nas bcom ldan 'das kyis de'i tshe tshigs su bcad pa 'di dag gsungs so/ /chos kyi rang bzhin shin tu zhi ba gang shes pa/ /de la 'dod chags </text></item>
<item><p>162a4</p><section>mdo sde</section><text>ldang ba med cing zhe sdang med/ /khyu mchog la ni nam yang gti mug ldang ba med/ /des ni nyon mongs ma lus thams cad spangs pa yin/ /chos kyi rang bzhin shin tu zhi ba gang </text></item>
<item><p>162a5</p><section>mdo sde</section><text>shes pa/ /de ni bde gshegs thugs sras bslabs pa yong mi 'dor/ /dpa' bo bud med dbang du nam yang mi 'gro ste/ /de dang der ni bde gshegs bstan pa'i dga' ba myong //</text></item>
<item><p>162a6</p><section>mdo sde</section><text>chos kyi rang bzhin tshul gyi rigs pa gang shes pa/ /de ni mkhas pa blo ldan ye shes chog shes/ /de dang de ni sangs rgyas mtha' yas mu med mthong / /de ni gzugs dang ye </text></item>
<item><p>162a7</p><section>mdo sde</section><text>shes mtha' yas rab tu shes/ /chos kyi rang bzhin shin tu zhi ba gang shes pa/ /de ni ring por mi thogs rkang gnyis gtso bor 'gyur/ /de dang de ni sman pa dpyad shes bde ba </text></item>
<item><p>162b1</p><section>mdo sde</section><text>sbyin par 'gyur/ /de ni sdug bsngal zug rngu thams cad 'byin par byed/ /chos kyi rang bzhin shin tu zhi ba gang shes pa/ /de ni sems can 'di dag sdug bsngal na rig nas/ /de ni </text></item>
<item><p>162b2</p><section>mdo sde</section><text>rtag tu bdud rtsi dag gi rnga dag rdung / /de dang de ni ring por mi thogs 'dren par 'gyur/ /de ni sman gyi tshul la mkhas pa sman pa'i mchog /thams cad nad kyi gzhi dang gang gis 'thar pa </text></item>
<item><p>162b3</p><section>mdo sde</section><text>shes| |de ni yang dag tshul la bslabs pa blo gros ldan/ /bslabs nas shin tu 'khyams pa'i sems can mang po 'grol/ /chos kyi rang bzhin shin tu zhi ba gang shes pa/ /de ni stong pa </text></item>
<item><p>162b4</p><section>mdo sde</section><text>nyid kyi tshul mkhas blo gros dpa'/ /de ni 'jig rten rtag tu ma chags bsod snyoms za/ /de ni sems can mang po byang chub mchog la 'god/ /chos kyi rang bzhin shin tu zhi ba </text></item>
<item><p>162b5</p><section>mdo sde</section><text>gang shes pa/ /de ni mi yi zla ba bzod pa'i stobs kyis 'phags/ /de ni rdo dang dbyug pas brdegs kyang mi khro ste/ /de ni lus dang yan lag bcad kyang 'khrug pa med/ /chos kyi rang </text></item>
<item><p>162b6</p><section>mdo sde</section><text>bzhin shin tu zhi ba gang shes pa/ /de ni bzod pa'i stobs la gnas pa stobs ldan yin/ /de ni rab tu zhi ba'i bzod pa'i dngos mi gtong / /de ni blo dpa' bzod pa'i stobs la rlom </text></item>
<item><p>162b7</p><section>mdo sde</section><text>sems med/ /chos kyi rang bzhin shin tu zhi ba gang shes pa/ /de ni bdag bcad snyam du nam yang sems mi 'gyur/ /de yis srid pa thams cad rnam bshig rtag tu stong / /de yi 'du </text></item>
<item><p>163a1</p><section>mdo sde</section><text>shes thams cad ma lus rab tu spangs/ /de dang de dag chos kyi rang bzhin dam pa ston/ /de dag ring por mi thogs bla med byang chub rig /gang dag </text></item>
<item><p>163a2</p><section>mdo sde</section><text>chos kyi rang bzhin spyod yul nges rtogs pa/ /de dag gis ni sbyin pa mtha' yas mu med byin/ /chos kyi rang bzhin shin tu zhi ba gang shes pa/ /de ni mdo sde bye ba mtha' yas </text></item>
<item><p>163a3</p><section>mdo sde</section><text>'chad par byed/ /de las lhag par gang+gA'i klung gi bye ma snyed/ /bshad kyang de yi spobs pa'i rgyun ni chad pa med/ /chos kyi rang bzhin shin tu zhi ba gang shes pa/ /de ni bskal pa </text></item>
<item><p>163a4</p><section>mdo sde</section><text>bye ba khrag khrig stong du yang / /ye shes dag ni rtag tu 'phags pa ri rab bzhin/ /chos rnams ston pa dag ni zad par yong mi 'gyur/ /chos kyi rang bzhin shin tu zhi ba gang shes </text></item>
<item><p>163a5</p><section>mdo sde</section><text>pa| |spobs pa yangs shing rgya che bsam gyis mi khyab 'gyur/ /byang chub dam pa rtag tu khor mor 'tshol ba na/ /mdo sde dag kyang bye ba mtha' yas rab tu 'chad/ /chos 'di thams </text></item>
<item><p>163a6</p><section>mdo sde</section><text>cad dngos po med par gang shes pa/ /rkang gnyis gtso bos chos gang ji snyed bshad pa yang / /de dag thams cad thos nas yongs su rdzogs par 'dzin/ /de ni tshig gcig </text></item>
<item><p>163a7</p><section>mdo sde</section><text>la yang the tshom 'byung mi 'gyur/ /chos kyi rang bzhin rtag tu stong par gang shes pa/ /de ni rtag tu bye brag 'phags shing gtong ldan 'gyur/ /sdug bsngal dag la bde ba sbyin pa'i </text></item>
<item><p>163b1</p><section>mdo sde</section><text>sbyin bdag yin/ /sems can sdug bsngal mthong nas rin chen tshim par byed/ /chos kyi rang bzhin rtag tu stong par gang shes pa/ /de ni rtag tu dzam+bu'i rgyal mtshan rgyal bor 'gyur/ /</text></item>
<item><p>163b2</p><section>mdo sde</section><text>dus kun du yang srog chags rnams la byams ldan te/ /rtag tu mtha' yas pa yi bde ba byed par 'gyur/ /chos kyi rang bzhin rtag tu stong par gang shes pa/ /dpa' bo bu dang bu mo </text></item>
<item><p>163b3</p><section>mdo sde</section><text>bran dag gtong bar byed/ /mgo dang lag pa de bzhin rgyal srid yongs su gtong / /khyu mchog de yi yid ni zhum par yong mi 'gyur/ /chos kyi rang bzhin rtag tu stong par gang shes pa/ /de </text></item>
<item><p>163b4</p><section>mdo sde</section><text>yi lus dang yan lag gal te bcad gyur kyang / /rmi lam na yang de yi yid la khong khro med/ /des ni 'dren pa rkang gnyis gtso bo mchod pa yin/ /chos kyi rang bzhin rtag tu stong par </text></item>
<item><p>163b5</p><section>mdo sde</section><text>gang shes pa/ /des ni 'das pa'i 'dren pa thams cad mchod pa yin/ /de bzhin ma byon pa yi rkang gnyis gtso bo mchod/ /des ni 'dren pa bzhugs pa thams cad ri mor byas/ /</text></item>
<item><p>163b6</p><section>mdo sde</section><text>gang dag mdo sde 'di thos zad pa'i 'dus la 'dzin/ /de ni mkhas pa bde bar gshegs pa'i mdzod 'chang yin/ /de ni gzungs mchog dag la rab tu gnas pa ste/ /de ni ring por </text></item>
<item><p>163b7</p><section>mdo sde</section><text>mi thogs 'jig rten 'dren par 'gyur/ /gang gis mdo sde 'di dag rab bshad mi brjod pa/ /mkhas pa de ni long bar nam yang mi 'gyur te/ /bskal pa mang por yan lag ma </text></item>
<item><p>164a1</p><section>mdo sde</section><text>tshang yong mi 'gyur/ /des ni mi khom brgyad po dag kyang rtag tu spangs/ /de ni ngan 'gror nam yang 'gro bar mi 'gyur te/ /rtag tu mtshan rnams 'chang </text></item>
<item><p>164a2</p><section>mdo sde</section><text>zhing byad bzhin bzang por 'gyur/ /mngon shes lnga po de dag rtag par des bsgoms te/ /dpa' bo de ni rtag tu bde gshegs spyan sngar gnas/ /ye shes can de 'phrul ba </text></item>
<item><p>164a3</p><section>mdo sde</section><text>mang po sprul byas nas/ /zhing rnams bye ba mang por 'dul ba'i don phyir gtong / /sangs rgyas sprul pa mang po gang gis mthong gyur pa/ /de yis sems can mang po byang chub mchog </text></item>
<item><p>164a4</p><section>mdo sde</section><text>tu btsud/ /gang dag mdo sde 'di thos zad pa'i dus la 'dzin/ /de ni dran ldan blo gros ldan zhing shes rab can/ /de ni rtag tu mthu dang brtson 'grus stobs kyis brtan/ /gzi </text></item>
<item><p>164a5</p><section>mdo sde</section><text>brjid chen po chos kyi pha rol phyin par 'gyur/ /zad pa'i dus la ting 'dzin zhi ba 'dzin pa ni/ /dpa' bo de yang tshangs pa'i gnas la shin tu gnas/ /des ni myur dus yang </text></item>
<item><p>164a6</p><section>mdo sde</section><text>brgyad dang gnyis dag 'thob/ /de ni myur zhing mgyogs par bdud rnams shin tu 'dul/ /gang gis mdo sde zhi ba 'di ni rtag bsgom pa/ /dbang dang ldan zhing mngon par 'phags </text></item>
<item><p>164a7</p><section>mdo sde</section><text>pa stobs dang ldan/ /de ni sems can dam pa sems can don phyir brtson/ /de ni byang chub shing drung byang chub mchog rtogs gyur/ /gang gis chos 'di rnams ni stong par goms </text></item>
<item><p>164b1</p><section>mdo sde</section><text>byas pa/ /de dag 'od zer bye ba stong rnams rtag tu 'gyed/ /nyi ma'i dkyil 'khor dag kyang thams cad gzi med byas/ /dpa' bo de dag mi ring 'jig rten 'dren par 'gyur/ /ngas sngon spyod yul </text></item>
<item><p>164b2</p><section>mdo sde</section><text>zhi ba 'di ni rab tu bsgoms/ /bskal pa mang po bye ba khrag khrig stong du yang / /lam 'dir ngas ni nam yang brtson 'grus rgyun ma bcad/ /de tshe mar me mdzad kyis rgyal par lung yang </text></item>
<item><p>164b3</p><section>mdo sde</section><text>bstan/ /mdo sde 'di la khyed kyang nga yi rjes su slobs/ /tshul 'di zab cing dam pa'i don rnams bstan pa ste/ /'di la mu stegs log pa mang po 'di dag 'khyams/ /byang chub la ni smad </text></item>
<item><p>164b4</p><section>mdo sde</section><text>byas ngan song 'jigs par ltung / /bskal pa mang po bye ba khrag khrig stong du yang / /de dag sdug bsngal mi bzad tsha ba der myong nas/ /bskal pa khrag khrig mang po dag ni 'das nas </text></item>
<item><p>164b5</p><section>mdo sde</section><text>kyang / /de ni de dag mi 'chi 'thob pa'i rgyur 'gyur ro/ /gang dag phyi dus 'jigs la bde bar gshegs pa yi/ /mdo sde rab tu zhi ba 'di ni srung byed pa/ /de dag byang chub mchog rab </text></item>
<item><p>164b6</p><section>mdo sde</section><text>'di ni rnyed mi dka'/ /de dang de dag phyi dus chos 'dzin lung bstan yin/ /chos thams cad kyi rang bzhin nges par bstan pa'i le'u ste/ sum cu rtsa gnyis pa'o// //'phags pa ting nge 'dzin gyi rgyal po'i mdo/ bam po bcu pa/ de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems </text></item>
<item><p>165a1</p><section>mdo sde</section><text>dpa' sems dpa' chen po chos thams cad la mngon par shes pa chen po'i byi dor bya ba yongs su sbyang bar 'dod pas chos thams cad kyi rang bzhin </text></item>
<item><p>165a2</p><section>mdo sde</section><text>mnyam pa nyid rnam par spros pa'i ting nge 'dzin 'di mnyan par bya/ gzung bar bya/ kun chub par bya/ bcang bar bya/ bklag par bya/ rab tu gdon par bya/ lung mnod cing kha ton du bya/</text></item>
<item><p>165a3</p><section>mdo sde</section><text>nyon mongs pa med pas bsgom par bya/ mang du bya/ gzhan la'ang rgya cher yang dag par rab tu bstan par bya'o/ /gzhon nu/ chos thams cad la mngon par shes pa chen po'i byi dor </text></item>
<item><p>165a4</p><section>mdo sde</section><text>bya ba gang zhe na/ 'di lta ste/ chos thams cad la yongs su 'dzin pa med cing tshul khrims kyi phung po mchog tu mi 'dzin pa/ ting nge 'dzin gyi phung po rlom sems med pa/ shes rab kyi </text></item>
<item><p>165a5</p><section>mdo sde</section><text>phung po rgyu ba med pa/ rnam par grol ba'i phung po dben par mthong ba/ rnam par grol ba'i ye shes mthong ba'i phung po yang dag pa ji lta ba bzhin du mthong ba ste/ byang chub sems </text></item>
<item><p>165a6</p><section>mdo sde</section><text>dpa' sems dpa' chen po mngon par shes pa de dag dang ldan pas ting nge 'dzin gyi rnam par 'phrul pa thams cad kyis rnam par 'phrul zhing sems can rnams la chos ston pa </text></item>
<item><p>165a7</p><section>mdo sde</section><text>'di ni/ gzhon nu/ chos thams cad la mngon par shes pa chen po'i byi dor bya ba yin no/ /de nas de'i tshe bcom ldan 'das kyis chos thams cad la mngon par shes pa chen po'i </text></item>
<item><p>165b1</p><section>mdo sde</section><text>byi dor bya ba bstan pa'i chos kyi rnam grangs 'di zla 'od gzhon nur gyur pa la tshigs su bcad pa'i dbyangs kyis rgya cher yang dag par rab tu bstan to/ /mngon shes chen po yongs sbyangs pa/ /</text></item>
<item><p>165b2</p><section>mdo sde</section><text>rtsod pa med par bstan pa ste/ /rtsod pa dag la gang spyod cing / /'dzin par byed pa de mi thar/ /mngon shes de yi shes rab ste/ /sangs rgyas ye shes bsam mi khyab/ /'dzin pa la ni gang </text></item>
<item><p>165b3</p><section>mdo sde</section><text>gnas pa/ /de la ye shes yong mi 'gyur/ /gang dag sgra yis bstan pa yi/ /chos rnams mang po bsam mi khyab/ /sgra de la yang gang chags pa/ /dgongs pa'i bshad pa mi shes so/ /ci </text></item>
<item><p>165b4</p><section>mdo sde</section><text>la dgongs te bshad pa yi/ /dgongs pa dag ni mi shes pa/ /chos nyid la ni ma bslabs pas/ /chos ma yin pa chos su 'chad/ /'jig rten khams ni stong dag tu/ /ngas ni mdo sde </text></item>
<item><p>165b5</p><section>mdo sde</section><text>gang bshad pa/ /chig 'bru tha dad don gcig ste/ /thams cad brjod par nus ma yin/ /chig gcig rnam par bsgoms na ni/ /de dag thams cad bsgoms par 'gyur/ /sangs rgyas </text></item>
<item><p>165b6</p><section>mdo sde</section><text>ji snyed thams cad kyis/ /chos rnams mang po rab bshad pa/ /chos rnams thams cad stong pa nyid/ /mi gang don la mkhas pa dag /tshig 'di bslabs par gyur pa la/ /sangs rgyas </text></item>
<item><p>165b7</p><section>mdo sde</section><text>chos rnams dkon ma yin/ /chos kun sangs rgyas chos yin te/ /chos nyid la yang gang bslabs pa/ /chos nyid rab tu shes pa ni/ /chos nyid dang yang 'gal mi byed/ /tshig kun kyang ni </text></item>
<item><p>166a1</p><section>mdo sde</section><text>sangs rgyas tshig /sgra kun dngos po med pa ste/ /phyogs bcu dag tu btsal na yang / /sangs rgyas tshig ni mi rnyed do/ /tshig 'di sangs rgyas tshig yin te/ /</text></item>
<item><p>166a2</p><section>mdo sde</section><text>phyogs bcu dag tu rab btsal kyang / /bla med 'di ni mi rnyed de/ /ma rnyed rnyed par mi 'gyur ro/ /sangs rgyas tshig ni bla na med/ /ltag na med pa sangs rgyas tshig /de la rdul tsam mi rnyed </text></item>
<item><p>166a3</p><section>mdo sde</section><text>pas| |de tshe bla na med ces brjod/ /chos ni rdul tsam mi rnyed de/ /rdul tsam sgrar ni bshad pa yin/ /rdul tsam rnyed par ma gyur kyang / /'jig rten du ni sgra yis bshad/ /chos rnams </text></item>
<item><p>166a4</p><section>mdo sde</section><text>rnyed med rnyed pa ste/ /rnyed pa la yang rnyed pa med/ /de ltar chos rnams gang shes pa/ /byang chub dam pa rtogs par 'gyur/ /byang chub bla med nges rtogs nas/ /chos kyi 'khor lo </text></item>
<item><p>166a5</p><section>mdo sde</section><text>rab tu bskor/ /chos kyi 'khor lo rab bskor nas/ /sangs rgyas chos rnams ston par byed/ /sangs rgyas ye shes bla med ni/ /byang chub sems dpa' rtogs par byed/ /sangs </text></item>
<item><p>166a6</p><section>mdo sde</section><text>rgyas ye shes rtogs byed pas/ /sangs rgyas zhes kyang de phyir brjod/ /dngos med smon pa med pa dang / /mtshan ma med dang stong pa nyid/ /rnam thar sgo ni 'di dag gis/ /sgo dag </text></item>
<item><p>166a7</p><section>mdo sde</section><text>sangs rgyas rab tu ston/ /mig dang rna ba sna dag dang / /lce dang lus dang de bzhin yid/ /de dag rang bzhin stong par ni/ /sangs rgyas dag gis rab tu bshad/ /re lta bu yi chos rnams </text></item>
<item><p>166b1</p><section>mdo sde</section><text>kyi| |rang bzhin dag ni sus shes pa/ /chos kyi mtshan nyid shes pas na/ /de ni rtsod par mi byed do/ /'di ni byang chub sems dpa' dag /dpa' bo skyob pa'i spyod yul te/ /chos </text></item>
<item><p>166b2</p><section>mdo sde</section><text>rnams stong par shes pa ni/ /de dag nam yang nem nur med/ /chos kyi rang bzhin shes pas na/ /de phyir sangs rgyas zhes bya ste/ /sems can bsam gyis mi khyab cing / /dpag tu med </text></item>
<item><p>166b3</p><section>mdo sde</section><text>pa byang chub 'dul/ /sangs rgyas sgras ni gang byas pa/ /tshul khrims sgras kyang de byas te/ /sangs rgyas sgra dang tshul khrims sgra/ /de dag gnyi ga mtshan nyid gcig /'jig rten sgra dag brjod </text></item>
<item><p>166b4</p><section>mdo sde</section><text>pa ni/ /rab dang 'bring dang tha ma rnams/ /mnyam par bzhag pa'i sgra gcig la/ /sangs rgyas sgras ni bstan pa yin/ /sangs rgyas sgra ni yul mi gnas/ /phyogs la'ang gnas pa ma yin </text></item>
<item><p>166b5</p><section>mdo sde</section><text>brjod/ /skyes dang 'gags pa ma yin te/ /de bzhin gcig dang tha dad min/ /de dag gsar ram rnying ma yin/ /de dag la ni rlom sems med/ /ser po ma yin sngon po min/ /dkar po ma </text></item>
<item><p>166b6</p><section>mdo sde</section><text>yin dmar po min/ /brjod du med cing gzung med par/ /de ltar dbyangs kyis bstan mod kyi/ /de ni dbyangs kyi sa ma yin/ /thub pa dag gi cho 'phrul 'di/ /sangs rgyas mya ngan 'das pa yi/ /</text></item>
<item><p>166b7</p><section>mdo sde</section><text>sangs rgyas sku gzugs snang gyur te/ /de gnas yid la byas pa na/ /cho 'phrul rnams kyang de yis mthong / /gang gis mya ngan 'das reg pa/ /sems can de ni mi rnyed de/ /de bzhin chos </text></item>
<item><p>167a1</p><section>mdo sde</section><text>rnams rab bsten cing / /sems can mang po grol bar byas/ /ji ltar nyi ma zla ba dag /'khar ba'i snod du snang ba yang / /rang gi gzugs ni mi 'pho ltar/ /</text></item>
<item><p>167a2</p><section>mdo sde</section><text>chos kyi mtshan nyid de 'dra 'o/ /chos rnams mig yor lta bur yang / /gang gis ngo bo nyid shes pa/ /de dag gzugs kyi lus su ni/ /sangs rgyas sku la mi blta'o/ /chos 'di lus </text></item>
<item><p>167a3</p><section>mdo sde</section><text>gzugs med pa ste/ /'di la lus gzugs gang yang med/ /chos gang lus gzugs med pa ni/ /de ni sangs rgyas sku lus so/ /su dag chos kyi skur lta ba/ /de dag gis ni 'dren pa </text></item>
<item><p>167a4</p><section>mdo sde</section><text>mthong / /rdzogs pa'i sangs rgyas chos kyi sku/ /de ni rdzogs pa'i sangs rgyas mthong / /rten cing so sor bstan pa ste/ /so so ma yin so sor bshad/ /dge sbyong nyid ni su 'dod pa/ /</text></item>
<item><p>167a5</p><section>mdo sde</section><text>'jug pa 'di ni rig par gyis/ /gang dag bdag gis thob snyam pa/ /de phyir ma thob pa zhes bya/ /gang gis dge sbyong nyid ma thob/ /de phyir dge sbyong zhes kyang bya/ /su dag bslab </text></item>
<item><p>167a6</p><section>mdo sde</section><text>par ma gyur ba/ /zab mo'i chos 'di ga la smra/ /de dag zab mo'i ming du yang / /yongs su brjod par mi nus so/ /phung po lnga ni dngos med de/ /med pa las ni 'di dag byung / /su yi </text></item>
<item><p>167a7</p><section>mdo sde</section><text>phung po byung ba yang / /de la slong bar byed pa med/ /phung po'i mtshan nyid gang yin pa/ /chos kun de yi mtshan nyid yin/ /de yi mtshan nyid yod bshad de/ /mtshan nyid kyang ni </text></item>
<item><p>167b1</p><section>mdo sde</section><text>yod ma yin/ /ji ltar bar snang nam mkha' bzhin/ /chos kyi mtshan nyid de 'dra bar/ /sngon gyi mtha' dang phyi ma'i mtha'/ /da ltar byung pa'ang mthong bar 'gyur/ /nam mkha' gzung ba </text></item>
<item><p>167b2</p><section>mdo sde</section><text>med par bshad/ /de la gzung ba mi rnyed de/ /chos kyi rang bzhin 'di nyid yin/ /gzung ba med pa nam mkha' 'dra/ /de lta bur ni chos bstan te/ /de la gang yang mthong ba med/ /su dag </text></item>
<item><p>167b3</p><section>mdo sde</section><text>chos 'di mi mthong ba/ /de yi chos rnams bsam mi khyab/ /chos 'di rnams ni rang bzhin med/ /'di dag rang bzhin mi rnyed de/ /sangs rgyas byang chub su brtson pa/ /rnal 'byor ba yi spyod </text></item>
<item><p>167b4</p><section>mdo sde</section><text>yul 'di/ /de lta bur ni sus shes pa /de ni chos la mi chags te/ /chos rnams la yang mi chags pas/ /chos kyi 'du shes rab tu rtogs/ /byang chub sems dpa' skyob pa yis/ /chos </text></item>
<item><p>167b5</p><section>mdo sde</section><text>rnams thams cad rnam par bshig /chos kyi 'du shes rnam bshig nas/ /sangs rgyas chos la rlom sems med/ /mtha' de rlom sems ma byas pa/ /brtags nas mthar ni bshad </text></item>
<item><p>167b6</p><section>mdo sde</section><text>pa ste/ /de ltar mtha' ni sus shes pa/ /bskal pa bye bar rlom sems med/ /byis pas sngon gyi mtha' brtags pas/ /'khor ba rnams su 'khor 'gyur te/ /phyogs bcu dag tu </text></item>
<item><p>167b7</p><section>mdo sde</section><text>btsol na yang / /de yi gnas ni mi rnyed do/ /'khor ba stong par rig nas ni/ /rgyal ba'i thugs sras chags mi 'gyur/ /byang chub don phyir spyod mod kyi/ /de dag spyod pa mi rnyed do/ /</text></item>
<item><p>168a1</p><section>mdo sde</section><text>nam mkha' la ni bya rjes bzhin/ /de dag rnyed par mi 'gyur te/ /de 'dra'i rang bzhin byang chub de/ /byang chub sems dpas rtogs par 'gyur/ /sgyu ma </text></item>
<item><p>168a2</p><section>mdo sde</section><text>byed pa rab bslabs pa/ /sgyu ma dag ni ston pa ltar/ /rnam pa sna tshogs gzugs rnams kyang / /gzugs ni dmigs par mi 'gyur ro/ /rnyed dang mi rnyed rlom sems med/ /rnyed pa </text></item>
<item><p>168a3</p><section>mdo sde</section><text>la yang rnyed med de/ /ye shes de ni sgyu ma 'dra/ /sgyu ma de la gnas pa min/ /de bzhin chos rnams stong pa la/ /byis pa'i blo yis rnam brtags nas/ /rnam par rtog la spyod pa dag /</text></item>
<item><p>168a4</p><section>mdo sde</section><text>'gro ba drug tu gzhol bar 'gyur/ /phung po skye rga nyer 'gro ste/ /de dag skye ba zad mi 'gyur/ /skye zhing 'chi ba'i phung po rnams/ /de dag sdug bsngal mtha' yas so/ /skye zhing 'khor ba </text></item>
<item><p>168a5</p><section>mdo sde</section><text>sdug bsngal te/ /byis pa'i blo yis brtags pas na/ /de dag rtog pa mi zad de/ /de dag bskal pa bye bar 'khor/ /mi sbyor ba dang rab sbyor dang / /las kyi sbyor la gang gnas dang / /las </text></item>
<item><p>168a6</p><section>mdo sde</section><text>rnams len pa gang dga' ba/ /de dag las las mi thar ro/ /las kyi chu bos khyer ba de/ /las ni rtag tu zad mi 'gyur/ /bdud kyi phyogs la gang gnas pa/ /yang dang yang ni 'chi </text></item>
<item><p>168a7</p><section>mdo sde</section><text>bar 'gyur/ /bdud kyis zil non shes rab 'chal/ /nyon mongs pa yi las rnams kyis/ /skye ba de dang de dag tu/ /skye zhing 'chi ba myong bar 'gyur/ /so so'i skye bo long ba yi/ /byis </text></item>
<item><p>168b1</p><section>mdo sde</section><text>pa de dag 'chi bar 'gyur/ /de dag btag cing rnam par gzhom/ /de dag 'gro ba mi bzad 'gyur/ /byis pa'i blo can mtshon cha yis/ /gcig la gcig ni gsod pa byed/ /de lta bur ni </text></item>
<item><p>168b2</p><section>mdo sde</section><text>sbyor ba dag /de dag sbyor ba rab tu 'phel/ /nga'i bu nga yi nor snyam du/ /byis pa'i blo yis rab btags te/ /med pa'i chos rnams btags pas na/ /'khor ba dag ni phyir zhing 'phel/ /</text></item>
<item><p>168b3</p><section>mdo sde</section><text>'khor ba dag ni 'phel byed cing / /so so'i skye bo de dag 'khor/ /so so tha dad 'gro bas na/ /so so'i skye bor brjod pa yin/ /sangs rgyas bstan pa bor nas ni/ /chos rnams mang po rab tu 'chad </text></item>
<item><p>168b4</p><section>mdo sde</section><text>bdud kyi dbang du song bas na/ /de dag thar pa rnyed mi 'gyur/ /'dod pa'i phyir ni byis pa rnams/ /bud med rul la sten byed de/ /'gro ba rul bar 'gro 'gyur zhing / /des ni ngan 'gror ltung </text></item>
<item><p>168b5</p><section>mdo sde</section><text>bar 'gyur/ /'jigs pa chen po'i zhags pa ni/ /bud med zhags pa mi bzad pas/ /sangs rgyas rnams kyis 'dod pa dang / /bud med bsten pa'ang ma bsngags so/ /lam 'di byang </text></item>
<item><p>168b6</p><section>mdo sde</section><text>chub mi 'gyur bas/ /bud med rnams la ma rton par/ /sbrul gdug shin tu khro bo ltar/ /mkhas pas de ni rnam par spong / /sangs rgyas kun gyis bstan pa ni/ /byang chub lam la sgom </text></item>
<item><p>168b7</p><section>mdo sde</section><text>par byed/ /lam de goms par bsgoms byas na/ /bla med sangs rgyas 'grub par 'gyur/ /de dag bla na med 'gyur te/ /'jig rten gyi ni mchod rten 'gyur/ /bla na med pa'i ye shes </text></item>
<item><p>169a1</p><section>mdo sde</section><text>kyis| |sangs rgyas bla na med par 'gyur/ /gso sbyong dag la bsnyen byed cing / /tshul khrims phung por yang dag 'dzud/ /sems can bye ba bsam mi khyab/ /</text></item>
<item><p>169a2</p><section>mdo sde</section><text>byang chub tu yang yang dag 'dzud/ /de dag sems can rnams kyi ni/ /bsam yas dpag med don byed de/ /dpa' bo shes rab chen po de/ /bdud rtsi yi ni rnga yang rdung / /bdud kyi </text></item>
<item><p>169a3</p><section>mdo sde</section><text>gnas rnams g.yo byed cing / /bdud kyi ris kyang g.yo bar byas/ /bdud rnams bye ba bsam mi khyab/ /byang chub la ni yang dag 'dzud/ /pha rol rgol ba tshar gcod cing / /mu stegs </text></item>
<item><p>169a4</p><section>mdo sde</section><text>can ni pham par byed/ /ri dang rgya mtshor bcas pa yi/ /sa yang rab tu g.yo bar byed/ /khyu mchog gyur pa du ma yis/ /lus kyi rnam par sprul byed cing / /shes rab chen po de dag ni/ /</text></item>
<item><p>169a5</p><section>mdo sde</section><text>cho 'phrul bsam gyis mi khyab ston/ /zhing rnams bye ba g.yo byed de/ /gang+gA yi ni bye ma snyed/ /de dag bdud rnams pham byas nas/ /sangs rgyas grags pa chen por 'gyur/ /de dag </text></item>
<item><p>169a6</p><section>mdo sde</section><text>zhing rnams sprul byed de/ /rin po che yis rnam par brgyan/ /me tog 'bras bu phun sum tshogs/ /dri dang ldan zhing yid du 'ong / /khang ba dang ni gzhal med khang / /khang pa brtsegs pa pu </text></item>
<item><p>169a7</p><section>mdo sde</section><text>shur bcas/ /dpa' bo de dag sprul pa byed/ /rdzing bu yid du 'ong ba dag /yan lag brgyad ldan chu yis gang / /dang zhing bsil la rnyog pa med/ /de las chu ni sus 'thungs pa/ /srid </text></item>
<item><p>169b1</p><section>mdo sde</section><text>pa gsum yang spong bar 'gyur/ /bla na med pa'i chu 'thungs nas/ /de dag phyir yang mi ldog 'gyur/ /bla na med pa'i ye shes kyis/ /sangs rgyas bla na med par 'gyur/ /bla med zhi ba'i </text></item>
<item><p>169b2</p><section>mdo sde</section><text>'jug par ni/ /'gro bar shin tu rig par gyis/ /'jug pa 'di ni mi shes pas/ /dmigs pa can dag shin tu brlag /su dag de la rten gyur cing / /de dag skal mnyam sems </text></item>
<item><p>169b3</p><section>mdo sde</section><text>can de/ /mnar med par ni de 'gro ste/ /mi bzad pa ni chen por ltung / /de yi sdug bsngal drag po ni/ /brjod par nus pa ma yin te/ /byang chub sems dpa' skyob pa dang / /ngas ni </text></item>
<item><p>169b4</p><section>mdo sde</section><text>de dag rab tu shes/ /'di 'dra zab mo mthong dka' yi/ /chos la su dag nem nur byed/ /su dag dmigs la gnas pa yi/ /byis pa dag gis ma yin/ /bla med sangs rgyas zhing </text></item>
<item><p>169b5</p><section>mdo sde</section><text>du ni| |gang gis de dag 'gro 'gyur ba/ /gzugs ston pa ni du ma yi/ /bkod pa dag ni sprul par byed/ /sangs rgyas zhing ni ji snyed kyi/ /gzugs 'grub phun sum tshogs yod pa/ /</text></item>
<item><p>169b6</p><section>mdo sde</section><text>de dag thams cad 'dir yang ni/ /byang chub sems dpa' 'phrul che ston/ /chos chen gyi ni go bges te/ /dpa' chen stobs kyang che ba dag /stong pa'i don chen rdo rje yis/ /gdab </text></item>
<item><p>169b7</p><section>mdo sde</section><text>pa dag kyang de dag 'debs/ /'od zer bye ba phrag stong dag /gang+gA yi ni bye ma snyed/ /de yi lus las 'byung bar 'gyur/ /des ni 'jig rten rab tu snang / /de dag bud med mi chags </text></item>
<item><p>170a1</p><section>mdo sde</section><text>te| |de dag yid byung mi byed la/ /bud med 'du shes rang bzhin gyis/ /'du shes de dag rnam par bshig /dpa' bo de dag gar gnas pa/ /sangs </text></item>
<item><p>170a2</p><section>mdo sde</section><text>rgyas zhing de mi stong ste/ /de dag la ni sdig can bdud/ /bar chad byed par ga la 'gyur/ /lta ba dag la de gnas pas/ /sangs rgyas mang po mnyes ma byas/ /gnod sems kyis </text></item>
<item><p>170a3</p><section>mdo sde</section><text>ni nyer brtan cing / /'dod dang chags la rab tu gnas/ /lta la gnas pa de dag kun/ /bdud yin par ni rig par bya/ /de la sdig can bdud rnams kyang / /bar chad byed par </text></item>
<item><p>170a4</p><section>mdo sde</section><text>mi 'jug go /sangs rgyas ye shes bsam mi khyab/ /ye shes de ltar sus shes pa/ /'du shes thams cad rnam bshig nas/ /'du shes dag pa mi ldog gnas/ /sngon gyi </text></item>
<item><p>170a5</p><section>mdo sde</section><text>mtha' dang phyi ma'i mtha'/ /da ltar mtha' yang mthong bar 'gyur/ /de ltar chos rnams bstan mod kyi/ /de la cung zad bstan pa med/ /ye shes kyis kyang shes pa med/ /mi </text></item>
<item><p>170a6</p><section>mdo sde</section><text>shes pas kyang zhum mi 'gyur/ /ye shes mi shes rnam brtags nas/ /sangs rgyas ye shes brjod pa yin/ /rnam rig tshig dang brda rnams ni/ /byang chub sems dpas rab tu </text></item>
<item><p>170a7</p><section>mdo sde</section><text>shes| |de ni sems can don rnams kyang / /dpag med bsam yas byed par 'gyur/ /'du shes kun tu shes pa'i phyir/ /'dzin par yang ni de bstan te/ /'du shes de ni mi 'dzin pa/</text></item>
<item><p>170b1</p><section>mdo sde</section><text>dben pa'i don du rab tu bstan/ /dben pa gang yin 'du shes te/ /'du shes gang yin bstan pa de/ /'du shes rang bzhin ye shes de/ /de ltar 'du shes med par 'gyur/ /'du shes 'di </text></item>
<item><p>170b2</p><section>mdo sde</section><text>ni spang snyam du/ /gang gi 'du shes 'byung ba ni/ /'du shes spros la spyod pa ste/ /'du shes las ni de mi 'thar/ /su yi 'du shes 'di dag byung / /su yi 'du shes 'di bskyed byas/ /sus ni </text></item>
<item><p>170b3</p><section>mdo sde</section><text>'du shes reg par byas/ /sus ni 'du shes bkag par gyur/ /gang gi 'du shes 'byung ba ni/ /sangs rgyas kyis kyang chos ma brnyes/ /'dir ni don de bsam par gyis/ /de nas 'du shes med </text></item>
<item><p>170b4</p><section>mdo sde</section><text>par 'gyur/ /nam tshe 'du shes skyes pa na/ /su yi 'du shes yin zhes brjod/ /sems kyi rgyud kyi rnam thar yang / /de la ji ltar rung bar 'gyur/ /gang tshe rnam thar reg pa na/ /bsam pa thams </text></item>
<item><p>170b5</p><section>mdo sde</section><text>cad bsam pa med/ /gang tshe bsam pa bsam med pa/ /de tshe bsam du med par 'gyur/ /bsam pa'i sa la gnas nas ni/ /mthar gyis rnam par bsam byas te/ /bsam pa thams </text></item>
<item><p>170b6</p><section>mdo sde</section><text>cad rnam spangs na/ /de nas bsam du med par 'gyur/ /'di ni dkar chos rnam smin te/ /'du byed med pas mthong bar 'gyur/ /sems can kun gyis rnam bsam pa/ /skad cig gcig </text></item>
<item><p>170b7</p><section>mdo sde</section><text>la rab tu shes/ /sems can ci 'dra de bzhin bsam/ /bsam bzhin rgyal ba de 'dra ste/ /sangs rgyas bsam du med pa yis/ /bsam pa 'di ni rab tu bstan/ /gcig pu dben song </text></item>
<item><p>171a1</p><section>mdo sde</section><text>gang sems pa/ /nam zhig sems pa med par 'gyur/ /bsam pa dag ni mi sems na/ /bsam pa thams cad med par 'gyur/ /shi 'phos dus byas </text></item>
<item><p>171a2</p><section>mdo sde</section><text>shi ba'i tshe/ /gang gi bsam pa rab 'jug pa/ /bsam pa'i rjes su rnam shes 'brang / /bsam las de ni mi thar to/ /su dag bud med 'du shes gnas/ /de dag 'dod chags rab </text></item>
<item><p>171a3</p><section>mdo sde</section><text>tu 'phel/ /'du shes dag ni rnam bshig na/ /'dod chags kyis ni gos mi 'gyur/ /bsam pa 'di ni bsam pa che/ /chos kyi bsam pa bla na med/ /chos kyi bsam pa 'di </text></item>
<item><p>171a4</p><section>mdo sde</section><text>yis ni/ /yang dag bsam pa rab tu 'byung / /tshul ma yin pa rnam bsams pas/ /bsam pa bsam yas mang po dag /yun ring dus su rnam bsams kyang / /bsam pa dag </text></item>
<item><p>171a5</p><section>mdo sde</section><text>ni zad ma gyur/ /gang dag ming la sems pa yang / /zad pa la ni ye shes med/ /sgra shes pa la zad pa med/ /zad pa'i chos nyid de yin no/ /sgra dang rnam rig tshig gi lam/ /zad pa'i </text></item>
<item><p>171a6</p><section>mdo sde</section><text>sgrar ni bstan pa ste/ /chos de rnams ni bye brag med/ /shes bzhin zad pa de bzhin te/ /ma skyes shing ni ma 'gags pa/ /mtshan ma med cing mtshan nyid med/ /bskal pa bye bar </text></item>
<item><p>171a7</p><section>mdo sde</section><text>bshad kyang ni/ /mtshan ma med par bstan pa yin/ /dngos po thams cad rnam bshig nas/ /dngos po med la rab gnas pa/ /dngos po gzhan du ma bstan te/ /dngos med pa </text></item>
<item><p>171b1</p><section>mdo sde</section><text>yang gzhan mi bstan/ /dngos med sgras ni rig byas te/ /dngos po med pa rab tu bstan/ /sangs rgyas dag ni kun gyis kyang / /dngos po med pa bltar mi nus/ /dngos po kun gyi dngos </text></item>
<item><p>171b2</p><section>mdo sde</section><text>po ni| |dngos po med par de bstan te/ /de ltar dngos po rnam rig na/ /dngos po med par 'gyur zhes bstan/ /dngos po med pa de yang ni/ /sus kyang nam du reg mi nus/ /dngos po med </text></item>
<item><p>171b3</p><section>mdo sde</section><text>pa reg pa yis/ /kun rdzob tu ni de bstan to/ /'jig rten sangs rgyas bdag 'gyur snyam/ /de ltar gang gi blo 'gyur ba/ /srid pa'i sred pas yongs mi gzir/ /mkhas pa byang chub rtogs </text></item>
<item><p>171b4</p><section>mdo sde</section><text>par 'gyur/ /byang chub sems dpa' mnyam bzhag pa/ /chos ni gang la'ang smon mi byed/ /ci'ang med cing dmigs pa med/ /de ni byang chub brjod pa yin/ /byang chub tu ni nged zhugs </text></item>
<item><p>171b5</p><section>mdo sde</section><text>zhes| |mang du de skad smra mod kyi/ /'jug pa 'di ni mi shes pas/ /de dag sangs rgyas byang chub ring / /'du byed thams cad stong par ni/ /sgra yis chos rnams rab tu bshad/ /sgra yi rang </text></item>
<item><p>171b6</p><section>mdo sde</section><text>bzhin gang yin pa/ /zab cing phra ste mthong bar dka'/ /mngon shes che la mdo sde 'di/ /nges par bstan zhes bya ba yin/ /byang chub sems dpa'i don phyir ni/ /sangs rgyas rnams </text></item>
<item><p>171b7</p><section>mdo sde</section><text>kyis bstan mdzad do/ /kun nas nyon mongs ji snyed pa/ /gnyen po thams cad de yis bcom/ /mngon par shes la rab gnas shing / /de dag rdzu 'phrul shin tu bsgoms/ /bsams </text></item>
<item><p>172a1</p><section>mdo sde</section><text>nas shes la de gnas te/ /shes pa de yang rnam par bshig /bsam gyis mi khyab dpag med kyi/ /ye shes thob pas ngoms pa med/ /ting nge 'dzin dang rdzu 'phrul </text></item>
<item><p>172a2</p><section>mdo sde</section><text>phyir| |de dag mngon par 'du byed med/ /dpa' po'i rnam smin de yin te/ dus kun du'ang mnyam par bzhag /rnam smin skyes pa'i rdzu 'phrul gyis/ /zhing ni bye bar de 'gro ste/ /'jig </text></item>
<item><p>172a3</p><section>mdo sde</section><text>rten sgron ma mthong ba ni/ /gang+gA dag gi bye ma snyed/ /de dag 'chi 'pho skye ba yang / /sems gzhan du ni sgyur bar byed/ /sems la dbang yang thob pas na/ /de dag lus ni 'od gsal </text></item>
<item><p>172a4</p><section>mdo sde</section><text>lo| |sangs rgyas dag gi nyan thos gang / /bsgoms pa'i rdzu 'phrul gnas pa ni/ /'du byed med pa'i rdzu 'phrul la/ /de dag bcu drug char mi phod/ /lha rnams kyis kyang de dag gi /</text></item>
<item><p>172a5</p><section>mdo sde</section><text>bsam pa shes par mi nus te/ /'jig rten gyi ni mgon po dang / /de dag mtshungs gnas ma gtogs so/ /de dag spyi cer mi 'gyur te/ /mgo la skra dkar mi 'byung zhing / /rags </text></item>
<item><p>172a6</p><section>mdo sde</section><text>pa'i rga ba mi 'byung ste/ /de bzhin sdug bsngal 'chi ba med/ /the tshom yid gnyis mi 'byung ste/ /de dag la ni nem nur med/ /mdo sde bye ba brgya rnams na/ /nyin mtshan du yang </text></item>
<item><p>172a7</p><section>mdo sde</section><text>de dag 'tshol/ /ji snyed kun nas nyon mongs kyi/ /bag la nyal ni rab tu spangs/ /de dag sems can thams cad la/ /rtag tu mnyam pa'i sems su 'gyur/ /ting 'dzin bye ba khrag </text></item>
<item><p>172b1</p><section>mdo sde</section><text>khrig rnams/ /phyogs bcu dag tu nges par ston/ /dris pa bye stong rnams kyang / /mi gnas par ni lung ston to/ /pho dang mor ni 'du shes dang / /'du shes thams cad rnam par </text></item>
<item><p>172b2</p><section>mdo sde</section><text>bshig /dngos med 'du shes gnas nas ni/ /yang dag nges par ston par byed/ /yongs su dag pa'i ye shes kyis/ /ji bzhin du ni chos ston to/ /chos rnams yang dag bstan </text></item>
<item><p>172b3</p><section>mdo sde</section><text>la brtson/ /ting 'dzin ye shes spyod yul ldan/ /de yi ting 'dzin spyod pa yang / /dngos po dag la mi gnas te/ /de yi tshig kyang don med min/ /chos bstan pa yang 'bras bu </text></item>
<item><p>172b4</p><section>mdo sde</section><text>yod| |mdo sde 'di la su dga' ba/ /des ni mir 'gyur legs par 'thob/ /mi khom thams cad rab tu spangs/ /sangs rgyas kun la byas pa gzo/ /gang gis rin chen mdo 'di </text></item>
<item><p>172b5</p><section>mdo sde</section><text>las| |tshig bzhi'i tshigs bcad bzung ba yang / /des ni 'khor ba gang bor ba/ /bskal pa bsam gyis mi khyab bo/ /mdo sde 'di la su dga' ba/ /de dag sangs rgyas kun gyis gzigs </text></item>
<item><p>172b6</p><section>mdo sde</section><text>de ni sangs rgyas ri mor byas/ /myur du byang chub thob par 'gyur/ /mdo sde 'di la su dga' ba/ /de dag chos rnams thams cad la/ /the tshom dang ni nem nur med/ /de dag mya ngan 'das </text></item>
<item><p>172b7</p><section>mdo sde</section><text>dang nye/ /bya rgod phung por de bzhin gshegs/ /dpa' bo chen po de yis mthong / /thams cad sangs rgyas lung bstan te/ /rgyal ba byams pa mthong bar 'gyur/ /sangs rgyas byams </text></item>
<item><p>173a1</p><section>mdo sde</section><text>pa mthong nas ni/ /bzod pa bzang po thob par 'gyur/ /gang su zad pa'i dus la yang / /mdo sde 'di la rab gnas pa/ /de dag yang dag mtha' la gnas/ /</text></item>
<item><p>173a2</p><section>mdo sde</section><text>yang dag mtha' ni bsam mi khyab/ /bsam gyis mi khyab mtha' la ni/ /de dag nem nur yod ma yin/ /rdul phran tsam yang rnam pa kun/ /de dag la yang the tshom med/ /rdul tsam rab </text></item>
<item><p>173a3</p><section>mdo sde</section><text>tu spangs pa ni/ /de dag byang chub rnyed mi dka'/ /zad dus shin tu 'jigs pa la/ /dka' ba dag ni spyad byas te/ /mdo sde rin chen 'di bslabs na/ /spobs pa dag kyang mi zad </text></item>
<item><p>173a4</p><section>mdo sde</section><text>'gyur/ /mdo sde 'di ni rab bton na/ /sangs rgyas rnams kyi mdzod bsrungs te/ /'di ni sangs rgyas kun mchod pa/ /chos kyi mchod pa bsam mi khyab/ /ma rungs zad pa'i dus </text></item>
<item><p>173a5</p><section>mdo sde</section><text>la ni| |mdo sde 'di dag gang 'dzin pa/ /de dag ye shes rnyed mi dka'/ /sangs rgyas ye shes bsam mi khyab/ /gang gis sngon gyi sangs rgyas las/ /mdo sde 'di dag bzung ba ni/ /</text></item>
<item><p>173a6</p><section>mdo sde</section><text>de dag lus la 'chang gyur te/ /zad pa'i dus la rab tu 'don/ /sangs rgyas zhing ni bye bar yang / /'jig rten mgon po'i spyan sngar yang / /shAkya seng ge'i spyod pa rnams/ /de dag </text></item>
<item><p>173a7</p><section>mdo sde</section><text>sgra yang sgrog par 'gyur/ /de dag sangs rgyas spyan sngar ni/ /rtag tu seng ge'i sgra sgrog ste/ /mtha' yas pa yi spobs pa yis/ /sangs rgyas byang chub 'di yang smra/ /zad dus 'jigs </text></item>
<item><p>173b1</p><section>mdo sde</section><text>pa chen po'i tshe/ /byang chub 'di ni gang srung ba/ /bu ram shing gi rigs skyes rnams/ /sangs rgyas rnams kyis lung bstan yin/ /de dag gzugs ni phun sum tshogs/ /mtshan rnams </text></item>
<item><p>173b2</p><section>mdo sde</section><text>kyis kyang rnam par brgyan/ /sangs rgyas bye bar phyag 'tshal du/ /rnam par 'phrul bas 'gro bar 'gyur/ /sgyu ma yi ni me tog dag /gser gyi mdog 'drar snang ba dang / /bai DUR+ya dang </text></item>
<item><p>173b3</p><section>mdo sde</section><text>shel dag dang / /dngul gyi yang ni me tog rnams/ /rin chen rigs rnams thams cad kyang / /de yi lag nas 'byung bar 'gyur/ /byang chub lam rnams 'tshol ba'i phyir/ /de dag </text></item>
<item><p>173b4</p><section>mdo sde</section><text>sangs rgyas rnams la 'thor/ /mchod pa rnam pa sna tshogs dang / /rol mo sgrub pa phun sum tshogs/ /gang+gA yi ni bye ma snyed/ /ba spu'i khung nas 'byung bar 'gyur/ /sems can bye ba </text></item>
<item><p>173b5</p><section>mdo sde</section><text>bsam mi khyab/ /gang dag sgra 'di thos pa ni/ /sangs rgyas ye shes bla med las/ /de dag phyir yang mi ldog 'gyur/ /sangs rgyas bye ba de dag gi /bsngags pa bsam gyis mi khyab </text></item>
<item><p>173b6</p><section>mdo sde</section><text>brjod/ /bsam gyis mi khyab zhing rnams su/ /de dag sgra yang thos par 'gyur/ /gang gis sgra de thos pa ni/ /de dag 'du shes 'gags par 'gyur/ /'du shes dag ni 'gags nas su/ /</text></item>
<item><p>173b7</p><section>mdo sde</section><text>sangs rgyas mtha' yas mthong bar 'gyur/ /de 'dra ba yi ye shes kyis/ /byang chub spyod pa spyad nas ni/ /sems can kun gyi don byas nas/ /don byed pa yi rgyal bar 'gyur/ /gang gis </text></item>
<item><p>174a1</p><section>mdo sde</section><text>ting 'dzin bzung ba yi/ /mkhas pas 'dir ni gang 'thob pa/ /yon tan phan yon 'di dag ste/ /gzhan yang dpag tu med par 'gyur/ /bud med kyis </text></item>
<item><p>174a2</p><section>mdo sde</section><text>kyang mdo sde 'di/ /thos nas tshigs bcad gcig bzung na/ /bud med dngos po rnam bsgyur nas/ /chos smra bar yang de 'gyur ro/ /de ni phyis kyang bud med kyi/ /dngos po 'dzin </text></item>
<item><p>174a3</p><section>mdo sde</section><text>par mi 'gyur te/ /mtshan rnams kyis ni legs brgyan cing / /rtag tu byad bzhin bzang por 'gyur/ /mdo sde mchog rab 'di yi ni/ /yon tan dag kyang mchog bshad pa/ /de la de </text></item>
<item><p>174a4</p><section>mdo sde</section><text>dag thams cad 'byung / /byang chub nyid kyang myur du 'thob/ /sangs rgyas kun gyi spyod yul te/ /mdo sde 'di ni bzung nas su/ /de dag skye ba thams cad du/ /rtag tu 'jigs pa med </text></item>
<item><p>174a5</p><section>mdo sde</section><text>par 'gyur/ /ting 'dzin zhi ba bshad pa ni/ /byang chub sems dpa' skyed pa ste/ /byang chub rtogs par su 'dod pa/ /mdo sde 'di ni brjod par gyis/ /de dag thub dbang bsnyen pa </text></item>
<item><p>174a6</p><section>mdo sde</section><text>ste| |sangs rgyas byang chub nye bar 'gyur/ /de dag ring por mi thogs par/ /mnyam gzhag zhi ba'i sa 'di thob/ /byang chub sems dpa' dpa' bo dag /byang chub de la rtag gnas </text></item>
<item><p>174a7</p><section>mdo sde</section><text>nas| |sangs rgyas dag ni bye ba rnams/ /gang+gA'i bye snyed mthong bar 'gyur/ /ting 'dzin rdul bral zhi ba 'di ni des thob nas/ /sa bdag 'khor los bsgyur ba'i rgyal por de 'gyur te/ /</text></item>
<item><p>174b1</p><section>mdo sde</section><text>sangs rgyas rdul bral shin tu sems zhi rnams mthong nas/ /'jig rten mgon po de dag tshigs bcad brgyas bstod 'gyur/ /shin tu grags pa chen po lha dang mi yi mchog /'dren pa </text></item>
<item><p>174b2</p><section>mdo sde</section><text>dag la mchod pa mtshungs med des byas te/ /des ni rgyal srid mchil ma bzhin du yongs spangs nas/ /gtsang zhing rnam par dag pas tshangs pa'i spyad pa spyod/ /de ni thub pa mchog gi </text></item>
<item><p>174b3</p><section>mdo sde</section><text>bstan la rab byung nas/ /ting 'dzin rdul bral zhi ba 'di yang rab thob ste/ /de yang tshig dge ngag kyang shin tu 'jam gyur nas/ /blo ldan byin gyi brlabs kyis mdo sde bye ba 'chad/ /stong pa </text></item>
<item><p>174b4</p><section>mdo sde</section><text>mtshan med mchog tu gya nom zhi ba'i mchog /rab tu zhi chos spyad pa zhib cing thogs pa med/ /shin tu zhi brtag tu rdul bral rang bzhin stong / /ting 'dzin 'di thob skye bo mang la rab tu ston//</text></item>
<item><p>174b5</p><section>mdo sde</section><text>blo ni rtag tu zab cing blo yang mtha' yas te/ /blo yang rgya che dpag tu med pa'i don ldan blo/ /zab cing zhi ba'i ting nge 'dzin 'di thob nas ni/ /'jig rten thams cad du yang snang ba thob par </text></item>
<item><p>174b6</p><section>mdo sde</section><text>'gyur/ /rdul dang bral ba'i ting 'dzin zhi ba 'di rnyed na/ /de ni tshangs par spyod pa rtag tu gtsang bar 'gyur/ /dri nga med cing rtag tu kun nas nyon mongs med/ /sems can bye ba gzhan </text></item>
<item><p>174b7</p><section>mdo sde</section><text>yang de la 'god par 'gyur/ /rdul dang bral ba'i ting 'dzin zhi ba 'di bzung na/ /shes rab shin tu rno zhing shes rab mchog tu 'gyur/ /de thos rgya mtshor 'gyur zhing rtag tu blo mtha' </text></item>
<item><p>175a1</p><section>mdo sde</section><text>yas| |ngag dge blo gros mkhas shing cho ga shes par 'gyur/ /rdul dang bral ba'i ting 'dzin zhi ba 'di bzung na/ /las kyi gnas dang de bzhin bzo yi </text></item>
<item><p>175a2</p><section>mdo sde</section><text>gnas rnams dang / /sman gyi gnas rnams dang ni de bzhin rtsi yi gnas/ /brtan pa de ni thams cad kyi yang pha rol phyin/ /rdul dang bral ba'i ting 'dzin zhi ba 'di bzung na/ /snyan </text></item>
<item><p>175a3</p><section>mdo sde</section><text>dngags bstan bcos bzhad gad rol mo dang / /glu dang gar la shin tu mkhas shing pha rol phyin/ /'jig rten na yang rtag tu slob dpon 'gyur ba yin/ /rdul dang bral ba'i </text></item>
<item><p>175a4</p><section>mdo sde</section><text>ting 'dzin zhi ba 'di bzung na/ /byang chub spyod pa zhi ba dam pa mchog spyod cing / /de ni rtag par g.yog dang rab tu ldan par 'gyur/ /phyogs kyang rtag tu mi phyed mthun zhing 'tsham </text></item>
<item><p>175a5</p><section>mdo sde</section><text>bar 'gyur/ /rdul dang bral ba'i ting 'dzin zhi ba 'di bzung na/ /mkhas pa de la mya ngan dag gi zug rngu dang / /mkhas pa'i sems la nam yang gnod pa mi 'byung ste/ /thams cad </text></item>
<item><p>175a6</p><section>mdo sde</section><text>dus su rtag par nad kyang med par 'gyur/ /rdul dang bral ba'i ting 'dzin zhi ba 'di bzung na/ /lus kyi nad dang de bzhin sems kyi nad rnams dang / /so yi nad dang de bzhin mgo </text></item>
<item><p>175a7</p><section>mdo sde</section><text>yi nad rnams kyang / /'tsho ba'i 'jig rten dag na de la nad mi 'byung / /rdul dang bral ba'i ting 'dzin zhi ba 'di bzung na/ /mi yi 'jig rten nad rnams mang po ci yod pa/ /lus kyi </text></item>
<item><p>175b1</p><section>mdo sde</section><text>nad dang de bzhin sems kyi nad rnams dang / /de la nad kyang de dag rtag tu yong mi 'byung / /rdul dang bral ba'i ting 'dzin zhi ba 'di bzung na/ /sems la kun nas nyon mongs pa ni gang </text></item>
<item><p>175b2</p><section>mdo sde</section><text>yod dang / /lus la yang ni nad kyi rnam pa gang yod pa/ /kun nas nyon mongs mang po de dag de la med/ /rdul dang bral ba'i ting 'dzin zhi ba 'di bzung na/ /bar snang nam mkha' dag </text></item>
<item><p>175b3</p><section>mdo sde</section><text>la gos pa med pa ltar/ /rnam par dag cing rgya che rab tu 'od gsal te/ /de bzhin de yi sems kyang rnam par dag par 'gyur/ /rdul dang bral ba'i ting 'dzin zhi ba 'di bzung na/ /zla ba'i </text></item>
<item><p>175b4</p><section>mdo sde</section><text>'od dang de bzhin nyi ma'i 'od rnams ni/ /dag cing gzung du med la rab tu 'od gsal ba/ /de bzhin de yi sems kyang shin tu 'od gsal 'gyur/ /ji ltar tshon rtsi thogs nas bar snang </text></item>
<item><p>175b5</p><section>mdo sde</section><text>nam mkha' la/ /rnam pa mang po du ma'i gzugs rnams bri bar dka'/ /de bzhin rdul bral zhi ba'i ting 'dzin 'di bsgoms na/ /de yi sems la ri mor bri ba sla ma yin/ /rlung ni ji ltar </text></item>
<item><p>175b6</p><section>mdo sde</section><text>phyogs bzhi dag nas langs pa dang / /thogs pa med par phyogs rnams kun tu 'gro bar 'gyur/ /de yi sems kyi rgyud kyang rlung dang 'drar 'gyur te/ /de ni 'jig rten dag na thogs med </text></item>
<item><p>175b7</p><section>mdo sde</section><text>ma chags 'gro /rlung langs pa ni rgya mos gzung du rung yang srid/ /rlung ni zhags pa dag gis bcing bar nus gyur kyang / /rdul dang bral ba zhi ba'i ting 'dzin 'di bsgoms na/ /de yi sems </text></item>
<item><p>176a1</p><section>mdo sde</section><text>ni rab tu shes par sla ma yin/ /gzugs brnyan dag ni chu yi nang du gzung bar rung / /'bru mar gang ba'i snod dang chu yi nang du 'byung / /de bzhin rdul </text></item>
<item><p>176a2</p><section>mdo sde</section><text>bral zhi ba'i ting 'dzin 'di bsgoms na/ /de yi sems ni rab tu shes par sla ma yin/ /sprin las 'brug zer glog gi 'khri shing byung ba dag /mi dag gi ni lag pas gzung bar nus </text></item>
<item><p>176a3</p><section>mdo sde</section><text>gyur kyang / /rdul dang bral ba zhi ba'i ting 'dzin 'di thob na/ /de yi sems kyi tshad ni shes par sla ma yin/ /phyogs bcu'i sangs rgyas zhing na sems can ci yod pa/ /sems </text></item>
<item><p>176a4</p><section>mdo sde</section><text>can de dag gi ni sgra skad gzung nus kyang / /byang chub sems dpa' nam zhig ting 'dzin 'di thob na/ /de yi sems kyi mtha' ni shes par sla ma yin/ /des ni rdul bral zhi ba'i ting </text></item>
<item><p>176a5</p><section>mdo sde</section><text>'dzin 'di thob nas/ /kun nas nyon mongs med cing gos pa med par 'gyur/ /nam zhig des ni ting 'dzin zhi ba thob pa'i tshe/ /phyir yang srid pa gsum la nam yang chags mi byed/ /</text></item>
<item><p>176a6</p><section>mdo sde</section><text>nam zhig rdul dang bral ba'i ting 'dzin 'di thob na/ /'dod pa dag la mi sred gzugs la mi sred de/ /bud med dag la mi sred sems kyang 'khrul pa med/ /zhi zhing rab tu zhi ba gos </text></item>
<item><p>176a7</p><section>mdo sde</section><text>pa med par 'gyur/ /nam zhig rdul dang bral ba'i ting 'dzin 'di thob na/ /bu la mi sred bu mo dag la'ang sred mi 'gyur/ /chung ma dag la'ang mi sred g.yog la'ang sred pa med/ /rab </text></item>
<item><p>176b1</p><section>mdo sde</section><text>tu zhi ba'i spyod cing gos pa med par 'gyur/ /gser la mi sred nor rnams la yang sred med de/ /mtho ris mi sred rin chen rdzas la chags mi 'gyur/ /sems kyang shin tu rnam par </text></item>
<item><p>176b2</p><section>mdo sde</section><text>dag cing mi rtogs pa/ /'di ni ting nge 'dzin rnams thob pa'i bye brag yin/ /rgyal srid 'dod phyir tshangs par spyod pa de mi spyod/ /mkhas pa mtho ris sred pas rtag tu sbyin mi byed/ /byang chub </text></item>
<item><p>176b3</p><section>mdo sde</section><text>sems dpa' byang chub 'dod pas sbyin byed de/ /'di ni ting nge 'dzin dag thob pa'i bye brag go /rgyal po'i srid phyir dka' thub brtul zhugs mi spyod de/ /srid pa gsum du dbang phyug 'dod </text></item>
<item><p>176b4</p><section>mdo sde</section><text>pa'i phyir ma yin/ /skye bo mang la phan phyir byang chub sred pa yis/ /de ni rdul dang bral ba'i ting 'dzin 'di sgrub bo/ /glu la mi sred gang la'ang sred pa ma yin te/ /spos la mi sred btung ba </text></item>
<item><p>176b5</p><section>mdo sde</section><text>dag la'ang sred ma yin/ /zas la'ang mi sred gos la yang ni sred mi 'gyur/ /'di ni ting nge 'dzin dag thob pa'i bye brag yin/ /mig la mi sred rna ba la yang sred ma yin/ /sna la mi </text></item>
<item><p>176b6</p><section>mdo sde</section><text>sred lce la sred pa ma yin zhing / /lus la mi sred sems la yang ni sred mi 'gyur/ /'di ni ting nge 'dzin dag thob pa'i bye brag yin/ /khyim la mi sred dgon par sred pa ma yin te/ /</text></item>
<item><p>176b7</p><section>mdo sde</section><text>gtsug lag khang la mi sred grong la'ang sred mi 'gyur/ /yul 'khor mi sred grong khyer la'ang mi sred de/ /'di ni ting nge 'dzin dag thob pa'i bye brag yin/ /sbyin la mi sred tshul khrims </text></item>
<item><p>177a1</p><section>mdo sde</section><text>dag la sred mi 'gyur/ /bzod la mi sred brtson 'grus la'ang sred ma yin/ /bsam gtan mi sred shes rab la'ang mi sred de/ /'di ni ting nge 'dzin </text></item>
<item><p>177a2</p><section>mdo sde</section><text>dag thob pa'i bye brag yin/ /sems can la'ang mi sred srog la mi sred cing / /sangs rgyas dag la mi sred chos la sred mi byed/ /dge 'dun mi sred byang chub la'ang sred mi 'gyur//</text></item>
<item><p>177a3</p><section>mdo sde</section><text>'di ni ting nge 'dzin dag thob pa'i bye brag yin/ /yod la mi sred med pa la'ang sred ma yin/ /dbus la mi sred mtha' la'ang sred par mi 'gyur zhing / /kun la mi sred sred pa med </text></item>
<item><p>177a4</p><section>mdo sde</section><text>pa'ang ma yin te/ /'di ni ting nge 'dzin dag thob pa'i bye brag yin/ /rdul dang bral ba'i ting 'dzin zhi ba 'di thob na/ /de la 'dod chags nam yang gnod pa mi skyed de/ /su dag bud </text></item>
<item><p>177a5</p><section>mdo sde</section><text>med sred pa de ni sems 'khrul 'gyur/ /'di ltar des ni 'dod chags rang bzhin yongs su shes/ /rdul dang bral ba zhi ba'i ting 'dzin 'di thob na/ /de la nam yang zhe sdang gnod pa </text></item>
<item><p>177a6</p><section>mdo sde</section><text>mi skyed de/ /mkhas pas 'di ltar gnod sems rab tu bshig pa'i phyir/ /byams par byed cing zhe sdang thams cad shin tu bcom/ /de la nam yang gti mug gnod pa mi skyed de/ /</text></item>
<item><p>177a7</p><section>mdo sde</section><text>shes rab kyis ni gti mug ma rig nges par bsal/ /ye shes rab rib med pa dpag tu med pa thob/ /ting 'dzin thob pa'i yon tan 'di dag dpag tu med/ /mi gtsang bas ni 'dod </text></item>
<item><p>177b1</p><section>mdo sde</section><text>chags rtag tu tshar bcad de/ /byams pa yis kyang zhe sdang khor mor ma lus bcom/ /shes rab kyis ni gti mug nyon mongs dra ba bsal/ /ting 'dzin thob pa 'jig rten kun na rab tu </text></item>
<item><p>177b2</p><section>mdo sde</section><text>mdzes/ /de la nam yang gnyid ni gnod pa mi bskyed de/ /des ni nye ba'i nyon mongs rnam mang rnam par bshig /de ni gos pa med cing shin tu bral bar 'gyur/ /ting 'dzin thob pa'i yon </text></item>
<item><p>177b3</p><section>mdo sde</section><text>tan 'di dag dpag tu med/ /byang chub sems dpa' gang dag ting 'dzin 'di 'dzin pa/ /de la nam yang chags pa gnod par mi 'gyur te/ /'di ltar de ni dus kun tu yang gtong la </text></item>
<item><p>177b4</p><section>mdo sde</section><text>dga'/ /bdog pa thams cad gtong zhing bde ba sbyin par 'gyur/ /byang chub sems dpa' gang dag ting 'dzin 'di 'dzin pa/ /de ni dpe med pa yi mthu dang ldan par 'gyur/ /de ni </text></item>
<item><p>177b5</p><section>mdo sde</section><text>rtag par stobs dang rjes su ldan 'gyur te/ /'jig rten na ni de dang mnyam pa su yang med/ /nam tshe 'jig rten du'ang 'khor los bsgyur ba yi/ /mi yi rgyal por de 'gyur dzam+bu'i </text></item>
<item><p>177b6</p><section>mdo sde</section><text>gling du 'ongs/ /de tshe skye bo mang pos shin tu mchod par 'gyur/ /khyad par thob pas rab rib med cing shes rab mchog /su dag gtso bor gyur cing rigs che rin chen mchog /longs spyod </text></item>
<item><p>177b7</p><section>mdo sde</section><text>che zhing g.yog bran mang la dbang yang che/ /gang la rta dang bal glang shing rta bzhon mchog yod/ /gser dang nor bu rin chen 'gron bu rab tu mang / /sangs rgyas ye shes dam pa 'di la </text></item>
<item><p>178a1</p><section>mdo sde</section><text>su dad pa/ /de dag 'dzam gling rin chen rigs zhes bya ba yin/ /de ni rin chen rigs mchog de ru skyes nas kyang / /gnyen bshes shin tu mang po'i tshogs </text></item>
<item><p>178a2</p><section>mdo sde</section><text>kyi don kyang byed/ /dzam+bu'i gling 'di dag na ma dad gang yod pa/ /de dag bag yod pas ni dad pa skyed par byed/ /sems can tshogs rnams byang chub sems la gang bkod pa/ /de </text></item>
<item><p>178a3</p><section>mdo sde</section><text>dag sangs rgyas rang byung rgyal ba mchog tu 'gyur/ /de dag mtshungs pa med pa'i byang chub mchog thob nas/ /sangs rgyas zhing du mtshungs med 'khor lo rab tu bskor/ /de tshe chos kyi </text></item>
<item><p>178a4</p><section>mdo sde</section><text>'khor lo 'di ni sus shes pa/ /de dag ma lus mi skye'i chos la gnas par 'gyur/ /byang chub sems dpa' de dag shin tu mang byed de/ /de dag rtag tu sems can rnams kyis </text></item>
<item><p>178a5</p><section>mdo sde</section><text>mchod par 'gyur/ /de dag dus kun tu yang mtshungs med don byed de/ /de dag sems can mig ni rab rib med par byed/ /byang chub sems dpa' gang dag rab dga' byams </text></item>
<item><p>178a6</p><section>mdo sde</section><text>pa'i sems/ /gos pa med pa de dag de tshe sangs rgyas 'gyur/ /de tshe byang chub sems dpa' de dag gar gnas pa/ /sems can dag gi don kyang tshad med byed par 'gyur/ /</text></item>
<item><p>178a7</p><section>mdo sde</section><text>tshangs spyod mtshungs med tshul khrims rnam dag rab tu bsrung / /bskal pa mtha' yas mang por ting 'dzin sgom par byed/ /rtag tu bsam gtan rnam par thar la shin tu </text></item>
<item><p>178b1</p><section>mdo sde</section><text>nges| |de tshe byang chub sems dpa' de dag sangs rgyas sras/ /de dag rdzu 'phrul rkang pa rtag tu bsnyen byed cing / /zhing rnams mtha' yas rnam pa mang por de song nas/ /bde bar gshegs </text></item>
<item><p>178b2</p><section>mdo sde</section><text>pas rab tu bshad pa'i chos nyan te/ /gzungs la rab tu gnas par thams cad 'dzin par byed/ /byang chub sems dpa' gang dag gzungs la gnas pa ni/ /mdo sde dpag tu med </text></item>
<item><p>178b3</p><section>mdo sde</section><text>pa mtha' yas rab tu ston/ /byang chub sems dpa' gang dag gzungs la gnas pa ni/ /sems can dag gi don kyang dpag tu med pa byed/ /sems can 'chi 'pho skye ba dang / /'gro ba </text></item>
<item><p>178b4</p><section>mdo sde</section><text>dang ni 'ong ba shes/ /des ni ci 'dra'i las byas pa/ /rnam par smin pa de 'drar 'gyur/ /las rnams 'pho bar 'gyur ba yang / /rdul tsam yang ni mi rnyed de/ /byang chub sems dpa' </text></item>
<item><p>178b5</p><section>mdo sde</section><text>grags chen ni/ /de dag gi yang de shes so/ /stong pa bdag nyid chen po yi/ /gnas pa dag gi dam pa yin/ /sems can bye ba bsam yas kyang / /theg pa che la rab tu 'god/ /de </text></item>
<item><p>178b6</p><section>mdo sde</section><text>la ston par byed pa na/ /sems can 'du shes mi 'jug ste/ /chos rnams 'jug pa med par ni/ /byang chub sems dpa' rab tu ston/ /chos rnams rab tu ston pa na/ /dmigs pa </text></item>
<item><p>178b7</p><section>mdo sde</section><text>dag ni mi 'byung ste/ /ye shes brtan la rab gnas shing / /stong pa nyid la gnas par 'gyur/ /ston pa kun gyi gnas pa yi/ /ting 'dzin 'di ni bstan byas nas/ /bud med 'du shes </text></item>
<item><p>179a1</p><section>mdo sde</section><text>rang bzhin gyis/ /de la 'du shes mi 'byung ngo / /bud med 'du shes rnam bshig nas/ /byang chub snying por 'dug par 'gyur/ /byang chub snying por 'dug </text></item>
<item><p>179a2</p><section>mdo sde</section><text>nas ni/ /bdud kyi 'du shes rnam par ldog /mkhas pa des ni bdud rnams dang / /bdud kyi sde yang mi mthong ste/ /bdud kyi bu mo gsum po yang / /des ni mthong bar mi 'gyur ro/ /</text></item>
<item><p>179a3</p><section>mdo sde</section><text>byang chub snying por 'dug nas ni/ /'du shes thams cad rab tu spongs/ /'du shes thams cad rab spangs nas/ /sa 'di thams cad g.yos par gyur/ /ri rab rgya mtshor bcas pa </text></item>
<item><p>179a4</p><section>mdo sde</section><text>dag |phyogs bcu na yang ci yod g.yos/ /phyogs bcu dag na sems can rnams/ /kun gyis de ni mi shes so/ /sa dag rab tu g.yos pa 'di/ /byang chub sems dpa'i rdzu 'phrul </text></item>
<item><p>179a5</p><section>mdo sde</section><text>yin| |byang chub dam pa 'tshang rgya ba/ /de tshe sa yang lan drug g.yos/ /'dus byas chos ni ji snyed dang / /chos gang 'dus ma byas pa yang / /chos de thams cad rab rtogs te/ /</text></item>
<item><p>179a6</p><section>mdo sde</section><text>chos kyi sgrar ni bstan pa yin/ /'di la rtogs byed gang yang med/ /seng ge'i sgra ni 'byung mod kyi/ /'byung ba dag kyang rnam rig nas/ /'od byed sangs rgyas nyid du 'gyur/ /rten </text></item>
<item><p>179a7</p><section>mdo sde</section><text>cing chos rnams 'byung bar 'gyur/ /rten cing chos rnams rab tu skye/ /chos rnams kyi ni rten pa yang / /mkhas pa de dag thams cad shes/ /chos kun gyi ni cho ga shes/ /stong nyid </text></item>
<item><p>179b1</p><section>mdo sde</section><text>rtogs par khong du chud/ /de dag 'gro ba rab shes te/ /chos kun rtogs par khong du chud/ /de yi 'gro ba btsal na yang / /byang chub sems dpas mi rnyed de/ /'di ltar sangs rgyas thams </text></item>
<item><p>179b2</p><section>mdo sde</section><text>cad kyi/ /'gro ba bsam yas de yis rig /'gro ba thams cad shes pa gang / /de ni 'gro ba der 'gro ste/ /dam chos mtshan nyid rig pas na/ /ngan song thams cad chad pa yin/ /dam </text></item>
<item><p>179b3</p><section>mdo sde</section><text>chos mtshan nyid rig nas ni/ /zhing rnams thams cad rnam par lta/ /zhing kun la yang rnam bltas nas/ /byang chub snying por 'dug par 'gyur/ /byang chub snying por 'dug nas su/ /</text></item>
<item><p>179b4</p><section>mdo sde</section><text>seng ge yi ni sgra sgrog ste/ /de bzhin zhing rnams bye ba snyed/ /bsam yas dpag med grags par byed/ /zhing de rnams kyang g.yo byed cing / /sangs rgyas dpa' bo grags chen dag /sems </text></item>
<item><p>179b5</p><section>mdo sde</section><text>can ji ltar 'dul ba bzhin/ /sems can kha lo sgyur zhing 'dul/ /byang chub dam pa reg nas ni/ /byang chub snying po de las langs/ /dpag med bsam gyis mi khyab pa/ /sems can 'dul </text></item>
<item><p>179b6</p><section>mdo sde</section><text>ba'ang rnam par 'dul/ /de nas rdzogs pa'i sangs rgyas ni/ /sangs rgyas sprul pa mtha' yas sprul/ /zhing rnams bye ba stong du yang / /sangs rgyas sprul pa 'gro bar 'gyur/ /sems can </text></item>
<item><p>179b7</p><section>mdo sde</section><text>bye ba bsam yas rnams/ /byang chub mchog la rab tu 'god/ /srog chags kun la phan pa'i phyir/ /chos kyi mchog kyang ston par byed/ /ye shes chen po de 'dra ste/ /sangs rgyas ye </text></item>
<item><p>180a1</p><section>mdo sde</section><text>shes bsam mi khyab/ /de phyir 'dun pa rab bskyed cing / /byang chub 'dun pa bla na med/ /sangs rgyas dang ni chos rnams dang / /'dus pa'i dam pa dge 'dun </text></item>
<item><p>180a2</p><section>mdo sde</section><text>la| |byang chub sems dpa' dpa' bo rnams/ /byang chub mchog 'tshol gus pa skyed/ /zhum pa med pa'i sems kyis kyang / /g.yel ba med par ri mo gyis/ /de nas 'od byed </text></item>
<item><p>180a3</p><section>mdo sde</section><text>sangs rgyas su/ /ring por mi thogs 'gro bar 'gyur/ /byang chub sems dpa' gang dag kyang / /zhing rnams stong nas lhags pa rnams/ /'jig rten sgron ma rang mthong ste/ /chos </text></item>
<item><p>180a4</p><section>mdo sde</section><text>kyis mchog kyang 'chad par mdzad/ /dpa' bo chen po 'dren pa la/ /rin chen chen pos 'thor bar byed/ /man+dA ra ba'i me tog dag /byang chub phyir ni 'thor bar byed/ /bla na med </text></item>
<item><p>180a5</p><section>mdo sde</section><text>pa'i sangs rgyas zhing / /zhing 'di rab tu rgyan par byed/ /phyogs dang phyogs ni kun tu yang / /rin po che yi dra bas g.yogs/ /ba dan dag kyang gdags byas shing / /rgyal mtshan </text></item>
<item><p>180a6</p><section>mdo sde</section><text>bye ba mngon par sgreng / /du ma yi ni rgyan rnams kyis/ /zhing 'di shin tu legs par brgyan/ /khang pa brtsegs pa byed par 'gyur/ /rin chen kun gyis rnam par spras/ /khang pa pu </text></item>
<item><p>180a7</p><section>mdo sde</section><text>shu stegs bu dag /yid du 'ong ba grangs med rnams/ /gzhal med khang dang zla gam dang / /skar khung de bzhin bya rgya bres/ /rin chen sna tshogs brgyan pa yi/ /bdug pa'i </text></item>
<item><p>180b1</p><section>mdo sde</section><text>snod du bdug pa bdugs/ /bdug pa dag ni bdugs pa yis/ /sangs rgyas zhing 'di rab tu gang / /de yi dri ni yid 'ong ba/ /zhing yang bye ba stong du ldang / de dag kun tu khyab byas nas/ /spos </text></item>
<item><p>180b2</p><section>mdo sde</section><text>kyi char yang rab tu 'bebs/ /gang gis dri de mnams pa yang / /de dag sangs rgyas 'dren par 'gyur/ /de dag 'dod chags zug rngu spangs/ /zhe sdang sred pa yong med de/ /rgya mo chen </text></item>
<item><p>180b3</p><section>mdo sde</section><text>po rnam par dral/ /mun pa kun kyang med par 'gyur/ /der ni rdzu 'phrul thob gyur te/ /dbang stobs byang chub yan lag dang / /bsam gtan thar pa rnam par reg /de dag sbyin par 'os </text></item>
<item><p>180b4</p><section>mdo sde</section><text>par 'gyur/ /stan yang yid du 'ong ba rnams/ /bye ba phrag lnga rab bshams te/ /rin chen dra bas brgyan pa yi/ /gos rnams bye ba rab tu bting / /de la dpa' bo grags pa che/ /byang </text></item>
<item><p>180b5</p><section>mdo sde</section><text>chub sems dpa' de dag 'dug /mtshan dang de bzhin dpe byad kyis/ /de dag shin tu rnam par 'bar/ /sangs rgyas zhing 'di thams cad kyang / /rin chen shing gis legs brgyan te/ /</text></item>
<item><p>180b6</p><section>mdo sde</section><text>yan lag brgyad ldan chus gang ba/ /rdzing bu dag ni rnam par sprul/ /rdzing bu'i 'gram na gnas pa rnams/ /de dag de las chu 'thungs nas/ /thams cad sred pa bsal nas ni/ /'jig </text></item>
<item><p>180b7</p><section>mdo sde</section><text>rten gyi yang mchod rten 'gyur/ /tha dad pa yi zhing nas kyang / /byang chub sems dpa' lhags pa rnams/ /shAkya seng ge skyob pa yi/ /sangs rgyas bsngags brjod par byed/ /sgra de su </text></item>
<item><p>181a1</p><section>mdo sde</section><text>dag thos pa ni/ /de dag 'jig rten 'dren par 'gyur/ /phan yon bsam gyis mi khyab pa/ /mdo sde 'di ni ngas rab bshad/ /pad+ma bye ba bsam mi khyab </text></item>
<item><p>181a2</p><section>mdo sde</section><text>'dab ma dag ni gser las byas/ /snying po sprul gyi snying po ste/ /der ni de dag rab tu sprul/ /yal ga dag kyang bai DUR+ya/ /khog pa dag ni shel yin te/ /ze ba dpal gyi snying po can//</text></item>
<item><p>181a3</p><section>mdo sde</section><text>der ni mdzes pa rnams kyang sprul/ /de dag dri yang bsam mi khyab/ /rgyun mi chad par 'byung ba yis/ /zhing rnams bye ba kun tu gang / /pad+ma'i dri ni bsam mi khyab/ /yid du 'ong </text></item>
<item><p>181a4</p><section>mdo sde</section><text>bar 'byung ba yi/ /dri de su yis bsnams pa yang / /de dag rab tu sems dga' zhing / /nad rnams thams cad zhi bar 'gyur/ /'dod chags zhe sdang gti mug rnams/ /ma lus </text></item>
<item><p>181a5</p><section>mdo sde</section><text>par ni zad 'gyur te/ /de dag nyes pa gsum zad nas/ /sangs rgyas bde ba sbyin par 'gyur/ /de dag las ni sgra 'byung ste/ /sangs rgyas sgra ni bsam mi khyab/ /dam pa'i chos dang </text></item>
<item><p>181a6</p><section>mdo sde</section><text>dge 'dun sgra/ /rnam pa kun ni 'byung bar 'gyur/ /stong pa nyid dang mtshan med dang / /smon pa med pa'i sgra 'byung ste/ /de thos sems can bye ba mang / /phyir mi ldog par rab tu </text></item>
<item><p>181a7</p><section>mdo sde</section><text>'gyur/ /sgra de dag ni byung ba yang / /zhing rnams bye bar 'gro bar 'gyur/ /sems can bye ba bsam yas rnams/ /sangs rgyas ye shes 'god par byed/ /rma bya ka la ping+ka dang /</text></item>
<item><p>181b1</p><section>mdo sde</section><text>shang shang te'u dang bya rnams kyang / /de dag rab tu sgra 'byin pa/ /sangs rgyas sgra ni bla na med/ /kun la ri skegs khrung khrung dang / /khu byug dang ni bya rnams te/ /de dag sgra ni 'byin pa yang / /</text></item>
<item><p>181b2</p><section>mdo sde</section><text>bsam gyis mi khyab chos sgra 'byin/ /ne tso ngang pa ka lan+ta/ /ngur pa dang ni sa ra sa/ /de dag sgra rnams 'byin pa ni/ /bla med dge 'dun sgra yang 'byin/ /lha dag gi dang mi yi ni/ /bya rnams </text></item>
<item><p>181b3</p><section>mdo sde</section><text>ji snyed gang yod pa/ /dkon mchog gsum gyi bsngags pa rnams/ /de dag kun tu sgra yang 'byin/ /rin po che yi shing rnams ni/ /bye brag 'phags shing blta na sdug /yid 'ong nor </text></item>
<item><p>181b4</p><section>mdo sde</section><text>bu'i shing rnams kyang / /zhing 'di nyid du rnam par sprul/ /shing 'di kun la rgyan rnams kyi/ /chun po thams cad rab tu 'phyang / /sangs rgyas dag gi mthu yis ni/ /zhing 'di nyid du mngon </text></item>
<item><p>181b5</p><section>mdo sde</section><text>par sprul/ /zhing 'di na ni mi snang ba/ /de lta bu yi bkod pa ni/ /zhing kun na yang yod med de/ /de tshe shin tu bye brag 'phags/ /gong ma bzhin du 'di dag rnams/ /shAkya seng ge </text></item>
<item><p>181b6</p><section>mdo sde</section><text>skyob pas bshad/ /byang chub sems dpa' grags chen rnams/ /ye shes de la nem nur med/ /gang gi mtha' 'di rtogs pa ni/ /de dag 'jug pa bsam yas te/ /ye shes kyis </text></item>
<item><p>181b7</p><section>mdo sde</section><text>ni rnam par 'phel/ /'bab chu dag gis rgya mtsho bzhin/ /de dag la yang mtha' mi rnyed/ /rgya mtsho dag ni 'thung ba bzhin/ /byang chub sems dpa' rnams kyi tshul/ /bsam gyis mi </text></item>
<item><p>182a1</p><section>mdo sde</section><text>khyab 'di dag bshad/ /dpa' bo mtha' 'dir gnas pa yi/ /byang chub sems dpa' grags ldan rnams/ /dbyangs kyi yan lag rnam 'byin pa/ /gang+gA yi ni </text></item>
<item><p>182a2</p><section>mdo sde</section><text>bye ma snyed/ /de bas dbyangs kyang bsam yas te/ /byang chub sems dpa' rlom sems med/ /rlom sems rab tu spangs pa na/ /byang chub tu yang nye bar 'gyur/ /de dag srog gi phyir </text></item>
<item><p>182a3</p><section>mdo sde</section><text>yang ni/ /tshul khrims 'dral bar mi byed de/ /byang chub sems dpa' bka' thub brtan/ /de ni mi 'dral spyod par byed/ /'dod pa yi ni 'du shes kyis/ /de kun phyir yang mi 'dral </text></item>
<item><p>182a4</p><section>mdo sde</section><text>te| |'du shes thams cad spangs pa la/ /ting 'dzin dag ni dpag tu med/ /mnyam par bzhag pas de spyod de/ /ting 'dzin la yang chags pa med/ /chags pa med cing bag </text></item>
<item><p>182a5</p><section>mdo sde</section><text>yod pas/ /de ni 'jig rten chags mi byed/ /'jig rten khams ni 'das nas kyang / /bde ba can du de 'gro ste/ /der song nas ni de yis kyang / /sangs rgyas 'od dpag med pa </text></item>
<item><p>182a6</p><section>mdo sde</section><text>mthong / /byang chub sems dpa' dpa' bo gang / /mtshan rnams kyis ni legs par brgyan/ /mngon shes lnga ldan shes rab che/ /gzungs rnams spyod yul gyur pa dag /</text></item>
<item><p>182a7</p><section>mdo sde</section><text>zhing rnams bye bar rab 'gro zhing / /sangs rgyas zhabs la phyag kyang 'tshal/ /sangs rgyas zhing ni bsam yas su/ /snang bar byed cing 'gro bar 'gyur/ /skyon rnams thams cad </text></item>
<item><p>182b1</p><section>mdo sde</section><text>rab spangs shing / /nyon mongs thams cad rnam par sbyangs/ /nyon mongs thams cad rgyun bcad de/ /rgyal bar skye ba gcig gis gnas/ /zhing de nas ni mi rnams kyang / /ngan song du </text></item>
<item><p>182b2</p><section>mdo sde</section><text>yang mi 'gro ste/ /zhing der ngan song thams cad kyang / /ma lus par ni chad par 'gyur/ /skyob ba 'od ni dpag med pa/ /'jig rten mgon pos bshad pa ste/ /de la nem nur ma byed </text></item>
<item><p>182b3</p><section>mdo sde</section><text>cig |bde ba can du 'gro bar 'gyur/ /mdo sde rin chen 'di yi bsngags pa rnams/ /bud med gang thos sems kyang dad 'gyur ba/ /skyes bu mkhas pa mchog tu myur 'gyur te/ /rdzu 'phrul </text></item>
<item><p>182b4</p><section>mdo sde</section><text>gyis ni zhing stong bye bar 'gro /mchod pa tshad med rnam mang ji snyed pa/ /zhing ni bye ba khrag khrig gtams snyed du/ /skyes bu mchog la mchod pa de byas pas/ /byams pa'i sems la grangs dang </text></item>
<item><p>182b5</p><section>mdo sde</section><text>char mi phod/ /tshul khrims ting 'dzin rtag tu bsnyen byas te/ /bsam gtan rnam thar de bzhin tshad med dang / /stong pa mtshan med rtag tu bsnyen byas na/ /ring por mi thogs 'jig rten </text></item>
<item><p>182b6</p><section>mdo sde</section><text>bde gshegs 'gyur/ /byang chub sems dpa' tshul khrims tshogs gnas pa/ /des ni nga la mchod pa rab mchog byas/ /zad dus tha mar byang chub sems gnas pa/ /des ni sangs </text></item>
<item><p>182b7</p><section>mdo sde</section><text>rgyas thams cad rtag tu mchod/ /zad dus mi bzad pa la byang chub sems dpa' gang / /bde bar gshegs pas bstan pa'i chos mchog 'di srung ba/ /de dag nga yi sras te phyi dus chos </text></item>
<item><p>183a1</p><section>mdo sde</section><text>skyong ba/ /de dag sangs rgyas bye ba stong gis yongs su gtad/ /mdo sde 'dzin pa'i phan yon gyi le'u ste/ sum cu rtsa gsum pa'o// //'phags </text></item>
<item><p>183a2</p><section>mdo sde</section><text>pa ting nge 'dzin gyi rgyal po'i mdo/ bam po bcu gcig pa/ de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems </text></item>
<item><p>183a3</p><section>mdo sde</section><text>dpa' sems dpa' chen po ting nge 'dzin 'di 'dod pa dang / myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas mtshan ma med </text></item>
<item><p>183a4</p><section>mdo sde</section><text>pa la gnas te de bzhin gshegs pa bzhugs pa'am/ yongs su mya ngan las 'das pa dag gi de bzhin gshegs pa'i mchod rten rnams la mchod pa rgya cher bya ba la mngon </text></item>
<item><p>183a5</p><section>mdo sde</section><text>par brtson par bya'o/ /gzhon nu/ byang chub sems dpa' sems dpa' chen po des sems can thams cad la dmigs pa'i sems bskyed pas ting nge 'dzin 'di 'dod pa dang /</text></item>
<item><p>183a6</p><section>mdo sde</section><text>myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas mtshan ma med pa la gnas shing las kyi rnam par smin pa la mi re bas rang gi </text></item>
<item><p>183a7</p><section>mdo sde</section><text>lus dang srog gis kyang de bzhin gshegs pa bzhugs pa'am/ yongs su mya ngan las 'das pa dag gi mchod rten la mchod pa mngon par 'du bya ba rgya cher bya'o/ /chos thams cad </text></item>
<item><p>183b1</p><section>mdo sde</section><text>kyi rang bzhin mnyam pa nyid rnam par spros pa'i ting nge 'dzin 'di'ang skad gsang mtho zhing yid du 'ong ba dang / bye brag tu 'phags pa'i tshig dang yi ge rgyun chags pas snying rje chen po la </text></item>
<item><p>183b2</p><section>mdo sde</section><text>dmigs pa'i sems dang / yid la byed pas gzhan la rgya cher rab tu bstan par bya'o/ /rab tu gdon par bya'o/ /bshad par bya'o/ /de ci'i phyir zhe na/ gzhon nu/ chos thams cad kyi rtsa ba </text></item>
<item><p>183b3</p><section>mdo sde</section><text>dang | gzhi ni chos thams cad kyi rang bzhin mnyam pa nyid rnam par spros pa'i ting nge 'dzin gyi rgyal po 'di yin no/ /gzhon nu/ gang gi tshe byang chub sems dpa' sems dpa' chen po snying </text></item>
<item><p>183b4</p><section>mdo sde</section><text>rje chen po dang / thabs kyis brtan pa'i brtson 'grus dang ldan pas de bzhin gshegs pa bzhugs pa'am/ yongs su mya ngan las 'das pa dag gi de bzhin gshegs pa'i mchod </text></item>
<item><p>183b5</p><section>mdo sde</section><text>rten rnams la mchod pa rgya cher bya ba la brtson par gyur cing / chos thams cad kyi rang bzhin mnyam pa nyid rnam par spros pa'i ting nge 'dzin gyi rgyal po 'di gzhan dag la'ang rgya cher rab </text></item>
<item><p>183b6</p><section>mdo sde</section><text>tu ston pa de'i tshe/ gzhon nu/ byang chub sems dpa' sems dpa' chen po de stong pa nyid dang / mtshan ma med pa dang / smon pa med pa'i rnam par thar pa'i sgo la gnas par 'gyur te/ de </text></item>
<item><p>183b7</p><section>mdo sde</section><text>chos gang la'ang mi dmigs so/ /byang chub sems dpa' sems dpa' chen po mi dmigs pa'i ting nge 'dzin gyi rnal 'byor la gnas pa ni smon lam thams cad la gnas par 'gyur ro/ /</text></item>
<item><p>184a1</p><section>mdo sde</section><text>gzhon nu/ byang chub sems dpa' sems dpa' chen po smon lam thams cad la gnas pa ni bdag dang sems can kun gyi smon lam thams cad yongs su </text></item>
<item><p>184a2</p><section>mdo sde</section><text>rdzogs par byed de/ ting nge 'dzin 'di'ang myur du thob cing / myur du bla na med pa yang dag par rdzogs pa'i byang chub mngon par rdzogs par 'tshang bya'o/ /gzhon nu/ rnam grangs </text></item>
<item><p>184a3</p><section>mdo sde</section><text>'dis kyang 'di ltar rig par bya ste/ gzhon nu/ sngon byung ba 'das pa'i dus na bskal pa grangs med pa bas ches grangs med pa/ yangs pa/ tshad med pa/ bsam gyis mi khyab pa/</text></item>
<item><p>184a4</p><section>mdo sde</section><text>dpag tu med par gyur pa de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig </text></item>
<item><p>184a5</p><section>mdo sde</section><text>rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das dbyangs byin zhes bya ba 'jig rten du byung ngo / /gzhon nu/</text></item>
<item><p>184a6</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas dbyangs byin nges sems can grangs med dpag tu med pa/ zag pa zad pa dgra bcom pa nyid la bkod </text></item>
<item><p>184a7</p><section>mdo sde</section><text>de| rab tu bkod cing yongs su mya ngan las 'das nas kyang sems can grangs med dpag tu med pa bla na med pa yang dag pa rdzogs pa'i byang chub las phyir mi ldog par yang rab </text></item>
<item><p>184b1</p><section>mdo sde</section><text>tu bkod nas yongs su mya ngan las 'das par gyur to/ /gzhon nu/ de'i tshe de'i dus na dzam+bu'i gling na rgyal po dpal dbyangs zhes bya bas/ de bzhin gshegs pa yongs su mya ngan las </text></item>
<item><p>184b2</p><section>mdo sde</section><text>'das pa la mchod pa bya ba'i phyir mchod rten de bzhin gshegs pa'i ring bsrel gyi snying po can bye ba khrag khrig brgya stong phrag brgyad khri bzhi stong byas te/ mchod rten re re la'ang mar </text></item>
<item><p>184b3</p><section>mdo sde</section><text>me'i yon bye ba khrag khrig brgya stong phrag brgyad khri bzhi stong btsugs so/ /de bzhin du mchod rten re re la'ang rol mo dang / sil snyan dang / me tog dang / bdug pa dang / spos dang / phreng ba </text></item>
<item><p>184b4</p><section>mdo sde</section><text>dang | byug pa dang / phye ma dang / na bza' dang / gdugs dang / rgyal mtshan dang / ba dan bye ba khrag khrig brgya stong phrag brgyad khri bzhi stong phul lo/ /gzhon nu/ 'di ltar rgyal po dpal </text></item>
<item><p>184b5</p><section>mdo sde</section><text>dbyangs kyis mchod rten de bzhin gshegs pa'i ring bsrel gyi snying po can la mchod pa byas nas byang chub sems dpa' bye ba khrag khrig brgya stong phrag brgyad cu'i byang chub sems dpa' </text></item>
<item><p>184b6</p><section>mdo sde</section><text>mang po bsogs nas byang chub sems dpa' sems dpa' chen po de dag thams cad la bde ba'i yo byad thams cad kyis mchod pa la brtson par gyur to/ /byang chub sems dpa' sems </text></item>
<item><p>184b7</p><section>mdo sde</section><text>dpa' chen po de dag thams cad kyang chos smra ba yin te/ spobs pa rgyun mi chad pa/ ting nge 'dzin rab tu thob pa/ chags pa med pa'i gzungs rab tu thob pa/ yang dag pa'i yon tan gyi chos </text></item>
<item><p>185a1</p><section>mdo sde</section><text>ston pa/ yongs su dag pa'i chos ston pa/ byang chub sems dpa'i dbang dam pa'i pha rol tu phyin pa sha stag go /gzhon nu/ de'i tshe de'i dus na 'khor de'i </text></item>
<item><p>185a2</p><section>mdo sde</section><text>nang na byang chub sems dpa' sems dpa' chen po bde bas byin zhes bya ba yod de/ byis pa gzhon nu skra nag pa/ dang po'i lang tsho dang ldan pa/ na tshod dar la bab pa/ 'dod pa la </text></item>
<item><p>185a3</p><section>mdo sde</section><text>rnam par ma rtses shing / gzhon nur tshangs par spyad pa/ bsnyen par rdzogs nas lo gcig lon pa zhig yod do/ /gzhon nu/ de'i tshe de'i dus na rgyal po dpal dbyangs kyis byang </text></item>
<item><p>185a4</p><section>mdo sde</section><text>chub sems dpa'i tshogs chen po de dag la gsol pa btab pa/ 'di lta ste/ pha rol tu phyin pa drug dang ldan pa yang dag par sdud pa/ byang chub sems dpa'i sde snod gzungs </text></item>
<item><p>185a5</p><section>mdo sde</section><text>chen po dang / thabs la mkhas pa dang / dbang dang 'dul ba chags pa med pa mngon par bsgrub pa'i phyir byang chub sems dpa' sems dpa' chen po de dag la gsol ba btab </text></item>
<item><p>185a6</p><section>mdo sde</section><text>nas| de'i nub mo mchod rten de bzhin gshegs pa'i ring bsrel gyi snying po can rnams kyi mdun du mar me'i yon bye ba khrag khrig brgya stong dag rab tu 'bar bar byas te/ khyams kyi </text></item>
<item><p>185a7</p><section>mdo sde</section><text>dkyil 'khor yang phyag dar byas shing chag chag btab nas rab tu byug pa byas/ me tog mngon par bkram zhing / mal stan sna tshogs bting ste/ rgyal po dpal dbyangs de btsun </text></item>
<item><p>185b1</p><section>mdo sde</section><text>mo'i 'khor dang bcas/ grong dang yul mi 'khor dang bcas/ grong mir bcas pa khyim gyi nang nas byung ste/ rol mo dang / sil snyan dang / pheg rdob pa dang / me tog dang / bdug pa dang /</text></item>
<item><p>185b2</p><section>mdo sde</section><text>spos dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams thogs nas mchod rten de bzhin gshegs pa'i ring bsrel gyi </text></item>
<item><p>185b3</p><section>mdo sde</section><text>snying po can rnams la mchod pa byas nas chos mnyan pa'i phyir btsun mo'i 'khor dang bcas te khang thog tu dong ngo / /lha dang mi'i 'khor kyang chos nyan pa'i phyir mang du tshogs te byang </text></item>
<item><p>185b4</p><section>mdo sde</section><text>chub sems dpa' bde bas byin gyis de dag mthong ba dang / mar me'i yon du phul ba bye ba khrag khrig brgya stong mang po dag rab tu 'bar bar byas pas de'i 'od kyis gcig tu khyab ste/</text></item>
<item><p>185b5</p><section>mdo sde</section><text>lha dang mi'i skye bo mang po rnams chos nyan par tshogs par rig nas de 'di snyam du sems te/ bdag ni theg pa chen po la zhugs pa yin na/ da bdag ting nge 'dzin 'di 'dod pa'i phyir </text></item>
<item><p>185b6</p><section>mdo sde</section><text>de bzhin gshegs pa la mchod pa zhig bya ste/ de bzhin gshegs pa la mchod pa ji lta bus lha dang mi dang lha ma yin du bcas pa'i 'jig rten ngo mtshar du 'gyur ba dang / yi rangs pa dang /</text></item>
<item><p>185b7</p><section>mdo sde</section><text>dga' ba dang / mgu ba dang / yid bde ba skyes par 'gyur zhing / chos kyi snang ba thob pa dang / rgyal po dpal dbyangs kyis de bzhin gshegs pa la mchod pa byas pa thams cad dang ldan pa </text></item>
<item><p>186a1</p><section>mdo sde</section><text>'di'ang zil gyis mnan te/ rgyal po dpal dbyangs btsun mo'i 'khor dang zhabs 'bring bar bcas pa'ang ngo mtshar du gyur cing yi rangs pa dang / rab </text></item>
<item><p>186a2</p><section>mdo sde</section><text>tu dga' ba dang / mgu ba dang / yid bde ba skye bar 'gyur bar mchod par bya'o snyam mo/ /de nas byang chub sems dpa' sems dpa' chen po bde bas byin de ltar sems </text></item>
<item><p>186a3</p><section>mdo sde</section><text>dga' zhing yid bde ba skyes te/ chos nyan pa'i skye bo'i tshogs chen po 'dus par rig nas de'i nub mo de bzhin gshegs pa'i mchod rten gyi mdun du 'dug nas lag pa g.yas </text></item>
<item><p>186a4</p><section>mdo sde</section><text>pa ras kyis dkris te 'bru mar gyi nang du bcug go /'bru mar gyi nang du bcug nas 'bar bar byas so/ /de nas byang chub sems dpa' sems dpa' chen po bde bas byin lhag pa'i </text></item>
<item><p>186a5</p><section>mdo sde</section><text>bsam pa la zhugs pa/ lhag pa'i bsam pas bla na med pa yang dag par rdzogs pa'i byang chub tu zhugs shing / byang chub yongs su 'tshol ba'i lag pa g.yas pa da ltar 'bar </text></item>
<item><p>186a6</p><section>mdo sde</section><text>yang sems dang bzhin gyi mdog 'gyur ba med do/ /gzhon nu/ de nas byang chub sems dpa' sems dpa' chen po bde bas byin gyi lag pa g.yas pa bsregs nas rab tu 'bar </text></item>
<item><p>186a7</p><section>mdo sde</section><text>zhing mer gyur te/ me lce gcig tu 'bar bar gyur ma thag tu de'i tshe sa chen po 'di'ang rab tu g.yos par gyur to/ /de'i lag pa g.yas pa 'bar bar byis pa'i 'od des mar me yon du phul ba </text></item>
<item><p>186b1</p><section>mdo sde</section><text>bye ba khrag khrig brgya stong phrag du ma rnams mog mog por byas par gyur te/ phyogs thams cad du'ang snang ba chen po byung ngo / /'od des phyogs thams cad snang bar gyur te kun tu khyab </text></item>
<item><p>186b2</p><section>mdo sde</section><text>par gyur pa dang / de dga' zhing yid bde ba skyes nas chos thams cad kyi rang bzhin mnyam pa nyid rnam par spros pa'i ting nge 'dzin 'di'ang skad 'jam zhing yid du 'ong ba dang / tshig </text></item>
<item><p>186b3</p><section>mdo sde</section><text>bye brag tu 'phags pa dang / tshig dang yi ge rgyun chags pas 'khor de dag thams cad la rgya cher go bar byed cing yang dag par rab tu bstan to/ /der sum cu rtsa gsum ris kyi lha khri </text></item>
<item><p>186b4</p><section>mdo sde</section><text>nyis stong chos nyan par 'dus pa de dag dga' zhing yid bde ba skyes nas lha'i mchod pa sna tshogs byed par gyur to/ /lha'i bu mo rnams kyang lha'i rol mo dag byed do/ /rgyal po dpal </text></item>
<item><p>186b5</p><section>mdo sde</section><text>dbyangs khang pa'i steng na 'dug pa bdag gi mi mang pos bskor cing mdun du bdar te btsun mo'i 'khor gyi nang na 'dug pa/ gso sbyong yan lag brgyad dang ldan pa yang dag par bzung </text></item>
<item><p>186b6</p><section>mdo sde</section><text>bas byang chub sems dpa' sems dpa' chen po bde bas byin gyi lag pa 'bar bar byas te/ 'od de dag thams cad zil gyis mnan cing lha'i 'od mi'i las 'das pas snang bar byas pa </text></item>
<item><p>186b7</p><section>mdo sde</section><text>mthong nas de 'di snyam du sems so/ /'di ni byang chub sems dpa' sems dpa' chen po mngon par shes pa chen po thob pa yin no zhes byang chub sems dpa' sems dpa' chen po </text></item>
<item><p>187a1</p><section>mdo sde</section><text>bde bas byin la shin tu dga' ba dang / dad pa dang / gus pa nye bar bzhag ste/ ri mor bcas shing dge ba'i rtsa ba dang / bsod nams kyi phung po chen pos </text></item>
<item><p>187a2</p><section>mdo sde</section><text>brtan pas btsun mo'i 'khor brgyad cu dang lhan cig khang pa'i steng de nas bdag nyid mchongs te byang chub sems dpa' sems dpa' chen po bde bas byin blta ba dang rab tu </text></item>
<item><p>187a3</p><section>mdo sde</section><text>dga' bar bya ba'i phyir mchongs te song ngo / /de gus pa las byung ba'i dge ba'i rtsa bas tshe de nyid la 'khor dang bcas pa/ lha dang / klu dang / gnod sbyin dang / dri za dang / lha ma </text></item>
<item><p>187a4</p><section>mdo sde</section><text>yin dang / nam mkha' lding dang / mi 'am ci dang / lto 'phye chen po rnams kyis yongs su gzung ba thob bo/ /de lha dang / klu dang / gnod sbyin dang / dri za dang / lha ma yin dang / nam </text></item>
<item><p>187a5</p><section>mdo sde</section><text>mkha' lding dang / mi 'am ci dang / lto 'phye chen po dag gis yongs su bzung bas rgyal po dpal dbyangs kyang 'khor dang bcas pa khru stong phrag brgyar tshang ba'i khang ba'i steng nas </text></item>
<item><p>187a6</p><section>mdo sde</section><text>mchongs na/ de'i lus la gnod pa'am/ sems la gnod pa'am/ sems zhum par gyur pa med do/ /de nas rgyal po dpal dbyangs lag pa gnyis bsgreng ste/ skye bo'i tshogs </text></item>
<item><p>187a7</p><section>mdo sde</section><text>chen po dang lhan cig 'di ltar byang chub sems dpa' sems dpa' chen po bde bas byin gyi lag pa bsregs shing rab tu 'bar ba mthong nas skad chen po phyung ste cho nges btab bo/ /</text></item>
<item><p>187b1</p><section>mdo sde</section><text>de nas rgyal po de skye bo'i tshogs chen po dang lhan cig du zhing mchi ma phyung nas byang chub sems dpa' sems dpa' chen po bde bas byin gyi mdun du 'dug go /gzhon nu/ byang chub sems </text></item>
<item><p>187b2</p><section>mdo sde</section><text>dpa' sems dpa' chen po bde bas byin gyis rgyal po dpal dbyangs mthong ste/ mthong nas de la smras pa/ ci'i slad du rgyal po chen po khyod skye bo'i tshogs chen po 'di dag dang bdag </text></item>
<item><p>187b3</p><section>mdo sde</section><text>gi mdun na bzhugs shing skad chen po phyung ste/ cho nges btab nas bshums shing mchi ma 'byin pa mdzad/ de skad ces smras pa dang / rgyal po dpal dbyangs kyis byang chub sems dpa' </text></item>
<item><p>187b4</p><section>mdo sde</section><text>sems dpa' chen po bde bas byin la tshigs su bcad pa'i dbyangs kyis smras pa/ shes rab chen po bde bas byin/ /chos smra ba ni mkhas pa yi/ /yan lag mtshang rig nas ni/ /skye bo 'di </text></item>
<item><p>187b5</p><section>mdo sde</section><text>dag de phyir du/ /gzi brjid phung pos 'phags pa yi/ /'di lta bu yi gzugs 'di yang / /lag pa nyams par shes nas ni/ /bdag kyang shin tu sdug bsngal lo/ /khyod kyi lag pa 'bar </text></item>
<item><p>187b6</p><section>mdo sde</section><text>byas pa/ /de yi 'od ni phyogs bcur btang / /khyod las byung ba'i lha rdzas kyis/ /mar me 'di dag mi gsal byas/ /sa 'di rab tu g.yos gyur te/ /khyod kyi sems ni zhum pa med/ /de nas </text></item>
<item><p>187b7</p><section>mdo sde</section><text>bdag gi sems skyes pa/ /mkhas pa tha mal ma yin snyam/ /bdag ni btsun mo'i 'khor bcas pa/ /khru ni stong phrag brgya pa yi/ /khang pa'i steng nas mchongs gyur na/ /bdag gi lus </text></item>
<item><p>188a1</p><section>mdo sde</section><text>la gnod pa med/ /legs so ye shes ngo mtshar khyod/ /legs so sems kyang bla na med/ /brtson 'grus rab brtsams legs pa ste/ /bsam pa che ba legs </text></item>
<item><p>188a2</p><section>mdo sde</section><text>pa yin/ /gang gi lag pa 'bar byas kyang / /khyod la nam yang g.yo ba med/ /dga' zhing rangs pa skyes nas su/ /phyir yang chos ni rab tu 'chad/ /ji ltar zla ba nya ba dang / /nam </text></item>
<item><p>188a3</p><section>mdo sde</section><text>mkha'i dkyil na nyi ma bzhin/ /ri rab ri yi rgyal po ltar/ /grogs po de ltar shin tu mdzes/ /bdag kyang de bzhin mkhas pa yi/ /smon lam yongs su rdzogs par bgyi/ /lus </text></item>
<item><p>188a4</p><section>mdo sde</section><text>la phangs pa rab spangs te/ /bdag gis srog chags don rnams bgyi/ /chos kyi dga' bas rangs gyur te/ /bdag gi dga' ba bsam mi khyab/ /'di ltar yan lag ma tshang ba/ /</text></item>
<item><p>188a5</p><section>mdo sde</section><text>des ni rab tu sdug bsngal lo/ /lha dang klu yi mchod pa yis/ /bde bas byin gyis rgyal po la/ /mtha' yas pa yi spobs pa yis/ /tshigs su bcad pa 'di dag smras/ /gang </text></item>
<item><p>188a6</p><section>mdo sde</section><text>la lag pa med pa yang / /de ni yan lag ma tshang min/ /su la tshul khrims med pa dag /de ni yan lag ma tshang yin/ /rus pa yi ni lus 'di yis/ /bsam gyis mi khyab sbyin </text></item>
<item><p>188a7</p><section>mdo sde</section><text>pa'i gnas/ /'jig rten kun gyi mchod pa'i rten/ /de bzhin gshegs pa bdag gis mchod/ /stong gsum dag ni mtha' yas pa/ /rin po che yis yongs bkang ste/ /sangs </text></item>
<item><p>188b1</p><section>mdo sde</section><text>rgyas ye shes 'tshol ba'i phyir/ /'jig rten mgon la rab tu sbyin/ /'jig rten pa yi mchod yod kyang / /su dag chos rnams stong rig nas/ /lus dang srog kyang gtong ba yi/ /mchod </text></item>
<item><p>188b2</p><section>mdo sde</section><text>pa de dag bsam mi khyab/ /bden pa'i tshig ni brjod par bgyi/ /rgyal po chen po bdag la gson/ /skye bo'i tshogs 'di thams cad kyang / /tshigs bcad 'di yi don rig bgyi/ /bden pa </text></item>
<item><p>188b3</p><section>mdo sde</section><text>gang gis sangs rgyas su/ /'jig rten mchod rten bdag 'gyur na/ /bden pa de yis sa 'di yang / /rnam pa drug tu g.yos gyur cig /tshig 'di dag ni smras pa dang / /sa yang rab tu g.yos </text></item>
<item><p>188b4</p><section>mdo sde</section><text>par gyur/ /ngo mtshar gyur cing rmad byung ste/ /lha rnams bye ba rab tu dga'/ /lha dang mi dag dga' nas ni/ /byang chub tu yang sems bskyed de/ /dpag med bsam gyis mi khyab pa/ /theg </text></item>
<item><p>188b5</p><section>mdo sde</section><text>pa mchog la gnas par gyur/ /dge slong bde bas byin pa yis/ /ji snyed kyi ni don byas pa/ /de ni mi zad bsam mi khyab/ /sangs rgyas dag gi ye shes 'jug /bden pa gang gis chos </text></item>
<item><p>188b6</p><section>mdo sde</section><text>de ni| |lag pa zhes kyang bya med na/ /bden pa de yis sngon ltar bdag /lag pa myur du byung bar shog /bden pa gang gis chos de ni/ /bde bas byin pa yod ma yin/ /phyogs bcu rnams </text></item>
<item><p>188b7</p><section>mdo sde</section><text>su btsal na yang / /stong pa yin pas mi dmigs so/ /sgra gang 'byung bar 'gyur ba yang / /de ni stong par rig par gyis/ /sgra ni brag cha lta bu ste/ /chos rnams de ltar shes par </text></item>
<item><p>189a1</p><section>mdo sde</section><text>gyis| |nam zhig 'jigs pa med 'gyur zhing / /stong pa rtogs par khong du chud/ /bden pa yi ni tshig de yis/ /'jig rten thams cad 'tshig mi 'gyur/ /</text></item>
<item><p>189a2</p><section>mdo sde</section><text>srid gsum sems can ji snyed pa/ /lha rnams dang ni mi rnams kyang / /thams cad mkhyen pa'i gzi brjid kyis/ /thams cad mnyam par bzhag par shog /ji snyed lha dang mi </text></item>
<item><p>189a3</p><section>mdo sde</section><text>dag gis/ /'tshe bar gyur pa ci yod pa/ /phyir mi ldog pa'i gzi brjid kyis/ /de dag thams cad zhi bar shog /tshigs bcad 'di dag bshad pa dang / /lag pa yang ni slar skyes </text></item>
<item><p>189a4</p><section>mdo sde</section><text>te| |bde bas byin pa de yi lus/ /mtshan rnams kyis ni rnam par brgyan/ /lha yang bye ba phrag stong rnams/ /bar snang la ni 'dug nas su/ /de tshe me tog man+dA ras/ /dge slong </text></item>
<item><p>189a5</p><section>mdo sde</section><text>de la 'thor bar byed/ /mi ma yin pa'i me tog gis/ /dzam+bu'i gling 'di gang bar gyur/ /lha mo bye ba khrag khrig rnams/ /glu dbyangs rol mo rab tu byed/ /de tshe bde bas byin pa </text></item>
<item><p>189a6</p><section>mdo sde</section><text>yis| |sgra 'di dag ni phyung ba na/ /rnam 'phrul 'di ni sangs rgyas dag /bye ba stong gis gzigs par gyur/ /rang rang gi ni zhing dag tu/ /dge slong pha dang dge slong ma/ /dge bsnyen </text></item>
<item><p>189a7</p><section>mdo sde</section><text>ma dang dge bsnyen la/ /grags pa chen po go bar mdzad/ /dge slong bde bas byin pa de/ /mkhas shing stobs kyang che ba ste/ /sangs rgyas kyi ni ye shes phyir/ /des ni lag pa 'bar </text></item>
<item><p>189b1</p><section>mdo sde</section><text>bar byas/ /de yis zhing rnams stong dag dang / /gang+gA yi ni bye ma snyed/ /mar me des ni snang byas te/ /sreg pa'i bskal pa byung ba bzhin/ /me tog dang ni phye ma yis/ /zhing rnams thams </text></item>
<item><p>189b2</p><section>mdo sde</section><text>cad gang bar gyur/ /sa gzhi dag nas yan chad du/ /pus nub tsam du gang bar gyur/ /rin chen me tog thams cad kyis/ /sangs rgyas zhing ni gang bar gyur/ /bde bas byin la mchod </text></item>
<item><p>189b3</p><section>mdo sde</section><text>pa'i phyir/ /klu rnams mu tig char pa 'bebs/ /rin chen bkod pa thams cad kyis/ /zhing 'di rab tu brgyan par gyur/ /bde bas byin la mchod pa'i phyir/ /mu tig rin chen shin tu </text></item>
<item><p>189b4</p><section>mdo sde</section><text>bkram/ /lha dang klu dang gnod sbyin dang / /mi 'am ci dang lto 'phyer bcas/ /gang+gA yi ni bye ma snyed/ /byang chub mchog la zhugs par gyur/ /bya rgod spungs pa'i ri la yang / /sangs rgyas </text></item>
<item><p>189b5</p><section>mdo sde</section><text>shAkya seng ge ni/ /dge slong dag gi dge 'dun mdun/ /rgyal ba seng ge'i sgra sgrog pa/ /bskal pa bye ba stong du ni/ /byang chub spyad pa spyod pa na/ /nga ni bde bas byin par gyur/ /ma pham </text></item>
<item><p>189b6</p><section>mdo sde</section><text>pa ni dpal dbyangs yin/ /dge slong bde bas byin pa ni/ /mthong ma thag tu de yi tshe/ /bud med dag kyang mtha' yas pa/ /bud med dngos po rnam par log /mi dbang gis ni lung </text></item>
<item><p>189b7</p><section>mdo sde</section><text>bstan te/ /de dag phyir yang ldog pa med/ /'jig rten kun gyi 'dren pa ste/ /rang 'byung 'gyur zhes lung yang bstan/ /sbyangs pa'i yon tan bstan pa yi/ /mkhas pas mdo sde 'di </text></item>
<item><p>190a1</p><section>mdo sde</section><text>thos nas/ /lus la phangs par ma byed par/ /chos 'di rjes su bslab par gyis/ /ba de bas byin gyi le'u ste/ sum cu rtsa bzhi pa'o// //de nas </text></item>
<item><p>190a2</p><section>mdo sde</section><text>yang bcom ldan 'das kyis zla 'od gzhon nur gyur ba la bka' stsal pa/ gzhon nu/ de lta bas na byang chub sems dpa' sems dpa' chen po ting nge 'dzin 'di 'dod pa dang / myur du </text></item>
<item><p>190a3</p><section>mdo sde</section><text>bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas dge ba'i rtsa ba rnams la nye bar gnas na chos kyi sbyin pa'am zang zing gi sbyin pa la brtson </text></item>
<item><p>190a4</p><section>mdo sde</section><text>par bya'o/ /byang chub sems dpa' sems dpa' chen po des sbyin pa de'ang bsngo ba bzhis yongs su bsngo bar bya'o/ /bzhi gang zhe na/ 'di lta ste/ thabs la mkhas pa gang gis </text></item>
<item><p>190a5</p><section>mdo sde</section><text>sangs rgyas bcom ldan 'das de dag bla na med pa yang dag par rdzogs pa'i byang chub mngon par rdzogs par sangs rgyas pa'i thabs mkhas pa de dag thob par 'gyur bar sbyin pa </text></item>
<item><p>190a6</p><section>mdo sde</section><text>'di'i dge ba'i rtsa ba bskyed par bya'o zhes bya ba 'di ni bsngo ba dang po'o/ /dge ba'i bshes gnyen gang dag las thabs mkhas pa thos shing 'dzin par 'gyur ba dang / kun chub </text></item>
<item><p>190a7</p><section>mdo sde</section><text>par bya ba dang / 'chang ba dang / klog par 'gyur ba dang / gang gis bla na med pa yang dag par rdzogs pa'i byang chub mngon par rdzogs par 'tshang rgya ba'i dge ba'i bshes gnyen </text></item>
<item><p>190b1</p><section>mdo sde</section><text>de dag dang bdag rtag tu 'grogs par gyur cig ces de ltar sbyin pa'i dge ba'i rtsa ba bskyed par bya'o zhes bya ba 'di ni bsngo ba gnyis pa'o/ /longs spyod thob pa gang 'jig rten thams cad </text></item>
<item><p>190b2</p><section>mdo sde</section><text>'tsho bar 'gyur ba'i longs spyod thob pa de dag dang bdag phrad par gyur cig ces de ltar sbyin pa'i dge ba'i rtsa ba des bskyed par bya'o zhes bya ba 'di ni bsngo ba gsum pa'o/ /bdag gi lus </text></item>
<item><p>190b3</p><section>mdo sde</section><text>grub bas sems can rnams la chos kyi phan gdags pa dang / zang zing gi phan gdags pa dang / phan gdags pa gnyis kyis phan 'dogs par 'gyur ba'i bdag gi lus grub par gyur cig </text></item>
<item><p>190b4</p><section>mdo sde</section><text>ces sbyin pa'i dge ba'i rtsa ba bskyed par bya'o zhes bya ba 'di ni bsngo ba bzhi pa ste/ gzhon nu/ byang chub sems dpa' sems dpa' chen pos bsngo ba 'di bzhis dge ba'i rtsa ba rnams bsngo bar bya'o/ /</text></item>
<item><p>190b5</p><section>mdo sde</section><text>gzhan yang / gzhon nu/ byang chub sems dpa' sems dpa' chen po rab tu byung ba'ang rung khyim pa'ang rung ste/ ting nge 'dzin 'di 'dod pa dang / myur du bla na med pa yang dag par rdzogs </text></item>
<item><p>190b6</p><section>mdo sde</section><text>pa'i byang chub mngon par rdzogs par 'tshang rgya bar 'dod pas byang chub sems dpa' sems dpa' chen po dag la g.yo med pas bsten par bya/ bsnyen par bya/ rim gro bya'o/ /de la </text></item>
<item><p>190b7</p><section>mdo sde</section><text>g.yo med pa de ni ting nge 'dzin 'di 'dzin pa'i dge slong byang chub sems dpa' sems dpa' chen po gang na bar gyur cing nad mi bzad pas btab par gyur ba la rang gi sha dang khrag gis </text></item>
<item><p>191a1</p><section>mdo sde</section><text>kyang dge slong de na ba de las bslang bar spro bar bya'o/ /gzhon nu/ byang chub sems dpa' sems dpa' chen po lhag pa'i bsam pa phun sum tshogs pa ting nge </text></item>
<item><p>191a2</p><section>mdo sde</section><text>'dzin 'di 'dod pa dang / myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas g.yo ba med cing 'jigs pa med pas rang gi sha dang khrag kyang yongs </text></item>
<item><p>191a3</p><section>mdo sde</section><text>su btang ste/ dge slong chos smra ba na ba las bslang bar bya'o/ /gzhon nu/ rnam grangs des 'di ltar rig par bya ste/ gzhon nu/ sngon byung ba 'das pa'i dus na bskal pa grangs </text></item>
<item><p>191a4</p><section>mdo sde</section><text>med pa bas kyang ches grangs med pa/ yangs pa/ tshad med pa/ bsam gyis mi khyab pa/ dpag tu med pa de'i tshe de'i dus na de bzhin gshegs pa dgra bcom pa yang dag par rdzogs </text></item>
<item><p>191a5</p><section>mdo sde</section><text>pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs </text></item>
<item><p>191a6</p><section>mdo sde</section><text>rgyas bcom ldan 'das smon lam bsam gyis mi khyab pa/ khyad par du 'phags pa'i rgyal po zhes bya ba 'jig rten du byung ste/ gzhon nu/ smon lam bsam gyis mi khyab pa khyad </text></item>
<item><p>191a7</p><section>mdo sde</section><text>par du 'phags pa'i rgyal po de bzhin gshegs pa dgra bcom pa yang dag par rdzogs pa'i sangs rgyas de gang gi nyin par bla na med pa yang dag par rdzogs pa'i byang chub mngon </text></item>
<item><p>191b1</p><section>mdo sde</section><text>par rdzogs par sangs rgyas pa de'i nyi ma ma 'das par sangs rgyas kyi sprul pa grangs med dpag tu med pa mngon par sprul nas sems can tshad med pa gdul ba byas te/ zag pa zad pa </text></item>
<item><p>191b2</p><section>mdo sde</section><text>dgra bcom pa nyid la bkod nas/ sems can tshad med pa yang bla na med pa yang dag par rdzogs pa'i byang chub las phyir mi ldog pa la bkod nas nyi ma de ma 'das par yongs su mya ngan </text></item>
<item><p>191b3</p><section>mdo sde</section><text>las 'das so/ /bcom ldan 'das yongs su mya ngan las 'das pa de'i dam pa'i chos lo bye ba khrag khrig brgya stong du gnas par gyur to/ /gzhon nu/ bcom ldan 'das smon lam </text></item>
<item><p>191b4</p><section>mdo sde</section><text>bsam gyis mi khyab pa khyad par du 'phags pa'i rgyal po de bzhin gshegs pa dgra bcom pa yang dag par rdzogs pa'i sangs rgyas kyi bstan pa nub pa'i dus kyi tshe lnga brgya tha mar gyur pa na dge </text></item>
<item><p>191b5</p><section>mdo sde</section><text>slong dmigs pa'i lta ba can mang po byung ste/ de dag 'di lta bu'i mdo sde la mi sred mi mos shing phyir zlog par byed/ spong bar byed de/ mdo sde 'di lta bu 'dzin pa'i dge slong dag la'ang </text></item>
<item><p>191b6</p><section>mdo sde</section><text>gnod par byed cing srog kyang gcod par byed de/ rnyed pa dang bkur sti la chags pa de dag gis mdo sde 'di lta bu 'dzin pa'i dge slong stong srog bcad par gyur to/ /gzhon nu/ de'i </text></item>
<item><p>191b7</p><section>mdo sde</section><text>che de'i dus na rgyal po ye shes kyi stobs zhes bya ba dzam+bu'i gling la dbang ba/ dam pa'i chos yongs su 'dzin la/ sngon gyi smon lam phun sum tshogs pa zhig byung ste/ gzhon nu/ yang de'i </text></item>
<item><p>192a1</p><section>mdo sde</section><text>tshe de'i dus na dzam+bu'i gling 'dir dge slong yang dag blo gros zhes bya ba ting nge 'dzin 'di 'dzin pa/ chos smra ba rgyal po de'i pho brang du 'gro zhing / dge ba'i bshes </text></item>
<item><p>192a2</p><section>mdo sde</section><text>gnyen byed pa/ phan par 'dod pa/ snying brtse ba don du 'dod pa zhig byung ste/ rgyal po de'ang de la rgyun mi chad par blta bas mi ngoms te rtag tu 'dod par gyur to/ /de'ang bstan pa </text></item>
<item><p>192a3</p><section>mdo sde</section><text>dang / chos kyi gtam bya ba dang / nye bar 'gro ba dang / bsnyen bkur bya ba dang / yongs su dri ba dang / bzung ba dang tshig gis go bar byed nus shing dge slong chos smra ba de/ sems </text></item>
<item><p>192a4</p><section>mdo sde</section><text>can dag gi g.yo ba dang / spyod lam dang / mos pa dang / khams dang / bag chags la mkhas te/ sems can rnams kyi dbang po dang stobs dang brtson 'grus kyi rim pa shes </text></item>
<item><p>192a5</p><section>mdo sde</section><text>shing / khams dang bag chags la'ang mkhas/ bden pa dang mtshams sbyar ba la'ang mkhas/ mtshams dbral ba dang tshig gi lan gtan la dbab pa la'ang mkhas/</text></item>
<item><p>192a6</p><section>mdo sde</section><text>spobs pa zab cing sems can thams cad 'dul ba'i cho ga la'ang mkhas/ gsong por smra zhing bzhin la khro gnyer med pa/ sems chen por gyur pa la gnas pa/ snying rje </text></item>
<item><p>192a7</p><section>mdo sde</section><text>chen po la brtson pa/ pha rol rgol ba thams cad kyis zil gyis ma non pa yin no/ /gzhon nu/ de'i tshe de'i dus na rgyal po ye shes kyi stobs kyi bu mo skyes nas lo bcu drug lon pa/</text></item>
<item><p>192b1</p><section>mdo sde</section><text>byad bzhin bzang zhing mdzes la blta na sdug pa/ kha dog bzang zhing rgyas pa'i mchog dang ldan pa ye shes ldan zhes bya ba zhig byung ste/ de'i slob dpon ni dge slong yang dag blo gros </text></item>
<item><p>192b2</p><section>mdo sde</section><text>zhes bya ba yin te/ dge ba'i chos rnams la yang dag par ston pa/ yang dag par gzengs bstod pa/ yang dag par rab tu dga' bar byed pa/ yang dag par 'dzin du 'jug pa </text></item>
<item><p>192b3</p><section>mdo sde</section><text>yin no/ /gzhon nu/ de'i tshe de'i dus na dge slong chos smra ba de'i brla gnyis la 'brum bu me dbal nag po chen po gso dka' zhing sman dkon pa zhig byung ste/ na ba de sman pa dag </text></item>
<item><p>192b4</p><section>mdo sde</section><text>gis spangs par gyur to/ /de nas rgyal po ye shes kyi stobs btsun mo'i 'khor dang bcas pa/ sras dang / sras mo dang / zhabs 'bring bar bcas pa dge slong de na bar rig nas rab tu du zhing </text></item>
<item><p>192b5</p><section>mdo sde</section><text>mchi ma byung ngo / /bud med brgyad khrir bcas pa dang / grong dang grong khyer gyi mi rnams su bcas pa dang / yul 'khor ba dang / grong 'dab pa dang / yul gyi mi dang / rtsis pa dang /</text></item>
<item><p>192b6</p><section>mdo sde</section><text>blon po dang / blon po chen po dang / sgo ba dang / 'khor rnams su bcas pa de dag thams cad kyang dge slong de na bar thos nas rab tu ngu zhing mchi ma 'byin te/ dge slong 'di 'chi ba'i </text></item>
<item><p>192b7</p><section>mdo sde</section><text>dus byed par gyur ta re zhes skad 'dzer to/ /gzhon nu/ de'i tshe de'i dus na rgyal po ye shes stobs la lha mo sngon snag gi gnyen mtshams su gyur pa zhig yod de/ de rgyal po de'i phyi </text></item>
<item><p>193a1</p><section>mdo sde</section><text>bzhin 'brang bas rmi lam du bstan pa/ rgyal po chen po/ gal te dge slong 'di la mi'i sha dang khrag gsar pa ma rul bas 'brum bu me dbal nag po </text></item>
<item><p>193a2</p><section>mdo sde</section><text>'di la byugs te/ mi'i sha gsar pa ma rul ba las ro sna tshogs su g.yos byas te byin na dge slong 'di nad 'di las 'tsho bar 'gyur ro zhes zer ro/ /de nas rgyal po ye shes kyi stobs </text></item>
<item><p>193a3</p><section>mdo sde</section><text>mtshan mo de 'das pa dang gnyid kyis log pa las sad de btsun mo'i 'khor gyi nang du 'ongs nas rmi lam gyi rnam pa de dag btsun mo'i 'khor rnams la bzlas te/ nga'i rmi lam </text></item>
<item><p>193a4</p><section>mdo sde</section><text>'di lta bu zhig mthong ngo zhes bzlas nas go bar byas na/ gzhon nu/ de ltar bud med kyi khyim de dang / rgyal po'i pho brang de nas dge slong de la rtsi de sbyin par su'ang spro ba med do/ /</text></item>
<item><p>193a5</p><section>mdo sde</section><text>rgyal po'i bu mo ye shes ldan yang rmi lam de lta bu zhig rmis nas sad pa dang btsun mo'i 'khor gyi nang du song ste/ rmi lam gyi rnam pa de dag ma dang / zhabs 'bring ba rnams la </text></item>
<item><p>193a6</p><section>mdo sde</section><text>gtam byas kyang dge slong de la rtsi de sbyin par su'ang spro ba med do/ /de nas rgyal po'i sras mo ye shes ldan de dga' zhing mgu /yi rangs shing rab tu dga' ba dang / mos pa dang / yid </text></item>
<item><p>193a7</p><section>mdo sde</section><text>bde ba skyes nas 'di lta bur brtson par byas te/ 'di ltar bdag gis rtsi 'di dag bdag gi lus las bcad de ji skad bstan pa bzhin du khrag gsar ba dang sha gsar ba sbyin par </text></item>
<item><p>193b1</p><section>mdo sde</section><text>bya'o| |rgyal po'i pho brang na bdag ni thams cad kyi nang na gzhon zhing chung ste/ lus dang / ngag dang / yid kyi las kyang kun nas nyon mongs pa ma yin la/ kun nas nyon mongs pa med pa'i </text></item>
<item><p>193b2</p><section>mdo sde</section><text>ye shes btsal bar 'dod pas chos smra ba kun nas nyon mongs pa med pa la bdag gi lus kyi sha dang khrag phul te/ dge slong 'di ci nas nad 'di las sos par bya'o snyam mo/ /de </text></item>
<item><p>193b3</p><section>mdo sde</section><text>nas rgyal po'i bu mo ye shes ldan de rang gi gnas su song nas mtshon rnon po thogs te chos la zhugs pa'i yid kyis bdag gi brla las sha bcad nas/ ro sna tshogs dang ldan pa gyi </text></item>
<item><p>193b4</p><section>mdo sde</section><text>nom par g.yos byas nas/ khrag kyang thogs te 'phags pa de'i drung du song nas rgyal po ye shes stobs kyi mdun du 'dug ste/ khrag gis 'brum bu me dbal nag po de byugs nas/ g.yos </text></item>
<item><p>193b5</p><section>mdo sde</section><text>legs par byas pa'i zas de dge slong de zar bcug ste/ 'grangs par byed cing legs par bstabs so/ /de nas dge slong de mi shes/ ma rig /ma dogs pas zas de zos so/ /zas </text></item>
<item><p>193b6</p><section>mdo sde</section><text>de zos ma thag tu dge slong de'i na tsha thams cad med par gyur te nad de thams cad kyang sos so/ /de yongs su gdung ba dang bral zhing bde ba dang ldan pas de lta de lta bur chos bstan te/</text></item>
<item><p>193b7</p><section>mdo sde</section><text>btsun mo'i 'khor de dang / grong pa dang / yul mi dang / yul 'khor pa 'dus pa de dag las srog chags khri nyis stong bla na med pa yang dag par rdzogs pa'i byang chub tu sems skyes so/ /de nas </text></item>
<item><p>194a1</p><section>mdo sde</section><text>rgyal po ye shes stobs kyis bdag gi bu mo la tshigs su bcad pa 'di dag smras so/ /bu mo khyod kyis khrag 'di ga las rnyed/ /mi yi sha 'di dag kyang </text></item>
<item><p>194a2</p><section>mdo sde</section><text>gang nas blangs/ /bu mo khyod kyis kha zas 'di byas pas/ /chos smra 'di yang 'di ltar bde bar gyur/ /sna tshogs bro dang ldan pa'i g.yos byas pa/ /bsad pa yin nam de ste shi ba </text></item>
<item><p>194a3</p><section>mdo sde</section><text>rnyed| |bu mo khyod kyis khrag 'di ga las rnyed/ /des ni sdig pa'i nad las 'di thar byas/ /bu mo des ni pha yi tshig thos nas/ /bu mo ye shes ldan gyis 'di skad smras/ /zhum sems med </text></item>
<item><p>194a4</p><section>mdo sde</section><text>par tshig kyang rab smras te/ /bdag ni ci mchi yab khyod gsan du gsol/ /lha yis bstan pa'i rmi lam dag /bdag gis mthong bar gyur to yab/ /sa yi bdag po bdag la gson/ /</text></item>
<item><p>194a5</p><section>mdo sde</section><text>yang dag don ni mkhyen par mdzod/ /lha des bdag la 'di skad ston/ /mi yi sha dang khrag rnams ni/ /dge slong 'di la sus byin na/ /sdig pa'i nad las thar bar 'gyur/ /bdag </text></item>
<item><p>194a6</p><section>mdo sde</section><text>ni mal nas langs nas su/ /btsun mo'i 'khor du mchis nas ni/ /bdag gis de tsho rmi lam rnams/ /ma yi gtso la bzlas shing smras/ /bran mo rnams la bdag gis bsgo/ /</text></item>
<item><p>194a7</p><section>mdo sde</section><text>'di lta bu dag su byed nus/ /mi yi khrag dang sha rnams ni/ /khu bar bcos pa g.yos byas te/ /zas su rab tu sbyin bya zhing / /khrag dag gis kyang byugs nas su/ /me dbal nag </text></item>
<item><p>194b1</p><section>mdo sde</section><text>po 'di las kyang / /dge slong ji ltar thar bar bya/ /cho ga myur du ma byas na/ /rtsi sman dag ni ma byas pas/ /dge slong 'di ni nad 'di yis/ /myur du 'chi ba'i dus byed 'gyur/ /rang gi sha dang </text></item>
<item><p>194b2</p><section>mdo sde</section><text>khrag gtong ba/ /srid pa gsum na sems can gang / /mkhas pa su zhig 'di mthong nas/ /lus la yang ni gnas par byed/ /btsun mo'i 'khor du bdag gis go bar bgyis/ /bud med </text></item>
<item><p>194b3</p><section>mdo sde</section><text>gcig kyang sbyin zhes mi mchi nas/ /bdag la dge slong de phangs bdag phangs kyang / /byang chub phyir ni bdag gis sha khrag btang / /byang chub zhi ba mya ngan med 'tshol ba/ /de dag lus </text></item>
<item><p>194b4</p><section>mdo sde</section><text>la mos shing rten pa min/ /bdag nyid la yang rdul tsam phangs pa med/ /bdag nyid btang yang yid ni mi dga' med/ /btsun mo'i 'khor rnams de thos nas/ /thams cad rmugs </text></item>
<item><p>194b5</p><section>mdo sde</section><text>pa bzhin du gyur/ /bya ba de dag sbyar bar ni/ /su yang spro bar ma gyur to/ /de nas bdag gi sems skyes pa/ /dge slong 'di ni zas byin te/ /bdag gi sha yang bcad nas ni/ /khrag rnams </text></item>
<item><p>194b6</p><section>mdo sde</section><text>kyis kyang bsku bar bya/ /bdag gi brla las sha bcad de/ /sha rnams dang ni khrag blangs nas/ /sha yi sna gu bdag gis bskal/ /bro ba sna tshogs g.yos legs bgyis/ /dge slong na ba de </text></item>
<item><p>194b7</p><section>mdo sde</section><text>la ni/ /mi sha yi ni kha zas dang / /khrag rnams kyis kyang byug pa dag /bdag gis yab kyi spyan sngar stsal/ /mi yi bdag po bdag gi tshig la gson/ /sa bdag mi sha dag ni ma rnyed </text></item>
<item><p>195a1</p><section>mdo sde</section><text>nas| |bdag gi bral las sha dag bcad nas su/ /de bsgrubs chos smra 'di la stsal pa lags/ /bdag gis bla med byang chub don phyir du/ /rang gi lus </text></item>
<item><p>195a2</p><section>mdo sde</section><text>kyis don chen 'di dag bgyis/ /dge slong 'di yang thar bgyis mi bde med/ /bdag gis bsod nams dag ni tshad med bgyis/ /bu mo de la rgyal pos 'di skad smras/ /bu mo khyod </text></item>
<item><p>195a3</p><section>mdo sde</section><text>kyis rtsir ni bya ba'i phyir/ /ji ltar lus las rang gi sha bcad na/ /khyod kyi lus la na tshar ma gyur tam/ /rgyal po'i bu mo blo ldan 'jigs med pas/ /de tshe smras pa rgyal pos </text></item>
<item><p>195a4</p><section>mdo sde</section><text>bdag gson/ /las kyi rnam smin bsam yas de 'dra bas/ /de dag gsan nas tshul bzhin mkhyen par mdzod/ /yab gcig sdig pa'i las rnams bgyis pa yis/ /sems </text></item>
<item><p>195a5</p><section>mdo sde</section><text>can sems dmyal mi bzad ltung gyur te/ /sha med gyur nas phyir yang sha dag skye/ /las kyi 'bras bu bsam gyis mi khyab gzigs/ /sdig pa'i las kyis sha khrag med gyur cing / /</text></item>
<item><p>195a6</p><section>mdo sde</section><text>skad cig tu yang sha khrag 'byung 'gyur na/ /dge ba'i las dang mos pa de dag las/ /sha dang khrag rnams skye ba smos ci 'tshal/ /sha bcad bdag la na tsha ma mchis te/ /khrag </text></item>
<item><p>195a7</p><section>mdo sde</section><text>ltung bdag la g.yo ba yong ma mchis/ /bdag gi sha rnams thams cad bcad na yang / /chos kyi lus la rma dang skyon ma mchis/ /bdag gis chos la dga' ba mchog bskyed </text></item>
<item><p>195b1</p><section>mdo sde</section><text>nas| |rang gi brla las sha bcad rab tu stsal/ /rma dang sdug bsngal bdag la ma mchis te/ /bdag gi lus kyang sngon gyi bzhin du gyur/ /'di 'dra ba yi chos smra 'di lta bu/ /brgya lam na yang </text></item>
<item><p>195b2</p><section>mdo sde</section><text>dzam+bu'i gling du 'byung / /yab gcig u dum+ba ra'i me tog bzhin/ /bskal pa bye ba mang la res 'ga' gda'/ /ji ltar dzam+bu'i chu bo gser 'bar ba/ /sems can lta bas ngoms par mi </text></item>
<item><p>195b3</p><section>mdo sde</section><text>'gyur te/ /de bzhin du ni chos smra de 'dra ba/ /lha dang mi dag mthong bas chog mi shes/ /skye bo skom pa dang ba'i chu 'thungs nas/ /skom pas gdungs pa skom pa med par 'gyur/ /de bzhin </text></item>
<item><p>195b4</p><section>mdo sde</section><text>chos smra mkhas pa 'di dag kyang / /chos kyi bdud rtsis srog chags sred pa sel/ /dge slong mi bzad na ba 'di la yang / /sha dang khrag ni bdag gis rab tu btang / /chos smra ba ni me </text></item>
<item><p>195b5</p><section>mdo sde</section><text>dbal rab zhi ste/ /bdag gis sangs rgyas bsngags pa'i rim gro bgyis/ /mang du thos shing spyod dang ldan pa ste/ /ting 'dzin dam pa 'di ni 'dzin pa la/ /'di ltar bdag gis rang gi sha </text></item>
<item><p>195b6</p><section>mdo sde</section><text>btang bas/ /chos 'di rnams kyang bdag gis thob par shog /ji ltar spos rab dri zhim yid 'ong ba/ /dus 'brang dang ni tsan+dan dmar po yi/ /de dag phyogs bcu rnams su ldang ba ltar//</text></item>
<item><p>195b7</p><section>mdo sde</section><text>chos smra de yi dri yang de bzhin no/ /ji ltar ri rab phyogs su rab snang zhing / /kun nas mdzes pa mthong na dga' bar 'gyur/ /phyogs su rab tu snang zhing gsal bar bgyid/ /de </text></item>
<item><p>196a1</p><section>mdo sde</section><text>bzhin chos smra 'di yang ri rab 'dra/ /ji ltar mchod rten la la zhig pa ni/ /skyes bu mkhas pas bcos shing slar bslang ste/ /mchod rten de la dad </text></item>
<item><p>196a2</p><section>mdo sde</section><text>par bgyid pa ni/ /de ltar bslang ba de yang de yi rgyu/ /de bzhin chos kyi mchod rten na ba yang / /chos la gus par rang gi sha dang ni/ /khrag gis byug pa dag gis thar bar bgyis/ /</text></item>
<item><p>196a3</p><section>mdo sde</section><text>dzam+bu'i gling du bdag gis mar me bltam/ /dge slong 'di ni 'chi ba'i dus bgyis na/ /dzam+bu'i gling du ting 'dzin sgra yang ni/ /sems can rnams la rtag tu nub par 'gyur/ /'di </text></item>
<item><p>196a4</p><section>mdo sde</section><text>gsos pas ni ting 'dzin rnams kyang 'thob/ /dge slong 'di ni 'jig rten kun gyi skyabs/ /'jig rten ldongs pa dag la mig sbyin pa/ /'dod chags dang ni zhe sdang gti mug la/ /</text></item>
<item><p>196a5</p><section>mdo sde</section><text>sman pa'i rgyal po chen po gso bar bgyid/ /chen por gyur par rtag tu sems gnas te/ /de yi spyod pa dag ni tshad mi rnyed/ /nges pa'i don dang tshig la shin tu bslabs/ /pha rol </text></item>
<item><p>196a6</p><section>mdo sde</section><text>rgol ba kun gyis zil mi non/ /chos smra ba la rim gro mchog bgyis pas/ /bskal pa bye ba phrag ni stong du yang / /bdag la phyir yang log ltung 'jigs ma mchis/ /bud med </text></item>
<item><p>196a7</p><section>mdo sde</section><text>dngos por bdag ni phyis mi 'gyur/ /de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na shin tu dka' bar spyad pa ngo </text></item>
<item><p>196b1</p><section>mdo sde</section><text>mtshar rmad du byung ba'i byang chub sems dpa'i chos 'di thos nas chos smra ba na ba la sman shin tu dkon pas rim gro bya ba la brtson zhing bdag gi sha dang khrag gis kyang rim gror byas </text></item>
<item><p>196b2</p><section>mdo sde</section><text>te| than sor mo gcig tsam sbyin pas kyang 'gro ba'i chos kyi mchod rten la rim gror bya'o/ /de nas de'i tshe bcom ldan 'das kyis zla 'od gzhon nur gyur pa la sngon byung ba'i gtam nges </text></item>
<item><p>196b3</p><section>mdo sde</section><text>par bstan pa 'di rgya cher tshigs su bcad pa'i dbyangs kyis yang dag par rab tu bstan to/ /gang gis gang+gA'i bye snyed sangs rgyas zhing / /rin chen bkang nas 'dren la phul ba bas/ /</text></item>
<item><p>196b4</p><section>mdo sde</section><text>gang gis rkang pa'i sor mo gcig byin na/ /de bas bsod nams mchog 'di bye brag 'phags/ /bu mo de ni 'di nas shi 'phos nas/ /sangs rgyas bye ba stong dag mthong bar gyur/ /kun </text></item>
<item><p>196b5</p><section>mdo sde</section><text>gyi bstan pa la yang rab byung nas/ /ting 'dzin zhi ba'i mchog 'di rab tu bzung / /rkang gnyis gtso bo de dag thams cad ni/ /yongs su mya ngan 'das pa phyi dus na/ /de ni rtag par rab tu </text></item>
<item><p>196b6</p><section>mdo sde</section><text>byung gyur te/ /bde gshegs sras mo kun nas nyon mongs med/ /mar me mdzad pa de bzhin gshegs pa yi/ /bstan pa la yang tshangs par spyod pa spyad/ /der yang bud med dngos po </text></item>
<item><p>196b7</p><section>mdo sde</section><text>bsgyur nas su/ /de tshe de ni dge slong chos smrar gyur/ /rtag tu dam pa'i chos ni yongs 'dzin pa/ /mi dbang ye shes stobs ni byams pa yin/ /mar me mdzad ni chos smra der gyur te/ /</text></item>
<item><p>197a1</p><section>mdo sde</section><text>de tshe nga ni rgyal po'i bu mor gyur/ /lha mo sngon gyi snag gi gnyen gyur pa/ /mi dbang ye shes stobs kyi phyir 'brang zhing / /rgyal po'i rmi lam du yang ston </text></item>
<item><p>197a2</p><section>mdo sde</section><text>pa ni| |mi 'khrugs spyad pa spyod tshe der gyur to/ /ting 'dzin 'di ni rab tu 'dod pa'i phyir/ /g.yo sgyu thams cad yongs su spangs nas su/ /bdag gi sha dag dang ni khrag gis </text></item>
<item><p>197a3</p><section>mdo sde</section><text>kyang | |chos smra ba la ngas kyang rim gro byas/ /dge slong na ba na tshas gzir ba de/ /gang dag mthong nas de tshe dus pa yang / /phyir mi ldog par de dag rab gyur te/ /log par ltung </text></item>
<item><p>197a4</p><section>mdo sde</section><text>ba'i sar ni yong ma song / /de dag rtag tu mig kyang na ba med/ /klad pa'i nad med rna ba'i nad med de/ /sna yi nad med lce yi nad kyang med/ /so yang na bar nam yang ma gyur to/ /dge </text></item>
<item><p>197a5</p><section>mdo sde</section><text>slong na ba de tshe sus bsnyen pa/ /de dag rtag tu kun nas mdzes par gyur/ /sum cu rtsa gnyis bsod nams brgya pa'i mtshan/ /dpal dang gzi brjid dag gis lus kyang 'bar/ /</text></item>
<item><p>197a6</p><section>mdo sde</section><text>de dag nga yi bstan la rab byung nas/ /rab tu 'jig dus byang chub dam pa 'di/ /de bzhin gshegs pa'i mdzod kyang bzung nas ni/ /sangs rgyas bye ba stong dag mthong bar 'gyur/ /</text></item>
<item><p>197a7</p><section>mdo sde</section><text>byang chub mchog 'di legs par bzung nas su/ /rtag tu ri mo byas shing bcang byas na/ /de dag skye dgu'i don chen byas nas ni/ /mi yi gtso bo mi 'khrugs mthong bar 'gyur/ /</text></item>
<item><p>197b1</p><section>mdo sde</section><text>de dag spyod pa bla med 'di thos nas/ /dga' ba zang zing med pa 'phags pa 'thob/ /de dag bdag gi sngon spyad thos nas ni/ /sangs rgyas dag la mchod pa rgya cher byed/ /dge slong mkhas </text></item>
<item><p>197b2</p><section>mdo sde</section><text>pa tshul khrims ldan mthong nas/ /g.yo med par ni rtag tu bsnyen par bya/ /zhe sdang tha ba dag kyang rnam spangs te/ /dge slong chos smra rtag tu bsnyen par gyis/ /gnod sems khro ba dag </text></item>
<item><p>197b3</p><section>mdo sde</section><text>kyang rnam spangs la/ /nga yi sras po chos skyong mchod par gyis/ /bskal pa bye ba mang por long ba dang / /log par ltung zhing sdug bsngal gyur ta re/ /gcig la gcig kyang gnod sems </text></item>
<item><p>197b4</p><section>mdo sde</section><text>byas na ni/ /de la tshul khrims thos pa skyob mi nus/ /bsam gtan mi skyob dgon gnas skyob mi nus/ /sbyin pa mi skyob sangs rgyas mchod pa min/ /ye shes ldan gyi le'u ste/ sum </text></item>
<item><p>197b5</p><section>mdo sde</section><text>cu rtsa lnga pa'o// //de nas yang tshe dang ldan pa kun dga' bo stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/</text></item>
<item><p>197b6</p><section>mdo sde</section><text>bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das </text></item>
<item><p>197b7</p><section>mdo sde</section><text>kyis bdag la skabs phye na/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol </text></item>
<item><p>198a1</p><section>mdo sde</section><text>pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /de'i phyir kun dga' bo bdag gi stan la 'dug la de </text></item>
<item><p>198a2</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas la ci dang ci 'dod pa dris shig dang / dris pa de dang de lung bstan pas ngas khyod kyi sems rangs par bya'o/ /</text></item>
<item><p>198a3</p><section>mdo sde</section><text>de skad ces bka' stsal pa dang / tshe dang ldan pa kun dga' bos bcom ldan 'das la 'di skad ces gsol to/ /zhus pa lung bstan pa'i slad du bcom ldan 'das bdag la skabs </text></item>
<item><p>198a4</p><section>mdo sde</section><text>phye'o| |bde bar gshegs pa bdag la skabs phye'o/ /de nas tshe dang ldan pa kun dga' bo bcom ldan 'das kyis gnang ba dang / bcom ldan 'das kyi spyan sngar stan la 'dug </text></item>
<item><p>198a5</p><section>mdo sde</section><text>nas bcom ldan 'das la 'di skad ces gsol to/ /bcom ldan 'das/ gang gi rgyu gang gi rkyen gyis byang chub sems dpa' sems dpa' chen po byang chub sems dpa'i spyad pa mtha' </text></item>
<item><p>198a6</p><section>mdo sde</section><text>yas pa spyod pa dag lag pa bcad pa dang / rkang pa bcad pa dang / rna ba bcad pa dang / sna bcad pa dang / mig dbyung ba dang / mgo bcad pa dang / lus bcad pa dang / yan lag bcad </text></item>
<item><p>198a7</p><section>mdo sde</section><text>par gyur/ sdug bsngal rnam pa sna tshogs gzhan dag kyang myong bar gyur cing bla na med pa yang dag par rdzogs pa'i byang chub las kyang nyams par mi 'gyur ba'i rgyu gang lags/ rkyen </text></item>
<item><p>198b1</p><section>mdo sde</section><text>gang lags/ de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ bla na med pa yang dag par rdzogs </text></item>
<item><p>198b2</p><section>mdo sde</section><text>pa'i byang chub 'di yang dag par sgrub pa na/ ngas sdug bsngal ji snyed myong bar gyur pa khyod kyis shes shing de dag dran na ci'i phyir de bzhin gshegs pa la 'di yongs su 'dri bar sems/</text></item>
<item><p>198b3</p><section>mdo sde</section><text>kun dga' bo/ 'di lta ste/ dper na/ 'di la skyes bu la la zhig rkang pa nas spyi bo'i bar du 'bar bar gyur te/ rab tu 'bar zhing me lce gcig tu gyur pa de la skyes bu la la zhig dar nye </text></item>
<item><p>198b4</p><section>mdo sde</section><text>bar 'ongs te/ 'di skad du/ kye skyes bu tshur shog /lus la me 'bar ba ma zhi bar 'dod pa'i yon tan lnga dang phrad cing ldan par rtses shig /dga' bar gyis shig /yongs su spyod cig/</text></item>
<item><p>198b5</p><section>mdo sde</section><text>ces zer na/ kun dga' bo/ 'di ji snyam du sems/ skyes bu de lus la me 'bar ba ma zhi bar 'dod pa'i yon tan lnga dang phrad cing ldan par gyur te rtse ba dang / dga' ba dang / yongs su </text></item>
<item><p>198b6</p><section>mdo sde</section><text>spyod par byed dam/ kun dga' bos gsol pa/ bcom ldan 'das/ de lta ma lags so/ /bcom ldan 'das kyis bka' stsal pa/ kun dga' bo/ yongs su brtag pa bzung ste/</text></item>
<item><p>198b7</p><section>mdo sde</section><text>skyes bu de lus la me 'bar ba ma zhi bar 'dod pa'i yon tan lnga dang phrad cing ldan par gyur te rtse ba dang / dga' ba dang / yongs su spyod pa byed du zin kyang de bzhin gshegs pa sngon byang </text></item>
<item><p>199a1</p><section>mdo sde</section><text>chub sems dpa'i spyad pa spyod pa na sems can rnams ngan song gsum gyi sdug bsngal bar gyur cing dbul ba dag mthong nas yid bde ba'am sems </text></item>
<item><p>199a2</p><section>mdo sde</section><text>dga' ba ma byung ngo / /kun dga' bo/ byang chub sems dpa' sems dpa' chen po gang dag sngon byang chub sems dpa'i spyad pa spyod pa na tshul khrims ma nyams pa dang / tshul </text></item>
<item><p>199a3</p><section>mdo sde</section><text>khrims ma zhig pa dang / tshul khrims 'dren ma ma yin pa dang / tshul khrims sra srer ma gyur ba dang / tshul khrims ma 'bags pa dang / tshul khrims ma g.yos pa dang /</text></item>
<item><p>199a4</p><section>mdo sde</section><text>tshul khrims ma blangs pa dang / tshul khrims ma 'khrugs pa dang / tshul khrims mi yang ba dang / tshul khrims gzhan la ston pa ma yin pa dang / tshul khrims mi slu ba dang /</text></item>
<item><p>199a5</p><section>mdo sde</section><text>tshul khrims drang ba dang / tshul khrims dam bcas pa bzhin du byed pa dang / tshul khrims sems can rnams la phan gdogs pa yin te/ de lta bu'i tshul khrims dang ldan </text></item>
<item><p>199a6</p><section>mdo sde</section><text>par 'gyur ro/ /kun dga' bo/ byang chub sems dpa' sems dpa' chen po spyad pa mtha' yas pa spyod pa de dag ni lag pa bcad pas yongs su nyams par mi 'gyur/ rkang </text></item>
<item><p>199a7</p><section>mdo sde</section><text>pa bcad pas yongs su nyams par mi 'gyur/ rna ba bcad pa dang sna bcad pas yongs su nyams par mi 'gyur/ mig phyung ba dang mgo bcad pas yongs su nyams par mi </text></item>
<item><p>199b1</p><section>mdo sde</section><text>'gyur| lus dang yan lag bcad pas yongs su nyams par mi 'gyur te/ sdug bsngal sna tshogs kyang mi myong ba bla na med pa yang dag par rdzogs pa'i byang chub kyang myur du mngon </text></item>
<item><p>199b2</p><section>mdo sde</section><text>par rdzogs par 'tshang rgya'o// //'phags pa ting nge 'dzin gyi rgyal po'i mdo/ bam po bcu gnyis pa/ kun dga' bo/ rnam grangs 'dis kyang 'di ltar rig par bya ste/ kun </text></item>
<item><p>199b3</p><section>mdo sde</section><text>dga' bo/ sngon byung ba 'das pa'i dus na bskal pa grangs med pa bas kyang ches grangs med pa/ tshad med pa/ bsam gyis mi khyab pa/ gzhal du med pa/ mtshungs pa med par </text></item>
<item><p>199b4</p><section>mdo sde</section><text>gyur pa de'i tshe de'i dus na/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/</text></item>
<item><p>199b5</p><section>mdo sde</section><text>skyes bu 'dul ba'i kha lo sgyur ba/ bla na med pa lha dang mi rnams kyi ston pa/ sangs rgyas bcom ldan 'das rin po che'i pad+ma'i zla ba rnam par dag pa mngon par 'phags pa'i rgyal po zhes </text></item>
<item><p>199b6</p><section>mdo sde</section><text>bya ba 'jig rten du byung ngo / /yang de'i tshe de'i dus na rin po che'i pad+ma'i zla ba rnam par dag pa mngon par 'phags pa'i rgyal po de bzhin gshegs pa dgra bcom pa yang dag par rdzogs </text></item>
<item><p>199b7</p><section>mdo sde</section><text>pa'i sangs rgyas kyi tshe'i tshad ni bskal pa bye ba khrag khrig phrag dgu bcu rtsa dgur gyur to/ /nyi ma thams cad la nyin re zhing yang sems can bye ba khrag khrig brgya stong phrag dgu bcu rtsa dgu </text></item>
<item><p>200a1</p><section>mdo sde</section><text>sangs rgyas kyi chos las phyir mi ldog pa la bkod do/ /rab tu bkod cing yongs su mya ngan las 'das nas sems can grangs med dpag tu med </text></item>
<item><p>200a2</p><section>mdo sde</section><text>rnams zag pa zad pa dgra bcom pa nyid la bkod do/ /rab tu bkod cing yongs su mya ngan las 'das na sems can grangs med dpag tu med pa dag bla na med pa yang dag par rdzogs </text></item>
<item><p>200a3</p><section>mdo sde</section><text>pa'i byang chub las phyir mi ldog pa la bkod de yongs su mya ngan las 'das par gyur to/ /kun dga' bo/ de'i tshe bcom ldan 'das rin po che'i pad+ma'i zla ba rnam par dag pa mngon </text></item>
<item><p>200a4</p><section>mdo sde</section><text>par 'phags pa'i rgyal po de bzhin gshegs pa dgra bcom pa yang dag par rdzogs pa'i sangs rgyas de yongs su mya ngan las 'das nas lnga brgya pa tha ma la dam pa'i chos nub </text></item>
<item><p>200a5</p><section>mdo sde</section><text>par 'gyur ba'i dus kyi tshe dam pa'i chos rab tu 'jig par 'gyur ba na/ kun dga' bo/ rgyal po dpa' bas byin zhes bya ba zhig byung ste/ rgyal po dpa' bas byin de la btsun mo'i </text></item>
<item><p>200a6</p><section>mdo sde</section><text>'khor ni bud med brgyad khri bzhi stong yod do/ /bu pho ni stong yod do/ /bu mo ni lnga brgya yod do/ /de'i tshe de'i dus na rgyal po dpa 'bas byin gyi rgyal po'i pho brang 'khor rin chen ldan </text></item>
<item><p>200a7</p><section>mdo sde</section><text>zhes bya ba yangs shing rgya che la sgo bzhi yod pa/ stegs bu dang / sgo khang dang / rta babs dang / skar khung dang / pu shu dang / khang pa dang / khang pa brtsegs pa dang / skyed mos </text></item>
<item><p>200b1</p><section>mdo sde</section><text>tshal gyis brgyan cing rnam par bkra ba/ blta na sdug pa/ lha'i gnas bzhin snang ba/ sems can grangs med dpag tu med pa'i gnas su gyur pa zhig yod do/ /kun dga' bo/ de'i tshe de'i </text></item>
<item><p>200b2</p><section>mdo sde</section><text>dus na mdo sde 'di lta bu dag ni skye bo mang pos smad cing skye bo mang pos spangs te/ skye bo mang po dang mi 'phrod cing skye bo mang pos bor bar gyur te/ 'jigs pa chen po mi bzad pa'i dus su gyur pa/</text></item>
<item><p>200b3</p><section>mdo sde</section><text>gtse ba mang zhing char ches pa'i dus kyi tshe/ char mi 'bab pa'i dus kyi tshe/ dus ma yin par char 'bab pa'i dus kyi tshe/ sbrul 'byung ba'i dus kyi tshe/ lce 'bab pa'i dus kyi tshe/ mu ge 'byung </text></item>
<item><p>200b4</p><section>mdo sde</section><text>pa'i dus kyi tshe/ log bar lta ba'i dus kyi tshe/ yang dag pa ma yin par lta ba'i dus kyi tshe/ mu stegs can gyi gsang sngags yongs su 'tshol ba'i dus kyi tshe/ sangs rgyas kyi byang chub rab tu 'jig </text></item>
<item><p>200b5</p><section>mdo sde</section><text>bar 'gyur ba'i dus kyi tshe/ byang chub sems dpa' bdun stong grong dang / grong khyer dang / grong rdal dang / yul 'khor dang / rgyal po'i pho brang 'khor dang / ljongs nas bskrad nas de dag chos </text></item>
<item><p>200b6</p><section>mdo sde</section><text>smra ba me tog zla mdzes dang lhan cig kun tu bzang po zhes bya ba'i nags khrod der rten cing gnas te dge slong de dag la gzungs kyi chos kyi rnam grangs 'di ston to/ /kun dga' bo/ nags khrod </text></item>
<item><p>200b7</p><section>mdo sde</section><text>de'ang dus thams cad du snang ba'i me tog sna tshogs dang / snye ma dang 'khri shing dang 'bras bu dag dang ldan pa/ dpag bsam gyi shing dang 'dra ba/ shing sna tshogs kyis gang zhing sa'i gzhi'ang </text></item>
<item><p>201a1</p><section>mdo sde</section><text>gzugs dang kha dog du ma dang / sa bon dang myu gu thams cad kyis brgyan pa/ brag dang rdo ba sna tshogs mdzes shing dri ma med pa/ yangs shing mtho ba dang </text></item>
<item><p>201a2</p><section>mdo sde</section><text>gser gyi ri dag gis mdzes par byas shing sdug pa/ grub pa'i rig sngags 'chang dang / dri za'am/ skyes bu'am/ drang srong dang mi 'am ci dag gnas pa/ byad gzugs dang kha dog che </text></item>
<item><p>201a3</p><section>mdo sde</section><text>zhing rnam pa sna tshogs mang po gnas pa/ sangs rgyas du ma bzhugs bzhugs pa/ dga' tshal dang 'dra ba kun tu bzang zhing rnal 'byor dang mthun pa'i nags tshal dam pa kun </text></item>
<item><p>201a4</p><section>mdo sde</section><text>tu bzang po de na byang chub sems dpa' de dag rnal 'byor la rjes su brtson zhing gnas par gyur to/ /yang kun dga' bo/ chos smra ba me tog zla mdzes de gcig pu dben par song </text></item>
<item><p>201a5</p><section>mdo sde</section><text>nas| nang du yang dag 'jog la zhugs te/ lha'i mig rnam par dag pa mi'i las 'das pas bltas na/ byang chub sems dpa' khrag khrig mang po dge ba'i rtsa ba bskyed pa sangs </text></item>
<item><p>201a6</p><section>mdo sde</section><text>rgyas kyi zhing sna tshogs nas 'dir skyes te/ de dag gzungs kyi chos kyi rnam grangs 'di mnyan pa rnyed na ni bla na med pa yang dag par rdzogs pa'i byang chub las phyir mi ldog par 'gyur/</text></item>
<item><p>201a7</p><section>mdo sde</section><text>gal te gzungs kyi chos kyi rnam grangs 'di mnyan pa ma rnyed na bla na med pa yang dag par rdzogs pa'i byang chub las phyir ldog pa dag mthong ngo / /de nas chos smra ba me tog zla mdzes </text></item>
<item><p>201b1</p><section>mdo sde</section><text>dran zhing shes bzhin du ting nge 'dzin de las langs nas byang chub sems dpa'i tshogs chen po ga la yod pa der song ste byin nas byang chub sems dpa'i tshogs chen po de la 'di skad </text></item>
<item><p>201b2</p><section>mdo sde</section><text>ces smras so/ /rigs kyi bu dag /kho bo ni 'gro'o/ /grong dang / grong khyer dang / grong 'dab dang / ljongs dang / yul 'khor dang / rgyal po'i pho brang 'khor du song la sems can rnams la </text></item>
<item><p>201b3</p><section>mdo sde</section><text>chos bstan par bya'o/ /de nas byang chub sems dpa'i tshogs chen po de dag gis chos smra ba me tog zla mdzes la 'di skad ces smras so/ /khyod nags khrod 'di nas grong dang / grong khyer </text></item>
<item><p>201b4</p><section>mdo sde</section><text>dang | grong 'dab dang / ljongs dang / yul 'khor dang / rgyal po'i pho brang 'khor du 'gro ba 'di ni kho bo cag 'dod pa ma yin no/ /de ci'i phyir zhe na/ dge slong dang / dge slong ma dang / dge </text></item>
<item><p>201b5</p><section>mdo sde</section><text>bsnyen dang / dge bsnyen ma lhag pa'i nga rgyal can mang po dam pa'i chos spong ba dag byung ba'i dus la bab kyi/ de dag tshe dang ldan pa'i srog gcod par gyur na ma legs so/ /tshe dang ldan </text></item>
<item><p>201b6</p><section>mdo sde</section><text>pa ni shin tu mdzes shing byad bzhin bzang la blta na sdug ste/ dang po'i lang tsho dang ldan zhing / na tshod dar la bab ste/ mdog ni gser btso ma bzang po 'dra/ dpral ba ni dung dang zla ba </text></item>
<item><p>201b7</p><section>mdo sde</section><text>dang me tog kunada'i kha dog lta bu'i mdzod spus brgyan/ skra dang gtsug tor ni mthon mthing la lcang lor 'khyil ba yin pas rgyal po'am/ rgyal po'i blon po'am/ de dang 'dra ba gzhan dag </text></item>
<item><p>202a1</p><section>mdo sde</section><text>kyang phrag dog dang 'jungs pas non pa'i sems kyis khyod kyi srog bcad na ma legs so/ /de nas chos smra ba me tog zla mdzes kyis byang chub sems dpa'i </text></item>
<item><p>202a2</p><section>mdo sde</section><text>tshogs chen po de la 'di skad du gal te kho bos bdag nyid bsrung ba byas na kho bos 'das pa dang / ma byon pa dang / da ltar byung ba'i sangs rgyas bcom ldan 'das rnams kyi bstan pa </text></item>
<item><p>202a3</p><section>mdo sde</section><text>bsrung bar mi 'gyur ro/ /zhes zer nas de'i tshe tshigs su bcad pa 'di dag smras so/ /bdag tu 'du shes 'di la gnas nas su/ /bstan pa 'di la bsrung bar yong mi nus/ /mi </text></item>
<item><p>202a4</p><section>mdo sde</section><text>bzad phyi dus bde bar gshegs pa yi/ /byang chub bstan pa bkod pa chen po yin/ /gang gis bdag tu 'du shes kun spangs shing / /sems can 'di dang gang zag smra gnas dang / /</text></item>
<item><p>202a5</p><section>mdo sde</section><text>gzugs dang sgra dang dri dang ro rnams dang / /reg bya spong ba de ni bstan pa bsrung / /bskal pa bye ba gang+gA'i bye snyed du/ /dang ba'i sems kyis zas dang skom rnams dang / /gdugs </text></item>
<item><p>202a6</p><section>mdo sde</section><text>dang ba dan mar me'i phreng ba yis/ /sangs rgyas bye ba khrag khrig rim gro byas/ /gang gis dam chos rab tu 'jig pa dang / /bde gshegs bstan pa 'gag par 'gyur ba'i tshe/ /</text></item>
<item><p>202a7</p><section>mdo sde</section><text>nyin mtshan du ni bslab pa gcig spyod pa/ /bsod nams 'di ni de bas bye brag 'phags/ /skyes bu khyu mchog gi ni dam pa'i chos/ /'jig par 'gyur tshe gang dag btang snyoms </text></item>
<item><p>202b1</p><section>mdo sde</section><text>sgom| |de yis rgyal ba bkur sti byas ma yin/ /'dren pa dag la ri mor des ma byas/ /khyed bde rang gi don gyis la/ /bdag nyid rab tu bsrung bar gyis/ /khyed ni rtag tu byams gnas </text></item>
<item><p>202b2</p><section>mdo sde</section><text>shing | |'dul ba 'di la bag yod gyis/ /ma 'dres dag gtsang dri med pa/ /tshul khrims drang por bsrung bar gyis/ /gang gis tshul khrims dri ma med/ /sangs rgyas bsngags pa </text></item>
<item><p>202b3</p><section>mdo sde</section><text>bsrungs pa ni/ /de yis ji snyed sngon byung ba/ /bde gshegs thams cad ri mor byas/ /de yis thams cad bskyabs pa yin/ /skye bo'i tshogs rnams byang chub bkod/ /sngon gyi sangs </text></item>
<item><p>202b4</p><section>mdo sde</section><text>rgyas dag gis bstod pa yi/ /tshul khrims dri ma med pa sus bsrungs pa/ /de dag gis ni sems can mang po yang / /sems can dmyal ba dang ni sdig las drangs/ /chos mchog rin </text></item>
<item><p>202b5</p><section>mdo sde</section><text>chen sbyin pa sbyin par gyis/ /bzod pa dag kyang rtag tu bsrung gyis la/ /dgon par gnas shing ting 'dzin mkhas pa dang / /'jam zhing mnyen pa dag kyang bsgom par gyis/ /rnam pa </text></item>
<item><p>202b6</p><section>mdo sde</section><text>kun tu rtsod pa ma byed par/ /spyad pa bzhi mchog 'di la rnam par spyod/ /bdag ni sems can rnams kyang bskyab pa'i phyir/ /grong dang rgyal po'i pho brang 'gro bar bya/ /blo gros che 'chang sems </text></item>
<item><p>202b7</p><section>mdo sde</section><text>can dam pa'i mchog /drang srong de ni 'gro bar byas pa dang / /kha cig rkang pa la yang 'ju bar byed/ /snying rje bar yang ngu zhing mchi ma zag /mkhas pa blo gros chen po ma bzhud par/ /sgra </text></item>
<item><p>203a1</p><section>mdo sde</section><text>'jam yid du 'ong zhing mdzes pa yi/ /zhing 'di rnams la gzigs shing rtog pa mdzod/ /bdag nyid bsrung ba mdzod la ma bzhud cig /sngon gyi stobs </text></item>
<item><p>203a2</p><section>mdo sde</section><text>bcu 'dren pa de dag kyang / /dbang po zhi zhing shin tu nges pa rnams/ /nags tshal brag dang ri yi rtser gshegs nas/ /byang chub dam pa dag ni thugs su chud/ /byang chub rgyur </text></item>
<item><p>203a3</p><section>mdo sde</section><text>yang spyod pa dam pa spyad/ /de dag bsod nams ye shes mchog dang ldan/ /de dag rjes slobs nags khrod gnas par mdzod/ /brtul zhugs bzang po 'di nas ma bzhud cig /</text></item>
<item><p>203a4</p><section>mdo sde</section><text>lus ni shin tu mdzes pa'i mtshan gyis brgyan/ /khyod kyi skra yang mthon mthing kha dog ste/ /gser gyi kha dog dang 'dra 'od byed pa/ /sa 'di kun kyang rab tu snang bar gyur/ /khyod kyi </text></item>
<item><p>203a5</p><section>mdo sde</section><text>mdzod spu bzhin gyi smin mtshams na/ /shin tu mdzes pa dung dang 'dra ba'i 'od/ /rgyal po dag kyang de bzhin srid kyi phyir/ /phrag dog bskyed nas khyod kyi lus bshig 'gyur/ /de nas </text></item>
<item><p>203a6</p><section>mdo sde</section><text>chos smra ba me tog zla mdzes kyis byang chub sems dpa'i tshogs chen po de la tshigs su bcad pas smras pa/ ji snyed sngon gyi bde gshegs byung ba ni/ /thams cad mkhyen cing zag </text></item>
<item><p>203a7</p><section>mdo sde</section><text>pa zad pa rnams/ /de dag thams cad 'jig rten don mdzad de/ /srid pa gsum du byang chub dam pa rtogs/ /spyad pa'i dam pa byang chub rgyu spyad de/ /de dag bsod nams ye shes mchog </text></item>
<item><p>203b1</p><section>mdo sde</section><text>dang ldan/ /de yi rjes bslabs byang chub sems dpa' yang / /sems can khrag khrig rnams kyi skyabs byed 'dod/ /drang srong mkhas pa kun gyis bskor byas te/ /rkang pa la yang phyag </text></item>
<item><p>203b2</p><section>mdo sde</section><text>'tshal shugs phyung nas/ /mi bzad snying rje bar ni sgra 'byin cing / /nyam thag mi bde cho nges 'debs par byed/ /kha cig rab tu 'gyel cing brgyal nas su/ /sa la lhung ba sA la bcad </text></item>
<item><p>203b3</p><section>mdo sde</section><text>'gyel bzhin/ /'on kyang drang srong sems can don 'dod pa/ /bsod nams bsag pas de las phyir mi ldog /drang srong chos gos lhung bzed thogs nas chas/ /ji ltar seng ge </text></item>
<item><p>203b4</p><section>mdo sde</section><text>ral ba can dag bzhin/ /de ni chos kyi rang bzhin gnas pas na/ /de la yon tan nyes par bya ba med/ /'jig rten 'di na nags khrod bdag gnas pas/ /sems can ngan song song </text></item>
<item><p>203b5</p><section>mdo sde</section><text>na ma legs zhes/ /de ni sems can brgyal ba'i don gyi phyir/ /grong khyer pho brang mchog tu song bar gyur/ /de nas chos smra ba me tog zla mdzes grong dang / grong khyer dang / grong rdal </text></item>
<item><p>203b6</p><section>mdo sde</section><text>dang | ljongs dang / yul 'khor dang / rgyal po'i pho brang du 'ongs nas sems can rnams la chos bstan te/ de'i snga dro der 'ongs nas srog chags bye ba khrag khrig phrag dgu bcu rtsa </text></item>
<item><p>203b7</p><section>mdo sde</section><text>dgu bla na med pa yang dag par rdzogs pa'i byang chub las phyir mi ldog pa la bkod do/ /da dung rgyal po'i pho brang der ma phyin pas de mthar gyis rgyal po'i pho brang 'khor rin chen ldan pa </text></item>
<item><p>204a1</p><section>mdo sde</section><text>der phyin pa dang rgyal po'i pho brang 'khor rin chen ldan pa der nye bar song ste/ shing blag sha dang sA la'i drung du 'dug go /de de'i nub mo 'das pa dang rgyal </text></item>
<item><p>204a2</p><section>mdo sde</section><text>po'i pho brang 'khor rin chen ldan du zhugs par gyur te/ zhugs nas srog chags bye ba khrag khrig phrag sum cu rtsa drug sangs rgyas kyi chos las phyir mi ldog par bkod kyang da dung </text></item>
<item><p>204a3</p><section>mdo sde</section><text>zas kyi bya ba ma byas so/ /de zas gcad pa bcad nas rgyal bo'i pho brang 'khor rin chen ldan nas byung ste/ bcom ldan 'das kyi sen mo'i mchod rten gang na yod pa der song ste/</text></item>
<item><p>204a4</p><section>mdo sde</section><text>'greng bzhin du nyin mtshan 'das par byas so/ /de de'i nub mo 'das nas de snga dro gnyis pa la rgyal po'i pho brang 'khor rin chen ldan du zhugs nas srog chags bye ba phrag nyi shu rtsa </text></item>
<item><p>204a5</p><section>mdo sde</section><text>gsum sangs rgyas kyi chos las phyir mi ldog par bkod de da dung zas kyi bya ba ma byas so/ /de zas gnyis pa gcad pa bcad nas rgyal po'i pho brang 'khor rin chen ldan nas byung ste/ bcom </text></item>
<item><p>204a6</p><section>mdo sde</section><text>ldan 'das kyi sen mo'i mchod rten gang na yod pa der song ste/ 'greng bzhin du nyin mtshan 'das par byas so/ /de de'i nub mo 'das nas de snga dro gsum pa la rgyal po'i pho brang </text></item>
<item><p>204a7</p><section>mdo sde</section><text>'khor rin chen ldan du zhugs nas srog chags bye ba brgya stong phrag dgu bcu rtsa dgu sangs rgyas kyi chos las phyir mi ldog par bkod de da dung zas kyi bya ba ma byas so/ /de zas gsum </text></item>
<item><p>204b1</p><section>mdo sde</section><text>pa gcad pa bcad nas rgyal po'i pho brang 'khor rin chen ldan nas byung ste/ bcom ldan 'das kyi sen mo'i mchod rten gang ma yod pa der song nas 'greng bzhin du nyin mtshan 'das </text></item>
<item><p>204b2</p><section>mdo sde</section><text>par byas so/ /de de'i nub mo 'das nas de snga dro bzhi pa la rgyal pI pho brang 'khor rin chen ldan du zhugs nas srog chags bye ba khrag khrig brgya stong phrag dgu bcu rtsa dgu bla na med pa </text></item>
<item><p>204b3</p><section>mdo sde</section><text>yang dag par rdzogs pa'i byang chub las phyir mi ldog par bkod de da dung zas kyi bya ba ma byas so/ /de zas bzhi pa gcad pa bcad nas rgyal po'i pho brang 'khor rin chen ldan nas byung </text></item>
<item><p>204b4</p><section>mdo sde</section><text>ste| bcom ldan 'das kyi sen mo'i mchod rten gang na yod pa der song nas 'greng bzhin du nyin mtshan 'das par byas so/ /de de'i nub mo 'das nas de snga dro lnga pa la btsun mo'i 'khor gyi </text></item>
<item><p>204b5</p><section>mdo sde</section><text>nang du song nas bud med brgyad khri bla na med pa yang dag par rdzogs pa'i byang chub las phyir mi ldog par bkod do/ /grong khyer de nas kyang sems can grangs med dpag tu med pa </text></item>
<item><p>204b6</p><section>mdo sde</section><text>dag bla na med pa yang dag par rdzogs pa'i byang chub las phyir mi ldog par bkod de da dung zas kyi bya ba ma byas so/ /de nyi ma lnga zas gcad pa bcad nas rgyal po'i pho brang 'khor rin </text></item>
<item><p>204b7</p><section>mdo sde</section><text>chen ldan nas byung ste/ bcom ldan 'das kyi sen mo'i mchod rten gang na yod pa der song nas 'greng bzhin du nyin mtshan 'das par byas so/ /de de'i nub mo 'das nas snga dro drug </text></item>
<item><p>205a1</p><section>mdo sde</section><text>pa la rgyal po'i pho brang 'khor rin chen ldan du zhugs nas rgyal po'i bu stong bla na med pa yang dag par rdzogs pa'i byang chub las phyir mi ldog par bkod </text></item>
<item><p>205a2</p><section>mdo sde</section><text>de da dung zas kyi bya ba ma byas so/ /de nyi ma drug zas gcad pa bcad nas rgyal pI pho brang 'khor rin chen ldan nas byung ste/ bcom ldan 'das kyi sen mo'i mchod rten gang na </text></item>
<item><p>205a3</p><section>mdo sde</section><text>yod pa der song nas 'greng bzhin du nyin mtshan 'das par byas so/ /de de'i nub mo 'das nas de snga dro bdun pa la rgyal po'i pho brang 'khor rin chen ldan du zhugs pa dang rgyal </text></item>
<item><p>205a4</p><section>mdo sde</section><text>po dpa' bas byin skyed mos tshal du 'gro ba mthong ste/ gser gyi shing rta la ngos ni dngul/ mda' ni sprul gyi snying pI tsan+dan/ 'khor lo ni bai DUR+ya/ gdugs dang / rgyal </text></item>
<item><p>205a5</p><section>mdo sde</section><text>mtshan dang / ba dan bsgreng ba dang / rin po che'i shing rta sna tshogs kyis brgyan pa/ shing rta'i mda' la dar gyis dkris shing ras bcos bu phrugs kyis g.yogs pa de bu mo gzhon </text></item>
<item><p>205a6</p><section>mdo sde</section><text>nu brgyad brgyas rin po che'i tha gus btags shing 'dren te/ de dag byad bzhin bzang zhing mdzes pa/ blta na sdug pa/ kha dog bzang po rgyas pa'i mchog dang ldan pa/ byis pa </text></item>
<item><p>205a7</p><section>mdo sde</section><text>rnams dga' bar byed cing tshim par byed pa ste/ mkhas pa rnams la ni ma yin no/ /rgyal rigs shing sA la chen po lta bu brgyad khri bzhi stong yang zhabs 'bring mtho dman du </text></item>
<item><p>205b1</p><section>mdo sde</section><text>'gro'o/ /bram ze shing sA la chen po lta bu brgyad khri bzhi stong yang zhabs 'bring mtho dman du 'gro'o/ /khyim bdag shing sA la chen po lta bu brgyad khri bzhi stong yang zhabs 'bring </text></item>
<item><p>205b2</p><section>mdo sde</section><text>mtho dman du 'gro'o/ /rgyal pI bu mo lnga brgya'ang rin po che'i khyogs kyi nang du bzhugs nas mdun thog thag tu 'gro ste/ de dag gis dge slong de mthong ma thag tu bla na med pa yang </text></item>
<item><p>205b3</p><section>mdo sde</section><text>dag par rdzogs pa'i byang chub las phyir mi ldog par gyur to/ /btsun mo'i 'khor brgya stong phrag drung cu rtsa brgyad kyang dge slong de mthong ma thag tu bla na med pa yang dag par rdzogs </text></item>
<item><p>205b4</p><section>mdo sde</section><text>pa'i byang chub las phyir mi ldog par gyur to/ /skye bo'i tshogs chen po de dag kyang nor bu dang gdu bu rnams bkrol te lham rnams bzhag nas bla gos phrag pa gcig tu gzar </text></item>
<item><p>205b5</p><section>mdo sde</section><text>te| pus mo g.yas pa'i lha nga sa la btsugs nas/ dge slong de ga la ba de logs su thal mo sbyar te phyag 'tshal zhing 'khod do/ /de nas bu mo gzhon nu de dag kyang sngon gyi dge </text></item>
<item><p>205b6</p><section>mdo sde</section><text>ba'i rtsa ba dag gis bskul bas khyogs de dag las babs nas nor bu dang gdu bu dag bkrol te lham rnams bzhag nas bla gos phrag pa gcig tu gzar te bus mo g.yas pa'i lha nga sa </text></item>
<item><p>205b7</p><section>mdo sde</section><text>la btsugs nas dge slong de ga la ba de logs su thal mo sbyar te tshigs su bcad pa 'di dag smras so/ /dge slong 'di ni byon pa'i tshe/ /nyi ma lta bur thams cad du/ /'di dag rab tu snang </text></item>
<item><p>206a1</p><section>mdo sde</section><text>bar bgyis/ /skye bo'i tshogs kyang 'dun par gyur/ /'dod chags zhe sdang rgyun bcad cing / /gti mug dag kyang bsal bar gyur/ /de tshe zhe sdang </text></item>
<item><p>206a2</p><section>mdo sde</section><text>khro ba dang / /phrag dog thams cad bcad par gyur/ /rgyal po dpa' bas byin pa yi/ /zhabs 'bring sras la sogs pa yang / /su yang rgyal po mi lta ste/ /su yang zhabs 'bring </text></item>
<item><p>206a3</p><section>mdo sde</section><text>mi bgyid do/ /ji ltar zla ba nya ba ni/ /skar ma dag gis bskor ba bzhin/ /rgyal pI bu yis mdun bdar bas/ /dge slong 'di yang mdzes par gyur/ /ji ltar gser gzugs </text></item>
<item><p>206a4</p><section>mdo sde</section><text>ri mo dag /mkhas pas ri mor bris pa dang / /sA la'i rgyal po rgyas pa ltar/ /de bzhin dge slong mdzes par gyur/ /mthu chen brgya byin lha yi dbang po ni/ /grong khyer 'jig </text></item>
<item><p>206a5</p><section>mdo sde</section><text>pa bdag po mig stong ldan/ /ri rab spyi la sum cu rtsa gsum dbang / /de bzhin dge slong byon pa 'di yang mdzes/ /tshangs pa'i 'jig rten tshangs pa gnas pa 'dra/ /rab 'phrul </text></item>
<item><p>206a6</p><section>mdo sde</section><text>lha yi bu ni lha dbang bzhin/ /'dod khams 'thab bral mchog gi lha bzhin du/ /dge slong byon pa 'di yang de bzhin mdzes/ /nyi ma bzhin du bar snang lhan ner bgyis/ /'od </text></item>
<item><p>206a7</p><section>mdo sde</section><text>zer stong ldan mun nag rab tu sel/ /phyogs rnams kun tu snang bar bgyid pa ltar/ /de bzhin dge slong byon pa mdzes par gyur/ /bskal pa mtha' yas rgya cher sbyin pa byin/ /</text></item>
<item><p>206b1</p><section>mdo sde</section><text>tshul khrims ma 'dres rtag tu bsrung ba bgyis/ /bzod pa mtshungs med 'jig rten kun tu bsgoms/ /de ni mtshan gyis brgyan cing 'di ltar mdzes/ /'phags pa'i skye bos rab </text></item>
<item><p>206b2</p><section>mdo sde</section><text>bstod brtson 'grus bskyed/ /bsam gtan bzhi yang zhum med sems kyis bsnyen/ /nyon mongs dra ba bsal cing shes rab bskyed/ /de phyir dge slong 'jig rten kun tu gda'/ /</text></item>
<item><p>206b3</p><section>mdo sde</section><text>sangs rgyas bstan pa mtshungs med sems can snying po ste/ /dpa' bo 'das pas chos mchog dag kyang rab tu bshad/ /ma 'ongs dus dang de bzhin da ltar byung ba yi/ /chos kyi </text></item>
<item><p>206b4</p><section>mdo sde</section><text>rgyal po dbang brnyes rnams kyi sras de lags/ /dge slong khyod ni mi rtag nam yang ma gyur cig /gzugs ni 'di ltar 'jig rten kun na rab tu lhan/ /gzi brjid che zhing dbyangs sgra </text></item>
<item><p>206b5</p><section>mdo sde</section><text>shin tu snyan par gda'/ /rgyal po'i gzi brjid shin tu lham me snang mi bgyid/ /chos 'di ji ltar khyod bdag nyid kyis rab rtogs shing / /sangs rgyas dag gis bka' stsal 'jig </text></item>
<item><p>206b6</p><section>mdo sde</section><text>rten kun tu rgyu/ /de bzhin bdag cag bud med dngos po kun spangs te/ /bdag cag thams cad dge slong 'di bzhin 'gyur bar bgyi/ /de dag thams cad sor bcu thal mo sbyar byas </text></item>
<item><p>206b7</p><section>mdo sde</section><text>nas| |tshigs bcad 'di dag smras te gos rnams 'thor bar byed/ /gser gyi phreng ba dang ni rin chen do shal dang / /rna ba'i rgyan dang mgul gyi rgyan dag rnam mang 'thor/ /ji ltar </text></item>
<item><p>207a1</p><section>mdo sde</section><text>'khor los bsgyur ba'i rgyal po dag /stobs ldan sa 'di kun la rnam par lta/ /sras su 'du shes dag ni nye bar 'jog /gling rnams bzhi po 'di dag kun </text></item>
<item><p>207a2</p><section>mdo sde</section><text>tu 'gro /rgyal rigs dang ni tshong dpon bram ze dang / /khyim bdag mkhar gyi rgyal po bdag gi mi/ /de dag gcig la lhag par sdug pa med/ /thams cad la yang byams pa mnyam </text></item>
<item><p>207a3</p><section>mdo sde</section><text>par bskyed/ /de bzhin dge slong des pa 'di yang ni/ /gzungs dang dbang rnams la ni shin tu bslabs/ /byang chub yan lag stobs dang dbang po dang / /yan lag brgyad ldan </text></item>
<item><p>207a4</p><section>mdo sde</section><text>lam yang rnam par 'byed/ /mtshan mo zla ba skar tshogs dbus na yang / /ji ltar rab tu mdzes par snang ba bzhin/ /ji ltar nyi ma'i dkyil 'khor 'char ba'i tshe/ /gzi brjid ldan </text></item>
<item><p>207a5</p><section>mdo sde</section><text>zhing rnam par snang bgyid bzhin/ /dbang po zhi zhing stobs bcu ldan pa yi/ /sangs rgyas des pa kun la phyag 'tshal lo/ /de dag gis ni bsngags pa bskal pa brgyas/ /zad par byed </text></item>
<item><p>207a6</p><section>mdo sde</section><text>nus skyes bu su yang med/ /bskal pa bye ba stong phrag mang por ni/ /yon tan brjod kyang zad pa yong med de/ /'jig rten rab mchog gi ni spu gcig kyang / /bsngags pa dag ni zad </text></item>
<item><p>207a7</p><section>mdo sde</section><text>par mi 'gyur ro/ /des ni mtshungs med 'khor lo rab tu bskor/ /ye shes dag gi gnas kyang shin tu bstan/ /zhib cing rdul bral chos rnams bshad pa mdzad/ /de ni gang na'ang snang </text></item>
<item><p>207b1</p><section>mdo sde</section><text>bar 'gyur ba med/ /dge sbyong dang ni bram ze lha dang klu/ /lha min bdud dang tshangs par bcas la sogs/ /sangs rgyas thams cad mkhyen pa'i yon tan gyis/ /rgya mtsho dag ni zad par </text></item>
<item><p>207b2</p><section>mdo sde</section><text>yong mi nus/ /gang gis thugs sras 'di 'dra mnga' ba yi/ /sman rgyal mtshungs med rgyal la phyag 'tshal lo/ /tshigs bcad 'di dag smras nas de yi tshe/ /rgyal po'i bu mo gzhon nu thams </text></item>
<item><p>207b3</p><section>mdo sde</section><text>cad dga'/ /gser dang gser phye dag kyang 'thor bar byed/ /gos rnams kyang ni rab tu 'ding bar byed/ /gtsug gi nor bu do shal mdzes pa dag /rin thang bye ba phrag ni brgya ri bas/ /</text></item>
<item><p>207b4</p><section>mdo sde</section><text>dge slong de la mngon par g.yogs nas ni/ /dga' nas byang chub phyir yang rab tu zhugs/ /de nas rgyal po dpa' bas byin 'di snyam du sems te/ kye ma btsun mo'i 'khor 'di dag ni </text></item>
<item><p>207b5</p><section>mdo sde</section><text>log par zhugs te skye bo'i tshogs kyang log go snyam mo/ /skye bo de dag kyang nor bu dang gdu bu bkrol/ lham bzhag nas gos phrag pa gcig tu bgos te/ pus mo g.yas pa'i lha nga sa la </text></item>
<item><p>207b6</p><section>mdo sde</section><text>btsugs nas dge slong de ga la ba de logs su thal mo sbyar nas phyag btsal to/ /dge slong de byad gzugs bzang ba tsam du rgyal po dpa' bas byin byad bzhin mi bzang / de tsam du blta na </text></item>
<item><p>207b7</p><section>mdo sde</section><text>sdug pa ma yin/ de tsam du mdzes pa ma yin te/ de rgyal po'i srid kyi phyir shin tu dngangs par gyur to/ /dge slong de'i gzugs kyi lus yongs su rdzogs pa mthong nas shin tu khros so/ /dge </text></item>
<item><p>208a1</p><section>mdo sde</section><text>slong de rgyal po'i lam na 'dug pa'i mig tu rdul song ba dang de 'di snyam du sems te/ dge slong 'dis chags pa'i sems kyis nga'i btsun mo'i 'khor la </text></item>
<item><p>208a2</p><section>mdo sde</section><text>bltas te/ 'dis mig gis kyang brda byas so/ /de 'di snyam du sems te/ da dge slong 'di la srog gcod par byed pa su yod snyam mo/ /de nas rgyal po dpa' bas byin gyi zhabs 'bring </text></item>
<item><p>208a3</p><section>mdo sde</section><text>du bu stong 'brang ba de dag bos nas/ gzhon nu dag /dge slong 'di srog dang phrol cig ces byas na/ gzhon nu de dag rgyal po dpa' bas byin la slar zlog go /dge slong de'i phyir de 'di </text></item>
<item><p>208a4</p><section>mdo sde</section><text>snyam du sems te/ bdag gi bu dag kyang bka' mi nyan te/ bdag gcig pu gnyis su med par bzhag nad dge slong 'di srog dang bral bar byed pa su yod snyam mo/ /de nas rgyal po dpa' </text></item>
<item><p>208a5</p><section>mdo sde</section><text>bas byin la gsod pa'i gshed ma dga' byed ces bya ba gtum po brtse pa med pa ma rungs pa zhig yod pa de rgyal po'i lam na rgyal po dpa' bas byin dang ha cang yang mi ring bzhig na 'dug go/</text></item>
<item><p>208a6</p><section>mdo sde</section><text>rgyal po dpa' bas byin gyis de mthong nas dga' mgu yi rangs te/ rab tu dga' ba dang / mos pa dang / yid bde ba skyes nas de sems 'di snyam du sems te/ dga' byed 'dis dge </text></item>
<item><p>208a7</p><section>mdo sde</section><text>slong 'di srog dang dbral bar byed snyam mo/ /de nas gsod pa'i gshed ma dga' byed rgyal po dpa' bas byin gang na 'dug pa der 'ongs pa dang / dga' byed la 'di skad ces smras so/ /</text></item>
<item><p>208b1</p><section>mdo sde</section><text>khyod| bya dga' cher sbyin na/ dga' byed khyod /dge slong 'di srog dang bral bar byed nus sam/ dga' byed kyis smras pa/ lha| shin tu rngo thogs so/ /bka' bzhin 'tshal/ da dge slong 'di srog </text></item>
<item><p>208b2</p><section>mdo sde</section><text>dang dbral bar 'tshal lo/ /rgyal pos smras pa/ dga' byed/ de'i phyir de'i dus la dbab par shes na mtshon rnon po thogs la dge slong 'di'i lag pa dang rkang pa chod cig /rna ba dang sna'ang </text></item>
<item><p>208b3</p><section>mdo sde</section><text>chod cig /'dis chags pa'i sems kyis nga'i btsun mo'i 'khor la bltas kyi/ de'i phyir 'di'i mig kyang skam pas phyung zhig ces byas so/ /de nas gsod pa'i gshed ma dga' byed kyis </text></item>
<item><p>208b4</p><section>mdo sde</section><text>de'i tshe ral gri rnon po thogs nas dge slong de'i lag pa dang rkang pa bcad do/ /rna ba dang sna'ang bcad do/ /mig gnyis kyang phyung ngo / /de nas dge slong de'i mgo dang rna ba dang rkang lag bcad pa </text></item>
<item><p>208b5</p><section>mdo sde</section><text>las 'od zer bye ba khrag khrig brgya stong du ma'ang byung / 'o ma'i rgyun du ma'ang byung ste/ phyogs bcur bskor nas slar yang dge slong de'i lus kyi nang du nub bo/ /bcad cing gtubs pa'i 'phro </text></item>
<item><p>208b6</p><section>mdo sde</section><text>nas dpal be'u dang / bkra shis dang / 'khor lo la sogs pa nang nas byung ste/ skyes bu chen po'i mtshan sum cu rtsa gnyis kun tu snang ngo / /de nas rgyal po de skye bo'i tshogs chen po dang dong </text></item>
<item><p>208b7</p><section>mdo sde</section><text>nas skye bo'i tshogs chen po des dge slong de lam na bcad gtubs shing 'dug pa mthong nas/ de dag sdug bsngal zhing yid mi bde ste/ ngo mtshar du gyur nas ngu zhing cho nges btab ste smre </text></item>
<item><p>209a1</p><section>mdo sde</section><text>sngags bton nas phyir yang rgyal po'i pho brang 'khor rin chen ldan par song ngo / /de nas rgyal po dpa' bas byin zhag bdun 'das pa dang skyed mos tshal </text></item>
<item><p>209a2</p><section>mdo sde</section><text>mchog na 'dug pa mi dga'/ mi rtse/ yongs su mi spyod de/ skyed mos tshal nas de logs nas zhag bdun 'das pa dang rgyal po'i pho brang 'khor rin chen ldan du zhugs pa dang / des </text></item>
<item><p>209a3</p><section>mdo sde</section><text>dge slong de rgyal po'i lam du bor ba shi nas zhag bdun lon yang lus kyi mdog ma gyur pa mthong nas de 'di snyam du sems te/ dge slong 'di'i lus kyi mdog ma gyur pa las bltas </text></item>
<item><p>209a4</p><section>mdo sde</section><text>na dge slong 'di ni gdon mi za bar bla na med pa yang dag par rdzogs pa'i byang chub las phyir mi ldog pa yin te/ bdag gis sems can dmyal ba chen por skye bar 'gyur ba'i sdig </text></item>
<item><p>209a5</p><section>mdo sde</section><text>pa'i las byas kyi/ bdag ni myur du sems can dmyal ba chen por ltung bar 'gyur ro zhes de de ltar sems pa na/ steng gi bar snang las lha'i bu brgyad khris sgra skad dbyangs </text></item>
<item><p>209a6</p><section>mdo sde</section><text>gcig tu smras pa/ rgyal po chen po/ 'di ni de bzhin te/ khyod ji skad zer ba ltar dge slong 'di ni bla na med pa yang dag par rdzogs pa'i byang chub las phyir mi ldog pa yin no zhes </text></item>
<item><p>209a7</p><section>mdo sde</section><text>zer ro/ /bar snang las lha dag gi sgra thos nas de shin tu 'jigs shing skrag nas bag tsha zhing spu zing zhes byed de 'gyod par gyur to/ /de nas rgyal po dpa' bas byin sdug bsngal </text></item>
<item><p>209b1</p><section>mdo sde</section><text>zhing yid mi bde ste/ 'gyod par gyur pas de'i tshe cho nges cher btab nas tshig 'di skad zer ro/ /rgyal po'i srid dang rgyal po'i pho brang dang / /nor bu rin chen mu tig gser dbyig spang / /bdag </text></item>
<item><p>209b2</p><section>mdo sde</section><text>nyid mtshon thogs bdag nyid 'chi bar bya/ /bdag ni byis pa'i blo can las dan ldan/ /dge slong me tog zla mdzes 'dir byung ba/ /sum cu rtsa gnyis mtshan gyi go bgos te/ /snang bar </text></item>
<item><p>209b3</p><section>mdo sde</section><text>byed cing rgyal po'i pho brang 'ongs/ /zla ba nya tshe skar ma'i rgyal po bzhin/ /'dod pa'i longs spyod ngan pas bdag dkrugs te/ /rab tu dga' bar bud med tshogs rnams dang / /shing rta'i </text></item>
<item><p>209b4</p><section>mdo sde</section><text>nang du zhugs te de nas dong / /rgyal rigs rnams kyis yongs su 'khor bar bskor/ /dge slong dri mchog mig bzang 'di nyid ni/ /'dir byon dge slong de yang mthong nas su/ /bud med </text></item>
<item><p>209b5</p><section>mdo sde</section><text>tshogs rnams rab tu dgar gyur cing / /mos pa skyes nas gser gyi phreng ba gtor/ /thams cad sor bcu'i thal mo sbyar byas nas/ /tshigs bcad dbyangs kyis dge slong de la bstod//</text></item>
<item><p>209b6</p><section>mdo sde</section><text>rgyal po yi ni glu yi dbyangs sgra rnams/ /de dag thams cad rab tu zhi bar gyur/ /de yang shing rta'i nang du zhugs nas ni/ /rgyal rigs rnams kyis yongs su bskor bar gyur/ /bde bar </text></item>
<item><p>209b7</p><section>mdo sde</section><text>gshegs pa'i sras mchog mthu che ba/ /dge slong dri mchog mig bzang 'dir byon na/ /bdag gi sems ni rab tu ngan gyur te/ /dge slong rgyal po'i pho brang 'jug pa'i tshe/ /bud med </text></item>
<item><p>210a1</p><section>mdo sde</section><text>tshogs chen dga' bar lta mthong nas/ /rmongs pas de la phrag dog khro ba bskyed/ /phyogs bzhi kun tu snang bar bgyid pa ni/ /zla ba sgra gcan zin thar mdzes </text></item>
<item><p>210a2</p><section>mdo sde</section><text>pa bzhin/ /dge slong rgyal po'i pho brang 'jug mthong nas/ /bud med tshogs rnams dga' zhing sgra yang 'byin/ /bdag gis der ni gtum ba'i tshig smras te/ /bu stong dag la de nyid </text></item>
<item><p>210a3</p><section>mdo sde</section><text>khyod song la/ /dge slong 'di ni dum bu dum bur gyis/ /'di ni nga yi dgra mchog ma rungs pa/ /gzhon nu thams cad mnyen zhing tshul ldan te/ /bdag la phan sems dge slong de </text></item>
<item><p>210a4</p><section>mdo sde</section><text>la 'dud/ /rgyal po 'di 'dra'i bka' bzhin bgyir mi rung / /de tshe bdag ni mya ngan non par gyur/ /dge slong shin tu tshul khrims mchog ldan pa/ /byams ldan pha bzhin zhugs pa </text></item>
<item><p>210a5</p><section>mdo sde</section><text>mthong nas ni/ /shin tu gtum pa'i sems kyis gsod du btang / /phyi dus bdag ni lhung nas mnar med sreg /dga' byed de ni rgyal po'i lam 'dir gnas/ /ma rungs las bgyid </text></item>
<item><p>210a6</p><section>mdo sde</section><text>mi la sdug bsngal skyed/ /bdag gi bka' bzhin de 'drar der bgyis te/ /me tog phreng brgyus 'dra ba'i dge slong gtubs/ /nags mche ga kun tu bzang po dga' ba na/ /bya yis gang </text></item>
<item><p>210a7</p><section>mdo sde</section><text>zhing me tog dri zhim rgyas/ /de na dge slong tshogs gzhan rab mang ba/ /bu gcig bu ni ma dang bral ba bzhin/ /dge slong bzhengs la nags su gnas par mdzod/ /mi yi don kyang </text></item>
<item><p>210b1</p><section>mdo sde</section><text>shin tu rgya cher bgyis/ /rgyal po'i pho brang 'khor 'dir byon pa'i tshe/ /dge slong shin tu snying rjer du zhing 'tshol/ /lag pa g.yas pas me tog rgyal mtshan thogs/ /g.yon pa yis kyang blta </text></item>
<item><p>210b2</p><section>mdo sde</section><text>sdug mdzes pa gzhan/ /lam yang spyangs shing gos kyis khebs par g.yogs/ /dge slong bzhengs la chos mchog bshad pa mdzod/ /rgyal po'i khab 'dir khyod zhugs ring lon kyang / /dge </text></item>
<item><p>210b3</p><section>mdo sde</section><text>slong rab tu snying rjer du zhing 'tshol /rgyal ba mchog gi bstan pa 'jig pa'i tshe/ /khyod kyi srog gi bar chad 'gyur du dogs/ /ji ltar skyes bu mthu chen la la dag /phyogs dang phyogs </text></item>
<item><p>210b4</p><section>mdo sde</section><text>mtshams rtag tu sgra grags pa/ /srid gsum 'di kun thams cad zil mnan nas/ /g.yang sa chen por mchongs te sar lhung ltar/ /de bzhin dge slong mtshan mchog rab brgyan pa/ /</text></item>
<item><p>210b5</p><section>mdo sde</section><text>byad bzhin bzang pos 'dir 'gyel bar gyur/ /me tog zla mdzes zhe sdang gtum med pa/ /bdag gis sdig pa'i sems kyis dum bur brlags/ /me tog zla mdzes bkrongs nas sar </text></item>
<item><p>210b6</p><section>mdo sde</section><text>lhung ba/ /chos smra 'di ni mthong nas myur bar yang / /dge slong thams cad sdug bsngal gzir gyur te/ /mi dga' skyes 'gyur de bzhin sems mi bde/ /me tog zla mdzes ri yi rgyal po </text></item>
<item><p>210b7</p><section>mdo sde</section><text>ltar| |sum cu rtsa gnyis mtshan gyi go bgos te/ /phreng ba brgyus pa bud med thogs pa 'dra/ /'dir ni dum bu dum bur rnam par bcad/ /bdag gis dngos sdig shin tu mi bzad bgyis/ /</text></item>
<item><p>211a1</p><section>mdo sde</section><text>mgon med mnar med gshin rje'i yul du mchi/ /'dir yang dge slong dum bur brlags pa yis/ /bdag ni sangs rgyas rnams dang ring bas ring / /bdag </text></item>
<item><p>211a2</p><section>mdo sde</section><text>gis shin tu las ngan bgyis pas na/ /bu dang gnyen bshes tshogs rnams skyabs mi 'gyur/ /blon po dang ni zhabs 'bring bkrabs pa yang / /de dag dmyal bar bdag song skyabs mi </text></item>
<item><p>211a3</p><section>mdo sde</section><text>'gyur/ /sangs rgyas 'das dang de bzhin ma byon dang / /phyogs bcu dag na gang su bzhugs pa yi/ /ded dpon stobs bcu nyon mongs med pa rnams/ /rdo rje stug sra sku mnga'i skyabs su </text></item>
<item><p>211a4</p><section>mdo sde</section><text>mchi| |der ni dge slong dum bur byas mthong nas/ /lha rnams rab tu snying rje cho nges 'debs/ /de dag der song dge 'dun go bar byas/ /me tog zla mdzes rgyal po'i khab 'dir </text></item>
<item><p>211a5</p><section>mdo sde</section><text>bsad/ /chos smra ba ni mkhas shing rtogs pa de/ /mthu chen phyogs dang phyogs mtshams rab tu grags/ /byang chub sems dpa' gzungs la gnas pa de/ /me tog zla mdzes </text></item>
<item><p>211a6</p><section>mdo sde</section><text>rgyal po'i khab 'dir bsad/ /bskal pa mtha' yas sbyin pa sna tshogs byin/ /tshul khrims mi g.yo skyon med gang srung zhing / /'jig rten kun tu mtshungs med bzod sgom pa/ /me </text></item>
<item><p>211a7</p><section>mdo sde</section><text>tog zla mdzes rgyal po'i khab 'dir bsad/ /bskal pa mtha' yas rtag tu brtson ldan zhing / /zhum med sems kyis bsam gtan bzhi la sgom/ /nyon mongs 'joms pa'i shes </text></item>
<item><p>211b1</p><section>mdo sde</section><text>rab gang bsten pa/ /me tog zla mdzes rgyal po'i khab 'dir bsad/ /lus la phangs pa thams cad rab spangs shing / /de bzhin srog la ma chags gyur nas ni/ /kun tu bzang po'i nags </text></item>
<item><p>211b2</p><section>mdo sde</section><text>nas babs nas su/ /me tog zla mdzes rgyal po'i khab 'dir bsad/ /lha yi cho de'i snying rje thos nas ni/ /dge slong de kun shin tu sdug bsngal nas/ /me tog zla mdzes nyes med bsad pa </text></item>
<item><p>211b3</p><section>mdo sde</section><text>la| |lta ba'i phyir yang thams cad grong du lhags/ /des pa de dag rgyal po'i khab 'ongs nas/ /dge slong dum bu dum bur byas mthong ste/ /nyam thag skad kyis mi bzad cho nges 'debs//</text></item>
<item><p>211b4</p><section>mdo sde</section><text>de dag thams cad brgyal nas sa la 'gyel/ /dge slong dge 'dun rgyal po de la smra/ /tshul khrims skyon med shin tu bsdams pa yi/ /dge slong 'dis ni nyes pa ci zhig byas/ /'di ni sngon gyi </text></item>
<item><p>211b5</p><section>mdo sde</section><text>skye ba bsam yas dran/ /'di ni ye shes gzungs dbang pha rol phyin/ /'di ni 'dus byas 'di dag stong par shes/ /'di ni 'gro ba dag la mtshan med ston/ /'di ni smon lam 'du shes </text></item>
<item><p>211b6</p><section>mdo sde</section><text>thams cad spangs/ /'di ni yid 'ong snyan pa'i sgra dbyangs 'byin/ /'di ni des shing dbang po rab tu zhi/ /'di ni sngon gyi gnas kyi pha rol phyin/ /'jig rten thams cad las kyang mngon </text></item>
<item><p>211b7</p><section>mdo sde</section><text>par 'phags/ /'di ni sangs rgyas rang byung ye shes kyis/ /khyu mchog gyur cing 'jig rten ri mor byas/ /dag cing rab rib mad pa'i mig gis lta/ /byams pa dang ni snying rje shin tu che/ /</text></item>
<item><p>212a1</p><section>mdo sde</section><text>'dod pa ngan cing gtsog la sdug bsngal bskyed/ /mtho ris rnam par ma rung byed pa ste/ /'dod pa bsnyen na rna ba med par 'gyur/ /mi dag shes rab dang </text></item>
<item><p>212a2</p><section>mdo sde</section><text>yang bral bar 'gyur/ /mi rnams 'dod pa dag ni bsnyen byas na/ /long bar 'gyur zhing pha dang ma yang gsod/ /'dod pa bsnyen byas tshul khrims ldan pa gsod/ /de bas mi yis </text></item>
<item><p>212a3</p><section>mdo sde</section><text>'dod pa rnam par spang / /rgyal pos 'dod pa dag ni bsnyen byas na/ /sa bdag dam pa 'byor pa 'di bor nas/ /mi bzad sdug bsngal rtsub byed sems dmyal nas/ /sems can </text></item>
<item><p>212a4</p><section>mdo sde</section><text>dmyal ba 'jigs pa chen por 'gro/ /'di 'dra'i dge slong mkhas pa gsod byed de/ /sdig pa'i las rnams rtag tu byed par 'gyur/ /de phyir byang chub zhi ba su 'dod pa/ /sdig pa rnam </text></item>
<item><p>212a5</p><section>mdo sde</section><text>pa sna tshogs spang bar bya/ /lus ni sgyu ma gsog dang 'dra ba dang / /de bzhin rna mig sna lce rig nas ni/ /gzugs dang sgra dang de bzhin dri mchog dang / /reg bya chos rnams zhum </text></item>
<item><p>212a6</p><section>mdo sde</section><text>med sems kyis gtong / /sbyin la bslabs shing tshul khrims mnyam pa med/ /bzod pa dang ni brtson 'grus de bzhin te/ /bsam gtan sten cing shes rab pha rol song / /</text></item>
<item><p>212a7</p><section>mdo sde</section><text>sems can dag gi don kyang rab tu byed/ /'jig rten lha dang mir bcas thams cad kyang / /byams pas rgyal ba la ni rab tu lta/ /de phyir mig ni mun gnag gtibs gyur kyang / /byang </text></item>
<item><p>212b1</p><section>mdo sde</section><text>chub zhi ba nyid ni 'tshang rgya 'gyur/ /rta dang bal glang yang thogs khri rnams dang / /khyogs dang sngas rnams kyang ni de bzhin te/ /glang po dag dang bzhon dang dgal ba dang / /grong dang yul </text></item>
<item><p>212b2</p><section>mdo sde</section><text>'khor dga' ba gtong bar byed/ /grong khyer dang ni rgyal srid yongs gtong zhing / /gser dang dngul dang shel dang byu ru dang / /de bzhin gnas dang bu dang bu mo dang / /rang gi mgo yang </text></item>
<item><p>212b3</p><section>mdo sde</section><text>gtong zhing byang chub zhugs/ /me tog dang ni spos dang bdug pa dang / /gdugs dang rgyal mtshan lha yi ba dan dang / /rol mo'i cha byad sna tshogs thogs nas ni/ /dga' nas mchod pa mtshungs </text></item>
<item><p>212b4</p><section>mdo sde</section><text>pa med pa byed/ /srid pa dag ni stong par shes nas kyang / /srid pa'i 'gro ba dag la dga' mi byed/ /de phyir stobs bcu mtshan gyis rnam brgyan cing / /phyogs bcu thams cad du yang snang bar </text></item>
<item><p>212b5</p><section>mdo sde</section><text>byed| |byang chub sems dpa' gzungs la gang gnas pa/ /'dod pa'i khams rnams dang ni gzugs kyi khams/ /gzugs med khams la de dag ma chags te/ /khams gsum dag </text></item>
<item><p>212b6</p><section>mdo sde</section><text>la snga nas chags pa med/ /byang chub sems dpa' gzungs la gang gnas pa/ /bdag tu 'du shes sems can 'du shes med/ /srog tu 'du shes gang zag 'du shes med/ /tshangs par </text></item>
<item><p>212b7</p><section>mdo sde</section><text>spyod pa ma 'dres rtag tu spyad/ /byang chub sems dpa' gzungs la gang gnas pa/ /dngos por 'du shes dngos med 'du shes med/ /bde bar 'du shes mi bder 'du shes med/ /grangs </text></item>
<item><p>213a1</p><section>mdo sde</section><text>su 'du shes grangs med 'du shes med/ /byang chub sems dpa' gzungs la gang gnas pa/ /yod par 'du shes med par 'du shes med/ /bud med </text></item>
<item><p>213a2</p><section>mdo sde</section><text>'du shes skyes par 'du shes med/ /grong gi 'du shes grong khyer 'du shes med/ /byang chub sems dpa' gzungs la gang gnas pa/ /yul 'khor 'du shes grong 'dab 'du shes </text></item>
<item><p>213a3</p><section>mdo sde</section><text>med| |'dod chags 'du shes 'dod bral 'du shes med/ /zhe sdang 'du shes sdang bral 'du shes med/ /gti mug 'du shes rmongs bral 'du shes med/ /byang chub sems dpa' </text></item>
<item><p>213a4</p><section>mdo sde</section><text>gzungs la gang gnas pa/ /nga rgyal nga rgyal bral ba'i 'du shes med/ /ma rig ma rig ma yin 'du shes med/ /lta dang lta ba ma yin 'du shes med/ /byang chub sems dpa' </text></item>
<item><p>213a5</p><section>mdo sde</section><text>gzungs la gang gnas pa/ /de dag dbang po stobs la mi chags te/ /byang chub yan lag bsam gtan chags pa med/ /khams gsum nyes pa thams cad rab tu spongs/ /'dod </text></item>
<item><p>213a6</p><section>mdo sde</section><text>chags chags med zhe sdang gtum pa med/ /gti mug rmongs med rtag tu g.yo med 'gyur/ /sangs rgyas stobs bcu mthong nas bkur sti byed/ /blo gros ldan pa mtho ris smon </text></item>
<item><p>213a7</p><section>mdo sde</section><text>mi byed/ /su dag gzhan las chos mchog thos nas ni/ /de la nam yang de ma nur mi byed pa/ /'bru mar gang ba'i snod bzhin dang zhing dag /bcad dang ma bcad gzhan gyi blo yang </text></item>
<item><p>213b1</p><section>mdo sde</section><text>zhes| |mdza' ba byas na rjes su chags pa skye/ /de yang nyon mongs pa ni chen po yin/ /zhe sdang byas na khong khro skye bar 'gyur/ /dgra dang 'jigs pa sdig pa rnams kyang 'byung / /'di gnyis </text></item>
<item><p>213b2</p><section>mdo sde</section><text>rab tu rnam par spang byas te/ /blo gros ldan pa dag ni byang chub zhugs/ /de dag mi yi khyu mchog stobs bcur ni/ /'jig rten du yang mngon par 'byung bar 'gyur/ /nang dang phyi rol dag </text></item>
<item><p>213b3</p><section>mdo sde</section><text>kyang rnam spangs te/ /chos kyi ngo bo nyid la rab gnas shing / /tshul khrims phung po dag kyang rnam par sbyangs/ /ral ba med cing ma 'dres skyon yang med/ /nam yang de dag gi ni tshul khrims </text></item>
<item><p>213b4</p><section>mdo sde</section><text>dag |'bags shing 'dres pa dag tu mi 'gyur te/ /mtha' 'di dag ni gnyis po yongs spangs nas/ /blo gros 'chang ba byang chub zhi rtogs 'gyur/ /de nas rgyal po dpa' bas byin gyis </text></item>
<item><p>213b5</p><section>mdo sde</section><text>dge slong gi dge 'dun las chos smra ba me tog zla mdzes kyi yon tan bye brag chen po yangs shing rgya che ba thos nas sdug bsngal zhing yid mi dga' nas de'i tshe byang chub sems dpa'i tshogs </text></item>
<item><p>213b6</p><section>mdo sde</section><text>chen po la tshigs su bcad pas slar smras pa/ nags khrod stug po kun tu bzang po ni/ /sdong po chen pos gang zhing 'bras bus mdzes/ /dus kun skye ba me tog sdug pas brgyan/ /sna tshogs </text></item>
<item><p>213b7</p><section>mdo sde</section><text>tha dad bya rnams sgra yang 'byin/ /gser gyi ri yang mdzes shing mtho bas brgyan/ /mi 'am ci yi glu dbyangs snyan pa dang / /rol mo shin tu thabs ldan yid 'ong grag /grub pa'i bu mo rtag </text></item>
<item><p>214a1</p><section>mdo sde</section><text>tu gar yang byed/ /nags de lha yi dga' ba'i tshal bzhin te/ /gzugs bzang gzugs 'bar ba yi shing gis dkrigs/ /me tog rnam pa sna tshogs tha </text></item>
<item><p>214a2</p><section>mdo sde</section><text>dad bkram/ /ut+pal pad+mas brgyan cing chu yang 'bab/ /'di 'dra ba yi nags mchog nyams dga' ba/ /drang srong rtag tu gnas par mthun pa dag /bor nas sems can don </text></item>
<item><p>214a3</p><section>mdo sde</section><text>dang phan bzhed pas/ /sdig pa'i phung po bdag drung grong du byon/ /de ltar chos smra yon tan 'chang ba 'di/ /me tog zla mdzes grong khyer 'dir byon te/ /byon nas sdig pa bgyid pa bdag </text></item>
<item><p>214a4</p><section>mdo sde</section><text>gis bkrongs/ /'di bkrongs pas ni bdag kyang dmyal bar ltung / /byang chub sems dpa'i thugs rje stobs ldan gang / /dpa' bo sems can phan phyir 'jig rten spyod/ /de dag </text></item>
<item><p>214a5</p><section>mdo sde</section><text>sdig bgyid bdag gi skyabs mdzod cig /byang chub sems dpa' de skyabs bdag mchi'o/ /gang yang rang rgyal dag ni gnyis pa dang / /gang gzhan nyan thos rdzu 'phrul ldan pa ste/ /</text></item>
<item><p>214a6</p><section>mdo sde</section><text>zag pa zad cing tha ma'i lus 'dzin pa/ /bdag ni sdug bsngal mnar med mchi ba skyobs/ /de nas yang bcom ldan 'das kyis tshe dang ldan pa kun dga' bo la bka' stsal pa/ de </text></item>
<item><p>214a7</p><section>mdo sde</section><text>lta bas na/ kun dga' bo/ byang chub sems dpa' sems dpa' chen pos lus dang srog la ma chags par bya'o/ /de ci'i phyir zhe na/ kun dga' bo/ lus dang srog la chags </text></item>
<item><p>214b1</p><section>mdo sde</section><text>pa'i sems can rnams mi dge ba'i las mngon par 'du byed par 'gyur ro/ /de la 'di skad ces bya ste/ rtag tu rul ba'i lus 'di dang / /srog kyang g.yo zhing dbang med de/ /rmi lam </text></item>
<item><p>214b2</p><section>mdo sde</section><text>sgyu ma 'dra ba la/ /sems can gang dag chags pa ni/ /shin tu ma rungs las byas nas/ /gti mug dbang song de dag ni/ /sems can dmyal ba mi bzad par/ /mi mkhas bdud </text></item>
<item><p>214b3</p><section>mdo sde</section><text>kyi gzhol bas song / /dbu ba rdos 'dra'i lus dang ni/ /chu yi chu bur 'dra srog la/ /mi gang chags par mi byed pa/ /de dag 'gro ba mchog tu 'gro /de nas yang bcom ldan 'das kyis </text></item>
<item><p>214b4</p><section>mdo sde</section><text>tshe dang ldan pa kun dga' bo la bka' stsal pa/ kun dga' bo/ de lta bas na byang chub sems dpa' sems dpa' chen po ting nge 'dzin 'di 'dod pa dang / myur du bla na med pa yang </text></item>
<item><p>214b5</p><section>mdo sde</section><text>dag par rdzogs pa'i byang chub mngon par rdzogs par 'tshang rgya bar 'dod pas lus dang srog la mi lta bar byas te/ mgo dang gos la me 'bar ba bzhin du brtson 'grus brtsams </text></item>
<item><p>214b6</p><section>mdo sde</section><text>pas sems can thams cad la snying rje chen po bskyed de/ dper na/ dben pa na bde bar gnas pa dang / dgon pa dang nags khrod spangs te/ grong dang / grong khyer dang / grong rdal dang /</text></item>
<item><p>214b7</p><section>mdo sde</section><text>ljongs dang / yul 'khor dang / rgyal po'i pho brang 'khor dang / ri khrod rnams su zhugs te/ ci nas sems can de dag nyan thos kyi byang chub dang / rang sangs rgyas kyi byang chub lam phyir mi </text></item>
<item><p>215a1</p><section>mdo sde</section><text>ldog pa dang / bla na med pa yang dag par rdzogs pa'i byang chub las phyir mi ldog par 'gyur ba de lta de lta bur sems can rnams la chos bstan par </text></item>
<item><p>215a2</p><section>mdo sde</section><text>bya'o| |de nas yang bcom ldan 'das kyis de'i tshe tshe dang ldan pa kun dga' bo la sngon byung ba'i gtam bstan pa 'di nyid rgya cher tshigs su bcad pa'i dbyangs kyis rgyas par rab </text></item>
<item><p>215a3</p><section>mdo sde</section><text>tu bstan to/ /ngas sngon spyad pa dag ni spyod pa na/ /de tshe rgyal po dpa' bas byin par gyur/ /rgyal po'i pho brang rin chen ldan zhes bya/ /skyed mos tshal gyi sar ni byung bar gyur/ /</text></item>
<item><p>215a4</p><section>mdo sde</section><text>shing rta zhugs pas de tshe dge slong mthong / /kun nas mdzes shing blta na sdug pa ste/ /sum cu rtsa gnyis mtshan gyi go bgos pa/ /phyogs rnams thams cad du yang snang bar </text></item>
<item><p>215a5</p><section>mdo sde</section><text>byed| |me tog zla mdzes phyogs su grags pa ste/ /snying rje gnas pa phan zhing snying brtse ba/ /dpal dang gzi brjid dag gis mdzes pa ni/ /sems can rnams la brtse phyir grong </text></item>
<item><p>215a6</p><section>mdo sde</section><text>du 'ongs/ /nga ni gzugs kyang de tsam mi phod pas/ /de la nga yang 'jungs pa ma rungs skyes/ /'dod la chags shing srid la bcings bas na/ /'di ni bdag gi srid las skyod </text></item>
<item><p>215a7</p><section>mdo sde</section><text>snyam ste/ /nga yi bu rnams stong du tshang ba yang / /shing rtar zhugs shing zhabs 'bring mtho dman 'gro /cod pan dang ni sna tshogs rgyan gyis brgyan/ /sum cu dbang phyir lha yi bu </text></item>
<item><p>215b1</p><section>mdo sde</section><text>'brang bzhin/ /de na nga yi bu mo lnga brgya dag /nor bu thogs shing lham gyon blta na sdug /mgo rgyan dang ni lhab lhub brgyan gyis spud/ /de dag gser gyi dra bas shing rta 'dren/ /nga yi bud med </text></item>
<item><p>215b2</p><section>mdo sde</section><text>dag ni brgyad khri yang / /gzugs mdzes shin tu blta na sdug pa dag /shing rtar zhugs pas dge slong de mthong ste/ /ri rab bzhin du gzugs bzang dpal 'bar ba/ /mthong nas de dag </text></item>
<item><p>215b3</p><section>mdo sde</section><text>phar yang 'du shes bskyed/ /byang chub dam pa mchog tu sems skyes te/ /de tshe tshangs pa'i spyod par yang dag btsud/ /yid du 'ong ba'i rgyan rnams de la gtor/ /de tshe nga ni phrag dog skyes </text></item>
<item><p>215b4</p><section>mdo sde</section><text>par gyur/ /gnod sems zhe sdang tha ba mi bzad de/ /dbang phyug rgyags pas bu la 'di skad smras/ /mdun na 'dug pa'i dge slong bsad par gyis/ /gzhon nu de dag nga yi tshig thos </text></item>
<item><p>215b5</p><section>mdo sde</section><text>nas| |shin tu sdug bsngal yid kyang mi dgar gyur/ /yab gcig de skad kyi ni tshig ma gsung / /dge slong 'di 'dra ba dag cag mi 'gums so/ /bskal pa bye ba gang+gA'i bye snyed du/ /bdag </text></item>
<item><p>215b6</p><section>mdo sde</section><text>cag lus dang yan lag bcad gtubs kyang / /dge slong 'di ni 'gums par mi bgyid do/ /'di ltar bdag cag byang chub sems skyes so/ /rgyal po de tshe bu yi tshig thos nas/ /khros </text></item>
<item><p>215b7</p><section>mdo sde</section><text>te gsod pa'i gshed ma 'bangs la smras/ /nga yi btsun mo'i mdun na 'dug pa yi/ /dge slong 'di ni myur du gsod de phul/ /de nas gsod pa'i gshed ma phyi bzhin 'ongs/ /shin </text></item>
<item><p>216a1</p><section>mdo sde</section><text>tu gtum sems dga' byed snying rje med/ /'bru mar ngar btags ral gri thogs nas su/ /de yis dge slong dum bu brgyad du byas/ /de yi lus dang yan lag </text></item>
<item><p>216a2</p><section>mdo sde</section><text>bcad pa las/ /khrag kyang mi drag 'od zer stong byung ste/ /bcad pa'i 'phro na dpal be'u 'khor lo dag /mtshan rnams de yi lus kyi nang na yod/ /shin tu ma rung sa las ni byas nas </text></item>
<item><p>216a3</p><section>mdo sde</section><text>su| |skyed mos tshal du de yi mod la byung / /dge slong me tog zla mdzes dran nas ni/ /de yi rtsed mo dga' bar ma gyur to/ /rings pa'i gzugs su myur zhing mgyogs par ni/ /de nas </text></item>
<item><p>216a4</p><section>mdo sde</section><text>bdag gi rgyal po'i pho brang song / /gang du dge slong du ma bu brgyad byas pa/ /sa phyogs der ni shing rtar zhugs nas phyin/ /lha rnams khrag khrig mang po bar snang la/ /cho nges 'debs pa'i </text></item>
<item><p>216a5</p><section>mdo sde</section><text>sgra dag des thos te/ /rgyal po khyod kyis mi dge sdig mang bgyis/ /shi 'phos nas mi mnar med mi bder 'gro /rgyal po des ni lha yi sgra thos nas/ /shin tu sdug bsngal mi dga' sems </text></item>
<item><p>216a6</p><section>mdo sde</section><text>skrag gyur/ /bdag gis me tog zla mdzes bkrongs pa ni/ /bdag gis sdig pa mi bzang mang po bgyis/ /de bzhin gshegs pa ye shes mtha' yas ldan/ /sangs rgyas mi yi khyu mchog </text></item>
<item><p>216a7</p><section>mdo sde</section><text>sras po gang / /dbang po bsrungs shing des pa zhi ba'i yid/ /de ni 'dod pa'i don phyir bdag gis bkrongs/ /de bzhin gshegs pa'i chos rnams gang 'dzin cing / /zad pa'i dus la </text></item>
<item><p>216b1</p><section>mdo sde</section><text>dam pa'i chos kyi mdzod/ /'jig rten kun tu chos kyi sgron ma mdzad/ /de ni 'dod pa'i don phyir bdag gis bkrongs/ /'jig rten kun na sman pa'i rgyal po gang / /sems can na ba rtag tu </text></item>
<item><p>216b2</p><section>mdo sde</section><text>gso byed cing / /bdud rtsi dag gis bkru sman gtong ba yi/ /dge slong bdag gis 'dod pa'i don phyir bkrongs/ /zhib cing zab la zhi ba blta dka' ba'i/ /chos rnams skye dgu dag la gang </text></item>
<item><p>216b3</p><section>mdo sde</section><text>'chad cing / /byang chub snying po mchog kyang gang ston pa/ /de ni 'dod pa'i don phyir bdag gis bkrongs/ /'dren pa rnams kyi chos kyi mdzod 'dzin cing / /'jig rten ldongs pa'i sgron mar </text></item>
<item><p>216b4</p><section>mdo sde</section><text>gyur ba ste/ /gzungs dang mdo sde'i rgyal po gang 'dzin pa/ /de ni ci slad bdag gis 'dod phyir bkrongs/ /nyon mongs med cing rnam dag ye shes can/ /zhi bar bzhi rtag tu mnyam gzhag </text></item>
<item><p>216b5</p><section>mdo sde</section><text>pa| |'dod pas ldongs pas bdag gis deng bkrongs te/ /des ni shin tu ma rungs dmyal bar ltung / /sangs rgyas gang dag 'das dang de bzhin ma byon dang / /mi yid dam pa rgyal ba gang </text></item>
<item><p>216b6</p><section>mdo sde</section><text>yang bzhugs pa ni/ /bsngags pa mtha' yas yon tan rgya mtsho ldan pa rnams/ /de dag kun la thal mo sbyar te skyabs su mchi// //'phags pa ting nge 'dzin gyi rgyal </text></item>
<item><p>216b7</p><section>mdo sde</section><text>po'i mdo/ bam po bcu gsum pa/ de nas rgyal po dpa' bas byin gyis chos smra ba me tog zla mdzes bsad de shi ba'i lus kyi mdog ma gyur par sa la 'gyel cing 'dug pa mthong nas </text></item>
<item><p>217a1</p><section>mdo sde</section><text>sdug bsngal zhing yid mi bde ste 'gyod cing myos par gyur nas de'i tsho cho nges rab tu cher btab bo/ /chos smra ba me tog zla mdzes de la'ang 'di lta bur yang dag </text></item>
<item><p>217a2</p><section>mdo sde</section><text>pa'i yon tan gyis bstod pa dang / snying rje dang ldan pa'i tshigs su bcad pa 'di dag smras so/ /kun tu bzang por 'phags pa'i dge 'dun gyis/ /khyod la rnam pa mang po bsgo ba bgyis//</text></item>
<item><p>217a3</p><section>mdo sde</section><text>khyod kyi srog gi bar chad byung nga re/ /rin chen ldan par rgyal po'i khab ma bzhud/ /khyod kyis dge slong dge 'dun tshig ma bzung / /mgon po grong khyer du ni ci slad byon/ /khyod ni gang </text></item>
<item><p>217a4</p><section>mdo sde</section><text>gi don du byon pa yi/ /don de sgron ma mdzad pa mdzad du gsol/ /lha rdzas myu gu sna tshogs brgyan pa'i sa/ /gzugs bzang gzugs 'bar shing ljon mang pos dkrigs/ /grub pa'i </text></item>
<item><p>217a5</p><section>mdo sde</section><text>rig 'dzin gnod sbyin mchog gis bsrungs/ /lha rnams zhugs shing bya rgyal sgra yang sgrog /kun tu bzang po sangs rgyas rtag bzhugs pa/ /nags tshal dam pa dga' ba bor </text></item>
<item><p>217a6</p><section>mdo sde</section><text>nas ni/ /bgyi ba gang phyir khyod ni 'dir byon pa/ /des pa bgyi ba de deng bdag la gsungs/ /khyod kyi tshig thos nas ni bka' bzhin bgyi/ /sangs rgyas sras bo bzhengs la bka' </text></item>
<item><p>217a7</p><section>mdo sde</section><text>stsol cig /kye ma da ni ci bgyi lha yi lha/ /bdag ni mgon med khyod kyi skyabs su mchi/ /gcig pu seng ge ri dwags rgyal po ltar/ /dge slong dge 'dun mchog gi khyu bor nas/ /</text></item>
<item><p>217b1</p><section>mdo sde</section><text>sems can mtha' yas pa la thugs brtse'i phyir/ /rang gi srog kyang btang ste 'dir byon na/ /'dod chags zil non shin tu 'jungs ba yis/ /bdag gis dpa' bo dum bu dum bur </text></item>
<item><p>217b2</p><section>mdo sde</section><text>bcad/ /'di ni dge slong dge 'dun mtha' dag kyang / /khyod la lta bar pho brang ma lhags par/ /bdag ni 'jigs skrag khyod la ci gsol ba/ /bde bar gsol ba gcig ni mdzad par </text></item>
<item><p>217b3</p><section>mdo sde</section><text>'os/ /me tog zla mdzes mi 'jigs bdag stsol la/ /nya dus zla ba nya 'drar bzhengs su gsol/ /sems can gtso bo bdag la gnang bar mdzod/ /chos smra khyod ni zhe sdang rnam par grol/</text></item>
<item><p>217b4</p><section>mdo sde</section><text>de ring bdag la sna gcig gnang bar mdzed/ /nyi ma bzhin du snang mdzad bzhengs su gsol/ /chos smra mchog ni bdag gis bkrongs bgyis te/ /sdig pa ma legs bdag gis deng </text></item>
<item><p>217b5</p><section>mdo sde</section><text>bgyis ba/ /'di nas 'chi 'phos mi bzad dmyal bar skye/ /bdag la de yi skyabs su 'gyur ba med/ /nyon mongs byed pa sdig sems ci ru rung / /rgyags pas khengs pa'i rgyal srid ci </text></item>
<item><p>217b6</p><section>mdo sde</section><text>ru rung / /thams cad spangs te gcig pu 'gro bar 'gyur/ /'di nas bdag gis snying po ci ma blangs/ /'dod chags zhe sdang bcom pa rnam dag chos/ /snyan par gsung ba bdag thul </text></item>
<item><p>217b7</p><section>mdo sde</section><text>thugs rje can/ /'gro ba'i gnyen gcig sun 'byin mi mdzad pa/ /me tog zla mdzes bdag gis ci phyir bkrongs/ /kye ma bzod dang dka' thub nor phyug brtul zhugs bzang / /kye ma gzugs </text></item>
<item><p>218a1</p><section>mdo sde</section><text>dang des pa dag gi yon tan ldan/ /kye ma g.yo med dpal stug spros pa mi mnga' ba/ /bdag cag bor nas khyod ni gang du bzhud par mdzad/ /'phags pa </text></item>
<item><p>218a2</p><section>mdo sde</section><text>khyod kyi lus dang yan lag bcad pa na/ /'o ma rab tu zag cing 'od zer stong dag byung / /'jig rten 'di dag thams cad shin tu ngo mtshar gyur/ /ngo mtshar che ba'i rang bzhin </text></item>
<item><p>218a3</p><section>mdo sde</section><text>'dren pa bzhengs su gsol/ /kye ma me tog zla ba dul ba thugs rje can/ /kye ma byams dang snying rje'i phung po ri bo tshur/ /kye ma chos rnams zab mo shin tu ston pa'i mchog /lha </text></item>
<item><p>218a4</p><section>mdo sde</section><text>khyod bzhengs shig bdag la thugs brtser mdzad du gsol/ /kye ma zla ba nya zhal tshur spyon cig /kye ma sa bcu legs gnas tshur spyon cig /kye ma dpa' bo stobs bcu mngon </text></item>
<item><p>218a5</p><section>mdo sde</section><text>'phags pa/ /tshe la khyod dbang bdag po gang du bzhud/ /kye ma dpa' bo tshur spyon bdag la gsungs/ /khyod kyis yun ring bzod pa bsgoms pa dang / /brtson 'grus thugs rje de </text></item>
<item><p>218a6</p><section>mdo sde</section><text>dag gang du mchis/ /byams pa chen po bzhengs la gsung phyung zhig /kye ma shin tu mchod 'os lha yi lha/ /chos smra cang mi gsung bar ci slad bzhugs/ /mkhas pa bzhengs la </text></item>
<item><p>218a7</p><section>mdo sde</section><text>bdag gi khyim du bzhud/ /bud med tshogs la khyod kyis chos ston cig /lha khyod lus ni bcad par mi nus te/ /lha dang lha min gnod sbyin srin pos kyang / /khyod kyi lha yi lus 'di </text></item>
<item><p>218b1</p><section>mdo sde</section><text>mi shigs kyi/ /mkhas pa khyod deng sgyu dag ma mdzad cig /lha khyod sgyu mdzad bzhugs pa ga la gda'/ /byang chub sems dpa' sgyu ma mi mdzes so/ /sgyu ma thams cad spongs la bzhengs </text></item>
<item><p>218b2</p><section>mdo sde</section><text>su gsol/ /rin chen ldan pa'i grong du chos shod cig /kye ma 'phags pa me tog zla mdzes tshur/ /kye ma khams gsum 'dod chags bral ba tshur/ /kye ma pha ma lta bu 'dren pa tshur/ /</text></item>
<item><p>218b3</p><section>mdo sde</section><text>bdag gi sems dmyal sgo ni gcad du gsol/ /ngan song skyes pa rnams kyi rten dang dpung / /srog chags mnar med chen por lhung ba yi/ skyabs mdzad me tog zla mdzes tshur spyon </text></item>
<item><p>218b4</p><section>mdo sde</section><text>cig |bdag gi bde 'gro'i sgo yang dbye bar gsol/ /mgon po khyod ni dgung bdun bshos ma gsol/ /re zhig deng bzhengs bdag gi bshos gsol cig /bdag gi bshos gsol </text></item>
<item><p>218b5</p><section>mdo sde</section><text>rin chen ldan pa 'dir/ /sems can du ma chos la dgod pa mdzod/ /kye ma chos mchog rtogs pa bdag gi yab/ /kye ma sems can rnams la 'khon med sems/ /kye ma tshur spyon bdag </text></item>
<item><p>218b6</p><section>mdo sde</section><text>mdun chos ston cig /kye ma tshur spyon khyod smon myur grub shog /dge slong dge 'dun de ni mgon med gyur/ /kye ma ldongs shing mi dran mya ngan bgyid/ /sems can snying po khyod ni myur </text></item>
<item><p>218b7</p><section>mdo sde</section><text>bzhengs la/ /dge slong dge 'dun dbugs kyang dbyung bar mdzod/ /kye ma 'jig rten gsum na sgron gyur pa/ /kye ma tshur spyon kun tu bzang por bzhud/ /kun tu bzang po'i nags khrod </text></item>
<item><p>219a1</p><section>mdo sde</section><text>bzhud nas ni/ /dge slong dag la phan phyir khyod ston cig /kye kye chos 'dzin yon tan rmad byung che/ /a shwad me tog bzhin du rnyed bar dka'/ /</text></item>
<item><p>219a2</p><section>mdo sde</section><text>shes rab thugs rje'i spyan ni dri med pa/ /kye kye dge slong dge 'dun gzigs su gsol/ /tshig gi lam dang bral ba'i gzugs de yang / /kye kye dge slong dag la bstan du gsol/ /</text></item>
<item><p>219a3</p><section>mdo sde</section><text>kye kye zla ba shar ba bzhin du 'dir/ /me tog zla ba de ring bzhengs su gsol/ /kye kye rgyal sras bdag la thugs brtse ba/ /dbugs 'byin mdzad pa ston pa bla na med/ /kye kye mtshon </text></item>
<item><p>219a4</p><section>mdo sde</section><text>dang dbyug pas btab pa bzod/ /bzod pa'i stobs dang ldan zhing rab tu des/ /kye kye me tog zla mdzes thugs rje can/ /rab sbyin 'dren pa khyod ni bzhengs su gsol/ /kye kye </text></item>
<item><p>219a5</p><section>mdo sde</section><text>khyod ni bzhengs la bdag la yang / /mthong bar dka' ba'i gzungs rnams bshad du gsol/ /kye kye 'jig rten kun tu snang mdzad pa/ /shes rab kyi ni sgron ma dam pa'i mchog </text></item>
<item><p>219a6</p><section>mdo sde</section><text>kye kye sems can dag gi phan don la/ /brtson mdzad 'dren pa thugs rje'i stobs dang ldan/ /kye kye me tog zla mdzes bzhengs su gsol/ /dpa' bo sems can dag gi don mdzad pa/</text></item>
<item><p>219a7</p><section>mdo sde</section><text>kye kye sems can dag ni bye ba dang / /khrag khrig rnams kyang zhi ba'i grong du khod/ /kye kye tshul khrims nor ldan blo gros che/ /mkhas pa bslabs pa'i nor gyis shin tu phyug /kye kye tshul </text></item>
<item><p>219b1</p><section>mdo sde</section><text>khrims brtul zhugs rab gnas shing / /chos kyi shing gi myu gu mngon par dga'/ /kye kye chos gos dur smrig kha bsgyur 'chang / /rtag tu mngon par byung la dga' bar mdzod/ /kye kye me </text></item>
<item><p>219b2</p><section>mdo sde</section><text>tog zla ba brtul zhugs mchog /rab sbyin dka' thung bzang po khyod bzhengs shig /kye kye dul ba sems can ma dul 'dul/ /rtag par dul ba'i gnas dang rjes su ldan/ /kye kye du la ba/</text></item>
<item><p>219b3</p><section>mdo sde</section><text>rab du la rjes su bzhud/ /zhi ba dbang po rab zhi khong nas des/ /kye kye sems can nyal zhing gnyid log pa/ /chos kyi sgra yis rtag tu sad par mdzod/ /kye kye sems can bye ba khrag khrig </text></item>
<item><p>219b4</p><section>mdo sde</section><text>dag |sad par bgyid nas theg ba mchog la khod/ /kye kye sbyin pa yi ni spang leb la/ /brtson 'grus thag gus sprel ba'i gru sbyor te/ /kye kye sems can rgya mtsho chen por ni/ /rab tu lhung </text></item>
<item><p>219b5</p><section>mdo sde</section><text>zhing srid pas de da pa rnams/ /kye kye stobs bcu ldan pa me tog mchog /mnyan pa gdogs 'dzin mkhas pa bzhengs su gsol/ /kye kye shin tu sra ba'i grur yang ni/ /zhugs nas bdag </text></item>
<item><p>219b6</p><section>mdo sde</section><text>dang de dag bsgral bar mdzod/ /kye kye sman pa'i dam pa brtul zhugs la/ /shin tu spyad cing rig mdzad sman pa'i mchog /kye kye ye shes rnam grol pha rol phyin/ /dam pa'i chos kyi rtsi </text></item>
<item><p>219b7</p><section>mdo sde</section><text>dag sbyin mdzad pa/ /kye kye nad ni rnam pa sna tshogs kyis/ /btab pa'i sems can na ba rnam gzigs nas/ /kye kye myur du bzhengs la de dag la/ /chos kyi sman rnams shin tu stsal </text></item>
<item><p>220a1</p><section>mdo sde</section><text>bar mdzod/ /kye kye ye shes sman pa'i rgyal po mchog/ mtshungs med ye shes 'phags shing pha rol phyin/ /kye kye nad rnams shin tu gso mdzad cing / /thugs </text></item>
<item><p>220a2</p><section>mdo sde</section><text>rjes sems can dag gi don kyang mdzad/ /kye kye na bar gyur pa'i sems can khams/ /'dod chags nad kyis ma lus bcom pa rnams/ /des ni sems can thams cad bde ba </text></item>
<item><p>220a3</p><section>mdo sde</section><text>dang | |nad rnams med cing mya ngan 'das par 'gyur/ /kye kye mkhas pa ye shes rgya chen bslabs/ /chos kyi rnga dag shin tu brdung bar mdzod/ /kye kye 'jig rten gyi ni the tshom gyi/ /'khri </text></item>
<item><p>220a4</p><section>mdo sde</section><text>shing thams cad ye shes rgya mtshos chod/ /kye kye legs thos chos rnams 'dzin mdzad pa/ /rdul bral mdo sde bye ba brgya dag kyang / /'khor gyi nang du gdan la rab bzhugs la/ /</text></item>
<item><p>220a5</p><section>mdo sde</section><text>mi mchog mkhas pa brjod pa mdzad du gsol/ /me tog zla ba mtshan mchog brgyan pa kye/ /dpe byad bzang po brgyad cu tshang ba kye/ /dpe byad bzang po brgyad cus lus brgyan kye/ /srid </text></item>
<item><p>220a6</p><section>mdo sde</section><text>pa'i mtsho brgal spros med tshur sbyon kye/ /srid pa'i btson rar chud khrol bzhengs shig kye/ /ye shes mchog rig tshangs pa 'dra ba kye/ /me tog zla ba thugs rje chen po kye/ /byams dang thugs </text></item>
<item><p>220a7</p><section>mdo sde</section><text>rje skyed la bzhengs shig kye/ /me tog zla ba khyod la gsol ba 'debs/ /dge slong dge 'dun khyod kyis ma dor bar/ /tshur gshegs dge 'dun yongs su bsdu ba mdzod/ /bzhengs la nags </text></item>
<item><p>220b1</p><section>mdo sde</section><text>khrod der yang gshegs sam kye/ /me tog zla ba bsam gtan dgyes pa mchog /mdza' dang mi mdza' mtshungs par byams shing phan/ /gzungs la rab tu gnas pa tshur spyon kye/ /ye </text></item>
<item><p>220b2</p><section>mdo sde</section><text>shes sdong po mtshungs med khyod bzhengs shig /ri rab bzhin du mi g.yo brtan pa kye/ /sangs rgyas sangs rgyas sems can mnyam yid kye/ /me tog zla ba brtul zhugs rdzogs nga kye/ /bzhengs </text></item>
<item><p>220b3</p><section>mdo sde</section><text>la shing gi drung du 'tshang rgya mdzod/ /lha yi rna ba chos kyi mchog 'chang kye/ /lha yi mig mkhas ye shes rtogs pa kye/ /bzhengs te bdag la gzigs shing thugs rje can/ /grags pa mtha' </text></item>
<item><p>220b4</p><section>mdo sde</section><text>yas bdag gi tshig gson kye/ /'jig rten kun la phan dang don mdzad kye/ /me to zla ba shin tu sbyin dgyes gye/ /bzhengs la myur du bdag gi re rdzogs mdzod/ /khyod 'dir du ma pu dum </text></item>
<item><p>220b5</p><section>mdo sde</section><text>bur ma bzhugs shig /gong 'dir skye ba bud med tshogs rnams kyang / /khyod mthong thams cad shing bzhin sa la 'gyel/ /snying skam 'gyur ba'i mya ngan rnams kyang bgyid/ /thugs rje mchog </text></item>
<item><p>220b6</p><section>mdo sde</section><text>gi spyan gyis de la gzigs/ /gang gi slad du byams pa bsgoms pa dang / /ye shes shes rab thabs kyi stobs rnams dang / /khyod kyi thugs rje btang snyoms dga' ba yangs/ /de dag rdzogs </text></item>
<item><p>220b7</p><section>mdo sde</section><text>mdzod bzhengs shig me tog mdzes/ /lha klu lha min rdzu 'phrul chen po dang / /gnod sbyin srin pa mi dang mi 'am ci/ /snyim pa me tog bdug pas bkang nas ni/ /thams cad mthong bar dga' </text></item>
<item><p>221a1</p><section>mdo sde</section><text>nas lhags shing 'khod/ /drang srong chen po'i tshig ni deng rtogs te/ /skye dgu'i 'dod pa gnod byed gsod pa yin/ /yid kyi nad du 'gyur ba ngan 'gro'i </text></item>
<item><p>221a2</p><section>mdo sde</section><text>rgyu| |de phyir 'dod pa'i spyod pa spang bar bya/ /dge slong bdag gis bsad pa sdig gi las/ /shin tu ma legs mi bde byas pas na/ /bdag ni mi bzad dmyal ba mnar med 'gro /</text></item>
<item><p>221a3</p><section>mdo sde</section><text>bdag la de yi mgon skyabs byed pa med/ /bdag ni rgyal po'i srid btang tshangs spyod gzhol/ /spos dang me tog byug pa rnams kyis ni/ /mchod pa dam pa rnams kyang rab tu bya/ /</text></item>
<item><p>221a4</p><section>mdo sde</section><text>shin tu mdzes par mchod rten bdag gis bya/ /bu dang bu mo bud med khyim bdag dang / /blon po dang ni tshong dpon de dag dang / /grong pa dang ni rgyal rigs mang po rnams/ /de dag thams </text></item>
<item><p>221a5</p><section>mdo sde</section><text>cad la ni ngas bsgo ba/ /a ga ru dang tsan+dan shug pa dang / /shi tu zhim pa'i spos mchog ci yod pas/ /myur du sgrom gyi snying po'i khyogs 'chos la/ /dge slong 'di ni bsreg pa'i cho ga </text></item>
<item><p>221a6</p><section>mdo sde</section><text>gyis| |grong khyer mi kun rgyal po'i tshig thos nas/ /spos mchog dag kyang thogs nas khyogs bcas te/ /spos rab bzang po yid du 'ong las byas/ /der ni dge slong de yang bcug </text></item>
<item><p>221a7</p><section>mdo sde</section><text>nas su/ /a ga ru dang tsan+dan tsam pa ka /rgya spos spri ka de bzhin pa ta la/ /me tog dang ni phreng ba byug pa dag/ shin tu bzang dang 'bru mar dag gis bsregs/ /de yi rus pa'i sgro ma ni byas </text></item>
<item><p>221b1</p><section>mdo sde</section><text>par gyur/ /dge slong dag gis de yang der bsregs te/ /rgyal pos de yi mchod rten byas nas su/ /'di la ngas ni mchod pa bya zhes zer/ /me tog dang ni phreng ba byug ba dang / /gdugs dang </text></item>
<item><p>221b2</p><section>mdo sde</section><text>ba dan rgyal mtshan thogs nas su/ /rgyal pos deng ni sil snyan stong dag dang / /bye ba khrag khrig rnams kyang len du btsud/ /nyi ma gcig la rgyal po dus gsum du/ /dge slong de yi </text></item>
<item><p>221b3</p><section>mdo sde</section><text>mchod rten da drung du/ /sdig pa sngan chad cung zad ci byas pa/ /de tshe dus gsum du yang shin tu 'chags/ /lo stong bye pa phrag ni dgu bcu lngar/ /nyes pa byas pa dag kyang rab bshags te/ /</text></item>
<item><p>221b4</p><section>mdo sde</section><text>phyis kyang tshul khrims dam pa ma ral bsrungs/ /rnam par dag cing gtsang la dri ma med/ /lo stong bye ba phrag ni dgu bcu lngar/ /gso sbyong dag kyang de tshe rab gsos te/ /de ni de tshe bdag </text></item>
<item><p>221b5</p><section>mdo sde</section><text>gi lus zhig nas/ /mnar med mi bzad par ni de lhung gyur/ /'dod phyir snying rje med pa'i las byas pas/ /sdug bsngal mang po dag kyang myong bar gyur/ /sangs rgyas bye ba stong phrag dgu </text></item>
<item><p>221b6</p><section>mdo sde</section><text>bcu lnga/ /de tshe de dag bdag gis ma mnyes byas/ /lo stong bye ba phrag ni dgu bcu lngar/ /de yi tshe na nga ni long bar gyur/ /bskal pa bye ba khrag khrig drug cu gnyis/ /snga chad nga yi mig </text></item>
<item><p>221b7</p><section>mdo sde</section><text>kyang bcar bar gyur/ /bskal pa bye ba khrag khrig phrag stong dang / /shin tu mang bar nga yi mig phyung phrogs/ /mgo dang rna ba dang ni rkang lag kyang / /bskal ba mtha' yas khrag khrig bcad par </text></item>
<item><p>222a1</p><section>mdo sde</section><text>gyur| |bskal ba dag ni bye ba khrag khrig tu/ /mir gyur pa dang skye ba gzhan du yang / /'khor ba'i sdug bsngal dag gis rab gtses shing / /sdug bsngal tshor </text></item>
<item><p>222a2</p><section>mdo sde</section><text>ba yun ring myong bar gyur/ /sdig pa'i las rnams byas pas 'khor ba na/ /yun ring shing tu sdug bsngal myong bar gyur/ /de phyir byang chub zhi ba su 'dod pa/ /srid pa gsum du sdig </text></item>
<item><p>222a3</p><section>mdo sde</section><text>pa mi bya'o/ /rgyal po mchog gis sngon gyi las bshags kyang / /snga ma'i nyes byas rnams las de mthar/ /mi bzad gzugs kyi las rnams sngar byas pas/ /de shi dmyal ba mi bzad </text></item>
<item><p>222a4</p><section>mdo sde</section><text>mnar med song / /nga yi rna ba de bzhin rkang lag bcad/ /bskal pa mtha' yas mang por sna yang bcad/ /spyod pa spyod tshe mtshon cha dbyug thogs nas/ /'debs byed nan gyis nga yi </text></item>
<item><p>222a5</p><section>mdo sde</section><text>mig kyang phyung / /byang chub phyir ni mgo lag lus bcad dang / /bu dang chung ma mig dang rang gi sha /rkang lag dga' ba'i sems kyis yongs btang yang / /sngon gyi sdig pa'i las ni zad </text></item>
<item><p>222a6</p><section>mdo sde</section><text>ma gyur/ /kun dga' de ltar bskal pa mtha' yas spyod/ /sangs rgyas dpal stug dpag tu med pa mthong / /byang chub spyod mchog 'di ni spyod pa na/ /de tshe sdug bsngal 'di dag </text></item>
<item><p>222a7</p><section>mdo sde</section><text>sngon myong gyur/ /byang chub sems dpa' gzungs la gang gnas shing / /byams spyod rtag tu mi g.yo mi 'gul ba/ /sangs rgyas rdul sbyangs lha yi lha mchod nas/ /de dag nam yang </text></item>
<item><p>222b1</p><section>mdo sde</section><text>ngan song sar mi 'gro /sum cu rtsa gnyis mtshan gyis go bgos pa/ /chos rjes sangs rgyas bdag 'gyur su 'dod pa/ /tshul khrims ma 'dres g.yo ba med par srungs/ /gzungs la rab gnas </text></item>
<item><p>222b2</p><section>mdo sde</section><text>chos kyang bstan par gyis/ /nga ni de tshe rgyal po dpa' byin yin/ /nga yi bu rnams phyi dus chos skyong ba/ /me tog zla mdzes pad+ma bla ma yin/ /dga' byed de ni zhi ba'i rgyal bar gyur/ /'jig </text></item>
<item><p>222b3</p><section>mdo sde</section><text>rten gsum dpa' 'gro ba'i gnyen gcig pa/ /de bzhin gshegs brkang gnyis gtso bor gyur/ /skye dgu dag ni don chen mdzad nas ni/ /mar me bzhin du 'dren pa mya ngan 'das/ /bud </text></item>
<item><p>222b4</p><section>mdo sde</section><text>med tshogs dang rgyal rigs mang po dag /khyim bdag dang ni blon po stobs chen dang / /tshong dpon de bzhin grong pa'i mkhar gyi rgyal/ /thams cad stobs bcu nyon mongs med par gyur/ /</text></item>
<item><p>222b5</p><section>mdo sde</section><text>me tog zla mdzes kyi le'u ste/ sum cu rtsa drug pa'o// //de nas bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na byang chub sems </text></item>
<item><p>222b6</p><section>mdo sde</section><text>dpa' sems dpa' chen po ci nas bdag bla na med pa yang dag par rdzogs pa'i byang chub bde bar mngon par rdzogs par 'tshang rgya bar 'dod na/ gzhon nu/ byang chub sems dpa' sems </text></item>
<item><p>222b7</p><section>mdo sde</section><text>dpa' chen po des chos thams cad kyi rang bzhin mnyam pa nyid rnam par spros pa'i ting nge 'dzin 'di mnyan par bya/ gzung bar bya/ kun chub par bya/ bcang par bya/ bklag par bya/ rab </text></item>
<item><p>223a1</p><section>mdo sde</section><text>tu gdon bar bya/ lung mnod cing kha ton du bya/ nyon mongs pa med pa'i bsgom pas mang du bsgom par bya/ gzhan la'ang rgya cher yang dag par rab tu bstan </text></item>
<item><p>223a2</p><section>mdo sde</section><text>par bya'o/ /tshul khrims kyi phung po la'ang rab tu gnas par bya'o/ /de nas yang bcom ldan 'das kyis de'i tshe tshigs su bcad pa 'di dag gsungs so/ /byang chub sems dpa' tshul </text></item>
<item><p>223a3</p><section>mdo sde</section><text>khrims tshogs gnas shing / /bdag la phan sems spyad pa gang spyod pa/ /mngon dga'i sangs rgyas zhing du myur song nas/ /bzod pa des thob chos kyi rgyal por 'gyur/ /de phyir gnod </text></item>
<item><p>223a4</p><section>mdo sde</section><text>sems med cing kun mthun gyis/ /thams cad rtag tu yid du 'ong bar gyis/ /dpal stug sangs rgyas dpag med mthong nas ni/ /byang chub reg nas chos kyi bdag por 'gyur/ /de phyir </text></item>
<item><p>223a5</p><section>mdo sde</section><text>phan yon mchog 'di thos nas ni/ /dge slong tshul khrims mchog dang ldan mthong na/ /mkhas pas g.yo med rtag tu bsten par bya/ /ring por mi thogs ting 'dzin 'di 'thob 'gyur/ /</text></item>
<item><p>223a6</p><section>mdo sde</section><text>gal te gter rnams dpag med tshad kyang med/ /rin chen sna bdun nor bus gang gyur pa/ /de bzhin zhing rnams gang+gA'i bye ma snyed/ /nor bu rin po che yis gang ba rnams/ /byang chub </text></item>
<item><p>223a7</p><section>mdo sde</section><text>sems dpa' sbyin la mos pa yis/ /nyin mtshan re rer sbyin pa 'di dag byin/ /de bzhin bskal pa gang+gA'i bye ma snyed/ /rgyun mi chad par sbyin pa byin pa bas/ /byang chub sems dpa' </text></item>
<item><p>223b1</p><section>mdo sde</section><text>gang gis ting 'dzin 'di/ /thos nas bde gshegs mdzod mchog 'dzin byed pa/ /bsod nams phung po des ni gang bzung ba/ /sbyin pa de kun de yi char mi phod/ /mi gang rjes su mthun la </text></item>
<item><p>223b2</p><section>mdo sde</section><text>dad pa dag /ting 'dzin rdul bral mchog 'di 'dzin pa ni/ /bsod nams phung po dpe med mchog 'di yin/ /ye shes mdzod de dpag med 'byung gnas so/ /ting 'dzin rdul bral zhi ba 'di </text></item>
<item><p>223b3</p><section>mdo sde</section><text>bzung na/ /byang chub sems dpa' de ni nor chen 'gyur/ /rgya mtsho chen po bzhin du thos pa'i gter/ /de la bsod nams tshad yong yong mi 'gyur/ /chos kyi mchog rnams bsam gyis </text></item>
<item><p>223b4</p><section>mdo sde</section><text>mi khyab pas/ /shin tu rgyas byas byang chub sems dpar brjod/ /ting 'dzin 'di ni su dag ston byed pa/ /de ni nam yang byang chub mthe tshom med/ /bsod nams phung po mchog dang gang </text></item>
<item><p>223b5</p><section>mdo sde</section><text>ldan zhing / /gang la tshad med bsam gyis mi khyab pa/ /'jig rten slob dpon sangs rgyas rnam par 'dren/ /rang byung thugs rje chen po ma gtogs par/ /de yi 'og tu sems can su dag </text></item>
<item><p>223b6</p><section>mdo sde</section><text>kyang / /ston chen 'di na bsod nams phung po dang / /mtshungs med bsam gyis mi khyab pa ye shes kyis/ /mnyam par gyur pa nam yang yod med do/ /ting 'dzin 'di ni thos nas 'dzin pa </text></item>
<item><p>223b7</p><section>mdo sde</section><text>dang / /klog cing yongs su chub par byed pa dang / /mtshungs med sangs rgyas byang chub 'tshol ma gtogs/ /de yi ye shes mtshungs pa med par 'gyur/ /ting 'dzin 'di ni bzung zhing </text></item>
<item><p>224a1</p><section>mdo sde</section><text>bklags pa yis/ /bsod nams phung po ji snyed bsags pa yang / /gzhon nu ji ste chos de gzugs yod na/ /'jig rten khams mang 'dir yang shong mi </text></item>
<item><p>224a2</p><section>mdo sde</section><text>'gyur/ /gzhon nu de phyir byang chub sems dpa' gang / /'das dang 'byung ba'i de bzhin gshegs pa dang / /sangs rgyas thams cad mchod par 'dod pa yis/ /ting 'dzin 'di ni bzung </text></item>
<item><p>224a3</p><section>mdo sde</section><text>zhing bklag par gyis/ /de bzhin gshegs pa'i byang chub 'di yin te/ /gzhon nu nga yi tshig la dad par gyis/ /de bzhin gshegs pa rdzun gyi tshig mi gsung / /'di 'dra'i sems can </text></item>
<item><p>224a4</p><section>mdo sde</section><text>brdzun du smra ba med/ /sngon gyi bskal pa brgya phrag bsam yas su/ /byang chub spyad pa mchog 'di rab spyod cing / /ting 'dzin 'di ni yongs su 'tshol ba'i phyir/ /ngas ni bdag tu lta ba </text></item>
<item><p>224a5</p><section>mdo sde</section><text>'dir sbyangs so/ /de phyir chos kyi mdzod 'di mnyan par gyis/ /'di las mdo sde bye ba khrag khrig 'byung / /'di ni bsod nams phung po bsam yas yangs/ /'dis ni sangs rgyas </text></item>
<item><p>224a6</p><section>mdo sde</section><text>ye shes myur du 'thob/ /mkhas pa 'jigs med de dag gang ston pa/ /'di ni mdo sde kun gyi dam pa'i mdo/ /dge ba bsam gyis mi khyab 'byung gnas te/ /chos de rnams la mtha' </text></item>
<item><p>224a7</p><section>mdo sde</section><text>thugs rnyed mi 'gyur/ /stong chen dag ni bcad cing bshig nas su/ /rdul gyi tshogs rnams bgrang bar nus na yang / /mdo sde brgya phrag bsam yas tshad med pa/ /rgyun mi chad par de </text></item>
<item><p>224b1</p><section>mdo sde</section><text>ston bgrang mi nus/ /sangs rgyas zhing gi sems can thams cad kyi/ /phyi nang rgyu ba'i dbugs ni bgrang nus kyang / /ting 'dzin 'di la gnas nas gang ston pa/ /mdo sde de dag mthar thug </text></item>
<item><p>224b2</p><section>mdo sde</section><text>nus mi 'gyur/ /sangs rgyas zhing ni gang+gA'i bye ma snyed/ /'gro ba der yang sems can gang skyes pa/ /de dag sems ni bgrang bar nus kyang srid/ /rtag ston mdo sde de dag bgrang mi nus/ /</text></item>
<item><p>224b3</p><section>mdo sde</section><text>rgya mtsho chen po'i bye ma ci yod dang / /klung dang mtshe'u dang gshong gi bye ma dag /bskal pa bye ba dag gis bgrang nus kyang / /de dag 'chad pa'i mdo sde mtha' yas so/ /sangs rgyas zhing ni </text></item>
<item><p>224b4</p><section>mdo sde</section><text>bya ba mang po na/ /chu yi phung po rtag 'dug ci yod pa/ /brgya tshal skra yi rtse mos bgrang nus kyang / /de yi dbyangs kyi yan lag kun mi bgrangs/ /gang sngon 'dir ni sems can ci 'byung ba/ /</text></item>
<item><p>224b5</p><section>mdo sde</section><text>rang gi lus la snying por 'dogs pa rnams/ /bskal pa byed ba mang pos bgrangs nus kyang / /de dag mdo sde sgrub pa shes mi nus/ /phyogs bcu dag na sems can ci yod pa/ /srog chags kun </text></item>
<item><p>224b6</p><section>mdo sde</section><text>gyi sgra skad bgrang nus kyang / /de dag rtag tu mi 'chad ston pa yi/ /mdo sde de dag bgrang bar yong mi nus/ /chos rnams thams cad bstan par rab shes shing / /nges pa'i tshig dang bstan </text></item>
<item><p>224b7</p><section>mdo sde</section><text>pa tshig don mkhas/ /gtan la bab pa'i yang dag tshul la bslabs/ /blo gros yangs shing rtag dga' shes rab can/ /yangs pa'i don sems rab tu phye ba'i blo/ /bsam dang mi bsam </text></item>
<item><p>225a1</p><section>mdo sde</section><text>pa yang rtag tu shes/ /dbyangs kyi rang bzhin rgya chen thams cad rig /sgra dbyangs de dag ston kyang chags mi 'gyur/ /thogs med de ni chos smrar brjod </text></item>
<item><p>225a2</p><section>mdo sde</section><text>pa ste| /'gro ba kun la ston kyang chags mi 'gyur/ /dri ba nges par bstan pa brgya la mkhas/ /de ltar de yis don dam rab tu rtogs/ /mdo sde gcig gis phyogs kyang bye ba snyed/ /</text></item>
<item><p>225a3</p><section>mdo sde</section><text>bsam gyis mi khyab des ston chags pa med/ /chags med ston pa tshig gi don la mkhas/ /'khor gyi nang du de 'chang chags mi 'gyur/ /ting 'dzin 'di la legs par gang gnas pa/ /</text></item>
<item><p>225a4</p><section>mdo sde</section><text>byang chub sems dpa' de ni g.yo ba med/ /chos la stobs bskyed bye brag thob pas ni/ /srog chags bye ba mang po'i don de byed/ /ji ltar ri rab mi g.yo mi 'gul te/ /rlung rnams </text></item>
<item><p>225a5</p><section>mdo sde</section><text>kun gyis 'gul bar mi nus pa/ /de bzhin dge slong chos smra mkhas pa yang / /pha rol rgol ba kun gyis bskyod mi nus/ /stong chen gyi ni 'jig rten khams 'di na/ /ri gang mi g.yo </text></item>
<item><p>225a6</p><section>mdo sde</section><text>bar ni brjod pa rnams/ /de dag rlung gis rab tu bskyod nus kyang / /stong pa'i chos gnas dge slong bskyod mi nus/ /su dag stong pa nyid la rtag brtson pa/ /sangs rgyas gnas su </text></item>
<item><p>225a7</p><section>mdo sde</section><text>nges pa de yin te/ /gtan la bab pa stong pa'i chos rab shes/ /de ni rgol ba kun gyis dkrug mi nus/ /phas kyi rgol ba dag gis mi bskyod cing / /smra ba thams cad kyis kyang zil mi </text></item>
<item><p>225b1</p><section>mdo sde</section><text>non| |ting 'dzin zhi ba 'di ni bstan byas na/ /zil gyis mi non smad pa med par 'gyur/ /ting 'dzin zhi ba 'di ni bshad byas na/ /de yis stong nyid rtogs par khong du chud/ /de ni chos rnams </text></item>
<item><p>225b2</p><section>mdo sde</section><text>kun la nem nur med/ /ye shes mtha' yas dag la khor mor gnas/ /ting 'dzin 'di ni bzung zhing bklags pa na/ /stobs dang byang chub yan lag rnyed mi dka'/ /yang dag rig dang rdzu 'phrul </text></item>
<item><p>225b3</p><section>mdo sde</section><text>pas ma mi khyab/ /de la mngon par shes pa rnyed mi dga'/ /mtha' yas ye shes rgyal ba mthong ba yang / /srid par grub pa dag ni rnyed mi dka'/ /sangs rgyas bye ba khrag khrig bsam mi khyab//</text></item>
<item><p>225b4</p><section>mdo sde</section><text>ting 'dzin 'di 'chang de yis mthong bar 'gyur/ /de ni rgyal ba de dag thams cad las/ /ting 'dzin zhi ba 'di yang thos 'gyur te/ /yang dag rig dang dbang gi pha rol phyin/ /sangs rgyas ye </text></item>
<item><p>225b5</p><section>mdo sde</section><text>shes mchog dang ldan par 'gyur/ /stong chen gyi ni 'jig rten khams 'di dag /lha rdzas nor bu rin chen bzang mchog gis/ /'og nas bzung ste srid pa'i rtse mo'i bar/ /nor bu rin chen </text></item>
<item><p>225b6</p><section>mdo sde</section><text>dag gis gang gyur dang / /zhing yang mtha' yas rnam mang ji snyed pa/ /dzam+bu'i chu bo'i gser bkram gang ba kun/ /sa yi 'og nas srid pa'i rtse mo'i bar/ /thams cad rgyal ba'i mchog la </text></item>
<item><p>225b7</p><section>mdo sde</section><text>sbyin pa byin/ /sems can rnam pa mang po ji snyed pa/ /bskal pa mtha' yas mang por sbyin pa byin/ /sangs rgyas rnams la khor mor mi chad byin/ /byang chub 'dod phyir byin pa'i sbyin tshogs </text></item>
<item><p>226a1</p><section>mdo sde</section><text>la| |dge slong gang dag stong nyid mngon dga' zhing / /stobs bcu la ni thal sbyar phyag 'tshal na/ /byang chub sems dpa' stong nyid mngon dga' la/ /sbyin </text></item>
<item><p>226a2</p><section>mdo sde</section><text>pa'i phung po snga mas char mi phod/ /bsod nams ldan pa'i mi des de rnyed nas/ /sangs rgyas byang chub mtshungs med 'tshol ba'i phyir/ /dad pa rgya cher bskyed nas sbyin pa byin/ /de yi </text></item>
<item><p>226a3</p><section>mdo sde</section><text>dpe 'di skyes bu dam pas bstan/ /su dag ting 'dzin dam pa'i mchog 'di las/ /tshig bzhi'i tshigs bcad sems dga' 'dzin pa yang / /de yi bsod nams phung po bsags </text></item>
<item><p>226a4</p><section>mdo sde</section><text>pa la/ /sbyin pa de kun brgya yi char mi phod/ /ting 'dzin rdul bral zhi ba ma thos par/ /phan byed byang chub sems dpas sbyin byin kyang / /thos pas sangs rgyas ye shes myur thob </text></item>
<item><p>226a5</p><section>mdo sde</section><text>ltar| |de tsam sangs rgyas ye shes myur mi 'thob/ /gang gis zhi mchog sa 'di thob nas su/ /rdul bral ting 'dzin stong pa'i rigs 'di ni/ /byang chub sems dpa' dga' bas </text></item>
<item><p>226a6</p><section>mdo sde</section><text>rtogs byed pa/ /des ni sangs rgyas ye shes myur du 'thob/ /gang gis 'di lta bu yi gter rnyed pa/ /zhing rnams mtha' yas gang+gA'i bye ma snyed/ /de dag lha dang de bzhin mi rnams </text></item>
<item><p>226a7</p><section>mdo sde</section><text>kyi| |nor bu rin po che yis gang bar gyur/ /byang chub sems dpas ting 'dzin 'di thob ste/ /rtag tu chub par byed cing mi ngoms pa/ /thul bar dka' zhing mdzod rnams shin tu </text></item>
<item><p>226b1</p><section>mdo sde</section><text>mang / /nor yang mang zhing rin chen nor dang ldan/ /ji ltar ting 'dzin rdul bral 'di thob nas/ /byang chub sems dpa' dga' zhing rangs pa ltar/ /rgyal srid shin tu 'byor cing rgyas thong </text></item>
<item><p>226b2</p><section>mdo sde</section><text>kyang / /mkhas pa de dag nam yang dgar mi 'gyur/ /de dang de dag sangs rgyas kun mkhyen gyi/ /chos rnams rtag tu 'dzin par byed pa yin/ /zad pa'i mthar thug dus su gyur pa'i tshe/ /</text></item>
<item><p>226b3</p><section>mdo sde</section><text>chos kyi tshul mchog rgya cher 'dzin par 'gyur/ /chos kyi mdzod 'chang blo gros chen po 'chang / /thams cad mkhyen pa'i mdzod kyang 'chang ba yin/ /de dang de dag sems can bye stong dang / /</text></item>
<item><p>226b4</p><section>mdo sde</section><text>khrag khrig chos kyi dbyangs kyis mgu bar byed/ /de dag tshul khrims nor ldan blo gros can/ /skyes bu de dag bslabs pa'i nor gyis phyug /de dang de dag tshul khrims brtul zhugs gnas/ /</text></item>
<item><p>226b5</p><section>mdo sde</section><text>mngon dga' chos kyi sdong po'i myu gu yin/ /de dag chos gos ngur smrig rin chen 'chang / /khyim nas 'byung la rtag tu dga' bar byed/ /de dag sems can phan phyir mnyam pa med/ /thams </text></item>
<item><p>226b6</p><section>mdo sde</section><text>cad mkhyen pa nyid la rab tu zhugs/ /de dag dul ba sems can ma dul 'dul/ /rtag par dul ba'i gnas dang rjes su ldan/ /de dag dul zhing rab dul rjes su song / /zhi ba'i dbang po </text></item>
<item><p>226b7</p><section>mdo sde</section><text>rab tu zhi ba yin/ /de dag sems can nyal ba gnyid log pa/ /rtag tu chos kyi skad kyis sad par byed/ /sems can dag ni sag par byas nas su/ /rin chen chos bzang mchog la </text></item>
<item><p>227a1</p><section>mdo sde</section><text>'god par byed/ /de dang de dag sbyin pa'i bdag po yin/ /khor mor rtag tu gtong la brkyang ba ste/ /mkhas pa de dag 'jungs dang 'grogs mi byed/ /</text></item>
<item><p>227a2</p><section>mdo sde</section><text>gtong ba chen po dag la rtag tu dga'/ /de dag sems can dbul zhing sdug bsngal rnams/ /mthong nas longs spyod kyis kyang tshim par byed/ /de dag sems can bde zhing phan </text></item>
<item><p>227a3</p><section>mdo sde</section><text>pa'i phyir/ /thams cad mkhyen pa nyid la rtag par zhugs/ /de dag ye shes rtag tu bslabs pa ste/ /chos kyi rnga yang rgya cher shin tu rdung / /skye bo kun gyi the tshom 'khri shing gcod/ /rtag </text></item>
<item><p>227a4</p><section>mdo sde</section><text>par ye shes la yang rab tu zhugs/ /de dag legs thos chos 'dzin rdul bral ba/ /'khor gyi nang du stan la 'dug nas su/ /mkhas pa blo gros 'chang ba de dag ni/ /mdo sde bye ba </text></item>
<item><p>227a5</p><section>mdo sde</section><text>brgya dag rab tu ston/ /de dang de dag mang du thos pa yin/ /thos pa 'dzin pa sangs rgyas chos rnams 'dzin/ /chos kyi mdzod rnams shin tu 'dzin byed de/ /thub pa'i chos kyi gter </text></item>
<item><p>227a6</p><section>mdo sde</section><text>la dga' ba yin/ /de dang de dag shes rab yangs pa yin/ /dga' ba dag kyang rgya cher rtag tu skyed/ /zhi ba cing 'byung bar 'gyur ba blta dka' ba/ /zhi ba'i chos mchog rnams </text></item>
<item><p>227a7</p><section>mdo sde</section><text>kyang rab tu ston/ /de dag chos dang chos min shes pa ste/ /des shing blo gros ldan pa chos la gnas/ /chos kyi rgyal srid rab tu ston byed cing / /mtshungs med chos kyi mchog la </text></item>
<item><p>227b1</p><section>mdo sde</section><text>rtag tu spyod/ /de dag chos kyi mchog la lhur byed de/ /bla ma la yang ri mo byed par gnas/ /chos kyi grong khyer mchog la gnas pa ste/ /blo gros ldan pa chos kyi rgyal mtshan sgreng / /de </text></item>
<item><p>227b2</p><section>mdo sde</section><text>dag drags shing rgyags pa'i sems can rnams/ /rtag tu bag med pa la gnas pa mthong / /rab tu ma rung log pa'i lam song zhing / /'khor ba'i lam la gnas pa mthong nas ni//</text></item>
<item><p>227b3</p><section>mdo sde</section><text>de la byams dang snying rje rgya cher bskyed/ /dga' dang btang snyoms dag la'ang rab gnas te/ /de dag la ni yan lag brgyad ldan pa/ /lam mchog gzhi ba blta dka' rab tu ston/ /de dang </text></item>
<item><p>227b4</p><section>mdo sde</section><text>de dag legs byas chos kyi gru/ /bshams nas 'khor ba'i rgyun du song ba dag /rgya mtsho chen por lhung zhing khyer ba yi/ /sems can mang po dag ni sgrol bar byed/ /byang chub yan lag </text></item>
<item><p>227b5</p><section>mdo sde</section><text>stobs dang dbang po yis/ /go bgos dam pa'i chos kyi grur zhugs nas/ /pha rol 'gram bde rtag tu 'jigs med par/ /khor mor sems can rnams kyang 'god par byed/ /de dag </text></item>
<item><p>227b6</p><section>mdo sde</section><text>sman pa'i gtso bo dka' thub la/ /shin tu spyad pa rig byed sman pa'i mchog /rig pa ye shes rnam grol pha rol phyin/ /dam pa'i chos kyi rtsi yang sbyin par byin/ /nad ni rnam pa mang pos </text></item>
<item><p>227b7</p><section>mdo sde</section><text>btab pa yi/ /sems can na ba dag kyang mthong nas su/ /de dag la ni chos kyi bkru sman gtong / /chos rnams kyis ni de dag gso bar byed/ /de dag smra ba pha rol rgol ba 'joms/ /</text></item>
<item><p>228a1</p><section>mdo sde</section><text>'jig rten dbang po tshig gi dbang phyug ldan/ /shes bya kun la 'od byed blo gros 'chang / /ye shes dam pa'i sa la rab tu gnas/ /dpa' bo ye shes stobs ldan stobs </text></item>
<item><p>228a2</p><section>mdo sde</section><text>'joms pa/ /ye shes ldan pa dag gis yang dag bsngags/ /sems can bye ba khrag khrig mang po dag /chos la gnas nas shes bas mgu bar byed/ /de dang de dag bdag </text></item>
<item><p>228a3</p><section>mdo sde</section><text>po ded dpon te/ /gsal ba sems can rnams kyi skyabs 'dod pa/ /sems can rin chen lam la rmongs gyur cing / /rtag tu bdud kyi rnying zhugs mthong nas ni/ /de dag la </text></item>
<item><p>228a4</p><section>mdo sde</section><text>yang lam mchog zhi zhing bde/ /rtag par mya ngan 'das pa rab tu ston/ /mkhas pa dag ni ye shes la ma de yis/ /sems can mang po byed rgya 'dren par byed/ /de dang de dag </text></item>
<item><p>228a5</p><section>mdo sde</section><text>gnas dang rten du 'gyur/ /skyabs dang mig dang sgron ma byed pa yin/ /'jigs pa rnams la mi 'jigs rab tu sbyin/ /skrag pa rnams kyang rtag tu dbugs 'byin byed/ /de </text></item>
<item><p>228a6</p><section>mdo sde</section><text>dag sems can shin tu sdug bsngal dang / /dmus long gyur pa 'di dag ri gnas ni/ /yang dag tshul bslabs rin chen chos rnams kyis/ /chos kyi snang ba dag kyang byed par </text></item>
<item><p>228a7</p><section>mdo sde</section><text>'gyur/ /'jig rten na ni bzo mchog ci yod pa/ /bzo bo byed pas sems can phan 'gyur zhing / /gang gis sems can rtag tu bder 'gyur pa/ /bzo yi rnam pa de dag shin tu </text></item>
<item><p>228b1</p><section>mdo sde</section><text>bslabs/ /su dag byang chub tu ni mngon zhugs te/ /blo gros ldan zhing 'jig rten mig sbyin pa/ /bslabs pa rnams la mchog gi pha rol phyin/ /mkhas rab 'jig rten na yang ngo mtshar </text></item>
<item><p>228b2</p><section>mdo sde</section><text>thob| |sangs rgyas dag gi chos mchog thos pa yis/ /mtshungs pa med pa ngoms par yong mi 'gyur/ /tshul khrims bzod dang ting 'dzin pha rol phyin/ /zab mo yi ni chos rnams </text></item>
<item><p>228b3</p><section>mdo sde</section><text>shin tu thos/ /de dag zhi ba rin chen chos rnams ni/ /gzhan la ston pas ngoms par mi 'gyur te/ /thar pa'i thabs kyi char yang rab 'bebs shing / /chos kyis skyes bu dag ni tshim par </text></item>
<item><p>228b4</p><section>mdo sde</section><text>byed| |de yi drung du sems can mang po ni/ /chos 'dod mkhas pa ji snyed lhags nas su/ /chos mchog bzang po dam pa rin po che/ /drang zhing gsal ba'i lam rnams mnyan snyam pa/ /</text></item>
<item><p>228b5</p><section>mdo sde</section><text>de dag blo gros 'chang bas the tshom bcad/ /chos kyis de dag shin tu mgu bar byed/ /tshul khrims bzod dang ting 'dzin pha rol phyin/ /sems can rnams kyi bsam pa rab tu shes/ /</text></item>
<item><p>228b6</p><section>mdo sde</section><text>ye shes ldan zhing ye shes mchog rab kyi/ /pha rol phyin pa sems can bsam la mkhas/ /sems can pha rol sems dang spyod pa dang / /gang dag gtam ni ci 'dra'i chos brjod </text></item>
<item><p>228b7</p><section>mdo sde</section><text>pa| |ye shes gtam ni brjod la gang dag gis/ /sems can khrag khrig chos mchog mig thob 'gyur/ /de dag ye shes bye brag pha rol phyin/ /lam rnams kyang ni nye bar ston par </text></item>
<item><p>229a1</p><section>mdo sde</section><text>byed| |mkhas pa de dag gi ni sems rnams kyang / /bdud rnams bye ba stong gis yong mi shes/ /ji ltar nam mkha' la ni bya song ba/ /de yi rjes ni gang </text></item>
<item><p>229a2</p><section>mdo sde</section><text>du'ang shes mi nus/ /ye shes stobs ldan dul zhing rab tu zhi/ /zhi ba 'phags pa'i ye shes dag la gnas/ /dpa' bo khyu mchog bdud rnams thams cad bcom/ /byang chub zhi </text></item>
<item><p>229a3</p><section>mdo sde</section><text>ba mngon par 'tshang yang rgya/ /rtag tu rdzu 'phrul dag gi pha rol phyin/ /zhing yang brgya phrag mang por 'gro bar byed/ /sangs rgyas mang po bye ba khrag khrig mthong / /ji bzhin gang+gA yi ni </text></item>
<item><p>229a4</p><section>mdo sde</section><text>bye ma snyed/ /de yi mig kyang thogs par mi 'gyur te/ /phyogs bcu dag gi gzugs mang mthong bar 'gyur/ /ji snyed phyogs bcu yi ni srid pa na/ /sems can yod dgu de dag </text></item>
<item><p>229a5</p><section>mdo sde</section><text>'dren par gyur/ /bskal pa bye ba brgya phrag mang por ni/ /de dag de yi phan yon kun brjod cing / /spobs pa yi ni rab tu bshad mdzad kyang / /sngon gyi spyod pa'i bsngags pa zad mi </text></item>
<item><p>229a6</p><section>mdo sde</section><text>nus/ /ting 'dzin mtshungs med rdul dang bral ba 'di/ /skyes bu su gang 'dzin par byed pa ni/ /sangs rgyas dag gi nor rnams mi zad de/ /shin tu rgya che ye shes rgya mtsho bzhin/ /tshul </text></item>
<item><p>229a7</p><section>mdo sde</section><text>khrims kyi phung po nges par bstan pa'i le'u ste/ sum cu rtsa bdun pa'o// //de nas yang bcom ldan 'das kyis zla 'od gzhon nur gyur pa la bka' stsal pa/ gzhon </text></item>
<item><p>229b1</p><section>mdo sde</section><text>nu| de lta bas na byang chub sems dpa' sems dpa' chen po ngo mtshor dang / rmad du byung ba'i byang chub sems dpa'i chos 'di dag dang / gzhan yang tshad med pa 'dod pa dang / /</text></item>
<item><p>229b2</p><section>mdo sde</section><text>myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas chos thams cad kyi rang bzhin mnyam pa nyid rnam par spros pa'i ting nge 'dzin </text></item>
<item><p>229b3</p><section>mdo sde</section><text>'di mnyan par bya/ gzung bar bya/ kun chub par bya/ bcad bar bya/ bklag par bya/ rab tu gdon bar bya/ lung mnod cing kha ton du bya/ nyon mongs pa med par bsgom pas bsgom </text></item>
<item><p>229b4</p><section>mdo sde</section><text>par bya ba gzhan la'ang rgya cher rab tu bstan par bya/ des bzod pa'i stobs bsgom par bya/ bzod pa bstan par bya/ mang du bya/ chos la don du gnyer ba dang / chos 'dod pa dang / chos yongs </text></item>
<item><p>229b5</p><section>mdo sde</section><text>su 'dzin pa dang / chos dang rjes su mthun pa'i chos la zhugs par bya'o/ /sangs rgyas mchod pa la mngon par brtson par bya'o/ /des gnas gsum la brtson par bya ste/ gsum gang zhe na/</text></item>
<item><p>229b6</p><section>mdo sde</section><text>'di lta ste/ nyon mongs pa zad pa dang / bsod nams kyi zhing du gyur pa dang / sangs rgyas kyi ye shes 'dod pas dge ba'i rtsa ba rnams bskyed par bya'i/ 'jig rten gyi bde ba la reg par </text></item>
<item><p>229b7</p><section>mdo sde</section><text>'dod pa'i phyir ni ma yin te/ gnas gsum po de dag la mngon par brtson par bya'o/ /de nas bcom ldan 'das kyis de'i tshe zla 'od gzhon nur gyur pa la don 'di nyid bstan pa'i </text></item>
<item><p>230a1</p><section>mdo sde</section><text>phyir sngon byung ba'i gtam bstan pa 'di dag tshigs su bcad pa'i dbyangs kyis yang dag par rab tu bstan to/ /bskal pa stong du ji ltar ngas spyad pa/ /gzhan </text></item>
<item><p>230a2</p><section>mdo sde</section><text>nur gyur pa nga las mnyan par gyis/ /ting 'dzin bzang po dam pa 'di 'tshol phyir/ /sangs rgyas dag ni stong phrag brgya yang mchod/ /de ltar bskal pa 'das pa bsam yas su/ /zhing </text></item>
<item><p>230a3</p><section>mdo sde</section><text>brgya yi ni bye ma ci yod pa/ /dper bsten de snyed 'das par gyur pa na/ /tshogs kyi dbang phyug ces bya rgyal ba byung / /bye ba stong phrag drug cu mi nyung ba/ /rgyal ba de yi tshogs ni byung </text></item>
<item><p>230a4</p><section>mdo sde</section><text>gyur te/ /thams cad zag pa med cing nyon mongs zad/ /rnam thar brgyad la gnas pa'i bsam gtan pa/ /de yi dus nas 'di thams cad kyang / /bde zhing lo legs 'khrug pa med par </text></item>
<item><p>230a5</p><section>mdo sde</section><text>gyur| |mi rnams thams cad skyid cing bde dang ldan/ /mi yi bde bdag gis rgyas par gyur/ /thams cad bsod nams stobs dang ldan pa ste/ /blta na sdug cing de bzhin dga' </text></item>
<item><p>230a6</p><section>mdo sde</section><text>bar gyur/ /thams cad phyug cing nor mang 'byor pa ste/ /lus ni lha yi bde dang ldan par gyur/ /des shing brtul zhugs bzang la nyon mongs chud/ /bzod pa'i stobs la dpa' </text></item>
<item><p>230a7</p><section>mdo sde</section><text>zhing byad gzugs bzang / /lha yi gnas na lha yi sras po bzhin/ /tshul khrims yon tan 'chang zhing blo gros ldan/ /de yi dus nas bdag byung ba ni/ /rgyal po me tog mchog ces </text></item>
<item><p>230b1</p><section>mdo sde</section><text>bya ba yin/ /de yi bu yang lnga brgyar tshang bar byung / /dran dang ldan zhing rtogs dang ldan par gyur/ /rgyal po'i bu de yis kyang rgyal ba yi/ /skyed mos tshal brgya stong phrag drug cu dag /thams </text></item>
<item><p>230b2</p><section>mdo sde</section><text>cad me tog 'bras bus brgyan pa yang / /thugs rje ldan pa de la rab tu phul/ /skyed mos tshal ni brgya stong sna tshogs dag /'chags mal stan bzhugs gnas stong rnams dang / /chos </text></item>
<item><p>230b3</p><section>mdo sde</section><text>gos kyang ni bye ba brgya stong gis/ /'chags bzhugs gnas rnams su gding ba byas/ /de ltar rnam pa du ma stong dag dang / /dge sbyong dag gi longs spyod ji snyed pa/ /rgyal po'i bu ni </text></item>
<item><p>230b4</p><section>mdo sde</section><text>shin tu yid dad pas/ /bde gshegs de la thams cad nye bar phul/ /rgyal po de yang dge ba'i las bcu yi/ /lam la rab tu gnas par gyur nas su/ /skye bo srog chags khrag khrig </text></item>
<item><p>230b5</p><section>mdo sde</section><text>brgya stong gis/ /mdun du bdar te 'dren pa lta bar song / /me tog dang ni byug pa bdug pa dang / /gdugs dang rgyal mtshan sil snyan thogs nas su/ /rgyal ba de la de yis mchod </text></item>
<item><p>230b6</p><section>mdo sde</section><text>byas te/ /thal mo sbyar nas spyan sngar 'dug par gyur/ /lha dang mi dang lha min gnod sbyin dang / /dge slong stong yang de tshe dga' bar gyur/ /rgyal ba mchod pa 'di ni lung ston tam/ /</text></item>
<item><p>230b7</p><section>mdo sde</section><text>mi yi dbang po legs par chos gsung ngam/ /rgyal po'i bu de yi ni bsam pa dang / /bla med sems kyang rang byung mkhyen nas ni/ /mos pa'i gnas la pha rol phyin pa yis/ /de la ting </text></item>
<item><p>231a1</p><section>mdo sde</section><text>'dzin zhi ba 'di bshad do| |gang tshe ba de bar gshegs pas gsung phyung ba/ /de tshe nags tshal bcas pa'i sa yang g.yos/ /nam mkha' las ni me tog </text></item>
<item><p>231a2</p><section>mdo sde</section><text>char yang bab/ /sa las pad+ma brgya dag byung bar gyur/ /ston pa don gyi tshig la rab bslabs pas/ /bsam pa mkhyen nas 'dren pas lung bstan te/ /mi yi dbang pos ting 'dzin </text></item>
<item><p>231a3</p><section>mdo sde</section><text>zhi ba bshad/ /de yi don tshig rnams kyang mnyan par gyis/ /srid pa thams cad srid pa med pa ste/ /kun brtags gsog dang smig rgyu 'dra ba yin/ /sgyu ma ji bzhin glog dang sprin 'dra </text></item>
<item><p>231a4</p><section>mdo sde</section><text>ste| |stong g.yo bdag dang sems can srog kun med/ /gzod ma nas ni stong zhing ma 'ongs chos/ /song ba med cing gnas med gnas kyis dben/ /sgyu ma'i rang bzhin rtag tu snying po </text></item>
<item><p>231a5</p><section>mdo sde</section><text>med| |thams cad dag cing rnam dag nam mkha' bzhin/ /mi sngo mi ser dkar po ma yin te/ /ming ni gsog gyur sgra yi rang bzhin yin/ /sems ni dben zhing sems med rang </text></item>
<item><p>231a6</p><section>mdo sde</section><text>bzhin te/ /skad cig yin pas thams cad sgra dang bral/ /bshad pa na yang yi ge 'pho ba med/ /ma bshad na yang yi ge 'grib mi 'gyur/ /yi ge dag ni phyogs su'ang mi 'gro ste/ /yi </text></item>
<item><p>231a7</p><section>mdo sde</section><text>ge gang nas kyang ni 'ongs ma yin/ /yi ge mi zad zad cing 'gags pa ste/ /bshad par byas sam bshad par ma byas kyang / /yi ge 'di dag rtag par mi zad brjod/ /gang gis yongs </text></item>
<item><p>231b1</p><section>mdo sde</section><text>shes de yang zad mi 'gyur/ /chos ni stong phrag brgya dag rab brjod nas/ /sangs rgyas brgya stong dag ni gang 'das pa/ /chos kyang ma zad yi ge'ang zad ma gyur/ /skye ba'ang med de de phyir mi zad </text></item>
<item><p>231b2</p><section>mdo sde</section><text>pa| |gang gis mi zad chos rnams rab shes pa/ /rtag tu mi zad pa yi chos shes pas/ /mdo sde brgya stong dag ni bshad byas kyang / /chos rnams thams cad yi ge med par shes/ /rgyal ba'i </text></item>
<item><p>231b3</p><section>mdo sde</section><text>chos ni gang dag rab ston pa/ /de yang mi zad pas na mi mthong ste/ /chos 'di snga nas bdag med sems can med/ /de dag rab tu ston kyang zad mi 'gyur/ /mkhas pa de ni tshig kun </text></item>
<item><p>231b4</p><section>mdo sde</section><text>smra byed kyang / /tshig gis sems ni 'phrogs par mi 'gyur to/ /tshig rnams thams cad ri yi brag ca bzhin/ /de phyir nam yang tshig la chags mi 'gyur/ /de ni sgyu ma'i tshig gis </text></item>
<item><p>231b5</p><section>mdo sde</section><text>chos ston te/ /tshig de thams cad de yi mod la 'gags/ /tshig de yi ni mtshan nyid ci 'dra ba/ /chos rnams kun kyang mtshan nyid de 'drar gyur/ /chos kun mtshan gzhi med cing mtshan </text></item>
<item><p>231b6</p><section>mdo sde</section><text>gzhi bral/ /thams cad mtshan med mtshan nyid rnam par dag /rtag tu dben zhing gtsang ba nam mkha' bzhin/ /mdor na de dag bgrang bar nyer mi 'gyur/ /'dus byas 'dus ma byas </text></item>
<item><p>231b7</p><section>mdo sde</section><text>kun dben pa/ /drang srong de dag la ni rnam rtog med/ /'gro ba kun tu 'dus ma byas thob bas/ /lta ba dag las khor mor rnam par dben/ /gang dag 'di 'dra'i chos rnams shes pa </text></item>
<item><p>232a1</p><section>mdo sde</section><text>ni| |rtag tu ma chags mi gtum ma rmongs te/ /de yi sems ni rang bzhin mnyam par bzhag /de ni ting 'dzin stobs can stobs dang ldan/ /brag phug ri dang </text></item>
<item><p>232a2</p><section>mdo sde</section><text>gtsang rong klung rnams su/ /rkyen gyis ji ltar brag ca 'byung ba ltar/ /de bzhin 'dus byas 'di kun rig par gyis/ /'jig rten thams cad sgyu ma smig rgyu bzhin/ /gang du ting 'dzin zhi ba </text></item>
<item><p>232a3</p><section>mdo sde</section><text>'di bshad pa/ /yon tan chos su gyur pa shes rab stobs/ /drang srong ye shes stobs kyis mngon par shes/ /tshig ni thabs mkhas pa yi nges pa'i tshig /brtags pa tsam du </text></item>
<item><p>232a4</p><section>mdo sde</section><text>brtags nas brjod pa yin/ /'khor ba la ni mtha' ma mi rnyed de/ /gang dag sngon byung mtha' ni mtshan nyid med/ /ma 'ongs dus kyang shes par bya ba'i phyir/ /las dang bya bas </text></item>
<item><p>232a5</p><section>mdo sde</section><text>de ltar zhugs gyur te/ /rab dang tha ma dag tu'ang 'byung bar 'gyur/ /chos rnams rtag tu dben zhing rang bzhin stong / /thams cad bdag med par yang shes par gyis/ /kun rdzob tu </text></item>
<item><p>232a6</p><section>mdo sde</section><text>ni rgyal bas chos bshad de/ /'dus byas 'dus byas ma yin de ltar ltos/ /yang dag nyid du bdag dang mi med de/ /'gro ba kun gyi mtshan nyid de 'dra'o/ /dge dang nag po'i las </text></item>
<item><p>232a7</p><section>mdo sde</section><text>rnams mi 'jig ste/ /bdag gis byas pa dag ni myong bar 'gyur/ /las kyi 'bras bu 'pho bar mi 'gyur te/ /rgyu med par yang myong bar mi 'gyur ro/ /srid pa thams cad sgyu ma </text></item>
<item><p>232b1</p><section>mdo sde</section><text>dbang med pa/ /gsog dang gsob tu gyur pa dbu ba bzhin/ /sgyu ma smig rgyu lta bur rtag tu stong / /sgra yis de bshad de dag dben pa yin/ /de ltar rnam par rig pa rlom sems med/ /tshul </text></item>
<item><p>232b2</p><section>mdo sde</section><text>khrims la yang chags pa med pa'i sems/ /bzod pa'i stobs kyis cung zad mi rtog ste/ /de ltar spyod pa mnyam par gzhag par 'gyur/ /rgyal po des ni ji tsam chos rig pa/ /de tsam du na rgyal ba </text></item>
<item><p>232b3</p><section>mdo sde</section><text>des bshad de/ /rgyal pos rgyal ba'i chos 'di thos nas ni/ /'khor dang bcas pas bslab pa yang dag bzung / /rgyal po'i bu des ting 'dzin 'di mnyan nas/ /dga' zhing yi rangs tshig kyang </text></item>
<item><p>232b4</p><section>mdo sde</section><text>'di skad smra/ /shin tu legs par ting 'dzin 'di bshad de/ /khyod kyi zhabs la bdag ni phyag 'tshal lo/ /der yang srog chags stong phrag brgyad cu dag /yang dag don dam nges par bstan </text></item>
<item><p>232b5</p><section>mdo sde</section><text>pa 'di/ /chos kyi rang bzhin bzang po 'di thos nas/ /de dag mi skye ba yi bzod pa thob/ /skyes bu la ni skye dang 'gag pa med/ /de bzhin chos 'di rtag tu snga nas dben/ /de ltar rab shes yongs su </text></item>
<item><p>232b6</p><section>mdo sde</section><text>mi 'bri ste/ /rgyal pos mi skye bzod pa thob par gyur/ /de tshe rgyal pos rgyal srid rnam spangs te/ /rgyal ba de yi bstan la rab tu byung / /rgyal po'i sras kyang lnga brgya mi nyung ba/ /de dag kun kyang </text></item>
<item><p>232b7</p><section>mdo sde</section><text>rjes su rab tu byung / /rgyal po sras dang bcas pa rab byung nas/ /de tshe srog chags mang po stong gzhan yang / /bde bar gshegs pa'i drung du rab tu byung / /rgyal ba de la chos rnams 'tshol </text></item>
<item><p>233a1</p><section>mdo sde</section><text>bar byed/ /lo ni brgya phrag nyi shur yongs tshang bar/ /rgyal ba des ni chos rnams rab tu bshad/ /rgyal po bur bcas skye bor bcas pa yis/ /lo yang brgya </text></item>
<item><p>233a2</p><section>mdo sde</section><text>phrag nyi shur chos rnams spyad/ /de nas dus kyang gzhan du gyur pa'i tshe/ /rgyal ba de yang yongs su mya ngan 'das/ /rgyal ba'i nyan thos rnams kyang 'das par gyur/ /de yi chos rnams </text></item>
<item><p>233a3</p><section>mdo sde</section><text>kyang ni nyung bar gyur/ /de tshe rgyal po de yi bu yod pa/ /bsod nams blo gros dad cing dang ba ste/ /de yi khyim du nyer 'gro dge slong yod/ /des ni ting 'dzin zhi ba 'di yang bshad/ /de ni 'jam </text></item>
<item><p>233a4</p><section>mdo sde</section><text>zhing mnyen par gyur pa ste/ /srog chags brgya stong dag gis bkur sti byas/ /lha yang bye ba brgya dag phyir 'brang zhing / /grong du 'ongs nas bsngags pa brjod par byed/ /de ni dran dang </text></item>
<item><p>233a5</p><section>mdo sde</section><text>ldan zhing rtogs par ldan/ /brtul zhugs bzang zhing des pa tshul khrims dga'/ /dbyangs kyang snyan cing mi rtsub 'jam pa ste/ /khams rnams shes pa'i dbang mchog rab tu thob/ /dge </text></item>
<item><p>233a6</p><section>mdo sde</section><text>slong de ni snyan pa'i 'od ces bya/ /chos gos bye ba brgya yang rab tu rnyed/ /de yi bsod nams stobs ni mi bzod pas/ /de tshe dge slong stong dag phrag dog skyes/ /bsod nams stobs </text></item>
<item><p>233a7</p><section>mdo sde</section><text>dang gzugs kyi stobs rnams dang / /ye shes stobs dang rdzu 'phrul stobs rnams dang / /tshul khrims stobs dang ting 'dzin stobs rnams dang / /chos kyi stobs kyis dge slong </text></item>
<item><p>233b1</p><section>mdo sde</section><text>yang dag 'phags/ |skye bo'i yid du 'ong zhing phangs pa ste/ /dge slong dge bsnyen dang ni dge slong ma/ /rgyal ba'i bstan la sems can gang dad pa/ /de dag gis ni mchod cing bkur ba </text></item>
<item><p>233b2</p><section>mdo sde</section><text>yin| |rgyal po'i bu ni der yang gang byung ba/ /bsod nams blo gros rtag tu dad mos te/ /dge slong mang po yid 'khrug rig nas ni/ /slob dpon de la srung ba byed du btsud/ /srog chags dag </text></item>
<item><p>233b3</p><section>mdo sde</section><text>ni stong phrag lnga brgya rnams| /go bgos mtshon cha ral gri dbyug thogs pa/ /de dag gis ni dge slong rtag tu bskor/ /yang dag spyod pa mu med 'chad cing smra/ /de ni 'khor la chos rnams </text></item>
<item><p>233b4</p><section>mdo sde</section><text>rab ston te/ /chos 'di bdag med stong pa srog med 'chad/ /dmigs par lta ba bdag la chags pa rnams/ /de dag dge slong ci smra mos mi byed/ /su dag stong pa zhi ba mi 'dod pa/ /</text></item>
<item><p>233b5</p><section>mdo sde</section><text>dge slong 'di ni chos min rab ston gyis/ /'di bsad na ni bsod nams 'gyur zhes nas/ /dge slong dag ni lag na mtshon thogs 'ongs/ /mthong nas dge slong mtshon gyis mi </text></item>
<item><p>233b6</p><section>mdo sde</section><text>'jigs te/ /'di la sems can skyes bu gsod pa med/ /chos 'di rnams ni gsog ste rtsig pa 'dra/ /stong pa nyid kyi chos rnams rjes su dran/ /dge slong des ni spyi bor thal sbyar te/ /</text></item>
<item><p>233b7</p><section>mdo sde</section><text>tshig smras rgyal ba rnams la phyag 'tshal lo/ /bden pa gang gis chos 'di stong pa na/ /mtshon che 'di rnams me tog man+dar gyur/ /thub pa tshul khrims brtul zhugs ldan ba </text></item>
<item><p>234a1</p><section>mdo sde</section><text>yis| |gzhan su mi 'gyur tshig 'di smras ma thag /nags tshal bcas pa'i sa yang rab tu g.yos/ /mtshon cha de dag me to mnar gyur/ /dmigs </text></item>
<item><p>234a2</p><section>mdo sde</section><text>pa can dag mtshon cha thogs pa yi/ /dge slong de tshe lus ni zhum gyur nas/ /tshur yang de nas nye bar 'ong ma nus/ /skrag cing shin tu ngo mtshar chen por gyur/ /su dag thub </text></item>
<item><p>234a3</p><section>mdo sde</section><text>dbang la ni dang mos shing / /gang dag stong pa zhi pa 'dod pa rnams/ /de dag a la la stong brjod nas su/ /ras bcos brgya yis dge slong mngon par g.yogs/ /dge slong de ni </text></item>
<item><p>234a4</p><section>mdo sde</section><text>de la byams bskyed nas/ /sems can su dag nga la sdang byed pa/ /de dag phyir ni byang chub bdag spyod ces/ /skye bo thams cad kyi yang mdun du smra/ /des ni lo yang brgyad cu mi </text></item>
<item><p>234a5</p><section>mdo sde</section><text>nyung bar/ /stong pa rgyal ba rnams kyi mdzod bshad de/ /phyir rgol ba yang dge slong stong dag byung / /de dag rgyal po'i bu yis phyir bzlog byas/ /de yang de tshe yongs su brnyas gyur </text></item>
<item><p>234a6</p><section>mdo sde</section><text>te| |de yi dge slong dag kyang nyung bar gyur/ /de tshe mi snyan pa yi tshig thos kyang / /bzod pa'i stobs las nam yang nyams ma gyur/ /de ni gzhan gyi dus su gyur pa'i tshe/ /srog </text></item>
<item><p>234a7</p><section>mdo sde</section><text>chags brgya dag gi yang don chen byas/ /bsam gyis mi khyab chos kyang rjes su dran/ /bsod nams blo gros dga' ba chen po skyes/ /der yang ri mo rgya cher byas nas ni/ /dge slong </text></item>
<item><p>234b1</p><section>mdo sde</section><text>de la bsod nams blo gros smras/ /bdag gi slob dpon la ni su yis kyang / /sems la mi 'thad ci zhig ma bgyis sam/ /des smras rgyal sras gzhon nu gsan du gsol/ /bzod </text></item>
<item><p>234b2</p><section>mdo sde</section><text>pa'i stobs kyis sangs rgyas yang dag byung / /su yis bdag la mi snyan tshig smras pa/ /de la bdag ni byams pa rgya yang che/ /gang gis bskal pa stong phrag brgya dag tu/ /sngon </text></item>
<item><p>234b3</p><section>mdo sde</section><text>gyi srid pa la ni bzod bsgoms pa/ /dge slong snyan 'od de ni nga yin zhes/ /bcom ldan shAkya thub pas tshig brjod do/ /gang gis dge slong snyan 'od bsrungs pa yi/ /bsod nams blo </text></item>
<item><p>234b4</p><section>mdo sde</section><text>gros rgyal po'i bu de ni/ /tshe rabs stong du nga yi grogs gyur te/ /sangs rgyas byams par ngas ni lung bstan to/ /gang gis ston pa tshogs kyi dbang phyug mchod/ /gang gis gnas </text></item>
<item><p>234b5</p><section>mdo sde</section><text>khang bzang po mchog byas pa/ /gang sngon me tog bzang zhes bya ba de/ /rkang gnyis gtso bo mi yi dbang por gyur/ /de ltar bskal pa mang po mtha' yas par/ /rgyal pa dag gi dam </text></item>
<item><p>234b6</p><section>mdo sde</section><text>chos ngas bzung ste/ /ngas sngon bzod pa'i stobs kyang yang dag bsgrubs/ /gzhon nu thos nas nga yi rjes su slobs/ /nga ni mya ngan 'das gyur phyi ma'i tshe/ /dam pa'i chos ni rnam </text></item>
<item><p>234b7</p><section>mdo sde</section><text>par 'jig pa na/ /dge slong mu stegs blo la brtson pa dag /de dag nga yi zhi ba'i chos la spong / /khengs shing rgod la gtum zhing spyi rtol che/ /sdig pa'i grogs po'i zas la chags pa </text></item>
<item><p>235a1</p><section>mdo sde</section><text>dag |chos gos lhung bzed dag la chags shing brkam/ /rnyed la gnas shing de dag chos la spong / /de dag yid gtum zhe sdang byas mi gzo/ /dma' </text></item>
<item><p>235a2</p><section>mdo sde</section><text>pa'i rigs dang dbul pa'i rigs las ni/ /nga yi bstan pa 'di la rab byung nas/ /de dag zhi ba'i chos 'di spong bar byed/ /bdud kyi blo yis sems can mun gtibs shing / /'dod </text></item>
<item><p>235a3</p><section>mdo sde</section><text>chags dbang du song bas mngon par chags/ /gti mug dbang gis byis pa rmongs pas na/ /de dag stong pa zhi ba'i chos mi 'dod/ /dge slong dge slong ma dang khyim pa rnams/ /</text></item>
<item><p>235a4</p><section>mdo sde</section><text>sdig ba'i blo yis 'dzin bcug rmongs byas te/ /de dag dbang du rtag par song gyur pas/ /phyi ma'i dus la byang chub spong bar byed/ /nga yi tshig 'di gzhon nu thos nas su/ /dge </text></item>
<item><p>235a5</p><section>mdo sde</section><text>slong dgon pa pa dag rtag tu bsten/ /su dag stong pa zhi la dga' ba ni/ /de dag rgyal ba'i chos 'di bzung ba yin/ /su dag ting 'dzin 'di ni 'dzin gyur pa/ /de dag nga yi </text></item>
<item><p>235a6</p><section>mdo sde</section><text>bstan la rab byung zhing / /dge slong bsnyen rdzogs gso sbyong las rnams byas/ /zas la mi chags mi brkam za ba yin/ /lus dang srog la lta ba rab spongs la/ /stong pa shin </text></item>
<item><p>235a7</p><section>mdo sde</section><text>tu zhi ba sgom par gyis/ /brtson zhing rab tu brtson pa'i yid kyis kyang / /ri dwags bzhin du dgon par gnas par gyis/ /rgyal ba dag la rtag tu mchod pa gyis/ /gdugs </text></item>
<item><p>235b1</p><section>mdo sde</section><text>dang rgyal mtshan bsgreng ba gnas khang gis/ /bde bar gshegs pa'i mchod rten mchod par gyis/ /ting 'dzin 'di ni myur du thob par 'gyur/ /byang chub phyir ni sems kyang bskyed </text></item>
<item><p>235b2</p><section>mdo sde</section><text>gyis la/ /bde bar gshegs pa rnams kyi mchod rten dag /gser gyis brgyan cing dngul gyis bskus pa dang / /rin chen sna tshogs gzugs legs byed du chug /byang chub phyir ni yi </text></item>
<item><p>235b3</p><section>mdo sde</section><text>dam bca' gyis la/ /'jig rten mchod pa bzang po ji snyed pa/ /lha dang mi yi dga' bar 'gyur ba rnams/ /thams cad 'tshol la sangs rgyas mchod pa gyis/ /chos nyid du yang mi dbang </text></item>
<item><p>235b4</p><section>mdo sde</section><text>thams cad ltos/ /phyogs bcu'i 'jig rten dag na gang bzhugs dang / /rgyal ba mya ngan 'das pa kun snang ste/ /chos nyid kyis ni sangs rgyas mngon sum bzhugs/ /gtong ba </text></item>
<item><p>235b5</p><section>mdo sde</section><text>kun la shin tu mos par gyis/ /tshul khrims dag par gyur cing brtan pa'i sems/ /bzod la dga' zhing rtag tu byams la dga'/ /chos rnams thams cad stong par shes par </text></item>
<item><p>235b6</p><section>mdo sde</section><text>gyis| |ma zhum ma 'gong brtson 'grus rab skyed la/ /bsam gtan dga' zhing rab tu dben la mos/ /shes rab rnam dag shes rab rab shes kyis/ /ring por mi thogs snying rje </text></item>
<item><p>235b7</p><section>mdo sde</section><text>ldan par 'gyur/ /mi gtsang bas ni 'dod chags rtag zhi gyis/ /bzod pa'i stobs kyis zhe sdang tshar chod cig /shes rab stobs kyis gti mug bsal bar gyis/ /rgyal bas bsngags </text></item>
<item><p>236a1</p><section>mdo sde</section><text>pa'i byang chub thob par 'gyur/ /lus ni snying po med cing dbu ba 'dra/ /sdug bsngal rul ba dri nga bsgom par gyis/ /phung po thams cad gsog tu </text></item>
<item><p>236a2</p><section>mdo sde</section><text>shes par gyis/ /ye shes bla med myur du thob par 'gyur/ /bdag dang skyes bu dang ni sreg rnams su/ /sdig pa'i lta ba nam yang ma 'dzin cig /chos rnams thams cad stong </text></item>
<item><p>236a3</p><section>mdo sde</section><text>par shes par gyis/ /bla med byang chub myur du reg par 'gyur/ /rnyed la chags par nam yang ma byed cig /zas rnams ma rnyed na yang gdung ma byed/ /bstod dang smad pa dag </text></item>
<item><p>236a4</p><section>mdo sde</section><text>gis ma g.yo bar/ /ri rab bzhin du rab tu mi 'gul gyis/ /gus pa skyed la chos rnams btsal bar gyis/ /thos nas de tshe de yang myong bar gyis/ /rgyal ba kun gyi spyod yul gnas </text></item>
<item><p>236a5</p><section>mdo sde</section><text>gyis dang / /bde ba can gyi zhing du myur du 'gro /'gro ba kun la sems kyang mnyam gyis la/ /sdug dang mi sdug pa yi sems ma byed/ /rnyed dang snyan pa dag ni ma 'tshol cig /myur </text></item>
<item><p>236a6</p><section>mdo sde</section><text>du sangs rgyas thub pa'i dbang por 'gyur/ /yon tan gang thos sems can dad 'gyur zhing / /sangs rgyas yon tan dag la mos bskyed pa/ /yang dag yon tan nges pa'i tshig </text></item>
<item><p>236a7</p><section>mdo sde</section><text>rnams kyis/ /sangs rgyas yon tan rtag tu bshad par gyis/ /rtag tu slob dpon dang ni pha dang ma/ /de bzhin 'gro ba kun la gus par gyis/ /nga rgyal dgra gi dbang du ma 'gro zhig/</text></item>
<item><p>236b1</p><section>mdo sde</section><text>sum cu rtsa gnyis mtshan rnams thob par 'gyur/ /'du 'dzi dag ni ma lus rnam spangs nas/ /rtag tu dben pa la yang dga' bar gyis/ /des shing brtul zhugs bzang la rtag tu </text></item>
<item><p>236b2</p><section>mdo sde</section><text>zhi| |bdag la phan zhing sems can gzhan la phan/ /byams pa dang ni snying rje bsgom par gyis/ /dga' dang btang snyoms la yang rtag mos gyis/ /rtag tu rgyal ba'i bstan pa </text></item>
<item><p>236b3</p><section>mdo sde</section><text>rjes su ltos/ /'jig rten du yang myur du phan byed 'gyur/ /sdig pa'i grogs po nam yang ma bsten par/ /grogs po gang dag rgya cher bsten par gyis/ /su dag stong pa zhi ba 'di 'dod </text></item>
<item><p>236b4</p><section>mdo sde</section><text>pa| |de dag byang chub mchog la zhugs pa yin/ /nyan thos sar ni nam yang ma slob cig /de yi spyod la'ang dga' bar ma byed cig /sangs rgyas yon tan dag las sems ma btang / /myur </text></item>
<item><p>236b5</p><section>mdo sde</section><text>du sangs rgyas rgyal ba'i dbang por 'gyur/ /bden tshig dam pa rtag tu smra bar gyis/ /rdzun rnams dang ni rtsub po'i tshig ma smra/ /rtag tu 'jam zhing dga' ba smra bar gyis/ /'jig rten slob </text></item>
<item><p>236b6</p><section>mdo sde</section><text>dpon dag gi gsung thob 'gyur/ /lus dang srog la chags par ma byed cig /gzhan la smod cing bdag la bstod ma byed/ /bdag gi yon tan yang dag sgrub gyis la/ /gzhan gyi spyod </text></item>
<item><p>236b7</p><section>mdo sde</section><text>pa dag la btang snyoms gyis/ /rnam thar stong la rtag tu dga' bar gyis/ /'gro ba rnams su smon par ma byed cig /mtshan ma thams cad ma lus rnam par spongs/ /rtag tu mtshan ma med la </text></item>
<item><p>237a1</p><section>mdo sde</section><text>gnas par gyis/ /dus kun tu ni mtha' yang rnam par spongs/ /rtag dang chad la gnas par ma gyur cig /thams cad rkyen las gyur par rtag rig gyis/ /</text></item>
<item><p>237a2</p><section>mdo sde</section><text>de ltar byas na ston pa ji bzhin 'gyur/ /'dod pa'i dga' ba rnams la dga' ba spongs/ /zhe sdang tha ba dri ma rnam spangs shing / /gti mug mun pa thams cad rnam bsal na/ /zhi bar </text></item>
<item><p>237a3</p><section>mdo sde</section><text>dga' ba'i mi yi seng ger 'gyur/ /rtag pa mi rtag par yang rtag tu ltos/ /srid pa kun gyi sdug bsngal bde grol zhing / /bdag dang gtsang la mi gtsang bdag med par/ /bsgom </text></item>
<item><p>237a4</p><section>mdo sde</section><text>par byas na mi yi dbang por 'gyur/ /'jig rten sgron mdzad rgyal ba rnams kyis ni/ /gang la tshul bzhin chos rnams rab bstan pa/ /de yis bdud kyi stobs rnams bcom nas </text></item>
<item><p>237a5</p><section>mdo sde</section><text>su| |bla na med pa'i byang chub yangs pa thob/ /yon tan ji snyed ngas bshad thob byas te/ /nyes pa brgya dag ngas ni gang bstan pa/ /rnam par spangs nas slob par byed pa ni/ /gzhon </text></item>
<item><p>237a6</p><section>mdo sde</section><text>nu de tshe 'dir yang sangs rgyas 'gyur/ /snyan pa'i 'od kyi le'u ste/ sum cu rtsa brgyad pa'o// //'phags pa ting nge 'dzin gyi rgyal po'i mdo/ bam po bcu bzhi pa/</text></item>
<item><p>237a7</p><section>mdo sde</section><text>de nas yang bcom ldan 'das kyis zla 'od gzhon nur gyur pa la bka' stsal pa/ de lta bas na/ gzhon nu/ lus kyi sdom pas bsdam par bya'o zhes/ gzhon nu/ de ltar bslab par </text></item>
<item><p>237b1</p><section>mdo sde</section><text>bya'o| |gzhon nu/ de la lus kyi sdom pa gang zhe na/ lus kyi sdom pa gang dang ldan pas byang chub sems dpa' sems dpa' chen po chos thams cad la chags pa med par 'gyur pa </text></item>
<item><p>237b2</p><section>mdo sde</section><text>de ni lus kyi sdom pa zhes bya'o/ /gzhon nu/ lus kyi sdom pa gang dang ldan pas byang chub sems dpa' sems dpa' chen po skyes bu chen po'i mtshan sum cu rtsa gnyis thob par 'gyur </text></item>
<item><p>237b3</p><section>mdo sde</section><text>ba de ni lus kyi sdom pa zhes bya'o/ /lus kyi sdom pa gang dang ldan pas byang chub sems dpa' sems dpa' chen po dpe byad bzang po brgyad cu thob par 'gyur ba de ni lus kyi sdom pa zhes </text></item>
<item><p>237b4</p><section>mdo sde</section><text>bya'o| |lus kyi sdom pa gang dang ldan pas byang chub sems dpa' sems dpa' chen po stobs bcu thob pa dang / mi 'jigs pa bzhi dang / sangs rgyas kyi chos ma 'dres pa bco brgyad </text></item>
<item><p>237b5</p><section>mdo sde</section><text>thob par 'gyur ba 'di ni/ gzhon nu/ lus kyi sdom pa zhes bya'o/ /lus kyi sdom pa gang dang ldan pas byang chub sems dpa' sems dpa' chen po rnam par thar pa'i sgo gsum thob ste/</text></item>
<item><p>237b6</p><section>mdo sde</section><text>gsum gang zhe na/ 'di lta ste/ stong pa nyid dang / mtshan ma med pa dang / smon pa med pa dang / rnam par thar pa'i sgo 'di gsum thob par 'gyur pa 'di ni/ gzhon nu/ lus kyi sdom pa zhes </text></item>
<item><p>237b7</p><section>mdo sde</section><text>bya'o| |lus kyi sdom pa gang dang ldan pas byang chub sems dpa' sems dpa' chen po tshangs pa'i gnas pa chen po bzhi thob ste/ bzhi gang zhe na/ 'di lta ste/ byams pa chen po dang / snying </text></item>
<item><p>238a1</p><section>mdo sde</section><text>rje chen po dang / dga' ba chen po dang / btang snyoms chen po dang / tshangs pa'i gnas pa chen po 'di bzhi thob par 'gyur ba de ni/ gzhon nu/ lus kyi </text></item>
<item><p>238a2</p><section>mdo sde</section><text>sdom pa zhes bya'o/ /lus kyi sdom pa gang dang ldan pas byang chub sems dpa' sems dpa' chen po so so yang dag par rig pa bzhi thob ste| bzhi gang zhe na/ 'di lta ste/ don so </text></item>
<item><p>238a3</p><section>mdo sde</section><text>so yang dag par rig pa dang / chos so so yang dag par rig pa dang / nges pa'i tshig so so yang dag par rig pa dang / spobs pa so so yang dag par rig pa dang / so so yang dag par </text></item>
<item><p>238a4</p><section>mdo sde</section><text>rig pa 'di bzhi thob par 'gyur ba de ni/ gzhon nu/ lus kyi sdom pa zhes bya'o/ /lus kyi sdom pa gang dang ldan pas byang chub sems dpa' sems dpa' chen po byang chub kyi phyogs </text></item>
<item><p>238a5</p><section>mdo sde</section><text>kyi chos sum cu rtsa bdun thob ste/ sum cu rtsa bdun gang zhe na/ 'di lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang </text></item>
<item><p>238a6</p><section>mdo sde</section><text>po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / byang chub kyi phyogs kyi chos sum cu rtsa bdun po 'di dag thob par 'gyur </text></item>
<item><p>238a7</p><section>mdo sde</section><text>ba de ni lus kyi sdom pa zhes bya'o/ /lus kyi sdom pa gang dang ldan pas byang chub sems dpa' sems dpa' chen po snying rje chen po la gnas pa thob pa dang / btang snyoms chen po la </text></item>
<item><p>238b1</p><section>mdo sde</section><text>gnas pa thob pa dang / bde ba'i rnam par rtog pa thob pa dang / rab tu dben pa'i chos rnams thob par 'gyur bde ni/ gzhon nu/ lus kyi sdom pa zhes bya'o/ /gzhan yang / gzhon nu/ lus </text></item>
<item><p>238b2</p><section>mdo sde</section><text>kyi sdom pa gang dang ldan pas byang chub sems dpa' sems dpa' chen po srog gcod pa spong par 'gyur ba dang / ma byin par len pa dang / mi tshangs par spyod pa dang / brdzun du smra ba dang /</text></item>
<item><p>238b3</p><section>mdo sde</section><text>phra ma'i tshig dang / tshig rtsub po dang / 'khyal bar smra ba dang / brnab sems dang / gnod sems dang / log par lta ba dang / srang la g.yo byed pa dang / tshad la g.yo byed pa dang / nor la g.yo </text></item>
<item><p>238b4</p><section>mdo sde</section><text>byed pa dang / gzung ba dang / bcing ba dang / btsa' ba dang / brdeg pa dang / bsdigs pa dang / gcad pa dang / dbug pa dang / zhe la gnon pa dang / chags pa dang / ser sna ma spangs </text></item>
<item><p>238b5</p><section>mdo sde</section><text>par 'gyur ba dang / lag pa rgod pa dang / rkang pa rgod pa dang / rkang lag ma bsdams pa dang / de'i lus dang ngag dang yid kyi gnas ngan len spangs shing ta la'i mgo bcad pa bzhin du </text></item>
<item><p>238b6</p><section>mdo sde</section><text>ma 'ongs pa'i dus na mi skye ba'i chos can du 'gyur ba de ni/ gzhon nu/ lus kyi sdom pa zhes bya'o/ /gzhon nu/ de lta bas na rnam grangs 'dis kyang 'di ltar rig par bya ste/ gzhon nu/ sngon </text></item>
<item><p>238b7</p><section>mdo sde</section><text>byung ba 'das pa'i dus na bskal pa grangs med pa bas kyang ches grangs med pa/ yangs pa/ tshad med pa/ bsam gyis mi khyab pa de'i tshe de'i dus na ye shes snang ba zhes bya ba de bzhin gshegs </text></item>
<item><p>239a1</p><section>mdo sde</section><text>pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul </text></item>
<item><p>239a2</p><section>mdo sde</section><text>ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'jig rten du byung ste/ gzhon nu/ de'i tshe de'i dus na bcom ldan 'das ye shes snang </text></item>
<item><p>239a3</p><section>mdo sde</section><text>ba de bzhin gshegs pa dgra bcom pa yang dag par rdzogs pa'i sangs rgyas de'i tshe'i tshad ni lo bye ba phrag drug cur gyur to/ /dgra bcom pa bye ba phrag drug cu'i nyan thos kyi dge </text></item>
<item><p>239a4</p><section>mdo sde</section><text>'dun byung ngo / /byang chub sems dpa' sems dpa' chen po dam pa'i chos yongs su 'dzin pa'ang dpag tu med pa byung ngo / /gzhon nu/ de'i tshe de'i dus na rgyal po khyad par sems </text></item>
<item><p>239a5</p><section>mdo sde</section><text>zhes bya ba zhig byung ste/ rgyal po khyad par sems de srog chags bye ba phrag brgyad cu dang lhan cig tu de bzhin gshegs pa'i drung du 'ongs so/ /'ongs nas de bzhin gshegs pa'i </text></item>
<item><p>239a6</p><section>mdo sde</section><text>zhabs la mgo bos phyag btsal te/ bcom ldan 'das la lan gsum bskor ba byas nas phyogs gcig tu 'dug go /rgyal po khyad par sems phyogs gcig tu 'dug nas de </text></item>
<item><p>239a7</p><section>mdo sde</section><text>bzhin gshegs pa la bsnyen bkur byed do/ /de nas ye shes snang ba de bzhin gshegs pa dgra bcom pa yang dag par rdzogs pa'i sangs rgyas kyis rgyal po khyad par sems </text></item>
<item><p>239b1</p><section>mdo sde</section><text>'khor dang bcas pa'i lhag pa'i bsam pa mkhyen nas chos kyi rnam grangs 'di las lus kyi sdom pa'i ting nge 'dzin gyi sgor 'jug pa'i tshigs su bcad pa'i dbyangs kyis yang dag par </text></item>
<item><p>239b2</p><section>mdo sde</section><text>rab tu bstan to/ /ji ltar bar snang nam mkha' rnam dag ste/ /shin tu dag cing rang bzhin 'od gsal ba/ /de bzhin lus kyi sdom pa dag pa yang / /dbyangs kyis bstan par nam yang </text></item>
<item><p>239b3</p><section>mdo sde</section><text>nus mi 'gyur/ /lus kyi sdom pa 'di ni dben zhing stong / /'di 'dra gnyis po lus kyi mtshan nyid de/ /de dag mtshan nyid med pa bar snang bzhin/ /lus kyi sdom pa de yi mtshan nyid bshad </text></item>
<item><p>239b4</p><section>mdo sde</section><text>sdom pa'i mtshan nyid de 'drar sus shes pa/ /de la sdom pa nam yang med mi 'gyur/ /mi 'jug pa de yi spyod yul ga la yin/ /zag pa med pa la ni skye ba med/ /gzugs dang longs spyod </text></item>
<item><p>239b5</p><section>mdo sde</section><text>la ni sred bskyed nas/ /'dod pa dag la brten pas mi nus te/ /srid pa dag gi nyes pa mi shes pas/ /lus kyi sdom pa 'di ni shes mi nus/ /zag med sdom pa gang gis rab shes pa/ /de </text></item>
<item><p>239b6</p><section>mdo sde</section><text>la skye ba nam yang yod mi 'gyur/ /dgra bcom pa yi chos ni de 'ang ste/ /mu stegs can gyis shes par sla ma yin/ /gang dag khams gsum kun la yid skrag cing / /'dod pa'i longs </text></item>
<item><p>239b7</p><section>mdo sde</section><text>spyod la yang 'dod mi skyed/ /rgyal po'i srid dang longs spyod yong mi 'dod/ /de dag lus kyi sdom pa 'di 'dra shes/ /lus kyi sdom pa 'di ni don ces bya/ /don ni sgra yis bstan par </text></item>
<item><p>240a1</p><section>mdo sde</section><text>mi nus te/ /'di 'dra'i chos kyi tshul ni gang shes pa/ /de ni sdom pa 'di la gnas pa yin/ /don la zhugs la ngas ni don bstan te/ /mkhas pa su dag </text></item>
<item><p>240a2</p><section>mdo sde</section><text>don gyi tshul la mos/ /don med rnam spangs don la gnas pa rnams/ /de dag sdom la rtag tu gnas pa yin/ /rgyal ba'i bstan la don du gang brjod dang / /ji lta bur ni don yin </text></item>
<item><p>240a3</p><section>mdo sde</section><text>rnam rig ste/ /don tshul rang bzhin gang gis shes pa ni/ /lus kyi sdom pa la yang gnas zhes bya/ /gang gis bdag med gsog dang stong nyid dang / /mtshan ma med par rnam </text></item>
<item><p>240a4</p><section>mdo sde</section><text>par rig gyur pa/ /de la nam yang sdom pa med mi 'gyur/ /'di ltar des ni yang dag nges la bslabs/ /dngos po dag ni dngos med gang rig pa/ /de ni dngos po dag la yong mi </text></item>
<item><p>240a5</p><section>mdo sde</section><text>chags/ /dngos po kun la nam yang mi chags pa/ /de ni mtshan med ting 'dzin reg par 'gyur/ /ngo bo nyid stong rang bzhin 'od gsal ba/ /bdag med chos rnams de yis rnam </text></item>
<item><p>240a6</p><section>mdo sde</section><text>rig na/ /de la nam yang sdom pa med mi 'gyur/ /'di ltar des ni yang dag nges par rtogs/ /gang gis phung po lnga rnams stong par shes/ /rang bzhin stong zhing bdag med </text></item>
<item><p>240a7</p><section>mdo sde</section><text>rig na ni/ /lus kyis las gang yang dag spyod byed pa/ /de la nam yang sdom pa med mi 'gyur/ /mtshan ma dag la 'dzin cing ma bsdams te/ /khor mor bdag tu 'du shes rab </text></item>
<item><p>240b1</p><section>mdo sde</section><text>gnas pa/ /gzugs la chags par gyur pa'i skye bo dag /ma bsdams pa yi 'dod chags rab tu ldang / /gang rnams yang dag mtha' la bslabs gyur cing / /stong pa rtogs par rig pa des pa </text></item>
<item><p>240b2</p><section>mdo sde</section><text>dag |sdom med gang gis ngan 'gror 'gro ba yis/ /'dod chags de la nam yang ldang ba med/ /ji ltar ri rab dag ni chen po la/ /grog ma kun gyis g.yos shing 'gul mi nus/ /de bzhin </text></item>
<item><p>240b3</p><section>mdo sde</section><text>mkhas pa yang dag tshul bslabs pas/ /lha yi gzugs kyis kyang na de mi g.yos/ /nam mkha' la ni ri mor bri nus shing / /lag pas nam mkha' gzung du rung gyur kyang / /'dod chags </text></item>
<item><p>240b4</p><section>mdo sde</section><text>zhe sdang bdud rnams bye ba yis/ /de la rnam par bskyod par yong mi nus/ /la las brag ca dag ni gzung nus shing / /chu yi steng na rdo yang 'phyo gyur kyang / /lus sdom pa 'di 'dra sus </text></item>
<item><p>240b5</p><section>mdo sde</section><text>bslabs pa/ /de yi bsam pa dag kyang bltar mi nus/ /'jig rten kun na sgra mang ji snyed pa/ /gzung ste sgrom du gzhug par nus gyur kyang / /lus kyi sdom pa'i gnas dang mi gnas pa/ /sus </text></item>
<item><p>240b6</p><section>mdo sde</section><text>kyang rnam par rig par byed mi nus/ /sprin las sgra bsgrags glog rnams rgyu ba dang / /nyi ma'i 'khor lo'i 'od zer gzung nus kyang / /lus kyi sdom pa 'di la sus bslabs pa/ /de yi rang </text></item>
<item><p>240b7</p><section>mdo sde</section><text>bzhin shes par nus mi 'gyur/ /rlung gi dkyil 'khor phyogs bzhir ldang pa ni/ /rgya dang rnyi yis gzung bar nus gyur kyang / /lus kyi sdom pa 'di la gang gnas pa/ /de yi lus ni nam yang </text></item>
<item><p>241a1</p><section>mdo sde</section><text>shes mi nus/ /srog chags kun gyi spyod yul de ma yin/ /sems sdom gang la mkhas pa de gnas shing / /spyod yul gang gnas lus kyi sdom pa ni/ /'jig </text></item>
<item><p>241a2</p><section>mdo sde</section><text>rten chos kyis mi gos nam mkha' bzhin/ /phyogs bzhir nam mkha' la ni rgyu ba yis/ /srog chags kun rjes so sor blta nus kyang / /de yi lus dang sems kyi spyod yul la/ /tshad </text></item>
<item><p>241a3</p><section>mdo sde</section><text>bzung bar ni su yang nus pa med/ /lus kyi sdom pa 'di la gang gnas pa'i/ /nyon mongs rnam mang thams cad med par 'gyur/ /de yi nyon mongs nye ba rab tu spangs/ /'di ltar </text></item>
<item><p>241a4</p><section>mdo sde</section><text>des ni lus kyi sdom pa bslabs/ /de la mtshon cha dang ni mes mi tshugs/ /de ltar de yi lus ni bzung du med/ /de ni bzhi ba rab zhi ting 'dzin gnas/ /'di ltar des ni lus kyi sdom pa </text></item>
<item><p>241a5</p><section>mdo sde</section><text>bslabs/ /de ltar gnas pa 'jigs med skrag pa med/ /de la 'khrug sems mi skye phrag dog med/ /lus kyi sdom pa 'di 'dra sus bslabs pa/ /de ni gtse ba kun las thar pa yin/ /</text></item>
<item><p>241a6</p><section>mdo sde</section><text>dug dang mtshon gyis nam yang mi 'jigs shing / /me dang chu yi nang na'ang 'jigs pa med/ /lus kyi sdom pa 'di 'dra sus bslabs pa/ /de ni gtse ba kun las thar pa yin/ /chom rkun </text></item>
<item><p>241a7</p><section>mdo sde</section><text>g.yon can sdig pa byed pa dang / /sprul gdug nang du song yang 'jigs med de/ /'di ltar de ni bdag tu 'du shes med/ /'du shes rnam par grol la 'jigs mi 'byung / /'jigs </text></item>
<item><p>241b1</p><section>mdo sde</section><text>las rnam par grol ba skrag mi skye/ /skrag pa med la g.yo ba mi 'byung ste/ /mi g.yo ba la skrag pa ga la yod/ /de ni bdud rnams bye bas bskyod mi nus/ /byang chub sems dpa' rnams la </text></item>
<item><p>241b2</p><section>mdo sde</section><text>phan pa'i phyir/ /sdom pa gang spyod bshad cing rab bstan pa/ /'di 'dra'i lus kyi sdom pa sus bslabs pa/ /de ni bdud rnams bye bas bskyod mi nus/ /chos rnams kun la ye shes thogs </text></item>
<item><p>241b3</p><section>mdo sde</section><text>pa med/ /dpe byad bzang po brgyad cu yongs su tshang / /sum cu rtsa gnyis mtshan gyi ri mo dag /sdom par gnas la rnyed par dka' mi 'gyur/ /sangs rgyas chos rnams bsam gyis mi khyab </text></item>
<item><p>241b4</p><section>mdo sde</section><text>cing | |tshad kyang med par rtogs par su 'dod pa/ /'di 'dra'i lus kyi sdom pa des slobs shig /'jig rten thams cad kyi yang mchod rten 'gyur/ /sangs rgyas stobs bcu mnga' ba </text></item>
<item><p>241b5</p><section>mdo sde</section><text>bsam mi khyab/ /drang srong chen po'i chos 'di gang 'dod pa/ /des ni lus kyi sdom pa 'di 'dra slobs/ /gang slob de la stobs rnams rnyed mi dka'/ /'di 'dra'i lus kyi sdom la gang slob pa/ /</text></item>
<item><p>241b6</p><section>mdo sde</section><text>sangs rgyas chos ni ma 'dres bco brgyad po/ /rgyal ba gang la rab tu gnas pa yang / /de dag de la rnyed par dka' mi 'gyur/ /'di 'dra'i lus kyi sdom pa gang slob pa/ /drang srong chen po'i byang chub </text></item>
<item><p>241b7</p><section>mdo sde</section><text>yan lag bdun/ /so so yang dag rig dang rdzu 'phrul rkang / /de la de dag rnyed par dka' mi 'gyur/ /tshangs pa'i gnas bzhi dang ni bsam gtan dang / /rnam par thar pa'i sgo rnams gang </text></item>
<item><p>242a1</p><section>mdo sde</section><text>bshad dang / /bde ba'i rnam rtog rab tu dben pa yang / /sdom par gnas pa la ni rnyed mi dka'/ /lus kyi sdom pa la ni gang gnas pa/ /snying rje'i gnas </text></item>
<item><p>242a2</p><section>mdo sde</section><text>dang btang snyoms thob par 'gyur/ /de bzhin spyod pa 'jug pa byams pa'i mchog /'gro ba kun la'ang phan pa'i sems su 'gyur/ /dran pa nyer gzhag yang dag spong ba dang / /drang </text></item>
<item><p>242a3</p><section>mdo sde</section><text>srong chen po'i dbang lnga stobs lnga dang / /'phags pa'i lam mchog yan lag brgyad po yang / /lus kyi sdom par gnas la rnyed mi dka'/ /gzhan yang dam pa sangs rgyas chos rnams </text></item>
<item><p>242a4</p><section>mdo sde</section><text>ni| |bsam gyis mi khyab gang la tshad med pa/ /lus kyi sdom pa 'di 'dra sus bslabs pa/ /de la thams cad rnyed par dka' mi 'gyur/ /'di 'dra'i lus kyi sdom pa thos nas ni/ /rgyal </text></item>
<item><p>242a5</p><section>mdo sde</section><text>po glang mchog khyad par thob gyur te/ /dga' ba mtshungs med rangs shing mgu ba skyes/ /rgyal ba de yi bstan la rab tu byung / /rab tu de byung lo yang bye brag bcur/ /tshangs par spyod </text></item>
<item><p>242a6</p><section>mdo sde</section><text>mchog gtsang ma spyad par gyur/ /lha dang bcas pa'i 'jig rten phan pa'i phyir/ /tshangs pa'i gnas bzhi la yang bsgom pa byas/ /tshangs pa'i gnas la shin tu bsgom byas pas/ /</text></item>
<item><p>242a7</p><section>mdo sde</section><text>sangs rgyas bye ba brgyad cu mthong bar gyur/ /de las lhag par gang+gA'i bye ma snyed/ /des ni tshangs spyod mchog 'di rab tu spyad/ /thams cad kyi yang bstan par rab byung ste/ /tshangs par </text></item>
<item><p>242b1</p><section>mdo sde</section><text>spyod pa bzang zhing dag par spyad/ /mang du thos shing spobs par ldan pa yi/ /dge slong chos smra ba yang mchog tu gyur/ /lus kyi sdom pa 'di ni rab shes na/ /tshul khrims ma dral tshul </text></item>
<item><p>242b2</p><section>mdo sde</section><text>khrims skyon med 'gyur/ /tshul khrims rnam dag tshul khrims 'dres pa med/ /'phags pa'i tshul khrims zag pa med la gnas/ /de tshe rgyal po glang mchog khyad par sems/ /gzhon </text></item>
<item><p>242b3</p><section>mdo sde</section><text>nu gzhan zhig yin par sems gyur na/ /de ni gzhan zhig yin par mi blta ste/ /nga ni spyad pa spyod tshe der gyur to/ /de phyir gzhon nu nga yi rjes slobs la/ /lus kyi sdom pa 'di la gnas </text></item>
<item><p>242b4</p><section>mdo sde</section><text>par gyis/ /srog chags bye ba gzhan la'ang rab ston dang / /ring por mi thogs ji bzhin nga 'drar 'gyur/ /de nas yang bcom ldan 'das kyis zla 'od gzhon nur gyur pa la bka' stsal pa/</text></item>
<item><p>242b5</p><section>mdo sde</section><text>gzhon nu/ de lta bas na lus kyi spyod pa yongs su dag par bya'o zhes gzhon nu de ltar khyod kyis bslab par bya'o/ /de ci'i phyir zhe na/ gzhon nu/ lus kyi spyod pa yongs su dag pa'i byang chub </text></item>
<item><p>242b6</p><section>mdo sde</section><text>sems dpa' sems dpa' chen po ni sems can dmyal ba dag la mi 'jigs/ dud 'gro'i skye gnas dang / gshin rje'i 'jig rten dang / ngan song dag gis 'jigs par mi 'gyur </text></item>
<item><p>242b7</p><section>mdo sde</section><text>ro| |chus mi 'jigs/ mes mi 'jigs/ dug dang / mtshon dang / seng ge dang / stag dang / dred dang / bal glang dang / glang khyu ba dang / mi dang mi ma yin pa dag gis 'jigs par mi </text></item>
<item><p>243a1</p><section>mdo sde</section><text>'gyur ro/ /gzhon nu/ lus kyi spyod pa yongs su dag pa'i byang chub sems dpa' sems dpa' chen po ni stong gsum gyi stong pa chen po'i 'jig rten gyi khams </text></item>
<item><p>243a2</p><section>mdo sde</section><text>'di lag mthil du bzhag ste/ ta la gcig tsam mam/ ta la gnyis tsam mam/ ta la gsum tsam mam/ ta la bzhi tsam mam/ ta la lnga tsam mam/ ta la drug tsam mam/ ta </text></item>
<item><p>243a3</p><section>mdo sde</section><text>la bdun tsam du steng du 'phen to/ /ji tsam du 'dod pa de tsam du'ang 'phen to/ /gzhan yang / gzhon nu/ lus kyi spyod pa yongs su dag pa'i byang chub sems dpa' sems dpa' </text></item>
<item><p>243a4</p><section>mdo sde</section><text>chen po ni rdzu 'phrul gyi cho 'phrul mchog gi pha rol tu phyin pa yin te/ de rdzu 'phrul gyi rkang pa'i rnam par smin pa rnam par dag pa'i bsod nams yongs su bzung zhing dben pas </text></item>
<item><p>243a5</p><section>mdo sde</section><text>dben par gyur te/ thams cad du rjes su song zhing de lta bu'i ting nge 'dzin thob pas zag pa med pa'i bsod nams yongs su rdzogs pa/ 'jig rten gyi khams thams cad la thogs </text></item>
<item><p>243a6</p><section>mdo sde</section><text>pa med pa'i mig tu gyur pas de lta bu'i rdzu 'phrul gyi cho 'phrul dang ldan par 'gyur ro/ /de la rdzu 'phrul gang zhe na/ gang 'grub pa dang / smon pa dang / 'byor pa dang / yongs su rdzogs </text></item>
<item><p>243a7</p><section>mdo sde</section><text>pa 'di ni rdzu 'phrul zhes bya'o/ /de la rdzu 'phrul gyi cho 'phrul gang zhe na/ rdzu 'phrul gang dang ldan pas byang chub sems dpa' sems dpa' chen po rdzu 'phrul gyi yul rnam pa mang po </text></item>
<item><p>243b1</p><section>mdo sde</section><text>myong bar byed pa yin te/ gcig tu gyur nas mang por 'gyur/ mang por gyur nas gcig tu 'gyur/ /snang bar gyur cing mi snang bar yang 'gyur/ rtsig pa la'ang thad kar 'gro/ ra ba </text></item>
<item><p>243b2</p><section>mdo sde</section><text>la'ang thad kar 'gro /ri la'ang mi thogs par 'gro /nam mkha' la'ang 'gro ste/ dper na/ 'dab chags bya bzhin no/ /sa la'ang steng du 'byung ba dang / byi'u zla byed de/ dper na/ chu </text></item>
<item><p>243b3</p><section>mdo sde</section><text>la bya ba bzhin no/ |chu la'ang mi nub par 'gro ste/ dper na/ sa'i phung po chen po la bya ba bzhin no/ /du ba 'thul bar yang byed/ 'bar bar yang byed de/ dper na/ me'i phung po chen po bzhin </text></item>
<item><p>243b4</p><section>mdo sde</section><text>no| |bdag gi lus las chu'i rgyun chen po khrag khrig brgya stong du ma 'byin te/ dper na/ sprin chen po bzhin no/ /chu'i rgyun de dag gis stong gsum gyis stong chen po'i 'jig rten </text></item>
<item><p>243b5</p><section>mdo sde</section><text>gyi khams 'di bsregs shing rab tu 'tshig ste/ mes rab tu 'bar zhing 'bar ba gcig tu gyur pa zhi bar byed do/ /zla ba dang nyi ma 'di gnyis 'di ltar rdzu 'phrul che ba/ 'di ltar mthu che </text></item>
<item><p>243b6</p><section>mdo sde</section><text>ba| 'di ltar gzi brjid che ba yang lag pas 'dzin cing kun tu nyug par byed do/ /tshangs pa'i 'jig rten gyi bar du sems can rnams la lus kyis dbang bsgyur ro/ /de nas yang bcom </text></item>
<item><p>243b7</p><section>mdo sde</section><text>ldan 'das kyis de'i tshe tshigs su bcad pa 'di dag gsungs so/ /sa la byi'u zul byed cing steng byung byed/ /chu dag la yang thogs pa med par 'gro /bya bzhin nam mkha'i ngos la </text></item>
<item><p>244a1</p><section>mdo sde</section><text>'gro bar byed/ /rdzu 'phrul gyis ni dud 'thul 'bar bar byed/ /ji ltar bar snang la ni rlung mi thogs/ /sprin gyi phung po mang po 'gro ba ltar/ /de bzhin </text></item>
<item><p>244a2</p><section>mdo sde</section><text>rnal 'byor ba yang nam mkha' la/ /rlung dang sprin bzhin du ni thogs med 'gro /zhing rnams me yis tshig cing 'bar ba dag /byang chub sems dpa' mkhas pas de mthong nas/ /</text></item>
<item><p>244a3</p><section>mdo sde</section><text>des ni rang gi lus las chu phyung ste/ /phye ba snyed kyi zhing de zhi bar byed/ /byang chub sems dpa' mkhas pa 'dug bzhin du/ /nyi zla la ni lag pas yongs su 'dzin/ /des ni tshangs </text></item>
<item><p>244a4</p><section>mdo sde</section><text>pa'i 'jig rten nyer rig nas/ /tshangs pa'i phye ba dag la chos ston byed/ /gang tshe de ni chos ston 'dod gyur na/ /stong gsum chen po des ni go bar byed/ /'dod na de ni zhing mang </text></item>
<item><p>244a5</p><section>mdo sde</section><text>bye bar yang / /srog chags bye ba mang la chos rnams ston/ /de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na lus kyi spyod </text></item>
<item><p>244a6</p><section>mdo sde</section><text>pa yongs su dag par bya'o zhes gzhon nu khyod kyis de ltar bslab par bya'o/ /de ci'i phyir zhe na/ gzhon nu/ lus kyi spyod pa yongs su dag pa'i byang chub sems dpa' sems dpa' </text></item>
<item><p>244a7</p><section>mdo sde</section><text>chen po ni lha'i rna ba'i khams kyis sgra rnams lha'i dbang / mi'i dang / sems can dmyal ba pa rnams kyi dang / dud 'gro'i skye gnas su song ba rnams kyi dang / gshin rje'i 'jig rten </text></item>
<item><p>244b1</p><section>mdo sde</section><text>ba rnams kyi sgra nye ba'am rgyang ring po'ang thos so/ /gzhan yang / gzhon nu/ lus kyi spyod pa yongs su dag par bya'o zhes gzhon nu khyod kyis de ltar bslab par bya'o/ /de ci'i phyir zhe na/</text></item>
<item><p>244b2</p><section>mdo sde</section><text>gzhon nu/ lus kyi spyod pa yongs su dag pa'i byang chub sems dpa' sems dpa' chen po ni stan pa la 'dug bzhin du lha'i sna'i dbang pos stong gsum gyi stong chen po'i 'jig rten gyi </text></item>
<item><p>244b3</p><section>mdo sde</section><text>khams na lha'i yid du 'ong ba'i chos kyi dri ji snyed yod pa nye'ang rung rgyang ring po'ang rung ste de dag thams cad tshor ro/ /de nas yang bcom ldan 'das kyis zla 'od gzhon nur gyur pa la bka' </text></item>
<item><p>244b4</p><section>mdo sde</section><text>stsal pa/ gzhon nu/ de lta bas na lus kyi spyod pa yongs su dag par bya'o zhes gzhon nu khyod kyis de ltar bslab par bya'o/ /de ci'i phyir zhe na/ gzhon nu/ lus kyi spyod pa yongs su dag pa'i </text></item>
<item><p>244b5</p><section>mdo sde</section><text>byang chub sems dpa' sems dpa' chen po ni sems can pha rol dang / gang zag pha rol gyi sems kyi rnam par rtog pa dang spyod pa sems kyis yang dag pa ji lta ba bzhin du rab tu shes </text></item>
<item><p>244b6</p><section>mdo sde</section><text>te| 'dod chags dang bcas pa'i sems kyang 'dod chags dang bcas pa'i sems su yang dag pa ji lta ba bzhin du rab tu shes/ 'dod chags dang bral ba'i sems kyang 'dod chags </text></item>
<item><p>244b7</p><section>mdo sde</section><text>dang bral ba'i sems su yang dag pa ji lta ba bzhin du rab tu shes so/ /gong ma bzhin du sbyar te/ zhe sdang dang bcas pa dang / zhe sdang dang bral ba dang / gti mug dang bcas pa dang /</text></item>
<item><p>245a1</p><section>mdo sde</section><text>gti mug dang bral pa dang / sred pa dang bcas pa dang / sred pa dang bral ba dang / len pa dang bcas pa dang / len pa dang bral ba dang / bsdus pa dang /</text></item>
<item><p>245a2</p><section>mdo sde</section><text>g.yengs pa dang / log pa dang / ma log pa dang / chen por gyur pa dang / chen por gyur pa ma yin pa dang / 'od gsal ba dang / 'od gsal ba ma yin pa dang / tshad dang bcas pa </text></item>
<item><p>245a3</p><section>mdo sde</section><text>dang | tshad med pa dang / bla na yod pa dang / bla na med pa dang / mnyam par bzhag pa dang / mnyam par bzhag pa ma yin pa dang / rnam par grol ba dang / rnam par grol </text></item>
<item><p>245a4</p><section>mdo sde</section><text>ba ma yin pa dang / nyon mongs pa dang bcas pa'i sems kyang nyon mongs pa dang bcas pa'i sems su yang dag pa ji lta ba bzhin du rab tu shes so/ /nyon mongs pa med </text></item>
<item><p>245a5</p><section>mdo sde</section><text>pa'i sems kyang nyon mongs pa med pa'i sems su yang dag pa ji lta ba bzhin du rab tu shes so/ /gzhon nu/ lus kyi spyod pa yongs su dag pa'i byang chub sems dpa' </text></item>
<item><p>245a6</p><section>mdo sde</section><text>sems dpa' chen po ni sngon gyi gnas rnam pa du ma rjes su dran te/ skye ba gcig kyang rjes su dran/ gnyis dang / gsum dang / bzhi dang / lnga dang / bcu dang / nyi shu dang /</text></item>
<item><p>245a7</p><section>mdo sde</section><text>sum cu dang / bzhi bcu dang / lnga bcu dang / skye ba brgya'ang rjes su dran no/ /skye ba stong dang / skye ba brgya stong dang / skye ba bye ba khrag khrig brgya stong du ma'i bar du'ang rjes su dran </text></item>
<item><p>245b1</p><section>mdo sde</section><text>no| |sdud pa'i bskal pa dang / 'byung ba'i bskal pa'ang rjes su dran no/ /sdud pa dang / 'byung ba'i bskal pa du ma'i bar du'ang rjes su dran no/ /bskal pa'ang rjes su dran no/ /bskal </text></item>
<item><p>245b2</p><section>mdo sde</section><text>pa brgya dang / bskal pa stong dang / bskal pa brgya stong dang / bskal pa bye ba khrag khrig brgya stong du ma'i bar du'ang rjes su dran no/ /sngon gyi mtha' bya ba'i bar du'ang rjes su dran no/ /</text></item>
<item><p>245b3</p><section>mdo sde</section><text>bdag sngon che ge mo zhig tu skyes te/ ming ni 'di zhes bya/ rus ni 'di zhes bya/ rigs ni 'di zhes bya/ kha dog ni 'di 'dra/ zas ni 'di lta bu zhig za za/ 'tsho ba ni 'di 'dra/ tshe ni 'di </text></item>
<item><p>245b4</p><section>mdo sde</section><text>tsam zhig tu thub/ yun ni 'di srid cig tu gnas gnas/ bde ba dang sdug bsngal ni 'di lta bu zhig myong / de nas shi 'phos nas che ge mo zhig tu skyas te/ de nas kyang shi 'phos nas </text></item>
<item><p>245b5</p><section>mdo sde</section><text>'dir skyes so/ /zhes rnam pa dang bcas pa dang / yul phyogs dang bcas pa dang / gzhi ci las gyur pa dang bcas par sngon gyi gnas rnam pa du ma yang dag par rjes su dran no/ /</text></item>
<item><p>245b6</p><section>mdo sde</section><text>gzhon nu/ lus kyi spyod pa yongs su dag pa'i byang chub sems dpa' sems dpa' chen po ni lha'i mig rnam par dag pa mi'i las 'das pas sems can rnams 'chi 'pho ba dang /</text></item>
<item><p>245b7</p><section>mdo sde</section><text>skye bo dang / kha dog bzang ba dang / kha dog ngan pa dang / bde 'gror song ba dang / ngan 'gror song ba dang / ngan pa dang / bzang po dang / bzang 'gror 'gro ba dang / ngan 'gror 'gro ba'i </text></item>
<item><p>246a1</p><section>mdo sde</section><text>sems can las bzhin du nye bar 'gro ba dag kyang yang dag pa ji lta ba bzhin du rab tu shes so/ /sems can 'di rnams ni lus kyis nyes par spyod pa dang </text></item>
<item><p>246a2</p><section>mdo sde</section><text>ldan| ngag gis nyes par spyod pa dang ldan/ yid kyis nyes par spyod pa dang ldan te/ 'phags pa rnams la skur pa/ log par lta ba dag log par lta ba yang dag par 'dzin pa'i </text></item>
<item><p>246a3</p><section>mdo sde</section><text>rgyus lus zhig nas shi ba'i 'og tu ngan song ngan 'gro sems can dmyal ba rnams su skyes so/ /sems can 'di rnams ni lus kyis legs par spyod pa dang ldan/ ngag gis legs </text></item>
<item><p>246a4</p><section>mdo sde</section><text>par spyod pa dang ldan/ yid kyis legs par spyod pa dang ldan te/ 'phags pa rnams la mi skur ba yang dag par lta ba dag yang dag pa lta ba yang dag par bzung ba'i rgyus lus </text></item>
<item><p>246a5</p><section>mdo sde</section><text>zhig nas shi ba'i 'og tu bde 'gro mtho ris kyi 'jig rten du lha'i nang du skyes so zhes de ltar lha'i mig rna par dag pa mi'i las 'das pas sems can rnams 'chi 'pho ba dang /</text></item>
<item><p>246a6</p><section>mdo sde</section><text>skye ba dang / kha dog bzang po dang / kha dog ngan pa dang / bde 'gror song ba dang / ngan 'gror song ba dang / ngan pa dang / bzang po dang / bzang 'gror 'gro ba dang / ngan 'gror 'gro </text></item>
<item><p>246a7</p><section>mdo sde</section><text>ba'i sems can las bzhin du nye bar 'gro ba dag kyang yang dag pa ji lta ba bzhin du rab tu shes so/ /gzhon nu/ lus kyi spyod pa yongs su dag pa'i byang chub sems dpa' sems </text></item>
<item><p>246b1</p><section>mdo sde</section><text>dpa' chen po ni skad cig gcig dang ldan pa'i shes rab kyis gang cung zad shes par bya ba dang / blta bar bya ba dang / mnyan par bya ba dang / mngon par rdzogs par 'tshang rgya bar bya </text></item>
<item><p>246b2</p><section>mdo sde</section><text>ba dang / rnam par 'phrul bar bya ba de thams cad yang dag pa ji lta ba bzhin du rab tu shes so/ /thos so/ /mthong ngo / /rtogs so/ /de nas yang bcom ldan 'das kyis de'i tshe tshigs </text></item>
<item><p>246b3</p><section>mdo sde</section><text>su bcad pa 'di dag gsungs so/ /byang chub sems dpa' skyob pa yi/ /mngon par shes pa'i rim pa bstan/ /ting nge 'dzin la gnas pas na/ /byang chub sems dpa' zhes </text></item>
<item><p>246b4</p><section>mdo sde</section><text>kyang bya/ /de dag rna ba rnam sbyong ste/ /lha yi rnam pa bsam mi khyab/ /sangs rgyas kun gyis bshad pa yi/ /chos rnams de yis thos par 'gyur/ /stong gsum chen po'i 'jig rten khams </text></item>
<item><p>246b5</p><section>mdo sde</section><text>dag na/ /lha yi dri rnams ji snyed yod pa kun/ /lha yi sna yis ji ltar 'dug bzhin du/ /byang chub sems dpa' mkhas pa de snom byed/ /'dod chags bcas dang 'dod chags med </text></item>
<item><p>246b6</p><section>mdo sde</section><text>pa dang / /zhe sdang bcas dang zhe sdang bral ba dang / /gti mug bcas dang gti mug bral ba yi/ /sems rnams srog chags kun gyi rab tu shes/ /bskal pa bye ba stong du ni/ /gang </text></item>
<item><p>246b7</p><section>mdo sde</section><text>da de dag sngon gnas pa/ /sngon gyi gnas rnams rab tu shes/ /de dag la ni thogs pa med/ /de dag mig kyang rnam sbyong ste/ /bla na med pa'i lha yi mig /des ni sems can skye ba </text></item>
<item><p>247a1</p><section>mdo sde</section><text>dang | |'chi 'phro de dag rab tu mthong / /skad cig gcig dang ldan pa yi/ /shes rab kyis ni tshe rabs kun/ /chos rnams la ni shes bya ba/ /ci </text></item>
<item><p>247a2</p><section>mdo sde</section><text>yod pa yang yang dag shes/ /de nas yang bcom ldan 'das kyis zla 'od gzhon nur gyur pa la bka' stsal pa/ gzhon nu/ de lta bas na ngag gi sdo pas bsdam par bya'o zhes </text></item>
<item><p>247a3</p><section>mdo sde</section><text>khyod kyis de ltar bslab par bya'o/ /gzhon nu/ de la ngag gi sdom pa gang zhe na/ ngag gi sdom pa gang dang ldan pas byang chub sems dpa' sems dpa' chen po rnam pa drug </text></item>
<item><p>247a4</p><section>mdo sde</section><text>cu dang ldan pa'i sangs rgyas kyi gsung dbyangs thogs pa med pa/ bsam gyis mi khyab pa thob par 'gyur ba de ni/ gzhon nu/ dag gi sdom pa zhes bya'o/ /ngag gi sdom pa </text></item>
<item><p>247a5</p><section>mdo sde</section><text>gang dang ldan pas byang chub sems dpa' sems dpa' chen po tshig btsun pa thob par 'gyur ba de ni/ gzhon nu/ ngag gi sdom pa zhes bya'o/ /ngag gi sdom pa gang dang ldan pas </text></item>
<item><p>247a6</p><section>mdo sde</section><text>byang chub sems dpa' sems dpa' chen po skyes bu chen po'i mtshan sum cu rtsa gnyis thob par 'gyur ba de ni/ gzhon nu/ ngag gi sdom pa zhes bya'o/ /ngag gi sdom pa gang dang </text></item>
<item><p>247a7</p><section>mdo sde</section><text>ldan pas byang chub sems dpa' sems dpa' chen po dpe byad bzang po brgyad cu thob par 'gyur ba de ni/ gzhon nu/ ngag gi sdom pa zhes bya'o/ /ngag gi sdom pa gang dang ldan </text></item>
<item><p>247b1</p><section>mdo sde</section><text>pas byang chub sems dpa' sems dpa' chen po de bzhin gshegs pa'i stobs bcu thob pa dang / mi 'jigs pa bzhi dang / sangs rgyas kyi chos ma 'dres pa bco brgyad thob par </text></item>
<item><p>247b2</p><section>mdo sde</section><text>'gyur pa de ni/ gzhon nu/ ngag gi sdom pa zhes bya'o/ /ngag gi sdom pa gang dang ldan pas byang chub sems dpa' sems dpa' chen po rnam par thar pa'i sgo gsum thob ste/ gsum </text></item>
<item><p>247b3</p><section>mdo sde</section><text>gang zhe na/ 'di lta ste/ stong pa nyid dang / mtshan ma med pa dang / smon pa med pa dang / rnam par thar pa'i sgo 'di gsum ma thob par 'gyur ba de ni/ gzhon ni/ ngag gi sdom pa zhes </text></item>
<item><p>247b4</p><section>mdo sde</section><text>bya'o| |ngag gi sdom pa gang dang ldan pas byang chub sems dpa' sems dpa' chen po tshangs pa'i gnas pa chen po bzhi thob ste/ bzhi gang zhe na/ 'di lta ste/ byams pa chen </text></item>
<item><p>247b5</p><section>mdo sde</section><text>po dang / snying rje chen po dang / dga' ba chen po dang / btang snyoms chen po dang / tshangs pa'i gnas pa chen po 'di bzhi thob par 'gyur ba de ni/ gzhon nu/ ngag gi sdom pa zhes </text></item>
<item><p>247b6</p><section>mdo sde</section><text>bya'o| |ngag gi sdom pa gang dang ldan pas byang chub sems dpa' sems dpa' chen po so so yang dag par rig pa bzhi thob ste/ bzhi gang zhe na/ 'di lta ste/ don so so yang dag </text></item>
<item><p>247b7</p><section>mdo sde</section><text>par rig pa dang / chos so so yang dag par rig pa dang / nges pa'i tshig so so yang dag par rig pa dang / spobs pa so so yang dag par rig pa dang / so so yang dag par rig pa 'di </text></item>
<item><p>248a1</p><section>mdo sde</section><text>bzhi thob par 'gyur pa de ni/ gzhon nu/ ngag gi sdom pa zhes bya'o/ /ngag gi sdom pa gang dang ldan pas byang chub sems dpa' sems dpa' chen po </text></item>
<item><p>248a2</p><section>mdo sde</section><text>byang chub kyi phyogs kyi chos sum cu rtsa bdun thob ste/ sum cu rtsa bdun gang zhe na/ 'di lta ste/ dran pa nye bar bzhag pa bzhi dang / yang dag par spong ba bzhi dang / rdzu 'phrul gyi rkang pa </text></item>
<item><p>248a3</p><section>mdo sde</section><text>bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / byang chub kyi phyogs kyi chos sum cu rtsa bdun po 'di </text></item>
<item><p>248a4</p><section>mdo sde</section><text>dag thob par 'gyur ba de ni/ gzhon nu/ ngag gi sdom pa zhes bya'o/ /ngag gi sdom pa gang dang ldan pas byang chub sems dpa' sems dpa' chen po snying rje chen po la gnas pa thob </text></item>
<item><p>248a5</p><section>mdo sde</section><text>pa dang / btang snyoms chen po la gnas pa thob pa dang / bde ba'i rnam par rtog pa thob pa dang / rab tu dben pa'i chos rnams thob par 'gyur ba de ni/ gzhon nu/ ngag gi </text></item>
<item><p>248a6</p><section>mdo sde</section><text>sdom pa zhes bya'o/ /gzhan yang / gzhon nu/ ngag gi sdom pa gang dang ldan pas byang chub sems dpa' sems dpa' chen po srog gcod pa spong bar 'gyur pa dang / ma byin par </text></item>
<item><p>248a7</p><section>mdo sde</section><text>len pa dang / mi tshangs par spyod pa dang / brdzun du smra ba dang / phra ma'i tshig dang / tshig rtsub po dang / 'khyal par smra ba spangs par 'gyur ba dang / pha ma dang / slob dpon dag la </text></item>
<item><p>248b1</p><section>mdo sde</section><text>mi bden pa'i tshig mi 'byin pa dang / sangs rgyas dang / chos dang / dge 'dun la mi smod pa dang / cho ga gzhan la yang gang nyes pa dang ldan pa'i tshig de dag byang chub sems dpas spangs </text></item>
<item><p>248b2</p><section>mdo sde</section><text>pa yin te/ tshig de dag kyang brag ca lta bur shes sa/ /sprul pa lta bu dang / smig rgyu lta bu dang / mi g.yor lta bu dang / sgyu ma lta bur 'jug par byed do/ /de lta bur gyur pas tshig de la </text></item>
<item><p>248b3</p><section>mdo sde</section><text>mi dmigs/ mi rtog rlom sems su mi byed/ mi lta/ mngon par chags par mi byed do/ gzhon nu/ de ni ngag gi sdom pa zhes bya'o/ /de nas yang bcom ldan 'das kyis zla 'od </text></item>
<item><p>248b4</p><section>mdo sde</section><text>gzhon nur gyur pa la bka' stsal pa/ gzhon nu/ de lta bas na ngag gi spyod pa yongs su dag par bya'o zhes gzhon nu de ltar khyod kyis bslab par bya'o/ /gzhon nu/ ngag gi spyod pa yongs </text></item>
<item><p>248b5</p><section>mdo sde</section><text>su dag pa'i byang chub sems dpa' sems dpa' chen po ni ngan song thams cad kyis mi 'jigs shing sangs rgyas kyi chos thams cad thob par 'gyur ro/ /sangs rgyas kyi rdzu 'phrul thams </text></item>
<item><p>248b6</p><section>mdo sde</section><text>cad dang / mngon par shes pa thams cad kyang thob par gyur te/ gzhon nu/ de ni ngag gi sdom pa zhes bya'o/ /de la 'di skad ces bya ste/ ngag gi sdom pa gang dang ldan pa yis/ /byang </text></item>
<item><p>248b7</p><section>mdo sde</section><text>chub sems dpa' de yang chos kun la/ /thogs pa med par gdon mi za bar 'gyur/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /de ni yan lag drug cu </text></item>
<item><p>249a1</p><section>mdo sde</section><text>mtshungs ldan pa/ /thogs med bsam yas sangs rgyas dbyangs thob pa/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /</text></item>
<item><p>249a2</p><section>mdo sde</section><text>stobs bcu dang ni ma 'dres sangs rgyas chos/ /sum cu rtsa gnyis mtshan rnams thob 'gyur ba/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /gang </text></item>
<item><p>249a3</p><section>mdo sde</section><text>sngar 'di las ngas ni brjod pa yi/ /sangs rgyas chos kyang thams cad thob 'gyur ba/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /gnas pa </text></item>
<item><p>249a4</p><section>mdo sde</section><text>dang ni so so yang dag rig /shin tu rmad byung chos ni bsam yas thob/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /dran pa nyer gzhag yang </text></item>
<item><p>249a5</p><section>mdo sde</section><text>dag spong ba dang / /de bzhin rdzu 'phrul rkang dang dbang stobs thob/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /btang snyoms chen po 'jigs </text></item>
<item><p>249a6</p><section>mdo sde</section><text>pa med pa dang / /snying rje chen po dag pa'i gnas pa thob/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /bde ba'i rnam rtog rnam par dag pa dang / /</text></item>
<item><p>249a7</p><section>mdo sde</section><text>de bzhin rnam rtog rab dben zhi ba thob/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /rdzun dag dang ni phra ma'i tshig mi smra/ /'khyal pa'i tshig </text></item>
<item><p>249b1</p><section>mdo sde</section><text>dang tshig rtsub mi smra ba/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /nam yang dam pa'i chos la spong mi byed/ /sangs rgyas dge 'dun dag kyang </text></item>
<item><p>249b2</p><section>mdo sde</section><text>mi spong ba/ /de ni ngag gi sdom pa de zhes bya/ /ngag gi sdom pa gang gis blo ldan rnams/ /pha dang ma dang slob dpon dag gi yang / /mdun du mi bden tshig rnams mi smra ba/ /de </text></item>
<item><p>249b3</p><section>mdo sde</section><text>ni ngag gi sdom pa de zhes bya/ /ngag gi sdom pa gang gis blo ldan rnams/ /tshig gzhan gang dag skyon dang ldan pa rnams/ /de dag ma lus par yang spong bar 'gyur/ /de ni ngag </text></item>
<item><p>249b4</p><section>mdo sde</section><text>gi sdom pa de zhes bya/ /ngag gi sdom pa gang gis blo ldan rnams/ /tshig rnams kyang ni brag ca 'dra ba dang / /rmi lam lta bur 'jigs pa med par 'jug /de ni ngag gi sdom pa de </text></item>
<item><p>249b5</p><section>mdo sde</section><text>zhes bya/ /bdag med srog med g.yo ba med pa dang / /rkyen las skyes pa rmi lam slu ba bzhin/ /tshig la byang chub sems dpa' gang 'jug pa/ /de ni ngag gi sdom pa de zhes </text></item>
<item><p>249b6</p><section>mdo sde</section><text>bya| |'gog pa rtag tu rmi lam ji bzhin te/ /mya ngan 'das pa'ang rmi lam ji bzhin du/ /tshig la byang chub sems dpa' gang 'jug pa/ /de ni ngag gi sdom pa de zhes bya/ /tshig </text></item>
<item><p>249b7</p><section>mdo sde</section><text>ni gang yang rnyed par mi 'gyur te/ /rtog par mi byed rlom sems de mi byed/ /nam yang mi lta chags par mi byed de/ /de ni ngag gi sdom pa de zhes bya/ /de nas yang bcom ldan </text></item>
<item><p>250a1</p><section>mdo sde</section><text>'das kyis zla 'od gzhon nur gyur pa la bka' stsal pa/ gzhon nu/ de lta bas na yid kyi sdom pas bsdam par bya'o zhes khyod kyis de ltar bslab par bya'o//</text></item>
<item><p>250a2</p><section>mdo sde</section><text>yid kyi sdom pa gang dang ldan pas byang chub sems dpa' sems dpa' chen po sangs rgyas kyi chos 'jigs pa med pa rnams dang / mi 'khrugs pa'i sems rnam par grol ba </text></item>
<item><p>250a3</p><section>mdo sde</section><text>thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas byang chub sems dpa' sems dpa' chen po rdo rje lta bu'i ting nge 'dzin </text></item>
<item><p>250a4</p><section>mdo sde</section><text>thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas byang chub sems dpa' sems dpa' chen po 'bar ba'i bye brag dang 'dra ba zhes </text></item>
<item><p>250a5</p><section>mdo sde</section><text>bya ba'i 'od zer thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas byang chub sems dpa' sems dpa' chen po yan lag </text></item>
<item><p>250a6</p><section>mdo sde</section><text>drug cu dang ldan pa'i sangs rgyas kyi gsung dbyangs phun sum tshogs pa thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas </text></item>
<item><p>250a7</p><section>mdo sde</section><text>byang chub sems dpa' sems dpa' chen po tshig btsun pa thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas byang chub sems </text></item>
<item><p>250b1</p><section>mdo sde</section><text>dpa' sems dpa' chen po skyes bu chen po'i mtshan sum cu rtsa gnyis thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas byang </text></item>
<item><p>250b2</p><section>mdo sde</section><text>chub sems dpa' sems dpa' chen po dpe byad bzang po brgyad cu thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas byang chub </text></item>
<item><p>250b3</p><section>mdo sde</section><text>sems dpa' sems dpa' chen po de bzhin gshegs pa'i stobs bcu thob pa dang / mi 'jigs pa bzhi dang / sangs rgyas kyi chos ma 'dres pa bco brgyad thob par 'gyur ba de ni/</text></item>
<item><p>250b4</p><section>mdo sde</section><text>gzhon nu/ yid kyi sdom pa zhes bya'o/ /yid kyi sdom pa gang dang ldan pas byang chub sems dpa' sems dpa' chen po rnam par thar pa'i sgo gsum thob ste/ gsum gang zhe na/</text></item>
<item><p>250b5</p><section>mdo sde</section><text>'di lta ste/ stong pa nyid dang / mtshan ma med pa dang / smon pa med pa dang / rnam par thar pa'i sgo 'di gsum thob par 'gyur ba de ni/ gzhon nu/ yid kyi sdom pa zhes </text></item>
<item><p>250b6</p><section>mdo sde</section><text>bya'o| |yid kyi sdom pa gang dang ldan pas byang chub sems dpa' sems dpa' chen po tshangs pa'i gnas pa chen po bzhi thob ste/ bzhi gang zhe na/ 'di lta ste/ byams pa chen po </text></item>
<item><p>250b7</p><section>mdo sde</section><text>dang | snying rje chen po dang / dga' ba chen po dang / btang snyoms chen po dang / tshangs pa'i gnas pa chen po 'di bzhi thob par 'gyur ba de ni/ gzhon nu/ yid kyi sdom pa zhes </text></item>
<item><p>251a1</p><section>mdo sde</section><text>bya'o| |yid kyi sdom pa gang dang ldan pas byang chub sems dpa' sems dpa' chen po so so yang dag par rig pa bzhi thob ste/ bzhi gang zhe na/ 'di </text></item>
<item><p>251a2</p><section>mdo sde</section><text>lta ste/ don so so yang dag par rig pa dang / chos so so yang dag par rig pa dang / nges pa'i tshig so so yang dag par rig pa dang / spobs pa so so yang dag par rig pa </text></item>
<item><p>251a3</p><section>mdo sde</section><text>dang | so so yang dag par rig pa 'di bzhi thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas byang chub sems dpa' sems </text></item>
<item><p>251a4</p><section>mdo sde</section><text>dpa' chen po dran pa nye bar gzhag pa bzhi thob pa dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag </text></item>
<item><p>251a5</p><section>mdo sde</section><text>bdun dang / 'phags pa'i lam yan lag brgyad pa thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gan dang ldan pas byang chub sems dpa' </text></item>
<item><p>251a6</p><section>mdo sde</section><text>sems dpa' chen po snying rje chen po la gnas pa thob pa dang / btang snyoms chen po la gnas pa thob pa dang / bde ba'i rnam par rtog pa thob pa dang / rab tu dben pa'i chos </text></item>
<item><p>251a7</p><section>mdo sde</section><text>rnams thob par 'gyur ba de ni/ gzhon nu/ yid kyi sdom pa zhes bya'o/ /yid kyi sdom pa gang dang ldan pas byang chub sems dpa' sems dpa' chen po phan par 'dod pa </text></item>
<item><p>251b1</p><section>mdo sde</section><text>dang | spyod pa dang / 'jug pa thob par 'gyur ba de ni/ gzhon nu/ yid kyi sdom pa zhes bya'o/ /gzhan yang / gzhon nu/ yid kyi sdom pa zhes bya ba de ni/ yid kyi sdom pa gang </text></item>
<item><p>251b2</p><section>mdo sde</section><text>dang ldan pas byang chub sems dpa' sems dpa' chen po log par lta ba spangs pa'i phyir log par lta ba dang 'grogs par mi byed/ brnab sems spangs pa'i phyir brnab sems </text></item>
<item><p>251b3</p><section>mdo sde</section><text>dang 'grogs par mi byed/ gnod sems spangs ba'i phyir gnod sems dang 'grogs par mi byed/ le lo spangs pa'i phyir le lo'i sems dang 'grogs par mi byed/ bla ma rnams </text></item>
<item><p>251b4</p><section>mdo sde</section><text>dang | pha ma dang / slob dpon dag la g.yo'i sems mi skyed/ 'dod chags dang zhe sdang dang gti mug gi sems mi skyed cing de dag dang 'grogs par mi byed/ byang chub kyi sems kyang </text></item>
<item><p>251b5</p><section>mdo sde</section><text>mi gtong / lhag pa'i sems kyang 'khrugs par mi byed cing gzhan yang nyes pa dang ldan pa'i yid kyi rtog pa de dag thams cad byang chub sems dpa' rab tu spong zhing de dag dang mi </text></item>
<item><p>251b6</p><section>mdo sde</section><text>'grogs te/ de ni/ gzhon nu/ yid kyi sdom pa zhes bya'o/ /yid de'ang sgyu ma lta bu'o zhes bya ba la 'jug go /rmi lam lta bu'o zhes bya ba dang / smig rgyu lta bu'o zhes bya ba dang / sprul pa lta </text></item>
<item><p>251b7</p><section>mdo sde</section><text>bu'o zhes bya ba dang / mig yor lta bu'o zhes bya ba la 'jug ste/ gang nas kyang ma 'ongs pa dang / gang du'ang mi 'gro bar 'jug go /bde ba la rmi lam lta bur 'jug go /rmi lam lta </text></item>
<item><p>252a1</p><section>mdo sde</section><text>bur mi rtag par 'jug go /rmi lam lta bur bdag med par 'jug go /rmi lam lta bur gsog med par 'jug go /rmi lam lta bur stong par 'jug </text></item>
<item><p>252a2</p><section>mdo sde</section><text>ste| yid de'ang mi dmigs/ mi rtog /rlom sems su mi byed/ mi lta/ mngon par mi chags te/ gzhon nu/ de ni yid kyi sdom pa zhes bya'o/ /de nas yang bcom ldan 'das </text></item>
<item><p>252a3</p><section>mdo sde</section><text>kyis zla 'od gzhon nur gyur pa la bka' stsal pa/ gzhon nu/ de lta bas na yid kyi spyod pa yongs su dag par bya'o zhes gzhon nu khyod kyis de ltar bslab par bya'o/ /de ci'i </text></item>
<item><p>252a4</p><section>mdo sde</section><text>phyir zhe na/ gzhon nu/ yid kyi spyod pa yongs su dag pa'i byang chub sems dpa' sems dpa' chen po ni mi khom pa thams cad rnam par spong zhing sangs rgyas kyi chos bsam </text></item>
<item><p>252a5</p><section>mdo sde</section><text>gyis mi khyab pa yang thob par 'gyur ro/ /sangs rgyas thams cad las kyang sangs rgyas kyi mngon par shes pa thams cad dang / mi 'khrugs pa'i sems rnam par grol ba 'thob par 'gyur </text></item>
<item><p>252a6</p><section>mdo sde</section><text>ba de ni/ gzhon nu/ yid kyi sdom pa zhes bya'o/ /de nas bcom ldan 'das kyis de'i tshe tshigs su bcad pa 'di dag gsungs so/ /yid kyi sdom pa dag ni ngas bshad kyi//</text></item>
<item><p>252a7</p><section>mdo sde</section><text>g.yeng ba med pa'i yid kyis thams cad nyon/ /ji ste myur du 'tshang rgya 'dod na yang / /nga las thos nas de la nan tan byos/ /yid kyi sdom pa gang gis mkhas pa dag /</text></item>
<item><p>252b1</p><section>mdo sde</section><text>mchog tu rab zhi rgya che mi g.yo ba/ /rgyal chos bsam yas rmad du byung ba 'thob/ /'di ni yid kyi sdom pa dag par brjod/ /yid kyi sdom pa gang gis mkhas pa dag /sems kyang rnam </text></item>
<item><p>252b2</p><section>mdo sde</section><text>gro la rtag tu mi g.yo 'thob/ /de bzhin rdo rje lta bu'i ting 'dzin mchog /'di ni yid kyi sdom pa dag par brjod/ /mkhas pa gang gis nye bar spyod pa yi/ /'od zer don chen bye ba </text></item>
<item><p>252b3</p><section>mdo sde</section><text>sgrub par byed/ /gang gis yan lag drug cu'i dbyangs thob pa/ /de ni yid kyi sdom pa rnam dag brjod/ /yid kyi sdom pa gang gis mkhas pa dag /sum cu rtsa gnyis mtshan rnams </text></item>
<item><p>252b4</p><section>mdo sde</section><text>myur 'thob 'gyur/ /stobs bcu sangs rgyas yon tan ma lus 'thob/ /de ni yid kyi sdom pa mchog tu brjod/ /yid kyi sdom pa gang gis mkhas pa dag /so so yang dag rig </text></item>
<item><p>252b5</p><section>mdo sde</section><text>dang mi 'jigs dang / /yon tan mchog tu rmad byung bsam yas 'thob/ /de ni yid kyi sdom pa mchog tu brjod/ /yid kyi sdom pa gang gis mkhas pa dag/ /dran pa nye bar gzhag </text></item>
<item><p>252b6</p><section>mdo sde</section><text>dang rdzu 'phrul rkang / /yang dag spong dang dbang stobs lnga thob pa/ /de ni yid kyi sdom pa mchog tu brjod/ /yid kyi sdom pa gang gis mkhas pa dag /tshangs pa'i gnas bzhi ma lus </text></item>
<item><p>252b7</p><section>mdo sde</section><text>de bzhin te/ /stong nyid mtshan med smon med sgo 'thob pa/ /de ni yid kyi sdom pa'i mchog tu brjod/ /yid kyi sdom pa dag dang gang ldan pa/ /snying rje gnas dang btang snyoms </text></item>
<item><p>253a1</p><section>mdo sde</section><text>chen po dang / /spyod 'jug byams pa chen po zhi ba 'thob/ /srid pa kun na de ni phan sems 'gyur/ /yid kyi sdom pa gang gis mkhas pa dag /byang </text></item>
<item><p>253a2</p><section>mdo sde</section><text>chub yan lag bdun yang myur 'thob cing / /lam mchog yan lag brgyad pa de bzhin te/ /de ni yid kyi sdom pa'i mchog tu brjod/ /yid kyi sdom pa gang gis mkhas pa dag /</text></item>
<item><p>253a3</p><section>mdo sde</section><text>btang snyoms che la gnas pa dam pa dang / /snying rje'i gnas mchog dri ma med pa 'thob/ /de ni yid kyi sdom pa'i mchog tu brjod/ /yid kyi sdom pa gang gis mkhan pa dag </text></item>
<item><p>253a4</p><section>mdo sde</section><text>bde ba'i rnam rtog zhib dga' ba'i yid/ /yon tan phyug bas rab tu dben thob ba/ /de ni yid kyi sdom pa'i mchog tu brjod/ /yid kyi sdom pa gang ldan mkhas pa dag /</text></item>
<item><p>253a5</p><section>mdo sde</section><text>log pa'i lta ba ngan dang mi 'grogs shing / /gnod sems brnab sems skyed par mi byed pa/ /de ni yid kyi sdom pa'i mchog tu brjod/ /yid kyi sdom pa gang ldan mkhas pa </text></item>
<item><p>253a6</p><section>mdo sde</section><text>dag /skad cig tsam yang tshul 'chos mi byed cing / /bla ma la yang g.yo sgyu mi skyed de/ /de ni yid kyi sdom pa'i mchog tu brjod/ /yid kyi sdom pa gang ldan mkhas pa dag /</text></item>
<item><p>253a7</p><section>mdo sde</section><text>'dod chags zhe sdang yid ni skyed mi byed/ /de bzhin gang du'ang gti mug mi skyed de/ /de ni yid kyi sdom pa'i mchog tu brjod/ /yid kyi sdom pa gang ldan mkhas pa dag /byang chub </text></item>
<item><p>253b1</p><section>mdo sde</section><text>pas ni sems kyang mi gtong zhing / /lhag pa'i bsam pa dag kyang 'khrugs mi byed/ /de ni yid kyi sdom pa'i mchog tu brjod/ /yid kyi sdom pa gang ldan mkhas pa dag /yid kyi nyes </text></item>
<item><p>253b2</p><section>mdo sde</section><text>pa mang po ji snyed gzhan/ /kun dang lhan cig gnas par mi byed pa/ /de ni yid kyi sdom pa'i mchog tu brjod/ /yid la sgyu ma lta bur 'jug byed de/ /rmi lam 'dra zhing de bzhin smig </text></item>
<item><p>253b3</p><section>mdo sde</section><text>rgyu 'dra/ /rtag tu mig yor gyi ni mtshan nyid de/ /de ni yid kyi sdom pa'i mchog tu brjod/ /bde ba rmi lam lta bur 'jug byed de/ /de bzhin mi rtag stong pa ther zug min/ /yid la </text></item>
<item><p>253b4</p><section>mdo sde</section><text>de ltar mkhas pa 'jug par byed/ /de ni yid kyi sdom pa'i mchog tu brjod/ /yid la srog dang sems can med par 'jug /rkyen las byung ba mgal me bskor ba bzhin/ /ga las </text></item>
<item><p>253b5</p><section>mdo sde</section><text>ma 'ongs gang du mi 'gro ste/ /de ni yid kyi sdom pa'i mchog tu brjod/ /yid de gang na'ang nye bar mi dmigs shing / /rtog pa med par rlom sems mi byed de/ /de yang mi lta mngon </text></item>
<item><p>253b6</p><section>mdo sde</section><text>par zhen mi byed/ /de ni yid kyi sdom pa'i mchog tu brjod/ /don dam bden pa rmi lam 'dra ba dang / /mya ngan 'das pa rmi lam mtshungs par 'jug /gang gis mkhas pa de ltar 'jug </text></item>
<item><p>253b7</p><section>mdo sde</section><text>pa yang / /de ni yid kyi sdom pa'i mchog tu brjod// //'phags pa ting nge 'dzin gyi rgyal po'i mdo/ bam po bco lnga pa ste tha ma/ gzhon nu/ de la las yongs su dag </text></item>
<item><p>254a1</p><section>mdo sde</section><text>pa ni 'di lta ste/ srid pa gsum rmi lam lta bur mthong nas de la 'dod chags dang bral ba skyed de/ gzhon nu/ 'di ni las yongs su dag pa zhes bya'o/ /</text></item>
<item><p>254a2</p><section>mdo sde</section><text>gzhon nu/ de la dmigs pa las yang dag par 'da' ba gang zhe na/ 'di lta ste/ phung po dang / khams dang / skye mched rnams sgyu ma lta bur rig nas de dag 'dor ba ste/ 'di ni </text></item>
<item><p>254a3</p><section>mdo sde</section><text>dmigs pa las yang dag par 'da' ba zhes bya'o/ /de la phung po yongs su shes pa gang zhe na/ 'di lta ste/ phung po rnams la smig rgyu lta bur 'jug pa'o/ /de la khams mnyam </text></item>
<item><p>254a4</p><section>mdo sde</section><text>pa nyid gang zhe na/ 'di lta ste/ khams rnams sprul pa lta bur nges par spong ba'o/ /de la skye mched sel ba gang zhe na/ 'di lta ste/ skye mched mig yor lta bur nges par spong ba'o/ /de </text></item>
<item><p>254a5</p><section>mdo sde</section><text>la sred pa spong ba gang zhe na/ 'di lta ste/ chos thams cad la mi lta ba'o/ /de la skye ba med pa mngon sum du byed pa gang zhe na/ 'di lta ste/ chos thams cad mi dmigs </text></item>
<item><p>254a6</p><section>mdo sde</section><text>pa'o| |de la bya ba la 'jug pa gang zhe na/ 'di lta ste/ brtson 'grus las byung ba'i sdug bsngal chud mi za ba'o/ /de la rgyu bstan pa gang zhe na/ 'di lta ste/ phung po </text></item>
<item><p>254a7</p><section>mdo sde</section><text>brag ca lta bur mngon par bsgrub pa'o/ /de la 'bras bu chud mi za ba gang zhe na/ 'di lta ste/ las kyi 'bras bu rmi lam lta bur chud mi za ba'o/ /de la chos mthong ba </text></item>
<item><p>254b1</p><section>mdo sde</section><text>gang zhe na/ 'di lta ste/ chos thams cad mi mthong ba'o/ /de la lam bsgom pa gang zhe na/ 'di lta ste/ chos thams cad mi dmigs par bsgom pa'o/ /de la de bzhin gshegs </text></item>
<item><p>254b2</p><section>mdo sde</section><text>pa dang phrad pa gang zhe na/ 'di lta ste/ sangs rgyas thams cad kyi bslab pa sgrub pa'o/ /de la shes rab rno ba gang zhe na/ 'di lta ste/ chos thams cad skye ba med par bzod pa'o/ /</text></item>
<item><p>254b3</p><section>mdo sde</section><text>de la sems can gyi rjes su 'jug pa shes pa gang zhe na/ 'di lta ste/ dbang po mchog dang mchog ma yin pa shes pa'i ye shes so/ /de la chos shes pa gang zhe na/ 'di lta </text></item>
<item><p>254b4</p><section>mdo sde</section><text>ste| chos thams cad mi dmigs pa'o/ /de la so so yang dag par rig pa la 'jug pa shes pa gang zhe na/ 'di lta ste/ chos kyi tshul yang dag pa ji lta ba bzhin du rtog pa'o/ /</text></item>
<item><p>254b5</p><section>mdo sde</section><text>de la yi ge rab tu dbye ba shes pa gang zhe na/ 'di lta ste/ gsang sngags gsum sbyor bar shes pa dang / rnam pa dang rnam pa ma yin pa shes pa'o/ /de la dngos po las yang </text></item>
<item><p>254b6</p><section>mdo sde</section><text>dag par 'da' ba shes pa gang zhe na/ 'di lta ste/ dngos po med par rtogs pa'o/ /de la dbyangs shes pa gang zhe na/ 'di lta ste/ brag ca lta bur shes pa'o/ /de la mchog </text></item>
<item><p>254b7</p><section>mdo sde</section><text>tu dga' ba thob pa gang zhe na/ 'di lta ste/ chos thams cad mi dmigs shing / 'byung ba dang / sdug bsngal spangs pa dang / khur byor ba'o/ /de la chos kyi dga' ba myong </text></item>
<item><p>255a1</p><section>mdo sde</section><text>ba gang zhen/ 'di lta ste/ gdams par bya ba dang / mgu bar bya ba mi gtong ba dang / rang gi theg pa'i legs pa mthong ba'o/ /de la gnas pa po </text></item>
<item><p>255a2</p><section>mdo sde</section><text>gang zhe na/ 'di lta ste/ 'phags pa'i bden pa rtogs pa'o/ /de la drang po gang zhe na/ 'di lta ste/ spyod lam bcos pa med pa'o/ /de la bzhin khro gnyer med pa gang zhe na/ 'di </text></item>
<item><p>255a3</p><section>mdo sde</section><text>lta ste/ zhe sdang med pa'o/ /de la dge ba gang zhen/ 'di lta ste/ 'grogs na bde ba'o/ /de la mnyen pa gang zhe na/ 'di lta ste/ pha rol la phan pa'i dngos po'o/ /de la gsong </text></item>
<item><p>255a4</p><section>mdo sde</section><text>por smra ba gang zhe na/ 'di lta ste/ tshur shog legs par 'ongs so/ /zhes bya ba dang / myur du ldang ba'o/ /de la bla ma la gus pa gang zhe na/ 'di lta ste/ bla ma la 'jigs shing </text></item>
<item><p>255a5</p><section>mdo sde</section><text>dge ba'i bshes gnyen du 'du shes pa'o/ /de la bla ma la sri zhu byed pa gang zhe na/ 'di lta ste/ bla ma la rim gro dang g.yog bya ba'o/ /de la skye bas chog shes pa gang zhe na/</text></item>
<item><p>255a6</p><section>mdo sde</section><text>'di lta ste/ skye ba thams cad la chags pa med pa'o/ /de la dkar po'i chos kyis mi ngoms pa gang zhe na/ 'di lta ste/ dkar po'i chos thams cad yongs su 'tshol zhing </text></item>
<item><p>255a7</p><section>mdo sde</section><text>dge ba gang yin zhes 'tshol ba'o/ /de la 'tsho ba yongs su dag pa gang zhe na/ 'di lta ste/ ngan ngon gyis chog shes pa dang / tshul 'chos pa med pa dang / kha gsag med </text></item>
<item><p>255b1</p><section>mdo sde</section><text>pa dang / thob kyis 'jal ba med pa dang / rnyed pas rnyed pa la 'dod pa med pa'o/ /de la dgon par gnas pa mi gtong ba gang zhe na/ 'di lta ste/ dge ba'i chos rnams la brtson </text></item>
<item><p>255b2</p><section>mdo sde</section><text>pa mi 'dor zhing bas mtha'i gnas mal la mngon par dga' ba dang / nags stug po dang / gcong rong dang / phug dang sman shong du mngon par dga' ba dang / chos kyi dga' ba myong </text></item>
<item><p>255b3</p><section>mdo sde</section><text>bar byed pa dang / khyim pa dang rab tu byung ba rnams dang mi 'dre ba dang / rnyed pa dang bkur sti dang / tshigs su bcad pa la ma chags pa dang / sred pa spong ba dang / bsam gtan </text></item>
<item><p>255b4</p><section>mdo sde</section><text>gyi dga' ba myong ba ste/ 'di ni dgon pa la gnas pa mi gtong ba zhes bya'o/ /de la sa la gnas pa shes pa gang zhe na/ 'di lta ste/ nyan thos kyi 'bras bu rnam par bzhag pa shes </text></item>
<item><p>255b5</p><section>mdo sde</section><text>pa dang / rang sangs rgyas kyi sa rnam par bzhag pa shes pa dang / byang chub sems dpa'i sa rnam par bzhag pa shes pa'o/ /de la dran pa mi nyams pa gang zhe na/ 'di lta ste /</text></item>
<item><p>255b6</p><section>mdo sde</section><text>mi rtag pa dang / sdug bsngal pa dang / stong pa dang / bdag med par yid la byed pa'o/ /de la phung po la mkhas pa'i shes pa gang zhe na/ 'di lta ste/ phung po dang / khams dang / skye </text></item>
<item><p>255b7</p><section>mdo sde</section><text>mched rab tu dbye ba'ang shes shing de la mi dmigs pa'o/ /de la mngon par shes pa mngon sum du byed pa gang zhe na/ 'di lta ste/ rdzu 'phrul gyi rkang pa bzhi thob pa dang / rdzu 'phrul </text></item>
<item><p>256a1</p><section>mdo sde</section><text>rnam par 'brul pa'o/ /de la nyon mongs pa sel ba gang zhe na/ 'di lta ste/ 'dod chags dang / zhe sdang dang / gti mug spong ba'o/ /de la bag chags kyi </text></item>
<item><p>256a2</p><section>mdo sde</section><text>mtshams sbyor ba legs par 'jom pa shes pa gang zhe na/ 'di lta ste/ sngon gyi byis pa'i spyod pa la smad pa dang / nyan thos dang rang sangs rgyas kyis mi 'dod pa'o/ /de la khyad </text></item>
<item><p>256a3</p><section>mdo sde</section><text>par du 'gro ba gang zhe na/ 'di lta ste/ sangs rgyas kyi stobs dang / mi 'jigs pa dang / so so yang dag par rig bsgrub pa'o/ /de la sgom pa'i rgyu mthun pa gang zhe na/ 'di lta </text></item>
<item><p>256a4</p><section>mdo sde</section><text>ste| rjes su chags pa dang / khong khro ba spangs pa'o/ /de la ltung ba las 'byin pa la mkhas pa gang zhe na/ 'di lta ste/ so so thar pa dang / 'dul ba sdom pa'o/ /de la yongs </text></item>
<item><p>256a5</p><section>mdo sde</section><text>su dkris pa gnon pa gang zhe na/ 'di lta ste/ nyes pa bshags pa dang / phyis sdom pa'i las dge ba'o/ /de la rjes su chags pa spong ba gang zhe na/ 'di lta ste/ khams gsum </text></item>
<item><p>256a6</p><section>mdo sde</section><text>gyi sred pa'i khri shing thams cad yang dag par 'joms pa dang / dge ba'i chos ma skyes pa rnams bskyed pa dang / dge ba'i chos skyes pa rnams chud mi za bar bya'o/ /de </text></item>
<item><p>256a7</p><section>mdo sde</section><text>la srid pa las yang dag par 'da' ba gang zhe na/ 'di lta ste/ khams gsum la mi dmigs shing yid la mi byed pa'o/ /de la skye ba dran pa gang zhe na/ 'di lta ste/ sngon gyi </text></item>
<item><p>256b1</p><section>mdo sde</section><text>gnas shes pa'o/ /de la las kyi rnam par smin pa la nem nur med pa gang zhe na/ 'di lta ste/ chad pa dang rtag pa rnams par spong ba'o/ /de la chos sems pa gang zhe na/ 'di lta ste/ yang </text></item>
<item><p>256b2</p><section>mdo sde</section><text>dag par ji lta ba bzhin du sems pa'o/ /de la thos pa yongs su 'tshol ba gang zhe na/ 'di lta ste/ nyan thos kyi sde snod dang / rang sangs rgyas kyi sde snod dang / byang chub sems dpa'i </text></item>
<item><p>256b3</p><section>mdo sde</section><text>sde snod kun 'dzin cing sgom pa'o/ /de la ye shes rno ba gang zhe na/ 'di lta ste/ rmi lam lta bur ma skyes pa shes pa'o/ /de la ye shes la sred pa gang zhe na/ 'di lta ste/ ye shes </text></item>
<item><p>256b4</p><section>mdo sde</section><text>yongs su 'tshol ba'o/ /de la ye shes khong du chud pa gang zhe na/ 'di lta ste/ bla na med pa yang dag par rdzogs pa'i byang chub mngon par sgrub pa'o/ /de la cang shes kyis gang zhe </text></item>
<item><p>256b5</p><section>mdo sde</section><text>na| 'di lta ste/ byang chub sems dpa'i bslab pa'i gnas so/ /de la ri lta bu'i sems gang zhe na/ 'di lta ste/ byang chub kyi sems mi gtong ba'o/ /de la mi g.yo ba gang zhe na/</text></item>
<item><p>256b6</p><section>mdo sde</section><text>'di lta ste/ nyon mongs pa dag gis mi 'phrogs pa'o/ /de la mi sgul ba gang zhe na/ 'di lta ste/ mtshan ma thams cad yid la mi byed pa'o/ /de la phyir mi ldog pa gang zhe na/</text></item>
<item><p>256b7</p><section>mdo sde</section><text>'di lta ste/ pha rol tu phyin pa drug mi 'jig pa dang / 'jig rten gyi khams gzhan na bzhugs pa'i sangs rgyas rnams rgyun mi 'chad par mthong ba'o/ /de la dge ba'i chos phun </text></item>
<item><p>257a1</p><section>mdo sde</section><text>sum tshogs pa gang zhe na/ 'di lta ste/ bla na med pa yang dag par rdzogs pa'i byang chub tu nye bar gyur pa'o/ /de la sdig pa'i las la smod pa gang zhe na /</text></item>
<item><p>257a2</p><section>mdo sde</section><text>'di la ste/ sdom pa dang sdig pa rnams gzod ma nas ma skyes pa'o/ /de la nyon mongs pa mi 'byung ba gang zhe na/ 'di lta ste/ ma rig pa dang / srid pa'i sred pa dang / khong mi </text></item>
<item><p>257a3</p><section>mdo sde</section><text>skyed pa'o/ /de la bslab pa yongs su mi gtong ba gang zhe na/ 'di lta ste/ las kyi rnam par smin pa la yid ches pa dang / sangs rgyas la ri mor byed pa'o/ /de la ting nge 'dzin </text></item>
<item><p>257a4</p><section>mdo sde</section><text>rnam par gzhag pa gang zhe na/ 'di lta ste/ sems dang sems las byung ba'i chos rnams skye ba dang / 'jig pa med pa la mkhas pa dang / sems rtse gcig pa'o/ /de la sems can gyi </text></item>
<item><p>257a5</p><section>mdo sde</section><text>bsam pa shes pa gang zhe na/ 'di lta ste/ dbang po mchog dang mchog ma yin pa shes pa'i ye shes so/ /de la skye ba'i khyad par shes pa gang zhe na/ 'di lta ste/ 'gro ba </text></item>
<item><p>257a6</p><section>mdo sde</section><text>lnga rnam par bzhag pa shes pa'o/ /de la ye shes mtha' yas pa gang zhe na/ 'di lta ste/ 'jig rten gyi dang 'jig rten las 'das pa'i bzo lhun gyis grub pa shes pa'o/ /de </text></item>
<item><p>257a7</p><section>mdo sde</section><text>la tshig gi mtshams sbyar ba shes pa gang zhe na/ 'di lta ste/ de bzhin gshegs pa'i ldem po ngag shes pa'o/ /de la khyim gyi gnas yongs su spangs pa gang zhe na/ 'di </text></item>
<item><p>257b1</p><section>mdo sde</section><text>lta ste| lus dang sems dben zhing mngon par byung ba'o/ /de la khams gsum la mngon par mi dga' ba gang zhe na/ 'di lta ste/ khams gsum yang dag pa ji lta ba bzhin </text></item>
<item><p>257b2</p><section>mdo sde</section><text>du mthong ba'o/ /de la sems ma god pa gang zhe na/ 'di lta ste/ sems yongs su mi gtong ba dang / mnyam par bzhag pa yongs su mi gtong ba'o/ /de la chos rnams la mngon pa </text></item>
<item><p>257b3</p><section>mdo sde</section><text>ma chags pa gang zhe na/ 'di lta ste/ sdug pa thams cad spong ba'o/ /de la dam pa'i chos yongs su 'dzin pa gang zhe na/ 'di lta ste/ sangs rgyas kyi byang chub yongs su srung ba dang </text></item>
<item><p>257b4</p><section>mdo sde</section><text>mdo sde 'di lta bu 'dzin pa'o/ /de la chos srung ba gang zhe na/ 'di lta ste/ sangs rgyas kyi chos la smod pa rnams chos dang mthun pas tshar gcod pa'o/ /de la las kyi rnam par smen pa </text></item>
<item><p>257b5</p><section>mdo sde</section><text>la yid ches pa gang zhe na/ 'di lta ste/ khrel yod pas sdig pa'i las rnams spong ba dang / dge ba'i chos rnams yongs su btsal ba la mngon par brtson pa'o/ /de la 'dul ba la </text></item>
<item><p>257b6</p><section>mdo sde</section><text>mkhas pa gang zhe na/ 'di lta ste/ rang bzhin gyis ltung ba dang / ltung ba ma yin pa shes pa dang / bcas pa'i ltung ba dang / ltung ba ma yin pa shes pa'o/ /de la rtsod pa rnam par </text></item>
<item><p>257b7</p><section>mdo sde</section><text>zhi ba gang zhe na/ 'di lta ste/ 'dus pa rnam par spangs pa'o/ /de la 'thab pa med pa dang / rtsod pa med pa gang zhe na/ 'di lta ste/ 'jig rten pa'i gtam mi 'dod pa'o/ /de la bzod </text></item>
<item><p>258a1</p><section>mdo sde</section><text>pa'i sa gang zhe na/ 'di lta ste/ lus dang sems la gnod pa bzod pa'o/ /de la bzod pa yang dag par 'dzin pa gang zhe na/ 'di lta ste/ pha rol gyis </text></item>
<item><p>258a2</p><section>mdo sde</section><text>ngan du smras pa dang / ngan du brjod pa'i tshig gi lam rnams btang snyoms su 'jog cing bzod pa mi 'dral pa'o/ /de la chos rab tu 'byed pa gang zhe na/ 'di lta ste/ phung po dang </text></item>
<item><p>258a3</p><section>mdo sde</section><text>khams dang skye mched rnams rab tu dbye ba dang / kun nas nyon mongs pa dang / rnam par byang ba'i phyogs rab tu dbye ba dang / de dag mi dmigs pa'o/ /de la rnam par </text></item>
<item><p>258a4</p><section>mdo sde</section><text>gtan la dbab pa la mkhas pa gang zhe na/ 'di lta ste/ chos thams cad brjod du med pa'o/ /de la rab tu dbye ba shes pa gang zhe na/ 'di lta ste/ chos thams cad rnam par </text></item>
<item><p>258a5</p><section>mdo sde</section><text>gzhag pa gang la nges par rtog pa'o/ /de la chos kyi tshig bsgrub pa la mkhas pa'i shes pa gang zhe na/ 'di lta ste/ chos rnams yang dag pa ji lta ba bzhin du ston pa'o/ /de </text></item>
<item><p>258a6</p><section>mdo sde</section><text>la don dang don ma yin pa 'dres pa sgrub pa la mkhas pa shes pa gang zhe na/ 'di lta ste/ chos rnams rang bzhin gyis blang ba dang / gzhag pa med pa'o/ /de la sngon gyi </text></item>
<item><p>258a7</p><section>mdo sde</section><text>mtha' shes pa gang zhe na/ 'di lta ste/ rgyu shes pa'o/ /de la phyi ma'i mtha' shes pa gang zhe na/ 'di lta ste/ rkyen shes pa'o/ /de la dus gsum mnyam pa nyid gang zhe </text></item>
<item><p>258b1</p><section>mdo sde</section><text>ni| 'di lta ste/ chos thams cad la tha dad du bya ba med pa'i dngos po'i lugs kyi chos nyid do/ /de la 'khor gsum yongs su dag pa'i shes pa gang zhe na/ 'di lta ste/ 'das pa </text></item>
<item><p>258b2</p><section>mdo sde</section><text>dang | ma 'ongs pa dang / da ltar byung ba'i chos rnams mi dmigs shing yid la mi byed pa'o/ /de la sems gnas pa gang zhe na/ 'di lta ste/ sems mi dmigs pa'o/ /de la </text></item>
<item><p>258b3</p><section>mdo sde</section><text>lus rnam par bzhag pa gang zhe na/ 'di lta ste/ lus la zhugs pa'i rjes su dran pa'o/ /de la spyod lam srung ba gang zhe na/ 'di lta ste/ gang 'di bslad pa med pa'o/ /de la spyod </text></item>
<item><p>258b4</p><section>mdo sde</section><text>lam mi 'khrugs pa gang zhe na/ 'di lta ste/ dge ba mi spyoms pa'o/ /de la spyod lam rnam par mi rtog pa gang zhe na/ 'di lta ste/ sdig pa 'dod pa dang bral pa'o/ /de la dbang </text></item>
<item><p>258b5</p><section>mdo sde</section><text>po dang ba gang zhe na/ 'di lta ste/ chos la zhugs pa'i yid la byed pa dang / rigs par smra ba dang / dus shes pa dang / yang dag pa ji lta ba'i ches rnams yang dag par rab tu </text></item>
<item><p>258b6</p><section>mdo sde</section><text>ston pa'o/ /de la 'jig rten shes pa gang zhe na/ 'di lta ste/ phar 'gro ba dang / phyir 'ong ba rab tu shes pa'o/ /de la lhug par gtong ba gang zhe na/ 'di lta ste/ dngos po </text></item>
<item><p>258b7</p><section>mdo sde</section><text>rnams mi sbed pa dang / ser sna med pa'o/ /de la lag brkyang pa gang zhe na/ 'di lta ste/ 'ged pa'i dang tshul can no/ /de la sems 'dzin pa med pa gang zhe na/ 'di lta ste /</text></item>
<item><p>259a1</p><section>mdo sde</section><text>dad pa rnyog pa med pa'o/ /de la khrel yod pa gang zhe na/ 'di lta ste/ mu co ra mi smra ba'o/ /de la ngo tsha shes pa gang zhe na/ 'di lta ste/ mngon du gyur </text></item>
<item><p>259a2</p><section>mdo sde</section><text>pa'o| |de la mi dge ba'i sems smad pa gang zhe na/ 'di lta ste/ byis pa'i chos rtogs pa dang / de dag dang mi 'grogs pa'o/ /de la sbyangs pa mi gtong ba gang zhe na/ 'di lta ste/</text></item>
<item><p>259a3</p><section>mdo sde</section><text>yi dam la brtan pa'o/ /de la spyod pa yang dag par 'dzin pa gang zhe na/ 'di lta ste/ spyod pa la brtul ba bskyed pa'o/ /de la dga' ba yang dag par spyod pa gang zhe na/ 'di lta ste/</text></item>
<item><p>259a4</p><section>mdo sde</section><text>dge ba'i las kyi phan yon la sems pa'o/ /de la bla ma dag gi stan 'ding zhing ldang ba gang zhe na/ 'di lta ste/ nga rgyal bcom zhing snyom las med pa'o/ /de la nga rgyal tshar </text></item>
<item><p>259a5</p><section>mdo sde</section><text>gcod pa gang zhe na/ 'di lta ste/ bdag nyid rjes su mi dmigs shing rtsam pa med pa'o/ /de la sems rab tu bzung ba gang zhe na/ 'di lta ste/ dkar po'i chos chud mi za bar </text></item>
<item><p>259a6</p><section>mdo sde</section><text>shes pa'o/ /de la sems spro bar bya ba gang zhe na/ 'di lta ste/ brtson 'grus chud mi za bar shes pa'o/ /de la don so so yang dag par rig pa'i shes pa gang zhe na/ 'di lta ste/</text></item>
<item><p>259a7</p><section>mdo sde</section><text>bden pa yang dag pa ji lta ba bzhin du rtogs pa'i ye shes so/ /de la ye shes khong du chud pa gang zhe na/ 'di lta ste/ 'jig rten dang 'jig rten las 'das pa'i chos rnams </text></item>
<item><p>259b1</p><section>mdo sde</section><text>khong du chud pa'o/ /de la mi shes pa dang bral ba gang zhe na/ 'di lta ste/ chos yang dag pa ji lta ba bzhin la sgro 'dogs pa dang bral ba'o/ /de la sems kyi 'jug pa shes pa gang </text></item>
<item><p>259b2</p><section>mdo sde</section><text>zhe na| 'di lta ste/ skye ba dang 'jig pa med pa shes pa'o/ /de la zas sgrub pa la mkhas pa gang zhe na/ 'di lta ste/ shes rab rno ba'o/ /de la sgra brjod pa shes pa gang zhe na/ 'di </text></item>
<item><p>259b3</p><section>mdo sde</section><text>lta ste| chos yang dag pa ji lta ba bzhin du rab tu bstan pa'o/ /de la rnam par gzhag pa shes pa gang zhe na/ 'di lta ste/ yang dag par ji lta ba bzhin du 'jug pa shes pa'o/ /de la </text></item>
<item><p>259b4</p><section>mdo sde</section><text>don rnam par gtan la dbab pa gang zhe na/ 'di lta ste/ 'du byed kyi phung po chad pa'o/ /de la gnod pa rnam par spong ba gang zhe na/ 'di lta ste/ srid pa las yang dag par 'da' </text></item>
<item><p>259b5</p><section>mdo sde</section><text>ba dang / gzhan dag kyang srid pa las yang dag par 'da' ba la 'dzud pa'o/ /de la skyes bu dam pa la brten pa gang zhe na/ 'di lta ste/ sangs rgyas dang mi 'bral ba'o/ /de la skyes </text></item>
<item><p>259b6</p><section>mdo sde</section><text>bu dam pa dang 'grogs pa gang zhe na/ 'di lta ste/ sangs rgyas dang / byang chub sems dpa' dang / rang sangs rgyas dang / nyan thos la brten pa'o/ /de la skyes bu dam pa ma yin pa rnam </text></item>
<item><p>259b7</p><section>mdo sde</section><text>par spong ba gang zhe na/ 'di lta ste/ dmigs pa can dang / le lo can rnams rnam par spong ba'o/ /de la bsam gtan mi 'dor ba gang zhe na/ 'di lta ste/ 'dod pa'i tsher ma rnams </text></item>
<item><p>260a1</p><section>mdo sde</section><text>par spong ba dang / bsam gtan mi gtong zhing dga' ba mi 'dor ba'o/ /de la bsam gtan la ma chags pa gang zhe na/ 'di lta ste/ khams gsum las </text></item>
<item><p>260a2</p><section>mdo sde</section><text>yang dag par 'da' bar mos pa dang / sems can yongs su smin par bya ba la mos pa dang / gang du shes rab kyi snang ba la mos pa'o/ /de la mngon par shes pas rnam par </text></item>
<item><p>260a3</p><section>mdo sde</section><text>'phrul pa gang zhe na/ 'di lta ste/ mngon par shes pa lnga la gnas nas sangs rgyas kyi chos shes par dka' ba rnams gzhan la yang dag par rab tu ston pa'o/ /de la ming </text></item>
<item><p>260a4</p><section>mdo sde</section><text>gi brda gang zhe na/ 'di lta ste/ yongs su ma grub pa rnams ming gis khong du chud pa'o/ /de la btags pa'i tha snyad gang zhe na/ 'di lta ste/ 'jig rten gyi tha snyad do/ /de </text></item>
<item><p>260a5</p><section>mdo sde</section><text>la btags pa 'joms pa gang zhe na/ 'di lta ste/ brjod par shes pa'o/ /de la 'khor ba las ldog pa gang zhe na/ 'di lta ste/ 'khor ba'i nyes pa la so sor rtog </text></item>
<item><p>260a6</p><section>mdo sde</section><text>pa'o| |de la rnyed pa mi 'dod pa gang zhe na/ 'di lta ste/ yang dag par 'dod pa nyung ba'o/ /de la rnyed pa dang bkur sti mi len pa gang zhe na/ 'di lta ste/ gdung ba med </text></item>
<item><p>260a7</p><section>mdo sde</section><text>pa dang / sdig pa 'dod pa dang bral ba'o/ /de la bsngags pa ma yin pas zhum par mi 'gyur ba gang zhe na/ 'di lta ste/ phung po dang / khams la yongs su rtog pa shes </text></item>
<item><p>260b1</p><section>mdo sde</section><text>pa'o| |de la yang dag par bsngags pa mi len pa gang zhe na/ 'di lta ste/ dge ba mi spyoms pa dang / rnyed de pa dang bkur sti la par chad du rig pa'o/ /de la bkur sti la btang </text></item>
<item><p>260b2</p><section>mdo sde</section><text>snyoms su byed pa gang zhe na/ 'di lta ste/ las kyi rnam par smin pa rtogs pa'o/ /de la bsti stang med pa la zhum par mi 'gyur ba gang zhe na/ 'di lta ste/ rnal 'byor mi </text></item>
<item><p>260b3</p><section>mdo sde</section><text>gtong ba'o/ /de la smad bas mi 'khrugs pa gang zhe na/ 'di lta ste/ 'jig rten gyi chos la so sor rtog pa'o/ /de la bstod pa la btang snyoms su byed pa gang zhe na/ 'di </text></item>
<item><p>260b4</p><section>mdo sde</section><text>lta ste| dge ba'i chos 'tshol zhing 'byung ba'o/ /de la rnyed pa med kyang sems 'gong ba med pa gang zhe na/ 'di lta ste/ bdag gis byas pa'i chos rnams la so sor rtog </text></item>
<item><p>260b5</p><section>mdo sde</section><text>pa'o| |de la khyim pa dang mi bsten pa gang zhen/ 'di lta ste/ zang zing ci'ang rnam par spong ba'o/ /de la rab tu byung ba dang mi bsten pa gang zhe na/ 'di lta ste/ mi rigs </text></item>
<item><p>260b6</p><section>mdo sde</section><text>pa yongs su spong ba dang / rigs pa yongs su 'tshol ba'o/ /de la spyod yul ma yin pa rnam par spong ba gang zhe na/ 'di lta ste/ sgrib pa lnga rnam par spong ba'o/ /de la spyod </text></item>
<item><p>260b7</p><section>mdo sde</section><text>yul la rab tu spyod pa gang zhe na/ 'di lta ste/ dran pa nye bar gzhag pa bzhi sgom pa'o/ /de la cho ga phun sum tshogs pa gang zhe na/ 'di lta ste/ pha rol rjes su srung ba'o/ /de la </text></item>
<item><p>261a1</p><section>mdo sde</section><text>cho ga ma yin pa rnam par spong ba gang zhe na/ 'di lta ste/ bdag gi dge ba'i chos rjes su srung ba'o/ /de la rigs sun par mi byed pa gang zhe na/</text></item>
<item><p>261a2</p><section>mdo sde</section><text>'di lta ste/ shes kyi khe rnam par spong ba'o/ /de la bstan pa srung ba gang zhe na/ 'di lta ste/ chos yongs su btsal ba sgrub pa dang / chos kyi rjes su mthun pa'i chos kyi nan </text></item>
<item><p>261a3</p><section>mdo sde</section><text>tan no/ /de la smra ba nyung ba gang zhe na/ 'di lta ste/ zhi gnas thob pa'o/ /de la mnyen pa gang zhe na/ 'di lta ste/ lhag mthong thob pa'o/ /de la tshig gi lan la mkhas pa gang </text></item>
<item><p>261a4</p><section>mdo sde</section><text>zhe na| 'di lta ste/ lan dang / yang lan shes pa'o/ /de la phas kyi rgol ba tshar gcod pa gang zhe na/ 'di lta ste/ chos rnams yang dag pa ji lta ba bzhin du ston pa dang / rnam </text></item>
<item><p>261a5</p><section>mdo sde</section><text>par gzhag par byed pa dang / klan ka 'tshol pa tshar gcod pa'o/ /de la dus su 'gro ba gang zhe na/ 'di lta ste/ dus shes pa'o/ /de la so so'i skye bo la yid mi rtog pa gang </text></item>
<item><p>261a6</p><section>mdo sde</section><text>zhe na| 'di lta ste/ byis pa'i chos la skyon du lta ba'o/ /de la sdug bsngal ba rnams la brnyas pa med pa gang zhe na/ 'di lta ste/ sems can thams cad la sems mnyam </text></item>
<item><p>261a7</p><section>mdo sde</section><text>pa'o| |de la sdug bsngal ba rnams la nor rab tu sbyin pa gang zhe na/ 'di lta ste/ 'jig rten gyi zang zing gi sbyin pa'o/ /de la dbul po rnams la mi smod pa gang zhe na/ 'di lta ste/</text></item>
<item><p>261b1</p><section>mdo sde</section><text>pha rol la snying brtse ba'i blo'o/ /de la tshul khrims 'chal pa rnams la snying brtse ba gang zhe na/ 'di lta ste/ pha rol ltung pa las byung zhing tshul khrims la rab tu 'god pa'o/ /de </text></item>
<item><p>261b2</p><section>mdo sde</section><text>la phan pa'i dngos po gang zhe na/ 'di lta ste/ gzhan la phan par byed pa'o/ /de la snying rje ba'i blo gang zhe na/ 'di lta ste/ sems can gyi ma 'ongs pa'i sdug bsngal la lta ba'o/ /</text></item>
<item><p>261b3</p><section>mdo sde</section><text>de la chos kyis phan gdags pa gang zhe na/ 'di lta ste/ gzhan dag yang dag pa ji lta ba bzhin du chos la gzud pa'o/ /de la zang zing yongs su gtong ba gang zhe na/ 'di lta ste/</text></item>
<item><p>261b4</p><section>mdo sde</section><text>phung po yongs su gtong ba dang / gzhan la zang zing gis phan 'dogs pa'o/ /de la sogs pa'i gnas med pa gang zhe na/ 'di lta ste/ zang zing la smod pa dang / srung ba'i nyes </text></item>
<item><p>261b5</p><section>mdo sde</section><text>pa mthong ba'o/ /de la tshul khrims bsngags pa gang zhe na/ 'di lta ste/ tshul khrims yongs su rig pa'o/ /de la 'chal pa'i tshul khrims la smad pa gang zhe na/ 'di lta ste/</text></item>
<item><p>261b6</p><section>mdo sde</section><text>'chal pa'i tshul khrims kyi nyes pa khong du chud pa'o/ /de la tshul khrims phun sum tshogs pa dag la g.yo med par bsten pa gang zhe na/ 'di lta ste/ tshul khrims dang ldan pa la </text></item>
<item><p>261b7</p><section>mdo sde</section><text>rnyed par dka' ba'i 'du shes su shes pa'o/ /de la yod pa thams cad gtong ba gang zhe na/ 'di lta ste/ bsam pa dge ba'o/ /de la lhag pa'i bsam pas mgron du gnyer ba gang zhe na/</text></item>
<item><p>262a1</p><section>mdo sde</section><text>'di lta ste/ pha rol la bde ba 'dod pa'o/ /de la smras pa bzhin byed pa gang zhe na/ 'di lta ste/ bsam pa dge ba phun sum tshogs pa'o/ /de la rgyun </text></item>
<item><p>262a2</p><section>mdo sde</section><text>mi chad par bsnyen pa kur byed pa gang zhe na/ 'di lta ste/ dge ba gang yin zhes 'tshol zhing 'dri ba'o/ /de la dga' ba myong ba gang zhe na/ 'di lta ste/ khong du chud pa'i shes </text></item>
<item><p>262a3</p><section>mdo sde</section><text>pa dang lung gi shes pa'o/ /de la dpe shes pa gang zhe na/ 'di lta ste/ 'dra ba shes pa dang / gdams pa shes pa'o/ /de la sngon byung ba la mkhas pa gang zhe na/ 'di lta </text></item>
<item><p>262a4</p><section>mdo sde</section><text>ste| skye ba dran pa dang / thos pa mang ba'o/ /de la dge ba'i rtsa ba sngon du 'gro ba gang zhe na/ 'di lta ste/ byang chub la shin tu 'dul ba dang / gzhan dag kyang spro bar byed </text></item>
<item><p>262a5</p><section>mdo sde</section><text>pa'o| |de la thabs mkhas pa gang zhe na/ 'di lta ste/ so sor 'chags pa dang / rjes su yi rang ba dang / gsol ba 'debs pa dang / dge ba'i rtsa ba yongs su bsngo ba la </text></item>
<item><p>262a6</p><section>mdo sde</section><text>mkhas pa'o/ /de la mtshan ma spong ba gang zhe na/ 'di lta ste/ chos rnams rmi lam lta bur rtogs nas dngos po rnam par 'jig pa'o/ /de la 'du shes zlog pa gang zhe na/</text></item>
<item><p>262a7</p><section>mdo sde</section><text>'di lta ste/ phyin ci log 'dor ba'o/ /de la dngos po'i mtshan nyid 'dor ba gang zhe na/ 'di lta ste/ mtshan nyid med par shes pa'o/ /de la mdo sde mngon par sgrub pa la mkhas </text></item>
<item><p>262b1</p><section>mdo sde</section><text>pa gang zhe na/ 'di lta ste/ dge ba dang mi dge ba'i chos yang dag pa ji lta ba rnams dpe dang rtogs pa brjod pas yang dag par rab tu ston pa'o/ /de la bden pa rnam par gtan la dbang </text></item>
<item><p>262b2</p><section>mdo sde</section><text>pa gang zhe na/ 'di lta ste/ rnam par shes pa 'gog pa dang / ming dang gzugs mi skye ba'o/ /de la rnam par grol ba mngon sum du byed pa gang zhe na/ 'di lta ste/ rdo rje lta bu'i ting </text></item>
<item><p>262b3</p><section>mdo sde</section><text>nge 'dzin las mi g.yo ba dang / mi 'khrug pa'o/ /de la gcig tu brjod pa gang zhe na/ 'di lta ste/ mu stegs can gyi gnas smad pa dang / mi skye bar shes pa'o/ /de la mi 'jigs pa </text></item>
<item><p>262b4</p><section>mdo sde</section><text>thob pa gang zhe na/ 'di lta ste/ sangs rgyas kyi chos rnams rtogs shing stobs bskyed pa'o/ /de la tshul khrims kyi gnas gang zhe na/ 'di lta ste/ lus kyi sdom pa dang / so sor </text></item>
<item><p>262b5</p><section>mdo sde</section><text>thar pa'i sdom pa'o/ /de la snyoms par 'jug pa la 'jug pa gang zhe na/ 'di lta ste/ khams gsum la 'dod chags dang bral ba'o/ /de la shes rab thob pa gang zhe na/</text></item>
<item><p>262b6</p><section>mdo sde</section><text>'di lta ste/ nus pa shes pa dang / mi dmigs pa'o/ /de la gcig pur dga' ba gang zhe na/ 'di lta ste/ 'du 'dzi'i nyes pa rnams par spong ba dang / chos dkar po mi </text></item>
<item><p>262b7</p><section>mdo sde</section><text>gtong ba'o/ /de la shes kyi khe chung dus chog shes pa gang zhe na/ 'di lta ste/ ngan don gyis mgu ba'o/ /de la sems la rnyog pa med pa gang zhe na/ 'di lta ste/ sgrib pa </text></item>
<item><p>263a1</p><section>mdo sde</section><text>rnams rnam par gnon pa'o/ /de la lta bas byas pa rnam par spong ba gang zhe na/ 'di lta ste/ dmigs pa'i lta ba rnam par spong ba'o/ /de la gzungs </text></item>
<item><p>263a2</p><section>mdo sde</section><text>thob pa gang zhe na/ 'di lta ste/ chos ji ltar mthong ba rnams yang dag pa ji lta ba bzhin du chags pa med par rab tu ston pa'o/ /de la ye shes snang ba gang zhe na/ 'di lta </text></item>
<item><p>263a3</p><section>mdo sde</section><text>ste| rang bzhin la 'jug pa'o/ /de la gnas gang zhe na| 'di lta ste/ tshul khrims kyi gnas so/ /de la gzhi gang zhe na/ 'di lta ste/ sems kyi gzhi'o/ /de la rten </text></item>
<item><p>263a4</p><section>mdo sde</section><text>gang zhe na/ 'di lta ste/ dad pa la brten pa'o/ /de la nan tan gang zhe na/ 'di lta ste/ lam gyi nan tan no/ /de la rgyu gang zhe na/ 'di lta ste/ ma rig pa 'khor ba'i rgyu'o/ /</text></item>
<item><p>263a5</p><section>mdo sde</section><text>de la rigs pa gang zhe na/ 'di lta ste/ rigs pa ni thar pa'i rigs pa'o/ /de la tshul gang zhe na/ 'di lta ste/ sred pa rab tu spangs pa'o/ /de la sgo gang zhe na/ 'di </text></item>
<item><p>263a6</p><section>mdo sde</section><text>lta ste/ nyes pa spangs pa'o/ /de la lam gang zhe na/ 'di lta ste/ mi rtag pa dang / sdug bsngal ba dang / stong pa dang / bdag med par shes pa'o/ /de la sa gang zhe </text></item>
<item><p>263a7</p><section>mdo sde</section><text>na| 'di lta ste| smon pa med pa'i sa bcu'o/ /de la skye ba dang bral ba gang zhe na/ 'di lta ste/ skye ba bcad pa'o/ /de la ye shes kyi sa gang zhe na/ 'di lta ste/ rmongs </text></item>
<item><p>263b1</p><section>mdo sde</section><text>pa med pa'o/ /de la mi shes pa spangs pa gang zhe na/ 'di lta ste/ gti mug spangs pa'o/ /de la ye shes gnas pa gang zhe na/ 'di lta ste/ mi gnas pa'o/ /de la rnal 'byor spyod </text></item>
<item><p>263b2</p><section>mdo sde</section><text>pa'i sa gang zhe na/ 'di lta ste/ byang chub kyi phyogs kyi chos sum cu rtsa bdun gyi chos rnams sgom pa'o/ /de la byang chub sems dpa'i spyod yul gang zhe na/ 'di lta ste/ pha rol </text></item>
<item><p>263b3</p><section>mdo sde</section><text>tu phyin pa drug go /de la skyes bu dam pa dang bsten pa gang zhe na/ 'di lta ste/ sangs rgyas la brten pa'o/ /de la skyes bu dam pa ma yin pa spangs pa gang zhe na/ 'di lta ste/ mu stegs </text></item>
<item><p>263b4</p><section>mdo sde</section><text>can dmigs par lta ba rnams rnam par spong ba'o/ /de la de bzhin gshegs pas gsungs pa gang zhe na/ 'di lta ste/ sangs rgyas kyi stobs la gnas pa nas rang bzhin shes </text></item>
<item><p>263b5</p><section>mdo sde</section><text>pas thar pa'o/ /de la sangs rgyas kyi sa la gang zhe na/ 'di lta ste/ dge ba'i chos thams cad thob pa'o/ /de la mkhas pas rjes su yi rang ba gang zhe na/ 'di lta ste/ 'das </text></item>
<item><p>263b6</p><section>mdo sde</section><text>pa dang / ma byon pa dang / da ltar byung ba'i sangs rgyas bcom ldan 'das dang / nyan thos dag gis rjes su yi rang ba'o/ /de la byis pa dag gis spangs pa gang zhe na/ 'di </text></item>
<item><p>263b7</p><section>mdo sde</section><text>lta ste| byis pa thams cad kyis rig par dka' ba'o/ /de la nyan thos dang rang sangs rgyas kyis shes par dka' ba gang zhe na/ 'di lta ste/ sangs rgyas kyi chos bsam </text></item>
<item><p>264a1</p><section>mdo sde</section><text>gyis mi khyab pa'o/ /de la mu stegs can gyi sa ma yin pa gang zhe na/ 'di lta ste/ rnal 'byor pa dag gi log pa'i nga rgyal lo/ /de la byang chub sems </text></item>
<item><p>264a2</p><section>mdo sde</section><text>dpa' dag gis yongs su bzung ba gang zhe na/ 'di lta ste/ rnyed par dka' ba dang / rtsi chen por gyur pa'o/ /de la stobs bcu dag gis khong du chud pa gang zhe na/ 'di lta ste/</text></item>
<item><p>264a3</p><section>mdo sde</section><text>dka' ba'i tshul gyis so/ /de la lha rnams kyis mchod par bya ba gang zhe na/ 'di lta ste/ bde ba thams cad thob par byed pa'i phyir ro/ /de la tshangs pa dag gis phyag bye ba </text></item>
<item><p>264a4</p><section>mdo sde</section><text>gang zhe na/ 'di lta ste/ thar pa thams cad thob par byed pa'i tshul gyis so/ /de la klu rnams kyis phyag bya ba gang zhe na/ 'di lta ste/ bag chags thams cad gcod pa'i </text></item>
<item><p>264a5</p><section>mdo sde</section><text>phyir ro/ /de la gnod sbyin dag gis rjes su yi rang bar bya ba gang zhe na/ 'di lta ste/ ngan 'gro thams cad kyi lam gcod pa'i phyir ro/ /de la mi'am ci dag gis phyag </text></item>
<item><p>264a6</p><section>mdo sde</section><text>bya ba gang zhe na/ 'di lta ste/ thar ba'i rab tu bde ba thams cad thob par bya ba'i phyir ro/ /de la lto 'phye chen po dag gis rab tu bsngags pa gang zhe na/ 'di lta ste/ 'khor </text></item>
<item><p>264a7</p><section>mdo sde</section><text>ba gcod pa'i phyir ro/ /de la byang chub sems dpa' dag gis bsgom par bya ba gang zhe na/ 'di lta ste/ thams cad mkhyen pa'i ye shes thob par byed pa'i phyir ro/ /de </text></item>
<item><p>264b1</p><section>mdo sde</section><text>la mkhas pa dag gis kun chub par bya ba gang zhe na/ 'di lta ste/ phyir mi ldog pa'i sa thob par byed pa'i phyir ro/ /de la nor bla na med pa gang zhe na/ 'di lta ste/ lha dang mi'i skye </text></item>
<item><p>264b2</p><section>mdo sde</section><text>dgu phun sum tshogs pa thob par byed pa dang / thar pa thob par byed pa'i phyir ro/ /de la sbyin pa zang zing med pa gang zhe na/ 'di lta ste/ nyon mongs pa thams cad gcod </text></item>
<item><p>264b3</p><section>mdo sde</section><text>pa'i phyir ro/ /de lan pa rnams kyi rtsi gang zhe na/ 'di lta ste/ 'dod chags dang / zhe sdang dang / gti mug rab tu zhi bar byed pa'i phyir ro/ /de la mdzod shes pa gang zhe na/</text></item>
<item><p>264b4</p><section>mdo sde</section><text>'di lta ste/ bsgom pa'i phyir ro/ /de la spobs pa mi zad pa gang zhe na/ 'di lta ste/ yang dag pa ji lta ba bzhin du shes pa dang / mthong ba'i phyir ro/ /de la mya ngan dang bral ba gang zhe </text></item>
<item><p>264b5</p><section>mdo sde</section><text>na| 'di lta ste/ gnod pa dang / sdug bsngal don med par rtogs shing 'byung ba dang / sdug bsngal bdag med par shes pa'i phyir ro/ /de la khams gsum yongs su shes </text></item>
<item><p>264b6</p><section>mdo sde</section><text>pa gang zhe na/ 'di lta ste/ sgyu ma dang rmi lam lta bur rtogs pa'o/ /de la pha rol tu 'gro ba dag gi gzings gang zhe na/ 'di lta ste/ lhag pa'i bsam pas yongs su mya ngan las </text></item>
<item><p>264b7</p><section>mdo sde</section><text>'da' bar 'dod pa dag mi rtag pa dang / sdug bsngal ba dang / stong pa nyid du sgom pa'i phyir ro/ /de la chu bo'i nang du song ba dag gi gru gang zhe na/ 'di lta ste/ mya ngan las 'da' </text></item>
<item><p>265a1</p><section>mdo sde</section><text>ba thob par byed pa'i phyir ro/ /de la snyan pa 'dod pa dag gi grags pa gang zhe na/ 'di lta ste/ chos rgya chen po thob par byed pa'i phyir ro/ /de la sangs </text></item>
<item><p>265a2</p><section>mdo sde</section><text>rgyas rnams kyi bsngags pa gang zhe na/ 'di lta ste/ yon tan mtha' yas pa'i rtsi'i sbyin bdag tu gyur pa'i phyir ro/ /de la de bzhin gshegs pa rnams kyi snyan pa gang zhe na/ 'di </text></item>
<item><p>265a3</p><section>mdo sde</section><text>lta ste| yon tan dang / bde ba thams cad dang / thar pa'i sbyin bdag tu gyur pa'i phyir ro/ /de la stobs bcu dag gis bstod pa gang zhe na/ 'di lta ste/ chos rin po che </text></item>
<item><p>265a4</p><section>mdo sde</section><text>rnyed par dka' ba'i sbyin pa dag tu gyur pa'i phyir ro/ /de la byang chub sems dpa' rnams kyi yon tan gang zhe na/ 'di lta ste/ chos 'di la bslabs pa'i phyir ro/ /de la </text></item>
<item><p>265a5</p><section>mdo sde</section><text>snying rje can dag gi btang snyoms gang zhe na/ 'di lta ste/ sangs rgyas kyi bya ba byas pa'i phyir ro/ /de la byams pas zhe sdang zhi ba gang zhe na/ 'di lta ste/ gnyen por gyur </text></item>
<item><p>265a6</p><section>mdo sde</section><text>pa'i phyir ro/ /de la theg pa chen po pa rnams dbugs 'byin pa gang zhe na/ 'di lta ste/ sangs rgyas kyi chos la bsam pa thams cad yongs su rdzogs pa'i phyir ro/ /de la </text></item>
<item><p>265a7</p><section>mdo sde</section><text>seng ge'i sgra sgrogs pa dag gi nan tan gang zhe na/ 'di lta ste/ chos kyi mchog dang / chos kyi dam pa thob par byed pa'i phyir ro/ /de la sangs rgyas kyi ye shes kyi lam gang </text></item>
<item><p>265b1</p><section>mdo sde</section><text>zhe na| 'di lta ste/ dge ba'i chos thams cad thob par byed pa'i phyir ro/ /de la chos thams cad kyi phyag rgya gang zhe na/ 'di lta ste/ pha rol nas tshu rol rtogs pa'i phyir ro/ /de la </text></item>
<item><p>265b2</p><section>mdo sde</section><text>thams cad mkhyen pa'i ye shes mi 'phrogs pa gang zhe na/ 'di lta ste/ mi dge ba'i chos thams cad spong bar 'gyur ba dang / dge ba'i chos thams cad sgrub pa dang / thar pa thams cad sgrub </text></item>
<item><p>265b3</p><section>mdo sde</section><text>par 'gyur ba'o/ /de la byang chub sems dpa' rnams kyi skyed mos tshal gang zhe na/ 'di lta ste/ bdag gi bde ba dang / dga' ba dang / mgu ba thams cad kyis sems can </text></item>
<item><p>265b4</p><section>mdo sde</section><text>thams cad kyi bde ba sgrub pa'i phyir ro/ /de la bdud kyi sde rnams 'jig par byed pa gang zhe na/ 'di lta ste/ stobs thams cad yongs su sgrub pa dang / nyon mongs pa thams cad </text></item>
<item><p>265b5</p><section>mdo sde</section><text>zhi bar byed pa'i phyir ro/ /de la bde bar 'gro ba'i rig pa gang zhe na/ 'di lta ste/ gtse ba thams cad zad par 'gyur ba'o/ /de la don grub pa rnams kyi don gang zhe na/ 'di lta </text></item>
<item><p>265b6</p><section>mdo sde</section><text>ste| phun sum tshogs pa thams cad yongs su sgrub pa'i phyir ro/ /de la dgra'i nang du song ba'i skyabs gang zhe na/ 'di lta ste/ dmigs pa can thams cad dang / log par lta </text></item>
<item><p>265b7</p><section>mdo sde</section><text>pa rnams pham par byed par 'gyur ba'i phyir ro/ /de la chos dang ldan pas mu stegs can rnams tshar gcod pa gang zhe na/ 'di lta ste/ chos dang ldan pas mu stegs can tshar </text></item>
<item><p>266a1</p><section>mdo sde</section><text>gcod pa'o/ /de la mi 'jigs pa'i bden pa'i rnam pa gang zhe na/ 'di lta ste/ chos thams cad yongs su brtags pa dang / phyir brtags pa bzod pa'i </text></item>
<item><p>266a2</p><section>mdo sde</section><text>phyir ro/ /de la stobs rnams yang dag par btsal ba gang zhe na/ 'di lta ste/ ma log pa'i tshul gyis so/ /de la sangs rgyas kyi chos ma 'dres pa bco brgyad kyi snga ltas gang </text></item>
<item><p>266a3</p><section>mdo sde</section><text>zhe na| 'di lta ste/ dkar po'i chos thams cad thob par byed pa'i phyir ro/ /de la rgyan gang zhe na/ 'di lta ste/ skyes bu chen po'i mtshan sum cu rtsa gnyis thob par byed </text></item>
<item><p>266a4</p><section>mdo sde</section><text>pa'i phyir ro/ /de la thar par 'dod pa dag gi dga' ba gang zhe na/ 'di lta ste/ thog ma dang / dbus dang / tha mar dge ba'i phyir ro/ /de la bu'i thu bo dag gi dga' ba </text></item>
<item><p>266a5</p><section>mdo sde</section><text>gang zhe na/ 'di lta ste/ pha'i nor sangs rgyas kyi nor myong ba thob par byed pa'i phyir ro/ /de la sangs rgyas kyi ye shes rdzogs pa gang zhe na| 'di lta ste/ dkar po'i chos </text></item>
<item><p>266a6</p><section>mdo sde</section><text>thams cad rjes su srung ba dang / dkar po'i chos thams cad gzhan ma yin par gso ba thob par byed pa'i phyir ro/ /de la nyan thos dang rang sangs rgyas thams cad kyi sa </text></item>
<item><p>266a7</p><section>mdo sde</section><text>ma yin pa gang zhe na/ 'di lta ste/ sangs rgyas kyi chos dpag tu med pa rgya chen po yongs su sgrub pa'i phyir ro/ /de la sems can rnam par dag pa gang zhe na/ 'di lta ste/ dri ma </text></item>
<item><p>266b1</p><section>mdo sde</section><text>thams cad spong bar 'gyur ba'o/ /de la lus yongs su dag pa gang zhe na/ 'di lta ste/ nad thams cad rab tu zhi ba'i phyir ro/ /de la rnam par thar pa 'dod pa rnams kyi yongs su </text></item>
<item><p>266b2</p><section>mdo sde</section><text>rdzogs pa gang zhe na/ 'di lta ste/ mi rtag pa dang / sdug bsngal ba dang / stong pa dang / bdag med pa dang / zhi bar so sor rtog pa yongs su sgrub pa'i phyir ro/ /de la 'dod chags </text></item>
<item><p>266b3</p><section>mdo sde</section><text>kyis kun nas nyon mongs pa med pa gang zhe na/ 'di lta ste/ mi 'chi ba'i gnas yongs su sgrub pa'i phyir ro/ /de la zhe sdang dang bral ba gang zhe na/ 'di lta ste/ byams pa chen po yongs </text></item>
<item><p>266b4</p><section>mdo sde</section><text>su sgrub pa'i phyir ro/ /de la gti mug gi sa ma yin pa gang zhe na/ 'di lta ste/ chos yang dag pa nyid yongs su sgrub pa'i phyir ro/ /de la ye shes 'byung ba gang zhe na/ 'di lta ste/</text></item>
<item><p>266b5</p><section>mdo sde</section><text>'jig rten pa dang 'jig rten las 'das pa'i dgos pa shes pa thams cad bskyed pa'i phyir ro/ /de la rig pa skye ba gang zhe na/ 'di lta ste/ tshul bzhin yid la byed pa thams </text></item>
<item><p>266b6</p><section>mdo sde</section><text>cad yongs su sgrub pa'i phyir ro/ /de lam rig pa spong ba gang zhe na/ 'di lta ste/ tshul bzhin ma yin pa yid la byed pa dang bral bar 'gyur ba'i phyir ro/ /de la rnam par grol ba'i </text></item>
<item><p>266b7</p><section>mdo sde</section><text>snying pos ngoms pa gang zhe na/ 'di lta ste/ 'phags pa'i che ba nyid yongs su sgrub pa'i phyir ro/ /de la ting nge 'dzin snying por byed pa dag gi mthu gang zhe na/ 'di lta ste/ bde ba </text></item>
<item><p>267a1</p><section>mdo sde</section><text>dang dga' ba'i bde ba thams cad dang / sems rtse gcig pa yongs su sgrub pa'i phyir ro/ /de la mthong bar 'dod pa rnams kyi mig gang zhe na/ 'di lta ste </text></item>
<item><p>267a2</p><section>mdo sde</section><text>bdag nyid lta ba'i phyir ro/ /de la rnam par 'phrul bar 'dod pa rnams kyi mngon par shes pa gang zhe na/ 'di lta ste/ sgrib pa med pa dang / 'dod par 'gyur ba'i chos nyid </text></item>
<item><p>267a3</p><section>mdo sde</section><text>kyi phyir ro/ /de la mngon par sgrub par 'dod pa rnams kyi rdzu 'phrul gang zhe na/ 'di lta ste/ chos thams cad la mi rtog pa'i shes pa sgrib pa med pa'i phyir ro/ /de la thos </text></item>
<item><p>267a4</p><section>mdo sde</section><text>par 'dod pa rnams kyi gzungs gang zhe na/ 'di lta ste/ chos thams cad mya ngan las 'das pa dang mnyam pa'i phyir ro/ /de la dran pa mi nyams pa gang zhe na/ 'di lta ste//</text></item>
<item><p>267a5</p><section>mdo sde</section><text>mya ngan las 'das par dmigs pa rang bzhin gyis rnam par zhi ba'i phyir ro/ /de la sangs rgyas rnams kyi byin gyi rlabs gang zhe na/ 'di lta ste/ mtha' yas pa yongs su </text></item>
<item><p>267a6</p><section>mdo sde</section><text>sgrub pa'i phyir ro/ /de la mgon po rnams kyi thabs mkhas pa gang zhe na/ 'di lta ste/ thams cad bde ba dang legs par 'gro ba'i phyir ro/ /de la phra mo gang zhe na/ 'di </text></item>
<item><p>267a7</p><section>mdo sde</section><text>lta ste| mya ngan las 'das pa la dmigs pa rnam par zhi ba'i phyir ro/ /de la shes par dka' ba gang zhe na/ 'di lta ste/ so sor rig par dka' ba'i phyir ro/ /de la </text></item>
<item><p>267b1</p><section>mdo sde</section><text>mi brtson pa rnams kyis rig par dka' ba gang zhe na/ 'di lta ste/ sngon ma thos pa'i phyir ro/ /de la yi ge rnams ldog pa gang zhe na/ 'di lta ste/ tshig gi lam thams cad mi dmigs </text></item>
<item><p>267b2</p><section>mdo sde</section><text>pa'i phyir ro/ /de la sgras shes par dka' ba gang zhe na/ 'di lta ste/ chos thams cad bsam gyis mi khyab pa'i phyir ro/ /de la mkhas pa dag gis yongs su shes pa gang zhe na/ 'di </text></item>
<item><p>267b3</p><section>mdo sde</section><text>lta ste| rin po che don che ba'i phyir ro/ /de la des pa dag gis shes pa gang zhe na/ 'di lta ste/ bkur sti kun shes pa'i phyir ro/ /de la 'dod pa nyung bas rtogs pa gang zhe na /</text></item>
<item><p>267b4</p><section>mdo sde</section><text>'di lta ste/ bkur sti mi skyed pa'i phyir ro/ /de la brtson 'grus brtsams pa rnams kyis gzung ba gang zhe na/ 'di lta ste/ brtson pa mi 'dor ba'i phyir ro/ /de la dran pa can gyis </text></item>
<item><p>267b5</p><section>mdo sde</section><text>bcangs pa gang zhe na/ 'di lta ste/ byas pa chud mi za bar phyir ro/ /de la sdug bsngal zad pa gang zhe na/ 'di lta ste/ 'dod chags dang / zhe sdang dang / gti mug spong bar 'gyur </text></item>
<item><p>267b6</p><section>mdo sde</section><text>ba'i phyir ro/ /de la chos mi skye ba gang zhe na/ 'di lta ste/ rnam par shes pa thams cad 'gog par 'gyur ba'i phyir ro/ /de la bstan pa gcig gang zhe na/ 'di lta ste/ srid pa'i </text></item>
<item><p>267b7</p><section>mdo sde</section><text>'gro ba dang / 'chi 'pho dang / skye ba'i gnas thams cad kyi chos thams cad rmi lam lta bu'o zhes chos thams cad mi skyed pa'i phyir ro/ /'di ni tshig gsum brgya po 'di rnams dag </text></item>
<item><p>268a1</p><section>mdo sde</section><text>par bstan par rig par bya ste/ gzhon nu/ 'di ni chos thams cad kyi rang bzhin mnyam pa nyid rnam par spros pa'i ting nge 'dzin zhes bya'o/ /de nas </text></item>
<item><p>268a2</p><section>mdo sde</section><text>bcom ldan 'das kyis de'i tshe tshigs su bcad pa 'di dag gsungs so/ /sangs rgyas chos ni rgya che ste/ /tshul yang rgya cher bstan pa yin/ /chos rnams rgya cher bstan pas na/ /</text></item>
<item><p>268a3</p><section>mdo sde</section><text>yon tan rgya chen thob par 'gyur/ /ji ltar nam mkha' rgya che ba/ /chos kyi mtshan nyid de bzhin te/ /rin chen 'od zer rgya chen gang / /de phyir shin tu rgyas zhes bya/ /sems can </text></item>
<item><p>268a4</p><section>mdo sde</section><text>spyod pa rgya che ste/ /de dag bstan pa'ang rgya che'o/ /lung gi don yang rgya che bas/ /de phyir shin tu rgyas shes bya/ /chos thams cad kyi rang bzhin mnyam pa nyid rnam par spros </text></item>
<item><p>268a5</p><section>mdo sde</section><text>pa'i ting nge 'dzin nges par bstan pa'i chos kyi rnam grangs 'di bcom ldan 'das kyis bshad pa na/ sems can dpag tu med pa dag gis bla na med pa yang dag par rdzogs pa'i </text></item>
<item><p>268a6</p><section>mdo sde</section><text>byang chub tu sems bskyed do/ /sems can dpag tu med pa dag kyang bla na med pa yang dag par rdzogs pa'i byang chub las phyir mi ldog par gyur ro/ /sems can dpag tu </text></item>
<item><p>268a7</p><section>mdo sde</section><text>med pa dag rang byang chub tu sems skyes so/ /sems can dpag tu med pa dag dgra bcom pa'i 'bras bu mngon du bya ba la sems skyes so/ /stong gsum gyi stong chen po'i </text></item>
<item><p>268b1</p><section>mdo sde</section><text>'jig rten gyi khams 'di'ang rnam pa drug tu g.yos/ rab tu g.yos/ kun tu rab tu g.yos/ 'gul/ rab tu 'gul/ kun tu rab tu 'gul/ ldeg/ rab tu ldeg /kun tu rab tu </text></item>
<item><p>268b2</p><section>mdo sde</section><text>ldeg |'khrugs/ rab tu 'khrugs/ kun tu rab tu 'khrugs/ chem chem/ rab tu chem chem/ kun tu rab tu chem chem/ 'ur 'ur/ rab tu 'ur 'ur/ kun tu rab tu 'ur </text></item>
<item><p>268b3</p><section>mdo sde</section><text>'ur| shar phyogs dma' na nub phyogs mtho/ nub phyogs dma' na shar phyogs mtho/ byang phyogs dma' na lho phyogs mtho/ lho phyogs dma' na byang phyogs mtho/ mtha' </text></item>
<item><p>268b4</p><section>mdo sde</section><text>dma' na dbus mtho/ dbus dma' na mtha' mtho ste/ 'jig rten du snang ba dpag tu med pa dag byung bar gyur to/ /lha'i spos kyi char chen po'ang mngon par bab bo/ /lha dag </text></item>
<item><p>268b5</p><section>mdo sde</section><text>kyang me tog gi char chen po 'bebs so/ /lha'i sil snyan brgya stong dag kyang steng gi bar snang la rdung ngo / /lha'i na bza' dag kyang steng gi nam mkha' la g.yogs shing tshig 'di </text></item>
<item><p>268b6</p><section>mdo sde</section><text>skad ces zer ro/ /gang gis snying rje chen po la 'jug pa'i chos kyi rnam grangs 'di thos par 'gyur ba'i sems can de dag ni rnyed pa legs par rnyed pa yin te/ sems can </text></item>
<item><p>268b7</p><section>mdo sde</section><text>de dag sangs rgyas mang po la bsnyen bkur byas par 'gyur ro/ /gang gis chos thams cad kyi rang bzhin mnyam pa nyid rnam par spros pa'i ting nge 'dzin 'di thos par 'gyur </text></item>
<item><p>269a1</p><section>mdo sde</section><text>zhing thos nas kyang yi ger 'dri ba dang / 'dzin pa dang / 'dzin pa dang / 'chang ba dang / klog pa dang / kun chub par byed pa dang / nyon mongs pa med par sgom pas </text></item>
<item><p>269a2</p><section>mdo sde</section><text>bsgom pa dang / mang du byed pa dang / gzhan la'ang rgya cher yang dag par rab tu ston pa de dag ni sems can thams cad kyi sbyin gnas su 'gyur ro/ /de nas bcom ldan 'das kyis tshe </text></item>
<item><p>269a3</p><section>mdo sde</section><text>dang ldan pa kun dga' bo la bka' stsal pa/ kun dga' bo/ chos kyi rnam grangs 'di khyod kyis zungs shig /lhogs shig /kun chub par gyis shig /gzhan dag la'ang rgya </text></item>
<item><p>269a4</p><section>mdo sde</section><text>cher yang dag par rab tu ston cig /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ chos kyi rnam grangs 'di'i </text></item>
<item><p>269a5</p><section>mdo sde</section><text>ming ci lags/ ji ltar gzung bar bgyi/ bcom ldan 'das kyis bka' stsal pa/ kun dga' bo/ mdo sde 'di snying rje chen po la 'jug pa zhes bya bar zungs shig /chos thams cad kyi </text></item>
<item><p>269a6</p><section>mdo sde</section><text>rang bzhin mnyam pa nyid rnam par spros pa zhes bya ba'i ting nge 'dzin zhes bya bar yang zungs shig /kun dga' bos gsol pa/ bcom ldan 'das/ chos kyi rnam grangs 'di bdag gis </text></item>
<item><p>269a7</p><section>mdo sde</section><text>bzung lags so/ /bcom ldan 'das kyis de skad ces bka' stsal pa dang / zla 'od gzhon nur gyur pa dang / tshe dang ldan pa kun dga' bo dang / 'khor bzhi po dge slong </text></item>
<item><p>269b1</p><section>mdo sde</section><text>dang | dge slong ma dang / dge bsnyen dang / dge bsnyen ma de dag dang / gnas gtsang ma'i ris kyi lha'i bu du ma dag dang / lha dang / mi dang / lha ma yin dang / dri zar bcas </text></item>
<item><p>269b2</p><section>mdo sde</section><text>pa'i 'jig rten yi rangs te/ bcom ldan 'das kyis gsungs pa la mngon par bstod do/ /chos thams cad kyi rang bzhin mnyam pa nyid rnam par spros pa'i ting nge 'dzin ji </text></item>
<item><p>269b3</p><section>mdo sde</section><text>snyed pa rdzogs so// //rgya gar gyi mkhan po shI len+d+ra bo d+hi dang / zhus chen gyi lo tsA ba ban+de d+harmA tA shI las bsgyur cing zhus te/ skad gsar bcad kyis kyang bcos nas </text></item>
<item><p>269b4</p><section>mdo sde</section><text>gtan la phab pa// //rgya gar skad du/ AR+ya d+harma tA swa b+hA wa shU n+ya ta a tsa la pra ti sarba A lo ka sU tra/ bod skad du/ 'phags pa chos nyid rang gi ngo bo stong pa nyid las </text></item>
<item><p>269b5</p><section>mdo sde</section><text>mi g.yo bar tha dad par thams cad la snang ba'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig </text></item>
<item><p>269b6</p><section>mdo sde</section><text>na| bcom ldan 'das ri dwags kyi rgyal po'i chos kyi khang pa na ye shes kyi khyad par las grub pa'i rin po che sna tshogs kyi khri chen po bshams pa la chos nyid rang gi ngo bo nyid </text></item>
<item><p>269b7</p><section>mdo sde</section><text>ji lta ba las mi g.yo bar bzhugs so/ /de'i tshe gnas der byang chub sems dpa' chen po tshad med grangs med pa dag kyang 'dus/ lha dang / mi dang / lha ma yin la sogs pa </text></item>
<item><p>270a1</p><section>mdo sde</section><text>'khor phal po che thams cad kyang 'dus par gyur to/ /de nas 'khor 'dus pa thams cad kyis bcom ldan 'das la yang dang yang du bskor ba byed </text></item>
<item><p>270a2</p><section>mdo sde</section><text>cing phyag btsal te rang rang gi phyogs phyogs su 'dug ste mchod pa'i mchog thams cad kyis mchod par byed/ bsti stang du byed/ ri mor byed pa la yid skyo bar mi byed de/ chos </text></item>
<item><p>270a3</p><section>mdo sde</section><text>nyan par brtsams te mgo btud nas 'dug par gyur to/ /de'i tshe bcom ldan 'das ni rnam grangs dang dbye ba'i chos la rtog par mi mdzad kyang smon lam dang thugs rje'i byin </text></item>
<item><p>270a4</p><section>mdo sde</section><text>gyi rlabs kyis 'khor rnams kyi so so'i mos pa dang bsam pa ji lta ba bzhin du gsung sgrogs bar snang ste/ bcom ldan 'das ni bdag la chos ston te/ gzhan dag la ni ma </text></item>
<item><p>270a5</p><section>mdo sde</section><text>yin no snyam mo/ /de'ang 'khor phal po che de dag las kyang kha cig gis ni ji ltar snang ba bzhin du yod pa'i chos ston to snyam ste/ de la nges par 'dzin cing rtog par byed do/ /</text></item>
<item><p>270a6</p><section>mdo sde</section><text>kha cig gis ni chos thams cad sems tsam las ma gtogs par gzhan med pa'i chos ston te snyam ste/ de la nges par 'dzin cing rtog par byed do/ /kha cig gis ni sems </text></item>
<item><p>270a7</p><section>mdo sde</section><text>nyid kyang ma skyes pa yin par bdag cag la chos ston to snyam ste/ de la nges par 'dzin cing rtog par byed do/ /kha cig gis ni chos thams cad sgyu ma bzhin du snang zhing sgyu ma </text></item>
<item><p>270b1</p><section>mdo sde</section><text>bzhin du ma grub pa'i chos ston to snyam ste/ de la nges par 'dzin cing rtog par byed do/ /kha cig gis ni chos thams cad rang bzhin gyis ma skyes pa/ ngo bo nyid kyis mi gnas pa/ las dang </text></item>
<item><p>270b2</p><section>mdo sde</section><text>bya ba'i mtha' thams cad dang bral ba rtog pa dang rtog pa'i yul las 'das pa/ thog ma med pa'i dus nas spros pa rnam par dag pa'i chos ston to snyam ste/ de la nges par 'dzin cing </text></item>
<item><p>270b3</p><section>mdo sde</section><text>rtog par byed do/ /de nas bcom ldan 'das chos nyid rang gi ngo bo nyid ji lta ba las mi g.yo bar bzhugs pa de las snying rje dang ldan pa'i skur byas nas 'khor 'dus pa de dag gi lta </text></item>
<item><p>270b4</p><section>mdo sde</section><text>ba tha dad par gyur pa'i rtog pa'i mun pa sel ba zhes bya ba'i 'od zer ljags kyi dbang po las spros te/ 'od zer des phyogs bcu thams cad snang bar byas nas 'khor de na byang chub </text></item>
<item><p>270b5</p><section>mdo sde</section><text>sems dpa' 'jam dpal 'dug par gyur pa la bskul bas byang chub sems dpa' 'jam dpal gyis 'khor phal mo che'i rtog pa lnga po tha dad par gyur pa sems kyis shes </text></item>
<item><p>270b6</p><section>mdo sde</section><text>nas| ci'i phyir chos thams cad kyi gzhi gcig la lta ba dang mos pa tha dad par gyur snyam ste/ bdag gis bcom ldan 'das la zhu par bya'o snyam pa dang / 'od zer de dag </text></item>
<item><p>270b7</p><section>mdo sde</section><text>bcom ldan 'das kyi ljags kyi dbang po la slar 'dus par gyur to/ /de nas bcom ldan 'das la byang chub sems dpa' 'jam dpal gyis 'di skad ces gsol to/ /</text></item>
<item><p>271a1</p><section>mdo sde</section><text>bcom ldan 'das/ bcom ldan 'das ni rnam grangs dang dbye ba'i chos la rtog par mi mdzad kyang 'khor 'dus pa 'di dag mos pa dang rtog pa tha dad </text></item>
<item><p>271a2</p><section>mdo sde</section><text>pa 'di ci las gyur/ bcom ldan 'das/ chos la brtag pa'i mtha' lnga po 'di dag kun yang dag pa lags sam/ 'on te kha cig ni yang dag pa lags la/ kha cig ni yang </text></item>
<item><p>271a3</p><section>mdo sde</section><text>dag pa ma lags sam/ bcom ldan 'das/ chos la brtag pa'i mtha' lnga po 'di dag gis rnam par grol ba thob par mtshungs lags sam/ bcom ldan 'das/ chos la </text></item>
<item><p>271a4</p><section>mdo sde</section><text>brtag pa'i mtha' lnga po 'di dag la gang zag gi rigs ni mchis lags sam/ bcom ldan 'das/ chos la brtag pa'i mtha' lnga po 'di dag la tha dad par snang ba'i mthun </text></item>
<item><p>271a5</p><section>mdo sde</section><text>pa'i dpe ni ji ltar lags/ bcom ldan 'das/ chos la brtag pa'i mtha' lnga po 'di dag ltar so sor rtog pa'i gang zag ma 'ongs pa'i dus na'ang 'byung bar 'gyur ba </text></item>
<item><p>271a6</p><section>mdo sde</section><text>lags sam/ bcom ldan 'das/ chos la brtag pa'i mtha' lnga po 'di dag la slob pa'i gang zag rnams don lags pa dang ma lags par rtsod par mi 'gyur lags </text></item>
<item><p>271a7</p><section>mdo sde</section><text>sam| bcom ldan 'das/ 'khor 'dus pa 'di dag gi the tshom gyi dra ba bcad pa'i slad du bdag la bshad du gsol/ de skad ces gsol pa dang / bcom ldan 'das/</text></item>
<item><p>271b1</p><section>mdo sde</section><text>kyis bka' stsal pa/ 'jam dpal/ khyod 'di skad du/ bcom ldan 'das ni rnam grangs dang dbye ba'i chos la rtog par mi mdzad kyang 'khor 'dus pa 'di dag 'di ltar mos pa dang rtog </text></item>
<item><p>271b2</p><section>mdo sde</section><text>pa tha dad pa ci las gyur zhes zer ba ni sbyangs pa dang ma sbyangs pa'i dbang las shes pa dang / mos pa che chung las gyur te/ sangs rgyas rnams ni sbyangs pa dang bsags pa dpag tu </text></item>
<item><p>271b3</p><section>mdo sde</section><text>med pas rtsol ba med par chos nyid rang gi ngo bo nyid ji lta ba las mi g.yo ba gcig pu yin te/ 'di ni sangs rgyas thams cad kyi spyod yul yin no/ /cher sbyangs pa dang cung zad sbyangs </text></item>
<item><p>271b4</p><section>mdo sde</section><text>pa rnams kyi ni yang dag pa yin pa dang ma yin pa brgyud pa las thob pa ste/ de'i phyir na mos pa dang rtog pa tha dad par 'gyur ro/ /'jam dpal/ khyod 'di skad du/ chos la brtags pa'i </text></item>
<item><p>271b5</p><section>mdo sde</section><text>mtha' lnga po 'di dag kun yang dag pa lags sam/ 'on te kha cig ni yang dag pa lags la/ kha cig ni yang dag pa ma lags sam zhes zer ba ni/ chos la brtag pa'i mtha' </text></item>
<item><p>271b6</p><section>mdo sde</section><text>lnga po 'di dag thams cad kyang yang dag pa yin par gzung ste/ kha cig gis ni chos thams cad ji ltar snang ba bzhin du yod pa'i chos ston to snyam pa'ang yin te/ ci'i phyir zhe na/</text></item>
<item><p>271b7</p><section>mdo sde</section><text>'byung ba bzhi dang des byas pa rnams ni tha dad du sgyu ma bzhin du yod pa'i phyir ro/ /kha cig gis ni chos thams cad ni sems tsam las ma gtogs pa gzhan med pa'i chos ston te/</text></item>
<item><p>272a1</p><section>mdo sde</section><text>snyam pa'ang yin te/ ci'i phyir zhe na/ chos sna tshogs su 'dogs pa rnams rtag pa ther zug tu brtags pa'i bag chags sems la bzhag pa'i mthus dus </text></item>
<item><p>272a2</p><section>mdo sde</section><text>thams cad du bdag dang chos rnams su snang ba tha snyad tsam dus nang yang don du rang bzhin med de/ sems tsam las med pa'i phyir ro/ /kha cig gis ni sems nyid kyang ma skyes </text></item>
<item><p>272a3</p><section>mdo sde</section><text>ba yin par bdag cag la chos ston to snyam pa'ang yin te/ ci'i phyir zhe na/ 'di la dbyibs sam/ kha dog gam/ dus gsum mam/ mtha' dbus med pa'i phyir ro/ /kha </text></item>
<item><p>272a4</p><section>mdo sde</section><text>cig gis ni chos thams cad sgyu ma bzhin du snang zhing sgyu ma bzhin du ma grub pa'i chos ston to snyam pa'ang yin te/ ci'i phyir zhe na/ chos thams cad ni rgyu rkyen las skye zhing 'byung </text></item>
<item><p>272a5</p><section>mdo sde</section><text>ba'i phyir ro/ /kha cig gis ni chos thams cad rang bzhin gyi ma skyes pa/ ngo bo nyid kyis mi gnas pa/ las dang bya ba'i mtha' thams cad dang bral ba/ rtog pa dang rtog pa'i </text></item>
<item><p>272a6</p><section>mdo sde</section><text>yul las 'das pa/ thog ma med pa'i dus nas spros pa rnam par dag pa'i chos ston to snyam pa'ang yin te/ ci'i phyir zhe na/ chos thams cad kyi rang gi ngo bo nyid phyin ci ma log </text></item>
<item><p>272a7</p><section>mdo sde</section><text>pa de yin pa'i phyir ro/ /'jam dpal/ yang kha cig yang dag pa ma yin par yang bzung ste/ sbyangs pa chung ba/ mos pa dman pa/ shes rab zhan pa dag gis rtogs pa'o//</text></item>
<item><p>272b1</p><section>mdo sde</section><text>kha cig sbyangs pa dang / mos pa dang / shes rab 'bring ba rnams kyis rtogs pa'o/ /lhag ma ni yang dag pa ste mchog tu gyur pa'i rtogs pa'o/ /'jam dpal/ khyod 'di skad du/ chos la brtag </text></item>
<item><p>272b2</p><section>mdo sde</section><text>pa'i mtha' lnga po 'di dag gis rnam par grol ba thob par mtshungs sam zer ba ni/ shes rab mchog tu gyur pa'i rtogs pa yang dag pa las lhag ma bzhi po gcig la gcig brgyud pa'i </text></item>
<item><p>272b3</p><section>mdo sde</section><text>khyad par gyis nye ring yod kyang rnam par grol ba thob par mtshungs par blta'o/ /'jam dpal/ khyod kyis 'di skad du/ chos la brtag pa'i mtha' lnga po 'di dag la gang zag gi rigs </text></item>
<item><p>272b4</p><section>mdo sde</section><text>ni mchis lags sam zhes zer ba ni theg pa chung ngu'i rigs dang theg pa chen po'i rigs gnyis kyis chos la brtag pa'i mtha' lnga las bzhi las brgyud nas lhag ma gcig tu yang </text></item>
<item><p>272b5</p><section>mdo sde</section><text>dag pa phyin ci ma log pa sangs rgyas kyi spyod yul rtogs par bya'o/ /'jam dpal/ khyod 'di skad du/ chos la brtag pa'i mtha' lnga po 'di dag la tha dad par snang ba'i mthun pa'i </text></item>
<item><p>272b6</p><section>mdo sde</section><text>dpe ni ji ltar lags zhes zer ba ni/ chos kyi gzhi gcig la tha dad par rtog pa'i dpe ni dzam+bu'i gling du nyi ma 'char bas bstan te/ dzam+bu'i gling du nyi ma 'char ba dpag tshad bzhi khri'i </text></item>
<item><p>272b7</p><section>mdo sde</section><text>nam mkha' las 'char ba'i tshe mi rnams kyis rang gi grong khyer dang ri 'di las shar bar so so nas rtog go /de bzhin du de ltar gyi 'khor 'dus pa 'di dag gis chos kyi gzhi gci </text></item>
<item><p>273a1</p><section>mdo sde</section><text>la so sor rtog go /so sor mthong ngo / /so sor 'dzin to/ /'jal dpal/ rnam par ma brtags pa'i tshe rang gi grong khyer gyi ri las mi 'char ba ma yin </text></item>
<item><p>273a2</p><section>mdo sde</section><text>pa bzhin du chos la brtag pa'i mtha' 'di dag kyang yang dag pa phyin ci ma log pa sangs rgyas rnams kyi spyod yul la ma ltos pa gzhan bzhi po de bzhin du snang ngo / /'jam dpal/</text></item>
<item><p>273a3</p><section>mdo sde</section><text>rang gi grong khyer gyi ri de las yang dag par 'char ba ma yin pa de bzhin du bzhi po ni rtogs pa'i thabs blo'i rim pa la de ltar snang ste/ don yang dag pa nyid ma yin no/ /</text></item>
<item><p>273a4</p><section>mdo sde</section><text>'jam dpal/ brtag pa lnga po 'di dag las rnam par grol ba mtshungs pa thob pa'i dpe ni nor bu rin po ches bstan te/ rin po che de'ang sems can rnams kyis bsten pa'i </text></item>
<item><p>273a5</p><section>mdo sde</section><text>las byas pa dang ma byas pa yod de/ gang zag rtog pa med pa dang log par rtog pa rnams kyis ni chos la brtag pa'i mtha' lnga la mi rten pa ste/ rin po che bsten pa'i las ma </text></item>
<item><p>273a6</p><section>mdo sde</section><text>byas pa'i gang zag gis rin po che mi rnyed pa dang / dgos pa mi 'byung ba bzhin du de dag la mi dpyod mi sems pas khams gsum las mi thar pa yin no/ /bsten pa'i </text></item>
<item><p>273a7</p><section>mdo sde</section><text>las byas pa ni khyad par du bsags pa dang / cher bsags pa dang / cung zad bsags pa dang / cung zad bsags pa rnams la rin po che'i dgos pa'ang rim pa gsum du 'byung ba de bzhin du yang </text></item>
<item><p>273b1</p><section>mdo sde</section><text>dag pa phyin ci ma log pa dang / lhag ma bzhi po brgyud par brtag pa theg pa che chung rim pa gsum yang dpe rim pa bzhin no/ /ngas bshad pa'i mdo sde bcu gnyis dang / chos la brtag </text></item>
<item><p>273b2</p><section>mdo sde</section><text>pa'i mtha' lnga ji lta bu yin pa'i dpe ni rgya mtsho la phyogs bzhi nas chu 'bab pas bstan te/ phyogs bzhi nas chu bo bzhi yan lag mang po dang bcas pa phyogs bzhi nas babs kyang gzhi </text></item>
<item><p>273b3</p><section>mdo sde</section><text>rgya mtsho chen po las babs par 'du bas rgya mtsho ni phyogs bzhi nas 'bab pa'i chu thams cad kyi gzhi yin no/ /spyi yin no/ /de bzhin du chos la brtag pa'i mtha' lnga tha dad kyang </text></item>
<item><p>273b4</p><section>mdo sde</section><text>ngas mdo sde bcu gnyis bshad pa la brten pa yin pas mdo sde bcu gnyis ni gzhi yin no/ /spyi yin no/ /'jam dpal/ khyod 'di skad du/ chos la brtag pa'i mtha' lnga po 'di dag </text></item>
<item><p>273b5</p><section>mdo sde</section><text>ltar so sor rtog pa'i gang zag ma 'ongs pa'i dus na'ang 'byung bar 'gyur ba lags sam zhes zer ba ni/ da ltar ngas chos rnams kyi rang gi ngo bo nyid ji lta ba bzhin du ston pa na'ang </text></item>
<item><p>273b6</p><section>mdo sde</section><text>'khor 'dus ba rnams la rtog pa 'di lta bur tha dad par gyur nga mya ngan las 'das nas tha dad par 'gyur ba lta ci smos te/ ches mang bar 'gyur ro/ /'jam dpal/ nga mya ngan </text></item>
<item><p>273b7</p><section>mdo sde</section><text>las 'das nas lo lnga brgya dang / dgu brgya dang / stong dgu brgya dang / nyis stong dang / nyis stong lnga brgya'i bar du chos la brtag pa'i mtha' lnga po 'di dag la so sor rtog pa'i gang </text></item>
<item><p>274a1</p><section>mdo sde</section><text>zag rim par 'byung bar 'gyur ro/ /'jam dpal/ khyod 'di skad du/ chos la brtag pa'i mtha' lnga po 'di dag la slob pa'i gang zag rnams la don </text></item>
<item><p>274a2</p><section>mdo sde</section><text>lags pa dang ma lags par rtsod par mi 'gyur lags sam zhes zer ba ni/ ma 'ongs pa'i dus nga mya ngan las 'das nas lo lnga brgya nas rtsod par 'gyur te/ de'i tshe gang </text></item>
<item><p>274a3</p><section>mdo sde</section><text>zag rnams mos pa dang shes rab che chung gi dbang gis don ma nor bar rtogs ma rtogs kyi bye brag med par bdag nyid kyi don ma yin pa la yin nges par byas te/ gzhan gyi </text></item>
<item><p>274a4</p><section>mdo sde</section><text>don yin pa'ang ma yin par bsgrubs nas rtsod par 'gyur ro/ /gzhan drung na 'khod cing nyan pa rnams kyis kyang don bzhin du phyogs 'dzin par mi byed kyi/ yul gyis </text></item>
<item><p>274a5</p><section>mdo sde</section><text>bsdus pa dang gnyen gyi phyogs 'dzin par 'gyur ro/ /don ma nor bar shes pa rnams kyis kyang mi shes pa rnams la bstan par bya ba'i phyir mi rtsod kyi/ smad bab pa dang </text></item>
<item><p>274a6</p><section>mdo sde</section><text>shed gcad pa'i phyir rtsod de/ khyod kyi don gyi ngo bo ji ltar mthong ba smros zhes dris nas/ des smras pa dang / don ma nor yang mdo sde gzhan la brtsams nas smra bar 'gyur </text></item>
<item><p>274a7</p><section>mdo sde</section><text>ro| |khyod 'di skad zer zhes nor pa gzhan la sgrogs par 'gyur ro/ /bdag nyid las ma gtogs pa gzhan gyis ma shes na ci ma rung snyam par 'gyur ro/ /byang chub kyi phyir ma </text></item>
<item><p>274b1</p><section>mdo sde</section><text>yin gyi zang zing gi phyir sgrogs par 'gyur ro/ /de skad ces bka' stsal pa dang / 'jam dpal gyis 'di skad ces gsol to/ /bcom ldan 'das/ chos la brtag pa'i mtha' lnga po 'di </text></item>
<item><p>274b2</p><section>mdo sde</section><text>dag chos kyi gzhi gcig la tha dad par 'gyur na chos kyi gzhi de ni gang lags/ de la ji ltar brtags na ni 'khrul pa lags/ de'i ma nor ba'i rang gi ngo bo ni gang lags/ bcom </text></item>
<item><p>274b3</p><section>mdo sde</section><text>ldan 'das kyis bka' stsal pa/ 'jam dpal/ gzhi ni phung po rnams so/ /'byung ba rnams so/ /khams dang skye mched rnams so/ /de dag sgyu ma bzhin tha snyad tsam du snang ba las </text></item>
<item><p>274b4</p><section>mdo sde</section><text>rtag pa dang thar zug tu bzung na 'khrul pa yin no/ /rang bzhin skye ba med pa la dngos po tha snyad du snang ba bsal nas med par brtags na'ang 'khrul pa yin no/ /de'i gzhi ma nor ba'i rang </text></item>
<item><p>274b5</p><section>mdo sde</section><text>gi ngo bo chos de dag gi rang bzhin skye ba med pa yin no/ /gsol pa/ 'o na yul 'khrul pa'i gzhi ma mchis na yul 'khrul pa snang zhes bya ba ji lta bu lags/ bka' stsal pa/ chos sgyu ma bzhin </text></item>
<item><p>274b6</p><section>mdo sde</section><text>tha snyad tsam du snang zhing yod pa de sems 'khrul pas snang bar ni mi bzung gi /chos de dag gi rang bzhin skye ba med par mi shes nas rtag pa ther zug tu bzung ba'i 'khrul pa'i </text></item>
<item><p>274b7</p><section>mdo sde</section><text>snang ba la sems 'khrul pa yul du snang bar zungs shig /de ci'i phyir zhe na/ chos rnams la gang gis rtag pa dang ther zug tu bzung na 'khor bar 'gyur ro/ /'khor bar gyur </text></item>
<item><p>275a1</p><section>mdo sde</section><text>na phung po dang / khams dang / skye mched rnams yod par 'gyur ro/ /de yod na bde ba dang sdug bsngal rnams myong bar 'gyur ro/ /gang gis chos rnams </text></item>
<item><p>275a2</p><section>mdo sde</section><text>gyi rang bzhin skye ba med pa shes nas chos rnams kyi dngos po rtag pa ther zug dang / med pa dang chad pa'i mtha' gnyis po bsal na bla na med pa yang dag par rdzogs pa'i byang chub tu </text></item>
<item><p>275a3</p><section>mdo sde</section><text>'gyur ro/ /de thob pa dang / mtshan dang / dpe byad dang / sangs rgyas kyi zhing yongs su dag par snang bar 'gyur ro/ /'jam dpal/ mdor na chos kyi rang bzhin skye ba med </text></item>
<item><p>275a4</p><section>mdo sde</section><text>par ma shes chos rnams la rtag pa dang ther zug tu bzung bas 'khor par gyur nas/ chos rnams snang ba la sems 'khrul pa snang zhes bya yi/ thog ma nam mkha' lta bu </text></item>
<item><p>275a5</p><section>mdo sde</section><text>med pa las sems 'khrul pa'i mthus chos rnams snang ba ni ma yin no/ /'jam dpal/ mthong ba dag pa dang ma dag pa gnyis kyis 'khor dang mya ngan las 'das par </text></item>
<item><p>275a6</p><section>mdo sde</section><text>snang ba la'ang yul ni sems snang ba yin zhes bya'o/ /de skad ces bka' stsal pa dang 'khor 'dus pa de dag thams cad yi rangs te/ bcom ldan 'das kyis gsungs </text></item>
<item><p>275a7</p><section>mdo sde</section><text>pa la mngon par bstod do// //chos nyid rang gi ngo bo nyid las mi g.yo bar tha dad par thams cad snang ba'i mdo rdzogs so// //rgya gar gyi mkhan </text></item>
<item><p>275b1</p><section>mdo sde</section><text>po dA na sha'i la dang / ban+de ye shes sdes bsgyur cing zhus te gtan la phab pa/ dA na sha'i la'i zhal nas sde snod kyi bstan bcos dang dbu ma'i lta ba tha dad rnams 'di las 'phros pa </text></item>
<item><p>275b2</p><section>mdo sde</section><text>yin gsung skad// //rgya gar skad du/ AR+ya pra shAn ta bi na sh+tsa ya prA ti hAR+ya nA ma sa mA d+hi ma hA yA na sU tra/ bod skad du/ 'phags pa rab tu zhi ba rnam par nges pa'i cho </text></item>
<item><p>275b3</p><section>mdo sde</section><text>'phrul gyi ting nge 'dzin zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos </text></item>
<item><p>275b4</p><section>mdo sde</section><text>pa dus gcig na/ bcom ldan 'das rgyal po'i khab na bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang / sangs rgyas kyi zhing bye ba </text></item>
<item><p>275b5</p><section>mdo sde</section><text>phrag bcu'i rdul phra rab kyi rdul snyed kyi byang chub sems dpa' dang thabs gcig tu bzhugs pa la 'di lta ste/ byang chub sems dpa' 'jam dpal gzhon nur gyur ba dang /</text></item>
<item><p>275b6</p><section>mdo sde</section><text>spyan ras gzigs dbang phyug dang / sman gyi rgyal po dang / sman yang dag byung dang / sman mngon bsgrags dbyangs rgyal po dang / lag na pad+ma dang / nyi ma'i 'od dang / rdul </text></item>
<item><p>275b7</p><section>mdo sde</section><text>med rnam par gnon dang / ngan song spong dang / ye shes bla ma'i ye shes ldan dang / rin chen bla ma'i ye shes ldan dang / sems can gyi skad shes pa'i ye shes ldan dang /</text></item>
<item><p>276a1</p><section>mdo sde</section><text>me tog bla ma'i ye shes ldan dang / zla ba'i bla ma'i ye shes ldan dang / dri ma med pa'i bla ma'i ye shes ldan dang / rdo rje bla ma'i ye shes ldan dang /</text></item>
<item><p>276a2</p><section>mdo sde</section><text>rdul med bla ma'i ye shes ldan dang / rnam par snang byed bla ma'i ye shes ldan dang / skar ma'i rgyal mtshan dang / rin po che'i rgyal mtshan dang / lhun po'i rgyal mtshan dang /</text></item>
<item><p>276a3</p><section>mdo sde</section><text>chags med rgyal mtshan dang / me tog rgyal mtshan dang / dri ma med pa'i rgyal mtshan dang / nyi ma'i rgyal mtshan dang / mdzes pa'i rgyal mtshan dang / rdul bral rgyal mtshan </text></item>
<item><p>276a4</p><section>mdo sde</section><text>dang / rnam par snang byed rgyal mtshan dang / sa'i gzi brjid dang / rin chen gzi brjid dang / blo gros chen po'i gzi brjid dang / ye shes rdo rje'i gzi brjid dang / dri ma </text></item>
<item><p>276a5</p><section>mdo sde</section><text>med pa'i gzi rdzid dang / nyi ma'i gzi brjid dang / bsod nams ri bo'i gzi brjid dang / ye shes snang ba'i gzi brjid dang / mtshungs med dpal gyi gzi brjid dang /</text></item>
<item><p>276a6</p><section>mdo sde</section><text>sa'i snying po dang / nam mkha'i snying po dang / rin po che'i snying po dang / pad+ma'i snying po dang / nyi ma'i snying po dang / yon tan rnam par dag pa'i snying po dang / chos kyi phyag </text></item>
<item><p>276a7</p><section>mdo sde</section><text>rgya'i snying po dang / rnam par snang byed kyi snying po dang / lte ba'i snying po dang / pad+ma'i dpal gyi snying po dang / nyi ma'i mig dang / rnam par dag pa dri ma med pa'i mig dang / rnam </text></item>
<item><p>276b1</p><section>mdo sde</section><text>par sangs pa'i mig dang / chags pa med pa'i mig dang / kun tu lta ba'i mig dang / shin tu rno ba'i mig dang / rdo rje'i mig dang / rin po che'i mig dang / nam mkha'i mig dang /</text></item>
<item><p>276b2</p><section>mdo sde</section><text>kun nas mig dang / lha'i cod pan dang / chos kyi dbyings snang ba'i nor bu'i cod pan dang / byang chub kyi snying po'i cong pan dang / rnam par snang byed cod pan dang / sangs rgyas </text></item>
<item><p>276b3</p><section>mdo sde</section><text>thams cad byung ba'i snying po'i cod pan dang / 'jig rten gyi khams thams cad las mngon par 'phags pa'i cod pan dang / dus thams cad du mngon par 'phags pa'i cod </text></item>
<item><p>276b4</p><section>mdo sde</section><text>pan dang / kun tu rnam par snang byed cod pan dang / zil gyis mi non pa'i cod pan dang / chos thams cad kyi snying po de bzhin gshegs pa'i seng ge'i khri 'dzin pa'i cod pan </text></item>
<item><p>276b5</p><section>mdo sde</section><text>dang / kun nas chos kyi dbyings nam mkha' snang ba'i cod pan dang / tshangs pa'i dbang po'i gtsug phud dang / klu'i dbang po'i gtsug phud dang / sangs rgyas 'phrul ba thams </text></item>
<item><p>276b6</p><section>mdo sde</section><text>cad snang ba'i gtsug phud dang / byang chub kyi snying po'i gtsug phud dang / smon lam rgya mtsho thams cad kyi dbyangs nor bu rin chen rgyal po'i gtsug phud dang / dus gsum thams </text></item>
<item><p>276b7</p><section>mdo sde</section><text>cad kun nas dbyangs kyi gtsug phud dang / de bzhin gshegs pa thams cad rnam par 'phrul pa'i snang ba'i rgyal mtshan nor bu'i rgyal po nor bu rin po che'i dra bas bres pa'i </text></item>
<item><p>277a1</p><section>mdo sde</section><text>gtsug phud dang / de bzhin gshegs pa thams cad kyi chos kyi 'khor lo dbyangs kyi gtsug phud dang / de bzhin gshegs pa thams cad kyi 'od kyi </text></item>
<item><p>277a2</p><section>mdo sde</section><text>dkyil 'khor rab tu gtong ba nor bu rin po che mngon par bsgrags pa'i gtsug phud dang / nam mkha'i dbyings thams cad dbyer med pa rnam par shes pa'i nor bu rin po </text></item>
<item><p>277a3</p><section>mdo sde</section><text>ches brgyan pa'i gtsug pud dang / 'od chen dang / dri ma med pa'i 'od dang / rin po che'i 'od dang / rdul dang bral pa'i 'od dang / snang ba'i 'od dang / chos kyi 'od dang / zhi </text></item>
<item><p>277a4</p><section>mdo sde</section><text>ba'i 'od dang / nyi ma'i 'od dang / rnam par 'phrul pa'i 'od dang / lha'i 'od dang / bsod nams 'od dang / bsod nams kyi tog dang / ye shes kyi rtog dang / chos kyi tog </text></item>
<item><p>277a5</p><section>mdo sde</section><text>dang / mngon par shes pa'i tog dang / 'od kyi tog dang / me tog gi rtog dang / nor bu'i tog dang / sangs rgyas kyi tog dang / tshangs pa'i tog dang / kun nas snang ba'i tog </text></item>
<item><p>277a6</p><section>mdo sde</section><text>dang / tshangs pa'i dbyangs dang / sa'i sgra dbyangs dang / rgya mtsho dbyangs dang / 'jig rten dbang po'i dbyangs dang / ri dbang rgyal po rdob pa'i dbyangs dang / chos kyi dbyings </text></item>
<item><p>277a7</p><section>mdo sde</section><text>thams cad rgyas par 'gengs pa'i dbyangs dang / chos rgya mtsho thams cad bsgrags pa'i dbyangs dang / rgya mtsho'i dkyil 'khor thams cad rab tu klongs pa'i dbyangs dang /</text></item>
<item><p>277b1</p><section>mdo sde</section><text>snying rje chen po'i tshul gyi 'brug sgra bsgrags pa'i dbyangs dang / 'gro ba sdug bsngal ba thams cad dbugs 'byin pa'i dbyangs dang / chos 'phags dang / khyad par 'phags dang /</text></item>
<item><p>277b2</p><section>mdo sde</section><text>ye shes 'phags dang / bsod nams ri rab 'phags dang / yon tan bsod nams 'phags dang / grags pa 'phags dang / kun nas snang ba 'phags dang / byams pa chen po </text></item>
<item><p>277b3</p><section>mdo sde</section><text>'phags dang / ye shes 'byung ba 'phags dang / de bzhin gshegs pa'i rus rigs 'phags dang / snang ba'i dpal dang / mchog gi dpal dang / yang dag 'phags </text></item>
<item><p>277b4</p><section>mdo sde</section><text>pa'i dpal dang / rnam par snang byed dpal dang / zla ba'i dpal dang / tshogs kyi dpal dang / nam mkha'i dpal dang / rin po che'i dpal dang / rtog gi dpal dang / ye </text></item>
<item><p>277b5</p><section>mdo sde</section><text>shes dpal dang / sA la'i dbang po'i rgyal po dang / 'gro ba'i dbang po'i rgyal po dang / tshangs pa'i dbang po'i rgyal po dang / ri'i dbang po'i rgyal po dang / mi g.yo ba'i dbang </text></item>
<item><p>277b6</p><section>mdo sde</section><text>po'i rgyal po dang / khyu mchog gi dbang po'i rgyal po dang / blo mchog gi dbang po'i rgyal po dang / rab tu zhi ba'i nga ro dang / chags med nga ro dang / sa dbyangs nga ro dang / rgya mtsho 'brug bsgrags nga ro dang / sngon gyi </text></item>
<item><p>277b7</p><section>mdo sde</section><text>smon lam gyis bskul ba'i nga ro dang / rgya mtsho'i dkyil 'khor sgra'i nga ro dang / ye shes lhun po'i dang / nam mkha'i blo dang / dri ma med pa'i blo dang / chags pa med pa'i blo </text></item>
<item><p>278a1</p><section>mdo sde</section><text>dang / rnam par sangs pa'i blo dang / dus gsum snang ba'i blo dang / rlabs po che'i blo dang / rin po che'i blo dang / yangs pa'i blo dang / kun tu lta ba'i </text></item>
<item><p>278a2</p><section>mdo sde</section><text>blo dang / byang chub sems dpa' sems dpa' chen po chos kyi dbyings kyi tshul snang ba'i blo dang / de dag la sogs pa sangs rgyas kyi zhing bye ba phrag bcu'i rdul phra rab kyi rdul snyed kyi byang </text></item>
<item><p>278a3</p><section>mdo sde</section><text>chub sems dpa' sems dpa' chen po thams cad kyang phyir mi ldog pa nam mkha'i dbyings ltar tshad med pa'i chos dang ldan pa/ chos kyi dbyings sgrib pa med pa mnyam </text></item>
<item><p>278a4</p><section>mdo sde</section><text>par gnas pa dang ldan pa/ yang dag pa'i mtha' dang chos kyi dbyings mnyam pa nyid dang ldan pa/ las las kun tu 'byung ba'i rnam par smin pa ji lta ba bzhin du mos pa /</text></item>
<item><p>278a5</p><section>mdo sde</section><text>rgyu las kun tu 'byung ba'i 'bras bu ji lta ba bzhin du mos pa/ rgya'i 'bur 'byung ba lta bu'i chos thams cad mnyam pa nyid du shes pa dang ldan pa/ mig yor dang gzugs </text></item>
<item><p>278a6</p><section>mdo sde</section><text>brnyan ltar snang ba'i chos mnyam pa nyid dang ldan pa/ sgra skad rnam par rig pa/ brag ca dang mtshungs pa'i chos thams cad dang ldan pa sha stag go /thams cad kyang </text></item>
<item><p>278a7</p><section>mdo sde</section><text>rnam par thar pa bsam gyis mi khyab pa'i ting nge 'dzin thob pa/ dpa' bar 'gro ba'i ting nge 'dzin thob pa/ sangs rgyas kyi sku'i kha dog mtha' yas pa/ yongs su grub pa </text></item>
<item><p>278b1</p><section>mdo sde</section><text>sgrub pa'i gzungs la rab tu gnas pa/ skra tsam gyi khyon gcig la sangs rgyas kyi zhing thams cad kun tu ston pa la mkhas pa/ skra tsam gyi khyon gcig la 'chi 'pho dang / skye ba dang /</text></item>
<item><p>278b2</p><section>mdo sde</section><text>tshe dang / mngon par 'byung ba dang / dka' ba spyod pa ston pa dang / byang chub kyi snying por 'gro ba dang / mngon par rdzogs par byang chub pa dang / chos kyi 'khor lo rab tu skor </text></item>
<item><p>278b3</p><section>mdo sde</section><text>ba dang / yongs su mya ngan las 'das pa chen po kun tu ston pa/ phyogs bcu'i 'jig rten gyi khams thams cad skyil mo krung gcig gis rgyas par 'gengs pa'i ye shes dang /</text></item>
<item><p>278b4</p><section>mdo sde</section><text>ldan pa/ zhing thams cad kyi rgyan zhing gcig tu kun tu ston pa'i ye shes dang ldan pa/ /zhing gcig gi rgyan bkod pa zhing thams cad du ston pa dang ldan pa/ phyogs bcu'i 'jig rten gyi khams thams cad kyi </text></item>
<item><p>278b5</p><section>mdo sde</section><text>de bzhin gshegs pa thams cad kyi 'khor de bzhin gshegs pa gcig gi 'khor du ston pa/ de bzhin gshegs pa gcig gi 'khor de bzhin gshegs pa thams cad kyi 'khor du ston </text></item>
<item><p>278b6</p><section>mdo sde</section><text>pa| chos thams cad mtha' dang dbus med par ston pa la mkhas pa/ chos thams cad mtha' yas pa'i mthar gyur pa/ mtha' dang dbus med pa sgyu ma'i dra ba lta bur rab tu </text></item>
<item><p>278b7</p><section>mdo sde</section><text>ston pa/ bskal pa mtha' yas mu med par sems can thams cad tha dad pa med par kun tu ston pa/ sems can thams cad kyi lus rang gi lus su byin gyis rlob pa'i mos pa' </text></item>
<item><p>279a1</p><section>mdo sde</section><text>'jug pa la mkhas pa/ sangs rgyas thams cad kyi sku sku gcig tu mos pa 'jug pa la mkhas pa/ sangs rgyas gcig gi sku sangs rgyas ma lus pa thams </text></item>
<item><p>279a2</p><section>mdo sde</section><text>cad kyi skur 'jug par sems can gzhan la kun tu ston par mkhas pa/ phyogs bcu'i 'jig rten gyi khams thams cad rang gi lus kun tu ston pa la mkhas pa/ dus gsum </text></item>
<item><p>279a3</p><section>mdo sde</section><text>thams cad chos kyi sku gcig gis khyab par sems can la kun tu ston pa/ lus gcig gi ting nge 'dzin la snyoms par zhugs la lus mtha' yas pa las ldang bar sems can </text></item>
<item><p>279a4</p><section>mdo sde</section><text>la kun tu ston pa/ lus gcig gis mngon par rdzogs par byang chub la sems can thams cad snyed kyi lus kun tu ston pa/ sems can thams cad kyi lus sems can </text></item>
<item><p>279a5</p><section>mdo sde</section><text>gcig gi lus su kun tu ston pa/ sems can gcig gi lus sems can thams cad kyi lus su kun tu ston pa/ sems can gyi lus chos kyi skur kun tu ston pa/ chos kyi </text></item>
<item><p>279a6</p><section>mdo sde</section><text>sku sems can gyi lus su ston pa/ byang chub sems dpa' thams cad kyi smon lam rang gi smon lam du byin gyis rlob pa la mkhas pa/ byang chub sems dpa' rnams la </text></item>
<item><p>279a7</p><section>mdo sde</section><text>sangs rgyas thams cad mngon par rdzogs par byang chub pa dang / smon lam dang / stobs dang / mngon par rdzogs par byang chub pa kun tu ston pa/ yongs su smin pa'i </text></item>
<item><p>279b1</p><section>mdo sde</section><text>sems can la 'dul ba ji lta bu bzhin du bla na med pa yang dag par rdzogs pa'i byang chub kun tu ston pa/ bskal pa bgrangs pa thams cad du smon lam gyi rgyun mi gcod pa/ rnam par shes </text></item>
<item><p>279b2</p><section>mdo sde</section><text>pa'i lus las bskyod nas ye shes kyi sku la 'jog par dbang byed par sems can gyi tshogs thams cad la kun tu ston pa/ rang gi lus kyi rgyun bcad nas sems can </text></item>
<item><p>279b3</p><section>mdo sde</section><text>gyi tshogs gzhan gyi smon lam yongs su rdzogs par byed par kun tu ston pa/ sems can thams cad yongs su smin par byed pa'i smon lam la 'jug pa/ 'jig rten gyi khams </text></item>
<item><p>279b4</p><section>mdo sde</section><text>gcig na bskal pa bgrangs pa thams cad du byang chub sems dpa'i spyod pa rgyun mi gcod pa mngon par rdzogs par byang chub par smon lam btab pa'i stobs kyis skra tsam gyi khyon </text></item>
<item><p>279b5</p><section>mdo sde</section><text>gcig la sangs rgyas kyi zhing thams cad rgyas par 'gengs pa'i 'jig rten gyi khams brjod du med pa kun tu ston pa/ 'jig rten gyi khams gcig tu lus du ma kun tu ston pa/ chos kyi </text></item>
<item><p>279b6</p><section>mdo sde</section><text>tshig gcig brjod pas chos kyi dbyings ma lus par rgyas par 'gengs pa'i chos kyi sprin chen po las byung ba'i bdud rtsi'i khu ba'i char ba 'bebs la/ rig pa dang rnam par grol ba'i glog </text></item>
<item><p>279b7</p><section>mdo sde</section><text>phyung zhing yang dag pa de kho na'i 'brug bsgrags pas sems can gyi khams thams cad tshim par byed cing smon lam chen po yongs su rdzogs par byed par kun tu ston pa/</text></item>
<item><p>280a1</p><section>mdo sde</section><text>bsam gtan dang / rnam par thar pa dang / mngon par shes pa dang / rig pa dang ye shes la 'jug par spyod yul ba/ sems bskyed pa gcig gis </text></item>
<item><p>280a2</p><section>mdo sde</section><text>phyogs bcu'i 'jig rten gyi khams rab 'byams thams cad du 'gro ba'i skye ba thams cad du skyes pa'i sems can thams cad kyi lus kun tu ston pa/ rang gi sems shes pa dang gzhan gyi sems </text></item>
<item><p>280a3</p><section>mdo sde</section><text>shes pa chags pa med pas/ sems can gcig dang sems can thams cad kyi sems kyi spyod pa dang g.yo ba shes pa la mkhas pa/ de bzhin gshegs pa'i stobs bcu la skad cig </text></item>
<item><p>280a4</p><section>mdo sde</section><text>gcig gis 'jug pa'i ye shes la mkhas pa/ dus gsum du gtogs pa thams cad kyi grangs la chags pa med pa'i ye shes la 'jug pa/ sems can gzhan gyi rgyud la </text></item>
<item><p>280a5</p><section>mdo sde</section><text>yang dag par thob par byed pa'i ye shes la mkhas pa/ sems kyi skad cig sems kyi skad cig la phyogs bcu'i 'jig rten gyi khams rab 'byams thams cad du sems </text></item>
<item><p>280a6</p><section>mdo sde</section><text>can thams cad la mngon par rdzogs par byang chub pa kun tu ston pa la mkhas pa/ sems can gcig gi 'du shes kyis sems can ma lus pa thams cad kyi las kyi bya ba la </text></item>
<item><p>280a7</p><section>mdo sde</section><text>mngon sum du 'jug pa'i ye shes la mkhas pa/ sems can gcig gi sgra skad kyis sems can thams cad kyi skad la 'jug par ston pa'i ye shes la mkhas pa/ lus </text></item>
<item><p>280b1</p><section>mdo sde</section><text>gcig la dmigs la sems can thams cad kyi lus la dmigs par kun tu ston pa la mkhas pa/ de bzhin gshegs pa gcig gi 'khor gyi dkyil 'khor du 'jug la de bzhin </text></item>
<item><p>280b2</p><section>mdo sde</section><text>gshegs pa thams cad kyi 'khor gyi dkyil 'khor na chos ston pa kun tu 'dzin pa la mkhas pa sha stag go /thams cad kyang gzungs thams cad thob pa/ shin tu rnam par </text></item>
<item><p>280b3</p><section>mdo sde</section><text>nges pa'i spobs pa ston cing sems can gyi khams thams cad kyi dbang po 'dzin par 'jug pa la mkhas pa/ sems can gcig gi sems la dmigs pas brjod du med pa'i </text></item>
<item><p>280b4</p><section>mdo sde</section><text>rgyud du byang chub rnam par 'tshang rgya zhing sems can thams cad kyi sems la 'jug pa'i ye shes la mkhas pa/ skad cig gis 'jig rten gyi khams thams cad du go bar byed </text></item>
<item><p>280b5</p><section>mdo sde</section><text>cing sems can thams cad kyi bsam pa'i rim pa shes la sems can gzhan gyi rgyud la yang dag par thob par byed pa'i ye shes la mkhas pa/ sngon gyi mtha'i mu'i bskal pa </text></item>
<item><p>280b6</p><section>mdo sde</section><text>mtha' yas pa'i 'gro ba thams cad kyi sems bsam gyis mi khyab pa rjes su dran pa la 'jug pas las dang / bya ba dang / 'bras bu rnam par smin pa ji lta ba bzhin du mngon sum du </text></item>
<item><p>280b7</p><section>mdo sde</section><text>sems can la ston cing sems can la shes par byed pa la mkhas pa/ 'jig rten gyi khams thams cad brgyan pa la mkhas pa/ 'jig rten gyi khams thams cad kun tu 'jug </text></item>
<item><p>281a1</p><section>mdo sde</section><text>pa la mkhas pa/ sangs rgyas dang byang chub sems dpa' thams cad kyi smon lam dang bdag gi spyod pa dang smon lam yang dag par skyed cing chos kyi </text></item>
<item><p>281a2</p><section>mdo sde</section><text>snang ba rab tu gtong ba la mkhas pa/ rdul phra rab kyi rdul gcig la bskal pa dang 'jig rten gyi khams brjod du med pa la 'jug pa la mkhas pa/ rdul phra rab kyi rdul </text></item>
<item><p>281a3</p><section>mdo sde</section><text>gcig la 'jig rten gyi khams thams cad kyi tshad tsam gyis sangs rgyas kyi zhing gcig kun tu ston pa la mkhas pa/ mtsho chen po rgya mtsho'i chu'i phung po thams cad spu'i khung </text></item>
<item><p>281a4</p><section>mdo sde</section><text>bu gcig tu bcug ste/ chos kyi dbyings kyi tshad tsam gyi 'jig rten gyi khams thams cad du 'gro'ang sems can rnams la gnod pa med pa la mkhas pa/ 'jig rten gyi khams </text></item>
<item><p>281a5</p><section>mdo sde</section><text>brjod du med pa rang gi lus su 'jug cing sems can gyi bya ba thams cad kun tu ston pa la mkhas pa/ khor yug dang / khor yug chen po dang / ri chen po gzhan grangs </text></item>
<item><p>281a6</p><section>mdo sde</section><text>med cing bsam gyis mi khyab la mtshungs pa med cing gzhal du med de/ tshad med la brjod du med pa'i yang brjod du med pa dag spu'i khung bu gcig tu bcug ste/ chos kyi </text></item>
<item><p>281a7</p><section>mdo sde</section><text>dbyings kyi tshad tsam gyis 'jig rten gyi khams thams cad du 'gro'ang sems can rnams skrag par mi 'gyur ba la mkhas pa/ bskal pa brjod du med pa'i yang brjod du </text></item>
<item><p>281b1</p><section>mdo sde</section><text>med pa bskal pa gcig tu byin gyis rlob cing / bskal pa gcig kyang 'jig pa dang 'chags pa'i bskal pa brjod du med pa'i yang brjod du med par kun tu ston pa la mkhas pa/</text></item>
<item><p>281b2</p><section>mdo sde</section><text>'dul ba ji lta ba bzhin du sems can thams cad la 'jig rten gyi khams thams cad chus 'jig pa dang / mes 'jig pa dang / rlung gis 'jig par kun tu ston pa la mkhas pa/</text></item>
<item><p>281b3</p><section>mdo sde</section><text>'jig rten gyi khams grangs med bsam gyis mi khyab pa rkang pa'i mthe bos mnan kyang sems can la gnod pa med par mkhas pa sha stag go /thams cad kyang chos kyi sprin gyis </text></item>
<item><p>281b4</p><section>mdo sde</section><text>thob pa phyogs bcu'i 'jig rten gyi khams thams cad kyi sems can rnams la 'dul ba ji lta ba bzhin du 'tshe ba dang bcas pa dang / gnod pa dang bcas pa dang / mu ge'i mya ngan </text></item>
<item><p>281b5</p><section>mdo sde</section><text>chen po byin gyis rlob pa kun tu ston pa la mkhas pa/ sems can gzhan la rnam par 'tshe ba med pa mngon par shes pa sangs rgyas mi bzhugs pa'i 'jig rten gyi khams su sangs </text></item>
<item><p>281b6</p><section>mdo sde</section><text>rgyas 'byung bar kun tu ston pa sha stag ste/ bzang skyong la sogs pa byang chub sems dpa' lnga brgya thams cad kyang phyir mi ldog pa sha stag go /yang de'i tshe yangs pa can gyi grong khyer </text></item>
<item><p>281b7</p><section>mdo sde</section><text>chen po nas li ts+tsha bI gzhon nu dkon mchog 'byung gnas zhes bya ba li ts+tsha bI gzhon nu nyi khri chig stong gis yongs su bskor te mdun du bdar nas lhan cig tu bya rgod kyi phung po'i rig </text></item>
<item><p>282a1</p><section>mdo sde</section><text>la ba der song ste phyin pa dang / bcom ldan 'das kyi zhabs la mgo pos phyag btsal te/ g.yas phyogs logs su 'dug nas thams cad kyang mig mi </text></item>
<item><p>282a2</p><section>mdo sde</section><text>'dzum par bcom ldan 'das la blta zhing 'khod par gyur to/ /ga yA'i grong khyer chen po nas khyim bdag sngo sangs can zhes bya ba dge bsnyen lnga brgyas yongs su bskor te </text></item>
<item><p>282a3</p><section>mdo sde</section><text>mdun du bdar nas bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag btsal te mig mi 'dzum par bcom ldan 'das la </text></item>
<item><p>282a4</p><section>mdo sde</section><text>blta zhing phyogs gcig tu 'dug go /khyim bdag bzang skyong yang khyim bdag lnga stong gis yongs su bskor te mdun du bdar nas bcom ldan 'das ga la ba der song ste </text></item>
<item><p>282a5</p><section>mdo sde</section><text>phyin nas/ bcom ldan 'das kyi zhabs la mgo bos phyag btsal te phyogs gcig tu 'dug nas thams cad kyang mig mi 'dzum par bcom ldan 'das la blta zhing 'khod </text></item>
<item><p>282a6</p><section>mdo sde</section><text>par gyur to/ /khyim bdag legs sbyin yang khyim bdag lnga stong gis yongs su bskor nas bcom ldan 'das ga la ba der song ste phyin nas/ bcom ldan 'das kyi zhabs </text></item>
<item><p>282a7</p><section>mdo sde</section><text>la mgo bos phyag btsal te/ phyogs gcig tu 'dug nas thams cad mig mi 'dzum par bcom ldan 'das la blta zhing 'khod par gyur to/ /khyim bdag ded dpon bzang </text></item>
<item><p>282b1</p><section>mdo sde</section><text>po'ang g.yog mang po dang bcom ldan 'das ga la ba der song ste phyin nas/ bcom ldan 'das kyi zhabs la mgo pos phyag btsal te phyogs gcig tu 'dug nas/ bcom ldan 'das </text></item>
<item><p>282b2</p><section>mdo sde</section><text>la mig mi 'dzum par blta zhing 'dug go /tsam pa'i grong khyer chen po nas kyang tshong dpon gyi bu lag bzang tshong dpon gyi bu brgyad khri bzhi stong gis yongs su bskor te mdun du bdar </text></item>
<item><p>282b3</p><section>mdo sde</section><text>nas bcom ldan 'das ga ba der song ste phyin nas/ bcom ldan 'das kyi zhabs la mgo bos phyag btsal te phyogs gcig tu 'dug nas bcom ldan 'das la mig mi 'dzum par </text></item>
<item><p>282b4</p><section>mdo sde</section><text>blta zhing 'dug go /bram ze'i khye'u mes byin yang bram ze'i khye'u lnga brgyas yongs su bskor te mdun du bdar nas bcom ldan 'das ga la ba der song ste phyin pa dang / bcom </text></item>
<item><p>282b5</p><section>mdo sde</section><text>ldan 'das kyi zhabs la mgo bos phyag btsal te phyogs gcig tu 'dug nas thams cad kyang bcom ldan 'das la mig mi 'dzum par blta zhing 'khod par gyur to/ /bram ze'i </text></item>
<item><p>282b6</p><section>mdo sde</section><text>khye'u dga' ba'i zla ba'ang g.yog bram ze'i khye'u lnga brgya dang bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag btsal te </text></item>
<item><p>282b7</p><section>mdo sde</section><text>phyogs gcig tu 'dug nas bcom ldan 'das la mig mi 'dzum par blta zhing 'dug go /lus 'phags mo'i bu yul ma ga d+ha'i rgyal po ma skyes dgra'ang srog chags lnga </text></item>
<item><p>283a1</p><section>mdo sde</section><text>stong gis yongs su bskor te mdun du bdar nas glang po'i dbang po nor skyong la zhon te bcom ldan 'das ga la ba der song nas de bzhon du rung ba'i </text></item>
<item><p>283a2</p><section>mdo sde</section><text>sa ji tsam pa de tsam du nor skyong la zhon te/ khang bu brtsegs mar song nas bzhon pa las babs te rkang gis bya rgod kyi phung po'i ri la 'dzegs nas/ bcom ldan 'das ga </text></item>
<item><p>283a3</p><section>mdo sde</section><text>la ba der song ste phyin pa dang / bcom ldan 'das kyi zhabs la mgo bos phyag btsal te/ srog chags lnga stong dang lhan cig tu phyogs gcig tu 'dug nas bcom ldan </text></item>
<item><p>283a4</p><section>mdo sde</section><text>'das la mig mi 'dzum par blta zhing 'dug go /grong khyer chen po wA ra Na sI nas tshong dpon gyi bu yul 'khor bzang po zhes bya ba'ang tshong dpon gyi bu lnga brgyas yongs </text></item>
<item><p>283a5</p><section>mdo sde</section><text>su bskor te mdun du bdar nas bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag btsal te phyogs gcig tu 'dug nas </text></item>
<item><p>283a6</p><section>mdo sde</section><text>bcom ldan 'das la mig mi 'dzum par blta zhing 'dug go /lha'i dbang po brgya byin dang / mi mjed kyi bdag po tshangs pa dang / 'jig rten skyong ba bzhi dang / lha'i bu </text></item>
<item><p>283a7</p><section>mdo sde</section><text>dbang phyug chen po dang / lha'i bu zla ba dang / lha'i bu shin tu rnam par gnon sems dang / lha'i bu mtshan bzang dang / lha'i bu gzhan yang bsam gyis mi khyab/ mtshungs </text></item>
<item><p>283b1</p><section>mdo sde</section><text>pa med/ gzhal du med/ dpag tu med/ tshad med pa dag lha'i bu re re la'ang g.yog lha'i bu bye ba khrag khrig phrag brgya stong dang bcom ldan 'das ga la ba der song ste lhags nas </text></item>
<item><p>283b2</p><section>mdo sde</section><text>lha'i bu re res kyang bcom ldan 'das la tshul dang mthun pa'i mchod pa bsam gyis mi khyab pa byas te/ phyogs gcig tu 'dug nas thams cad kyang bcom ldan 'das la mig </text></item>
<item><p>283b3</p><section>mdo sde</section><text>mi 'dzum par blta zhing 'khod par gyur to/ /yang de'i tshe bcom ldan 'das spu'i khung bu re re dang / dpe byad bzang po dang / mtshan re re nas kyang sangs rgyas kyi zhing bcu'i rdul </text></item>
<item><p>283b4</p><section>mdo sde</section><text>phra rab kyi rdul snyed kyi 'od phyung ste/ 'od zer de re res kyang phyags bcu'i phyogs re rer sangs rgyas kyi zhing bye ba phrag bcu'i rdul phra rab kyi rdul snyed kyi 'jig rten gyi khams </text></item>
<item><p>283b5</p><section>mdo sde</section><text>snang ba chen pos khyab par byas so/ /'jig rten gyi khams re re nas kyang byang chub sems dpa' bye ba khrag khrig brgya stong grangs med pa 'ongs te/ byang chub sems dpa' re </text></item>
<item><p>283b6</p><section>mdo sde</section><text>re'ang rin po che'i khang pa brtsegs pa chen po nang rgya ra dpag tshad bye ba brgya stong yod pa/ rin po che'i kha khyer gyis bskor ba'i nor bu dang / mu tig dang / rin po che'i lnga ldis mdzes </text></item>
<item><p>283b7</p><section>mdo sde</section><text>par byas pa/ rgyal mtshan dang / ba dan bsgreng pa'i nang na gnas shing lha'i bu mo bye ba khrag khrig brgya stong grangs med bsam gyis mi khyab pas yongs su bskor nas bcom ldan </text></item>
<item><p>284a1</p><section>mdo sde</section><text>'das ga la ba der song ste phyin nas/ lha'i me tog gi sprin dang / rin po che'i sprin dang / na bza'i sprin dang / tsan+dan sprul gyi snying po dang / a ga ru dang /</text></item>
<item><p>284a2</p><section>mdo sde</section><text>spos kyi sbrin dang / lha'i rol mo dang / pheg rdob dang / glu'i sprin 'jig rten gyi khams kyi tshad tsam gtor nas phyogs gcig tu 'khod de bcom ldan 'das la mig mi 'dzum </text></item>
<item><p>284a3</p><section>mdo sde</section><text>par blta zhing 'khod par gyur to/ /yang de'i tshe na stong gsum gyi stong chen po'i 'jig rten gyi khams 'di tha na skra'i rtse mo'i cha shas kyi phyogs tsam yang lha dang / klu dang / gnod </text></item>
<item><p>284a4</p><section>mdo sde</section><text>sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / brgya byin dang / tshangs pa dang / 'jig rten skyong ba dang / mi dang /</text></item>
<item><p>284a5</p><section>mdo sde</section><text>mi ma yin pa dang / byang chub sems dpa' rgya che ba rgya che bdag gis ma khebs par gyur pa med do/ /yang de'i tshe byang chub sems dpa' bzang skyong zhes bya ba bstan las </text></item>
<item><p>284a6</p><section>mdo sde</section><text>langs te/ bla gos phrag pa gcig tu gzar nas pus mo g.yas pa'i lha ngas la btsugs nas bcom ldan 'das ga la ba de logs su thal mo sbyar ba btud nas/ bcom </text></item>
<item><p>284a7</p><section>mdo sde</section><text>ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na/ bcom ldan 'das de bzhin gshegs </text></item>
<item><p>284b1</p><section>mdo sde</section><text>pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol pa dang / bcom ldan 'das kyis byang chub sems dpa' bzang skyong la </text></item>
<item><p>284b2</p><section>mdo sde</section><text>'di skad ces bka' stsal to/ /bzang skyong / khyod ci dang ci 'dod pa dris shig dang / ngas dris pa de dang de'i lung bstan pas khyod kyi sems rangs par bya'o/ /de skad ces bka' stsal </text></item>
<item><p>284b3</p><section>mdo sde</section><text>pa dang / bcom ldan 'das la byang chub sems dpa' bzang skyong gis 'di skad ces gsol to/ /bcom ldan 'das/ gnas gang dang / spyod pa ji lta bu dang / tshul ji lta bu dang /</text></item>
<item><p>284b4</p><section>mdo sde</section><text>khyad par ji lta bu dang / dge ba'i rtsa ba ji lta bu dang / brtson 'grus ji lta bu dang / rab tu zhi ba ji lta bu dang / ye shes la mkhas pa ji lta bu dang / dran pa ji lta ba dang / rtogs pa ji </text></item>
<item><p>284b5</p><section>mdo sde</section><text>lta bu dang / blo gros ji lta bu dang / khrel mchis pa ji lta bu dang / mos pa ji lta bu dang / go cha ji lta bus byang chub sems dpa' sems dpa' chen po bla na med pa yang dag par rdzogs </text></item>
<item><p>284b6</p><section>mdo sde</section><text>pa'i byang chub las phyir mi ldog ste/ bla na med pa yang dag par rdzogs pa'i byang chub las mi nyams shing yongs su mi nyams pa lags/ ji ltar na de bzhin gshegs pa'i </text></item>
<item><p>284b7</p><section>mdo sde</section><text>spyod pas byung ba lags/ ji ltar na de bzhin gshegs pa'i ye shes la brtson 'grus sbyangs pa lags/ ji ltar na shes rab che ba lags/ ji ltar na ye shes chen po la mkhas </text></item>
<item><p>285a1</p><section>mdo sde</section><text>pa lags/ ji ltar na tshul khrims rnam par dag pa lags/ ji ltar na ji ltar thos pa'i chos rnams mi bskyud pas dran pa dang ldan pa lags/</text></item>
<item><p>285a2</p><section>mdo sde</section><text>ji ltar na dge ba'i rtsa ba ji ltar bgyis pa bzhin du skyes pas tshe rabs dran pa lags/ ji ltar na sems can gzhan la skul bas sngon gyi gnas pa la mkhas pa lags/</text></item>
<item><p>285a3</p><section>mdo sde</section><text>ji ltar na dbang po'i khyad par la mkhas pas blo dang ldan pa lags/ ji ltar na mtshan dang ldan pa lags/ ji ltar na sangs rgyas la blta ba dang / chos nyan pa dang /</text></item>
<item><p>285a4</p><section>mdo sde</section><text>dge 'dun la bsnyen bkur bgyid pa dang mi 'bral ba lags/ ji ltar na 'jig rten gyi khams gzhan na bzhugs pa'i sangs rgyas bcom ldan 'das rnams mthong zhing /</text></item>
<item><p>285a5</p><section>mdo sde</section><text>'jig rten gyi khams mtha' yas mu ma mchis par de dag gi chos kyang thos la/ thams cad kyang kun tu 'dzin/ /kun chub par bgyid/ gzhan la'ang rgya cher yang dag </text></item>
<item><p>285a6</p><section>mdo sde</section><text>par rab tu ston pa lags/ ji ltar na mi dge ba'i rtsa ba thams cad sreg pas me lce lta bu lags/ ji ltar na chos dkar po thams cad khong du chud pas zla ba lta bu lags </text></item>
<item><p>285a7</p><section>mdo sde</section><text>ji ltar na ma rig pa'i mun pa thams cad sel bas nyi ma lta bu lags/ ji ltar na dge ba'i rtsa ba thams cad kyis 'phags pas ri bo'i dbang po'i rgyal po lta bu lags/</text></item>
<item><p>285b1</p><section>mdo sde</section><text>ji ltar na 'thab mo la bzod pa mi phyed pas rdo rje lta bu lags/ ji ltar na lhun po brtsegs pa dang mtshungs shing 'dra bas mi 'jigs pa thob pa lags/ ji ltar na spobs pa </text></item>
<item><p>285b2</p><section>mdo sde</section><text>thogs pa ma mchis pas dbyangs shin tu yongs su dag pa lags/ ji ltar na tshig thams cad rab tu dbye ba rnam par nges pa la mkhas pas thos pa mang ba lags/ ji ltar </text></item>
<item><p>285b3</p><section>mdo sde</section><text>na khro gnyer ma mchis la bzhin 'dzum zhing shin tu gsal ba lags/ ji ltar na 'jig rten gyi chos thams cad kyis ma gos pa lags/ ji ltar na 'jig rten gyi khams </text></item>
<item><p>285b4</p><section>mdo sde</section><text>mtha' yas pa dbyangs kyis go bar bgyid/ ji ltar na 'jig rten gyi khams mtha' yas mu ma mchis pa spu'i khung bu gcig tu stsal kyang sems can rnams kyis bdag cag </text></item>
<item><p>285b5</p><section>mdo sde</section><text>gang du mchis pa'ang ma 'tshal la/ bgyid pa de'ang ma 'tshal/ ji ltar na sems can yongs su smin par bgyid pas phyogs bcu'i de bzhin gshegs pa thams cad kyi 'khor </text></item>
<item><p>285b6</p><section>mdo sde</section><text>gyi dkyil 'khor rnams na'ang kun tu gda' la/ gnas nas yang mi g.yo/ ji ltar na skra tsam gyi khyon gcig la dga' ldan gyi gnas nas gnas pa dang / 'chi 'pho ba dang / mngal </text></item>
<item><p>285b7</p><section>mdo sde</section><text>du 'jug pa dang / btsas pa dang / mngon par 'byung ba dang / dka' ba spyod pa la spyod pa dang / byang chub kyi snying por mchi ba dang / bdud las rgyal ba dang / chos kyi 'khor </text></item>
<item><p>286a1</p><section>mdo sde</section><text>lo rab tu bskor ba dang / /yongs su mya ngan las 'das pa chen po kun tu ston cing bstan pa gnas par kun tu bstan pa'ang ston/ ji ltar na sems kyi </text></item>
<item><p>286a2</p><section>mdo sde</section><text>skad cig gcig gis sems can thams cad kyi sems kyi spyod pa rab tu 'tshal ba lags/ de skad ces gsol ba dang / bcom ldan 'das kyis byang chub sems dpa' </text></item>
<item><p>286a3</p><section>mdo sde</section><text>bzang skyong la 'di skad ces bka' stsal to/ /bzang skyong / legs so/ /legs so/ /bzang skyong / khyod 'di ltar skye bo mang po la phan pa dang skye bo mang po la bde ba'i phyir zhugs </text></item>
<item><p>286a4</p><section>mdo sde</section><text>shing | 'jig rten la snying brtse ba dang / lha dang mi'i skye bo phal po che'i don dang / phan pa dang bde ba'i phyir 'di ltar khyod snying rje chen po dang ldan zhing / bzang skyong / khyod de </text></item>
<item><p>286a5</p><section>mdo sde</section><text>bzhin gshegs pa la don 'di 'dri bar sems pa ni/ bzang skyong / khyod yang legs so/ /bzang skyong / de'i phyir legs par rab tu nyon la yid la zungs shig dang / ngas bshad </text></item>
<item><p>286a6</p><section>mdo sde</section><text>do| |byang chub sems dpa' bzang skyong gis bcom ldan 'das la legs so zhes gsol te/ bcom ldan 'das kyi ltar nyan pa dang / bcom ldan 'das kyis 'di skad ces </text></item>
<item><p>286a7</p><section>mdo sde</section><text>bka' stsal to/ /bzang skyong / byang chub sems dpa'i spyod pa sangs rgyas kyis rab tu zhi ba rnam par nges pa'i cho 'phrul zhes bya ba'i ting nge 'dzin yod de/ /de la gnas </text></item>
<item><p>286b1</p><section>mdo sde</section><text>pa'i byang chub sems dpa' sems dpa' chen po ni yon tan gyi khyad par 'di dag dang gzhan rnams kyang 'thob bo/ /bzang skyong / rab tu zhi ba rnam par nges pa'i cho 'phrul zhes </text></item>
<item><p>286b2</p><section>mdo sde</section><text>bya ba'i ting nge 'dzin gang zhe na/ 'di lta ste/ chos thams cad yang dag pa ji lta ba bzhin du khong du chud pa dang / mtshan nyid rab tu rtogs pa dang / phyin ci log gi mtshan nyid yang </text></item>
<item><p>286b3</p><section>mdo sde</section><text>dag par 'joms pa dang / bdag gi bag chags kyis yongs su mi 'dzin pa dang / gzhan mi dmigs pa dang / srog la rlom sems med pa dang / 'khor ba la mi 'jug pa </text></item>
<item><p>286b4</p><section>mdo sde</section><text>dang | dngos po yongs su shes pa dang / zhi gnas bsgom pa dang / lhag mthong mngon sum du byed pa dang / sems gnas pa dang / dran pa mi g.yeng ba dang / rtog pa dang /</text></item>
<item><p>286b5</p><section>mdo sde</section><text>dpyod pa nye bar zhi ba dang / dge ba'i phyogs la yang dag par bsten pa dang / mi dge ba'i phyogs sel ba dang / 'dod chags dang / zhe sdang dang / gti mug rab tu zhi ba dang /</text></item>
<item><p>286b6</p><section>mdo sde</section><text>ma rig pa sel ba dang / rig pa la yang dag par bsten pa dang / rgya yongs su shes pa dang / lta ba yang dag par 'joms pa dang / rnam par shes pa dang bral ba dang / ye </text></item>
<item><p>286b7</p><section>mdo sde</section><text>shes 'byung ba dang / sred pa zad pa dang / dga' ba'i 'dod chags spong ba dang / sangs rgyas la gcig tu nges pa dang / chos la nem nur med pa dang / dge 'dun la rnam </text></item>
<item><p>287a1</p><section>mdo sde</section><text>par mi rtog pa dang / mi 'byed pa'i tshig dang mthun par sdums byed pa dang / dben pa la gzhol pa dang / bka' blo bde ba dang / mu cor du mi smra </text></item>
<item><p>287a2</p><section>mdo sde</section><text>ba dang / zang zing med pa dang / kha na ma tho ba spong ba dang / sdig pa thams cad mi byed pa dang / 'bral ba mdun du byed pa dang / 'du ba mi byed pa dang / 'jig rten </text></item>
<item><p>287a3</p><section>mdo sde</section><text>gyi ya mtshan la mngon par dga' ba med pa dang / 'khor ba la nyes dmigs su lta ba dang / mya ngan las 'das pa la phan yon du lta ba dang / lhag pa'i bsam pas </text></item>
<item><p>287a4</p><section>mdo sde</section><text>yongs su mya ngan las 'das pa'i dbyings 'dod pa dang / g.yo med pa dang / gya gyu med pa dang / sgyu med pa dang / tshul 'chos pa med pa dang / kha gsag med pa dang /</text></item>
<item><p>287a5</p><section>mdo sde</section><text>gzhog slongs med pa dang / thob kyis 'jal ba med pa dang / rnyed pa dang bkur sti yongs su spong ba dang / brtson 'grus brtsams pa dang / shin tu bzod pa dang / le lo </text></item>
<item><p>287a6</p><section>mdo sde</section><text>med pa dang / sgrib pa spong ba dang / dge ba bcu'i las kyi lam dang ldan pa dang / tshul khrims kyi phung po skyon med pa dang / ting nge 'dzin gyi phung po las mi g.yo ba </text></item>
<item><p>287a7</p><section>mdo sde</section><text>dang | ting nge 'dzin dang snyoms par 'jug pa rnams la mi gnas pa dang / pha rol tu phyin pa yongs su rdzogs par byed pas mi ngoms pa dang / bsam gtan dang /</text></item>
<item><p>287b1</p><section>mdo sde</section><text>rnam par thar pa dang / ting nge 'dzin dang / snyoms par 'jug pas rnam par 'phrul pa dang / rdzu 'phrul gyi rkang pas ji ltar 'dod pa bzhin du rnam par rtsen pa dang / thams cad </text></item>
<item><p>287b2</p><section>mdo sde</section><text>mkhyen pa'i ye shes la dbang sgyur ba dang / blo tha dad pa med pa dang / bems po ma yin pa dang / mi 'on mi lkugs pa dang / gzhan gyi dring la mi 'jog pa dang / kun nas mnar </text></item>
<item><p>287b3</p><section>mdo sde</section><text>sems kyi dngos po rnam par spong ba dang / skyes bu dam pa'i gnas thob pa dang / skyes bu ngan pa la mi lta ba dang / byis pa rnams rnam par spong ba dang / mkhas pa dang 'grogs </text></item>
<item><p>287b4</p><section>mdo sde</section><text>pa dang / dran pa'i stobs bskyed pa dang / ye shes kyi stobs bskyed pa dang / khyim pa dang rab tu byung ba rnams dang mi 'dre ba dang / dben pa la gnas pa dang / stong pa nyid </text></item>
<item><p>287b5</p><section>mdo sde</section><text>dang | mtshan ma med pa dang / smon pa med pa dang / chos rnams la bzod pa dang / chos thams cad ji lta ba bzhin du rab tu rtogs pa ste/ 'di ni/ bzang skyong / rab tu zhi </text></item>
<item><p>287b6</p><section>mdo sde</section><text>ba rnam par nges pa'i cho 'phrul zhes bya ba'i ting nge 'dzin ces bya ba ste/ ting nge 'dzin 'di la slob pa'i byang chub sems dpa' ni chos thams cad la sgrib pa med pas shes pa </text></item>
<item><p>287b7</p><section>mdo sde</section><text>'thob bo/ /bzang skyong / gzhan yang rab tu zhi ba rnam par nges pa'i cho 'phrul gyi ting nge 'dzin ces bya ba ni 'di lta ste/ chos thams cad mnyam pa nyid du shes pa dang / tshig </text></item>
<item><p>288a1</p><section>mdo sde</section><text>thams cad la mtshams sbyar bar shes pa dang / khyim gyi dngos po yongs su gtong ba dang / khams gsum la mngon par mi dga' ba dang / sems </text></item>
<item><p>288a2</p><section>mdo sde</section><text>ma zhum pa dang / chos thams cad la mngon par ma zhen pa dang / dam pa'i chos yongs su 'dzin pa dang / chos sbed pa dang / las kyi rnam par smin pa la yid ches pa dang </text></item>
<item><p>288a3</p><section>mdo sde</section><text>'dul ba la mkhas pa dang / rtsod pa nye bar zhi ba dang / 'thab pa med pa dang / 'gyed pa med pa dang / bzod pa yang dag par 'dzin pa dang / rtogs pa yang dag par </text></item>
<item><p>288a4</p><section>mdo sde</section><text>'dzin pa dang / rtogs pa mnyam pa nyid dang / chos nyid rab tu dbye ba la mkhas pa dang / chos gtan la dbab pa la mkhas pa dang / chos kyi tshig la mkhas pa </text></item>
<item><p>288a5</p><section>mdo sde</section><text>dang | chos kyi tshig rab tu dbye ba shes pa dang / sngon gyi mtha' shes pa dang / phyi ma'i mtha' shes pa dang / da ltar byung ba shes pa dang / dus gsum mnyam pa nyid du </text></item>
<item><p>288a6</p><section>mdo sde</section><text>shes pa dang / 'khor gsum yongs su dag pa shes pa dang / lus kyi gnas shes pa dang / sems kyi gnas shes pa dang / spyod lam srung ba shes pa dang /</text></item>
<item><p>288a7</p><section>mdo sde</section><text>las rnam par dag pa dang / sgrib pa las shin tu 'da' ba dang / phung po yongs su shes pa dang / khams mnyam pa nyid du shes pa dang / skye mched sel ba dang /</text></item>
<item><p>288b1</p><section>mdo sde</section><text>srid pa spong ba dang / mi skye ba'i bzod pa'i bya ba 'jug pa dang / rgyu ston pa dang / las dang 'bras bu chud mi gzon pa dang / chos mthong ba dang / lam sgom pa dang / de bzhin </text></item>
<item><p>288b2</p><section>mdo sde</section><text>gshegs pa rnams dang phrad pa dang / shes rab rno ba dang / tshig rab tu dbye ba shes pa dang / sgra yongs su shes pa dang / mchog tu dga' ba thob pa dang / chos kyi dga' ba </text></item>
<item><p>288b3</p><section>mdo sde</section><text>rjes su myong ba dang / drang ba dang / mnyen pa dang / dang bde ba dang / khro gnyer med pa dang / des pa dang / 'grogs na bde ba dang / tshig 'jam pa dang / gsong por smra </text></item>
<item><p>288b4</p><section>mdo sde</section><text>ba dang / tshur shog legs par 'ongs so zhes smra ba dang / snyom las med pa dang / bla ma la gus pa dang / bla ma la sri zhu che ba dang / skye ba la mi dga' ba dang / chos dkar pos </text></item>
<item><p>288b5</p><section>mdo sde</section><text>mi ngoms pa dang / 'tsho ba rnam par dag pa dang / dgon pa'i gnas mi gtong ba dang / sa rnam par 'jog pa dang / dran pa chud mi gzon pa dang / phung po la mkhas pa dang / khams </text></item>
<item><p>288b6</p><section>mdo sde</section><text>la mkhas pa dang / skye mched la mkhas pa dang / mngon par shes pa mngon du bya ba la 'jug pa dang / nyon mongs pa sel ba dang / bag chags kyi mtshams sbyor ba yang dag </text></item>
<item><p>288b7</p><section>mdo sde</section><text>par 'joms pa dang / khyad par du 'gro ba dang / sgom pa'i rgyu mthun pa dang / ltung ba las 'byin pa la mkhas pa dang / kun nas dkris pa rnam par gnon pa dang / bag </text></item>
<item><p>289a1</p><section>mdo sde</section><text>la nyal ba spong ba dang / srid pa las shin tu 'da' ba dang / tshe rabs dran pa dang / las kyi rnam par smin pa la the tshom med pa dang / las la </text></item>
<item><p>289a2</p><section>mdo sde</section><text>sems pa dang / skye ba la yid mi rton pa dang / las mngon par 'du mi byed pa dang / nang gi skye mched yid la mi byed pa dang / phyi'i skye mched rnams la kun tu mi rgyu ba </text></item>
<item><p>289a3</p><section>mdo sde</section><text>dang / bdag la mi bstod pa dang / gzhan la mi smod pa dang / mi dga' ba la mi zhen pa dang / so so'i skye bo la yid mi rton pa dang / tshul khrims kyi rgyu mthun pa dang / bsnyen </text></item>
<item><p>289a4</p><section>mdo sde</section><text>par dka' ba dang / gzi brjid che ba dang / bdag shes pa dang / nyams pa med pa dang / spyod lam phun sum tshogs pa la gnas pa dang / gnod sems med pa dang /</text></item>
<item><p>289a5</p><section>mdo sde</section><text>tshig mi brlang ba dang / gzhan la mi gnod pa dang / mdza' bo rjes su srung ba dang / rnam par mi 'tshe ba'i ngang tshul dang ldan pa dang / sems can la gnod pa mi byed </text></item>
<item><p>289a6</p><section>mdo sde</section><text>pa dang / tshig 'jam pa dang / khams gsum pa la mi gnas pa dang / gsang ba'i tshig rnams srung ba dang / chos thams cad la stong pa nyid dang mthun par bzod </text></item>
<item><p>289a7</p><section>mdo sde</section><text>pa dang / thams cad mkhyen pa'i ye shes la shin tu 'dun pa dang / ye shes gsal ba dang / tshul khrims brtan pa dang / snyoms par 'jug pa la 'jug pa dang /</text></item>
<item><p>289b1</p><section>mdo sde</section><text>gcig pur dga' ba dang / cung zad shes pas chog par mi 'dzin pa dang / sems zhum pa med pa dang / lta bar gyur pa rnam par spong ba dang / gzungs thob pa dang / ye shes </text></item>
<item><p>289b2</p><section>mdo sde</section><text>thob pa dang / gnas dang gnas ma yin pa la nan tan byed pa dang / gtan tshigs dang rigs pa dang tshul gyi sgor gyur pa dang / 'doms pa dang / rjes su ston pa dang / spyod pa </text></item>
<item><p>289b3</p><section>mdo sde</section><text>mthun par bzod pa dang / bzod pa'i sa dang ldan pa dang / mi bzod pa med pa dang / ye shes kyi sa dang ldan pa dang / mi shes pa spong ba dang / ye shes la gnas pa dang / rnal </text></item>
<item><p>289b4</p><section>mdo sde</section><text>'byor pa'i sa dang / byang chub sems dpa'i spyod yul ba dang / chos thams cad gyi ngo bo nyid khong du chud cing rab tu rtogs pa shes pa dang / sems nges par sems pa dang /</text></item>
<item><p>289b5</p><section>mdo sde</section><text>skye bar nyid mtshams mi sbyor ba dang / nyid mtshams mi sbyor ba shes pa dang / khur bor ba dang / de bzhin gshegs pa'i ye shes dang / 'dod chags spong ba dang / zhe sdang dang bral ba dang / gti mug </text></item>
<item><p>289b6</p><section>mdo sde</section><text>spong ba dang / rnal 'byor la brtson pa dang / mi rigs pa dang bral ba dang / dge ba'i chos la 'dun pa dang / lhag pa'i bsam pa la nan tan byed pa dang / mtshan mo mi nyal </text></item>
<item><p>289b7</p><section>mdo sde</section><text>ba dang / spong ba mi gtong ba dang / chos dkar po rnams kun tu bsrung ba dang / dge ba'i rtsa ba ston du 'gro ba dang / thabs la mkhas pa shes pa dang / mtshan ma spong ba </text></item>
<item><p>290a1</p><section>mdo sde</section><text>dang | 'du shes las ldog pa dang / mdo sde mngon par sgrub pa dang / 'dul ba la mkhas pa dang / bden pa la rnam par nges pa dang / rnam </text></item>
<item><p>290a2</p><section>mdo sde</section><text>par grol ba la mngon sum du bya ba la 'jug pa dang / tshig gcig tu nges pa dang / gtsigs par smra ba dang / ye shes ji lta ba bzhin du mthong ba dang / thos pa yongs su </text></item>
<item><p>290a3</p><section>mdo sde</section><text>'tshol ba dang / ye shes kyis mi ngoms pa dang / sems yongs su dag pa dang / lus yongs su dag pa dang / ngag yongs su dag pa dang / dogs pa med pa'i tshig dang /</text></item>
<item><p>290a4</p><section>mdo sde</section><text>stong pa nyid la kun tu brten pa dang / mtshan ma med pa la brten pa dang / smon pa med pa ngo bo nyid kyis mi dmigs par shes pa dang / mi 'jigs pa thob pa dang / sdug </text></item>
<item><p>290a5</p><section>mdo sde</section><text>bsngal ba rnams la mi brnyas pa dang / de dag la nor sbyin pa dang / dbul pa rnams la khyad du mi gsod pa dang / tshul khrims 'chal pa rnams la snying brtse zhing snying rje </text></item>
<item><p>290a6</p><section>mdo sde</section><text>ba'i blo dang / na ba dang / phan pa'i dngos po dang ldan pa dang / chos kyis phan 'dogs pa dang / zang zing yongs su gtong ba dang / tshul khrims dang ldan pa la g.yo med </text></item>
<item><p>290a7</p><section>mdo sde</section><text>par bstan pa dang / bdog pa thams cad yongs su gtong ba dang / lhag pa'i bsam pas mgron du gnyer ba dang / ji skad smras pa bzhin du byed pa dang / phyir zhing brtson pa </text></item>
<item><p>290b1</p><section>mdo sde</section><text>dang | bsti stang byas pas dga' ba myong ba dang / dpe shes pa dang / sngon byung ba la mkhas pa dang / ming dang brdar brtags pa la 'jug pa shes pa dang / btags pa kun tu </text></item>
<item><p>290b2</p><section>mdo sde</section><text>'joms pa dang / bkur sti byed pa la mngon par dga' ba med pa dang / bkur sti mi byed pa la btang snyoms su byed pa dang / rnyed pa don du mi gnyer ba dang / ma rnyed pas sro </text></item>
<item><p>290b3</p><section>mdo sde</section><text>shi bar mi 'gyur ba dang / grags pa la mngon par 'dod pa med pa dang / ma grags pa la khong khro ba med pa dang / bsngags pa la rjes su chags pa med pa dang / smad pa la </text></item>
<item><p>290b4</p><section>mdo sde</section><text>spa gong bar mi 'gyur ba dang / bde ba la mngon par mi chags pa dang / sdug bsngal gyis mi skyo ba dang / 'du byed kun tu mi 'dzin pa dang / yang dag pa'i bsngags pa la </text></item>
<item><p>290b5</p><section>mdo sde</section><text>mi chags pa dang / yang dag pa ma yin pa'i brjod pa dang du len pa dang / spyod yul ma yin pa rnam par spong ba dang / spyod yul la 'jug pa dang / cho ga phun sum tshogs </text></item>
<item><p>290b6</p><section>mdo sde</section><text>pa dang / mi tshul ba rnam par spong ba dang / sems can gyi dge ba'i rtsa ba chung du la mi smod pa dang / bstan pa kun tu srung ba dang / smra ba nyung ba dang / mnyen pa dang / skabs </text></item>
<item><p>290b7</p><section>mdo sde</section><text>kyi tshig la mkhas pa dang / phyir rgol ba tshar gcod pa dang / dus su 'gro ba dang / spyod lam brtags pa ma yin pa dang / spyod lam mdzes pa dang / don dang don ma yin pa shes pa la mkhas pa </text></item>
<item><p>291a1</p><section>mdo sde</section><text>dang / 'jig rten shes pa dang / bstan bcos shes pa dang / gsal bar smra ba dang / lag rkyong ba dang / sems shin tu 'dzin pa dang /</text></item>
<item><p>291a2</p><section>mdo sde</section><text>khrel yod pa dang / ngo tsha shes pa dang / mi dge ba'i sems la smod pa dang / sbyangs pa'i yon tan mi gtong ba dang / spyod pa yang dag par 'dzin pa dang / mdzes par </text></item>
<item><p>291a3</p><section>mdo sde</section><text>kun tu rgyu ba dang / bla ma la ldang ba dang / stan 'ding ba dang / nga rgyal tshar gcod pa dang / sems yang dag par 'dzin pa dang / don rab tu rtogs pa shes pa dang / ye </text></item>
<item><p>291a4</p><section>mdo sde</section><text>shes bskyed pa dang / mi shes pa dang bral ba dang / sems la 'jug shes pa dang / sems kyi ngo bo nyid khong du chud cing shes pa dang / bsgrub pa dang mi bsgrub pa sgrub pa </text></item>
<item><p>291a5</p><section>mdo sde</section><text>la mkhas pa'i ye shes dang ldan pa dang / sems can thams cad kyi skad shes pa dang / nges pa'i tshig rnam par gzhag pa shes pa dang / don rnam par nges pa shes pa </text></item>
<item><p>291a6</p><section>mdo sde</section><text>dang / don ma yin pa rnam par spong ba dang / bsam gtan rnams sgrub pa dang / de dag gi ro myong bar mi byed pa dang / sems can thams cad kyi sems la rnam par </text></item>
<item><p>291a7</p><section>mdo sde</section><text>lta zhing so sor rtog pa dang / sems can gyi dbang po mchog dang mchog ma yin pa shes pa dang / gnas dang gnas ma yin pa la rnam par lta ba dang / las thams cad </text></item>
<item><p>291b1</p><section>mdo sde</section><text>'byed pa dang / las dang rnam par smin pa med pa la 'jug pa shes pa dang / mos pa sna tshogs la 'jug pa dang / brjed ngas pa med pa dang / khams sna tshogs dang / khams </text></item>
<item><p>291b2</p><section>mdo sde</section><text>du ma mngon sum du gyur pa dang / rdo rje lta bu'i ting nge 'dzin kun tu mthong ba dang / tshangs pa'i dbyangs kyis ting nge 'dzin la rnam par rtsen pa dang / ting nge 'dzin dang / snyoms </text></item>
<item><p>291b3</p><section>mdo sde</section><text>par 'jug pa thams cad gcig pa dang / ming med pa dang / sngon gyi gnas rjes su dran pa shes pa dang / kun tu 'gro ba'i lam shes pas lta ba dang / zag pa zad pa dang / spong </text></item>
<item><p>291b4</p><section>mdo sde</section><text>ba dus gcig tu thob pa shes pa dang / lha'i mig thogs pa med pas lta ba dang / gzugs thams cad kun tu ston pas rnam par rtsen pa dang / gzugs dang / gzugs med pa </text></item>
<item><p>291b5</p><section>mdo sde</section><text>mnyam pa nyid du 'jug pa shes pa dang / dbyangs kyi yan lag gi tshul gyi gzungs la 'jug pa shes pa dang / skad thams cad brag ca'i skad dang mtshungs pa nyid du shes </text></item>
<item><p>291b6</p><section>mdo sde</section><text>pa dang / ci rigs par chos ston pa dang / sems can thams cad la legs par bshad pas tshim par byed pa dang / dbang po rje ba shes pa dang / dus dang / dus ma yin par </text></item>
<item><p>291b7</p><section>mdo sde</section><text>rnam par lta ba dang / yang dag pa'i mtha' dang rjes su 'jug pa shes pa dang / 'bras bu yod pa'i chos ston pa dang / pha rol tu phyin pa thams cad yongs su rdzogs pa dang /</text></item>
<item><p>292a1</p><section>mdo sde</section><text>sems can thams cad yongs su 'dzin pa dang / tshar gcod pa mkhas par shes pa dang / brtags pa ma yin pa'i spyod lam dang ldan pa dang / chos </text></item>
<item><p>292a2</p><section>mdo sde</section><text>kyi dbyings 'dres pa med par yang dag par 'du ba la 'jug pa shes pa dang / rtog pa dang / rnam par rtog pa dang / yongs su rtog pa thams cad yang dag par 'joms pa dang /</text></item>
<item><p>292a3</p><section>mdo sde</section><text>skad cig gis de bzhin gshegs pa thams cad kyi zhabs drung du lus ston pa dang / 'jig rten gyi khams thams cad du mig yor lta bu'i lus rnam par 'phrul pa dang / de </text></item>
<item><p>292a4</p><section>mdo sde</section><text>bzhin gshegs pa thams cad kyi chos thams cad bstan pa kun tu 'dzin cing brjed pa med pa dang / theg pa chen po las mi nyams pa dang / theg pa thams cad kyi nges par 'byung ba ston pa la mkhas pa dang </text></item>
<item><p>292a5</p><section>mdo sde</section><text>dkon mchog gsum gyi rigs yang dag par 'dzin pa dang / skye ba'i gnas thams cad du bya ba ci rigs par kun tu ston pa dang / phyi ma'i mtha'i bskal pa bye bar go cha gyon </text></item>
<item><p>292a6</p><section>mdo sde</section><text>kyang yongs su mi skyo ba dang / sems can thams cad yongs su smin par byed ba la mkhas par shes pa dang / dbyangs kyi yan lag thams cad mngon par bsgrub pa shes </text></item>
<item><p>292a7</p><section>mdo sde</section><text>pa dang / bskal pa gcig bskal pa grangs med pa la 'jug pa shes pa dang / chos thams cad la mngon par 'byung ba'i gnas shes pa dang / zhing thams cad yang dag </text></item>
<item><p>292b1</p><section>mdo sde</section><text>par 'du ba la 'jug pa shes pa dang / bskal pa grangs med pa bskal pa gcig la 'jug pa shes pa dang / zhing gcig zhing thams cad du ston pa shes pa dang / sems can </text></item>
<item><p>292b2</p><section>mdo sde</section><text>gcig gi lus la sems can thams cad kyi lus yang dag par 'du ba la 'jug pa shes pa dang / skra tsam gyi khyon gcig la sangs rgyas kyi zhing bsam gyis mi khyab pa 'jug pa </text></item>
<item><p>292b3</p><section>mdo sde</section><text>shes pa dang / rang gi lus kyi spu'i khung bu'i phyogs gcig tu 'jig rten gyi khams grangs med bsam gyis mi khyab gzhal du med pa 'jug pa shes pa dang / sangs rgyas kyi zhing </text></item>
<item><p>292b4</p><section>mdo sde</section><text>thams cad nam mkha' dang mtshungs pa nyid du khong du chud cing shes pa dang / rang gi lus kyi sangs rgyas kyi zhing ma lus pa thams cad rgyas par dgang ba shes pa dang / chos </text></item>
<item><p>292b5</p><section>mdo sde</section><text>thams cad mtshan nyid med par rtogs par shes pa la mkhas par shes pa dang / lus thams cad la lus 'jug pa shes pa dang / skad cig brjod pas skad thams cad nges </text></item>
<item><p>292b6</p><section>mdo sde</section><text>par sgrog pa shes pa dang / thabs mkhas pa thams cad kyi tshul rtogs par shes pa dang / tshig gcig las brtsams te bskal pa bye ba grangs med bsam gyis mi khyab gzhal </text></item>
<item><p>292b7</p><section>mdo sde</section><text>du med pa ston pa shes pa dang / spobs pa rgyun mi chad pa dang / sgrub pa dang mi sgrub pa shes pa la rnam par dpyod pa dang / phrugs dang / cha dang / snrel zhi'i 'byed pa bstan pa shes </text></item>
<item><p>293a1</p><section>mdo sde</section><text>pa dang / thabs dang / shes rab chen po'i 'od zer rab tu gtong ba shes pa dang / bdud kyi lam thams cad las shin tu 'da' ba shes pa dang / lus </text></item>
<item><p>293a2</p><section>mdo sde</section><text>dang / ngag dang / yid kyi las kyi sngon du ye shes 'gro ba dang / so so yang dag par rig pa bzhis sems can gyi khams thams cad tshim par byed cing / bsod nams mngon </text></item>
<item><p>293a3</p><section>mdo sde</section><text>par 'du byed pas rdzu 'phrul thob pa dang / chos kyi dbyings thams cad du rnam par 'phrul pa kun tu ston pa dang / 'jig rten gyi khams thams cad kyi sems can rnams kyi </text></item>
<item><p>293a4</p><section>mdo sde</section><text>brjod pa khong du chud pa dang / phyogs bcu'i 'jig rten gyi khams thams cad kyi sems can thams cad bsdu ba'i dngos po bzhis sdud pa dang / sgyu ma lta bu'i chos sgrub pa </text></item>
<item><p>293a5</p><section>mdo sde</section><text>la the tshom med pa dang / yo byad la dbang thob pa dang / skye ba thams cad la dbang thob pa yongs su rdzogs pa dang / tshul khrims 'chal ba dang / tshul khrims dang ldan pa </text></item>
<item><p>293a6</p><section>mdo sde</section><text>mtshungs pa sbyin pa'i gnas su sems pa shes pa dang / sems can thams cad kyi bsam pa chos dang ldan pa yongs su rdzogs par byed pa dang / phyogs bcu'i 'jig rten </text></item>
<item><p>293a7</p><section>mdo sde</section><text>gyi khams thams cad spu'i khung bu gcig gi 'od zer gyi dra bas khebs par byed pa dang / byang chub sems dpa' thams cad kyi gsang ba thob pa dang / mtsho chen po rgya mtsho'i </text></item>
<item><p>293b1</p><section>mdo sde</section><text>gting tshod yangs pa shes pa dang / phyogs bcu'i 'jig rten gyi khams thams cad du 'od zer chen po'i dra ba rab tu gtong ba shes pa dang / sems dang / chu dang / me dang / rlung dang mnyam </text></item>
<item><p>293b2</p><section>mdo sde</section><text>pa dang / de bzhin gshegs pa'i sa la 'jug pa shes pa dang / tshig dang / nges pa'i tshig bstan pa thams cad la chos kyi 'khor lo skor ba dang / ma bstan par rang gis bzod pa </text></item>
<item><p>293b3</p><section>mdo sde</section><text>thob pa shes pa dang / spu'i khung bu gcig nas phyogs bcu'i 'jig rten gyi khams thams cad du rgya mtsho'i chu'i phung po rab tu 'thor ba shes shing sems can la chus gnod pa'ang </text></item>
<item><p>293b4</p><section>mdo sde</section><text>med pa dang / sems rin po che lta bu dang / nyon mongs pa'i dri ma thams cad sel ba shes pa dang / dge ba'i rtsa ba dang / bsod nams tshad med pa gsog pa dus gsum du yongs </text></item>
<item><p>293b5</p><section>mdo sde</section><text>su bsngo ba la mkhas pa'i cho ga shes pa dang / sangs rgyas kyi chos thams cad mngon par rdzogs par byang chub pas dbugs 'byin pa 'thob pa dang / sems can thams cad </text></item>
<item><p>293b6</p><section>mdo sde</section><text>kyi sems kyi spyod pa sprul pa'i byin gyi rlabs shes pa dang / sangs rgyas kyi spyod yul thams cad la 'jug pa shes pa dang / rang gi smon lam rgyun mi gcod cing sems can nye </text></item>
<item><p>293b7</p><section>mdo sde</section><text>bar 'dzin pa'i spyod pa'i byin gyis brlab pa kun tu ston pa shes pa dang / de bzhin gshegs pa'i ye shes la rnam par lta ba mngon sum du shes pa dang / de bzhin gshegs </text></item>
<item><p>294a1</p><section>mdo sde</section><text>pa'i gsang ba la 'jug pa shes pa dang / sems zhi zhing rab tu zhi la nye bar zhi ba dang / 'dul ba ji lta ba bzhin du sems can thams cad la dga' </text></item>
<item><p>294a2</p><section>mdo sde</section><text>ba dang / rtse ba dang / longs spyod thams cad kun tu bstan pa shes pa dang / thos pa tshad med pa 'dzin pa yang dag par rdzogs pa dang / thos pa thams cad kyis mi ngoms </text></item>
<item><p>294a3</p><section>mdo sde</section><text>shing mi chog la rgyun mi gcod pa dang / chos thams cad mi dmigs pa dang / 'jig rten gyi bya ba dang / tshul sna tshogs la 'jug pa dang / 'jig rten gyi chos thams cad </text></item>
<item><p>294a4</p><section>mdo sde</section><text>kyis mi gos pa dang / 'dul ba ji lta ba bzhin du sems can yongs su smin par byed pa dang / lkugs pa/ rna ba mi gsang ba/ grum po/ blun po/ 'on pa/ long ba </text></item>
<item><p>294a5</p><section>mdo sde</section><text>thams cad la spyod lam kun tu ston pa dang / bskal pa grangs med pa se go la gcig gtogs pa srid du byin gyis rlob cing chos ston pa shes pa dang / brgya byin dang /</text></item>
<item><p>294a6</p><section>mdo sde</section><text>tshangs pa dang / 'jig rten skyong ba zil gyis mnan pa'i phyir lag na rdo rje brgya stong grangs med bsam gyis mi khyab gzhal du med dpag tu med tshad med pa phyi bzhin 'brang </text></item>
<item><p>294a7</p><section>mdo sde</section><text>ba dang / sems can yongs su smin par bya ba'i phyir dbul po dang / sdug phongs pa byin gyis rlob pa dang / sangs rgyas thams cad kyi byang chub rang 'byung gi ye shes la lta ba </text></item>
<item><p>294b1</p><section>mdo sde</section><text>mngon sum du shes pa dang / nyan thos dang / rang sangs rgyas thams cad kyi spyod lam kun tu ston pa dang / phyogs bcu'i 'jig rten gyi khams thams cad du phyir mi ldog pa'i </text></item>
<item><p>294b2</p><section>mdo sde</section><text>chos kyi 'khor lo skor bar byin gyis rlob pa shes pa dang / sems can thams cad yongs su smin par bya ba'i phyir 'jig rten gyi khams grangs med cing bsam gyis mi khyab </text></item>
<item><p>294b3</p><section>mdo sde</section><text>pa mtshungs pa med gzhal du med de/ tshad med pa'i rdul phra rab kyi rdul snyed kyi bskal pa bye ba khrag khrig brgya stong dag sems kyi skad cig gcig la bstan pa thogs pa med </text></item>
<item><p>294b4</p><section>mdo sde</section><text>pa shes pa dang / nyan thos dang / rang sangs rgyas thams cad kyi kha dog dang / spyod lam bskal par kun tu ston pa dang / sems can yongs su smin par bya ba'i phyir byang chub </text></item>
<item><p>294b5</p><section>mdo sde</section><text>sems dpa'i spyod pa thams cad rgyun mi gcod pa dang / bsam gtan mkha' khyab pa la bsam gtan byed pa dang / sems can yongs su smin par bya ba'i phyir 'khor lha'i </text></item>
<item><p>294b6</p><section>mdo sde</section><text>bu mo glu len cing rol mo'i dbyangs sgra dang / sil snyan sna tshogs dang / pheg rdob dang / glu dbyangs len pa bye ba khrag khrig brgya stong dag dang / 'jig rten gyi khams rab </text></item>
<item><p>294b7</p><section>mdo sde</section><text>'byams thams cad du de bzhin gshegs pa thams cad kyi 'khor gyi dkyil 'khor du 'gro ba shes pa dang / gnas gang nas kyang g.yo ba med pa la de bzhin gshegs pa </text></item>
<item><p>295a1</p><section>mdo sde</section><text>thams cad la blta zhing bsnyen bkur bya ba dang / mchod pa'i las rgyun mi gcod pa shes pa dang / sems can mtha' yas pa yongs su smin par </text></item>
<item><p>295a2</p><section>mdo sde</section><text>bya ba'i phyir mthong ba dang / thos pa don yod pa 'dod cing gnas pa dang / sems can yongs su smin pa rnams ji lta ba bzhin du 'dul ba'i phyir sems kyi skad cig </text></item>
<item><p>295a3</p><section>mdo sde</section><text>la dga' ldan gnas na gnas pa dang / 'chi 'pho ba dang / skye ba dang / mngon par 'byung ba dang / dka' ba spyod pa kun tu ston pa dang / byang chub kyi snying </text></item>
<item><p>295a4</p><section>mdo sde</section><text>por 'gro ba dang / bdud 'dul ba kun tu ston pa dang / mngon par rdzogs par byang chub pa dang / chos kyi 'khor lo rab tu skor ba dang / yongs su mya ngan las 'das pa </text></item>
<item><p>295a5</p><section>mdo sde</section><text>chen po kun tu ston pa nas ji tsam du dam pa'i chos gnas pa dang / nub pa'i bar phyogs bcu thams cad kyi rdul phra rab kyi rdul snyed dag kun tu ston pa'ang shes la/ shin </text></item>
<item><p>295a6</p><section>mdo sde</section><text>tu mngon par rdzogs par yang 'tshang mi rgya ba ste/ bzang skyong / 'di ni rab tu zhi ba rnam par nges pa'i cho 'phrul gyi ting nge 'dzin ces bya'o// //bam po gnyis </text></item>
<item><p>295a7</p><section>mdo sde</section><text>pa| bzang skyong / ting nge 'dzin 'di'i yongs su sbyangs pa bya ba gang zhe na/ bzang skyong / chos gang yang kun tu mi 'dzin pa/ mi 'dor ba/ mi 'jog pa/ 'du byed thams </text></item>
<item><p>295b1</p><section>mdo sde</section><text>cad rab tu zhi ba/ chos thams cad ji lta ba bzhin du khong du chud pa/ chos thams cad kyi mnyam pa nyid la 'jug pa/ chos thams cad la mi rtog pa/ rnam par mi rtog pa /</text></item>
<item><p>295b2</p><section>mdo sde</section><text>rnam par mi sgrub pa/ kun nas mi slong ba/ mi skyed pa/ rtog pa dang / rnam par rtog pa dang / kun tu rtog pa yang dag par gcod pa/ sems kyi dmigs pa yid la mi byed </text></item>
<item><p>295b3</p><section>mdo sde</section><text>pa| rnam par shes pa yang dag par gcod pa/ 'dod chags dang / zhe sdang dang / gti mug yang dag par gcod pa/ mtha' dang / mtha' med pa yid la mi byed pa/ yid la byed </text></item>
<item><p>295b4</p><section>mdo sde</section><text>pa yang dag par gcod pa/ phung po dang / khams dang / skye mched kyi rang bzhin shes pa/ dran pa dang / blo gros dang / mos pa dang / rtog pa dang / ngo tsha shes pa dang / spyod pa dang / cho ga </text></item>
<item><p>295b5</p><section>mdo sde</section><text>dang / spyod yul la nan tan du byed cing gnas pa/ nyon mongs pa med pa'i sa dang ldan pa/ zhi ba'i sa dang ldan pa/ spros pa thams cad yang dag par gcod pa/ byang chub sems </text></item>
<item><p>295b6</p><section>mdo sde</section><text>dpa'i bslab pa thams cad dang / de bzhin gshegs pa'i spyod yul thams cad dang / yon tan thams cad yongs su 'grub pa 'di ni/ bzang skyong / ting nge 'dzin 'di'i </text></item>
<item><p>295b7</p><section>mdo sde</section><text>yongs su sbyang ba bya'o/ /bzang skyong / byang chub sems dpa' ni chos la sems shing chos dpyod pa yin te/ des ni de bzhin gshegs pa chos kyi skur yang yang dag par </text></item>
<item><p>296a1</p><section>mdo sde</section><text>rjes su mi mthong na chos kyi sku las gzhan du dmigs pa lta ci smos/ bzang skyong / 'di la byang chub sems dpa' 'di ltar so sor brtag par bya </text></item>
<item><p>296a2</p><section>mdo sde</section><text>ste| de bzhin gshegs pa zhes bya ba'i tshig 'di'i don ji lta bu/ ci gzugs de bzhin gshegs pa yin nam/ 'on te gzugs las gzhan zhig de bzhin gshegs pa </text></item>
<item><p>296a3</p><section>mdo sde</section><text>yin snyam du de ltar dpyod pa la mkhas par bya'o/ /de 'di ltar so sor rtog ste/ gzugs kyang de bzhin gshegs pa ma yin la/ gzugs las gzhan pa'ang ma yin </text></item>
<item><p>296a4</p><section>mdo sde</section><text>no| |de ci'i phyir zhe na/ gzugs ni bems po g.yo ba med pa/ dpyod pa med pa/ rtswa dang / rtsig pa dang / shing dang / bong ba dang / mig yor lta bur ngan pa/</text></item>
<item><p>296a5</p><section>mdo sde</section><text>dbu ba rdos pa lta bu yin zhing / 'byung ba chen po bzhi phan tshun nas bsdus pa ni gzugs zhes bya'o/ /gzugs ni rten cing 'brel pa las 'byung ngo / /gang rten cing 'brel </text></item>
<item><p>296a6</p><section>mdo sde</section><text>par 'byung ba de mi rtag pa'o/ /gang mi rtag pa de sdug bsngal ba'o/ /gang sdug bsngal ba de bdag med pa'o/ /gang bdag med pa de rang bzhin med pa'o/ /gang rang bzhin med pa de snang ba med pa'o/ /</text></item>
<item><p>296a7</p><section>mdo sde</section><text>gang snang ba med pa de yang dag pa ma yin/ gang yang dag pa ma yin pa de rdzun pa slu ba'i chos so/ /gang rdzun pa slu pa'i chos de mi bden pa'o/ /gang mi bden pa de de bzhin </text></item>
<item><p>296b1</p><section>mdo sde</section><text>nyid ma yin no/ /gang de bzhin nyid ma yin pa de de bzhin gshegs pa ma yin no/ /de bzhin gshegs pa ni bden pa/ yang dag pa de bzhin nyid/ ma nor ba de bzhin nyid/</text></item>
<item><p>296b2</p><section>mdo sde</section><text>gzhan ma yin pa de bzhin nyid/ ma log pa/ bden pa smra ba/ yang dag pa smra ba/ shes pa smra ba/ ye shes kyi mtshon cha can/ ye shes mtha' yas pa dang ldan pa/ thams cad </text></item>
<item><p>296b3</p><section>mdo sde</section><text>mkhyen pa/ thams cad gzigs pa/ stobs bcu dang ldan pa/ mi 'jigs pa bzhi dam pa'i pha rol tu phyin pa thob pa/ mi rtog pa/ rnam par mi rtog pa/ mi gos pa/ nam </text></item>
<item><p>296b4</p><section>mdo sde</section><text>mkha' dang mtshungs pa/ grangs kyi chos rnams kyis mi 'grangs pa/ ma byas pa/ ma skyes pa/ ma 'gags pa/ 'jug pa med pa/ mtha' yas pa/ gnas med pa/ rnam par mi </text></item>
<item><p>296b5</p><section>mdo sde</section><text>rig pa| rnam par shes par bya ba ma yin pa/ kun tu rgyu ba med pa/ shin tu dag pa/ nyon mongs pa med pa/ ma byung ba/ spyod pa med pa/ gnas med pa'o snyam mo/ /de 'di </text></item>
<item><p>296b6</p><section>mdo sde</section><text>ltar so sor rtog ste/ gzugs de bzhin gshegs pa ma yin/ gzugs las gzhan pa'ang ma yin no/ /de ci'i phyir zhe na/ gal te gzugs las gzhan pa zhig de bzhin </text></item>
<item><p>296b7</p><section>mdo sde</section><text>gshegs pa yin na ni nam mkha' yang de bzhin gshegs par 'gyur ro/ /de ci'i phyir zhe na/ nam mkha' ni gzugs med pa/ bstan du med pa/ thogs pa med pa/ rnam </text></item>
<item><p>297a1</p><section>mdo sde</section><text>bar mi rig pa/ gnas pa med pa/ gzung du med pa/ gnas med pa/ mtshan nyid med pa'o snyam mo/ /de 'di ltar so sor rtog ste/ gal te gzugs de </text></item>
<item><p>297a2</p><section>mdo sde</section><text>bzhin gshegs pa ma yin/ gzugs las gzhan pa'ang ma yin na/ ci tshor ba de bzhin gshegs par 'gyur ram/ 'on te tshor ba las gzhan pa zhig snyam mo/ /de 'di </text></item>
<item><p>297a3</p><section>mdo sde</section><text>ltar so sor rtog ste/ tshor ba de bzhin gshegs pa ma yin/ tshor ba las gzhan pa'ang ma yin no/ /de ci'i phyir zhe na/ de bzhin gshegs pas ni gang ci tshor yang rung </text></item>
<item><p>297a4</p><section>mdo sde</section><text>ste de thams cad sdug bsngal ba'o/ /gang sdug bsngal ba de rtog pa'i mtshan nyid do/ /rtog pa'i mtshan nyid gang yin pa de de bzhin gshegs pa ma yin/ tshor ba ni chu'i chu </text></item>
<item><p>297a5</p><section>mdo sde</section><text>bur lta bu'o/ /ngan pa'o/ /rten cing 'brel bar 'byung ba'o/ /reg pa 'dus pa las byung ba'o/ /reg pa las skyes pa ni tshor ba'o zhes gsungs na/ de bzhin gshegs pa </text></item>
<item><p>297a6</p><section>mdo sde</section><text>ni chu'i chu bur lta bu ma yin/ ngan pa ma yin/ rten cing 'brel bar 'byung ba ma yin/ de bzhin gshegs pa ni reg pa las skyes pa ma yin/ reg pa 'dus pa las byung </text></item>
<item><p>297a7</p><section>mdo sde</section><text>ba ma yin/ tshor ba ji lta ba bzhin du reg pa las skyes pa ma yin no/ /de ci'i phyir zhe na/ de bzhin gshegs pa ni tshor ba thams cad 'gog pa'i ting nge 'dzin la snyoms </text></item>
<item><p>297b1</p><section>mdo sde</section><text>par zhugs pa ste/ tshor ba dang bral ba/ tshor ba thams cad kyi mchog brnyes pa/ gdung ba thams cad shin tu sbyangs pa/ nyon mongs pa dang / gtse ba dang / gnod pa thams cad spangs </text></item>
<item><p>297b2</p><section>mdo sde</section><text>pa| ma bcings pa/ ma grol ba/ yongs su mya ngan las ma 'das pa/ mya ngan las 'das pa'i dbyings rnyog pa med pa'o/ /de bzhin gshegs pa ni ma skyes pa/ rnam par mi rtog </text></item>
<item><p>297b3</p><section>mdo sde</section><text>pa| mi mthong ba/ ma thos pa/ snam du med pa/ myang du med pa/ rig par byar med pa/ mtshan mar med pa/ rnam par mi reg pa/ rnam par shes par bya ba ma yin pa'o snyam mo//</text></item>
<item><p>297b4</p><section>mdo sde</section><text>des de ltar so sor brtags na tshor ba de bzhin gshegs pa ma yin/ tshor ba las gzhan pa'ang ma yin no/ /de ci'i phyir zhe na/ gal te tshor ba las gzhan zhig de bzhin gshegs </text></item>
<item><p>297b5</p><section>mdo sde</section><text>par 'gyur na/ rtswa dang / shing gel pa dang / sman dang / 'khri shing dang / nags tshal thams cad kyang de bzhin gshegs par 'gyur ro/ /de ci'i phyir zhe na/ rtswa dang / shing </text></item>
<item><p>297b6</p><section>mdo sde</section><text>gel ba dang / sman dang / 'khri shing 'dzings pa dang / nags tshal thams cad ni tshor ba med pa'o snyam mo/ /de 'di ltar so sor rtog ste/ gal te tshor ba de bzhin gshegs pa ma </text></item>
<item><p>297b7</p><section>mdo sde</section><text>ma yin| tshor ba las gzhan pa'ang ma yin na/ ci 'du shes de bzhin gshegs pa'am/ 'on te 'du shes las gzhan pa zhig gam snyam mo/ /de 'di ltar so sor rtog ste/ 'du </text></item>
<item><p>298a1</p><section>mdo sde</section><text>shes de bzhin gshegs pa ma yin/ 'du shes las gzhan pa'ang ma yin no/ /de ci'i phyir zhe na/ 'du shes ni smig rgyu lta bu/ mig dang /</text></item>
<item><p>298a2</p><section>mdo sde</section><text>gzugs dang / snang ba dang / yid la byed pa 'dus pa las nges par byung ba'o/ /de bzhin gshegs pa ni 'du shes ma yin te/ smig rgyu lta bu ma yin/ mig dang / gzugs </text></item>
<item><p>298a3</p><section>mdo sde</section><text>dang / snang ba dang / yid la byed pa las nges par 'byung ba ma yin/ 'du shes ji lta ba bzhin du mig dang / gzugs dang / snang ba dang / yid la byed pa 'dus pa las </text></item>
<item><p>298a4</p><section>mdo sde</section><text>byung ba ma yin no/ /de ci'i phyir zhe na/ de bzhin gshegs pa ni bsam gyis mi khyab pa/ bsam par bya ba ma yin pa/ sems pa med pa/ sems pa dang bral ba/</text></item>
<item><p>298a5</p><section>mdo sde</section><text>sems mtshungs pa med pa/ 'gro bar 'jug pa med pa/ 'ong bar 'jug pa med pa/ 'gro ba med pa/ 'gro ba yang dag par gcod pa/ dpag pa ma yin pa/ gcad du </text></item>
<item><p>298a6</p><section>mdo sde</section><text>med pa| bu ga med pa/ rdzas ma yin pa/ tha dad pa ma yin pa/ dbyer med pa yang dag pa/ rtsom pa med pa/ bzhugs pa med pa/ reg par byar med pa'o snyam mo/ /de </text></item>
<item><p>298a7</p><section>mdo sde</section><text>'di ltar so sor rtog ste/ 'du shes de bzhin gshegs pa ma yin/ 'du shes las gzhan pa'ang ma yin no/ /gal te 'du shes las gzhan pa zhig de bzhin gshegs </text></item>
<item><p>298b1</p><section>mdo sde</section><text>par gyur na ni/ shing dang / bong ba thams cad kyang de bzhin gshegs par 'gyur ro/ /de ci'i phyir zhe na/ shing dang / bong ba thams cad ni 'du shes med pa'o snyam mo/ /de </text></item>
<item><p>298b2</p><section>mdo sde</section><text>'di ltar so sor rtog ste/ gal te 'du shes de bzhin gshegs pa ma yin/ 'du shes las gzhan pa'ang ma yin na ci 'du byed rnams de bzhin gshegs pa'am/ 'on te </text></item>
<item><p>298b3</p><section>mdo sde</section><text>'du byed rnams las gzhan pa zhig gam snyam mo/ /de 'di ltar so sor rtog ste/ 'du byed rnams de bzhin gshegs pa ma yin/ 'du byed rnams las gzhan pa'ang ma </text></item>
<item><p>298b4</p><section>mdo sde</section><text>yin no/ /de ci'i phyir zhe na/ 'du byed rnams ni dngos po med pa/ rdzun pa slu ba'i chos can/ ma rig pa 'dus pa las byung ba'o/ /'du byed rnams ni ma rig pa 'dus pa </text></item>
<item><p>298b5</p><section>mdo sde</section><text>las skyes pa yin no/ /de bzhin gshegs pa ni dngos po med pa ma yin/ rdzun pa ma yin/ slu ba'i chos ma yin/ 'du byed rnams ji lta ba bzhin du ma rig pa 'dus pa las </text></item>
<item><p>298b6</p><section>mdo sde</section><text>skyes pa ma yin no/ /de ci'i phyir zhe na/ de bzhin gshegs pa ni ma rig pa 'gog pa'i ting nge 'dzin la snyoms par zhugs pa ste/ gzugs na spyod pa'i ting nge 'dzin mtshan </text></item>
<item><p>298b7</p><section>mdo sde</section><text>ma bcas pa dang / mi g.yo ba'i ting nge 'dzin las shin tu 'das nas 'du shes dang / tshor ba 'gog pa nye bar bsgrubs te gnas pa'o/ /de bzhin gshegs pa ni zhi ba'o/ /mi snang </text></item>
<item><p>299a1</p><section>mdo sde</section><text>ba'o| |bltar mi mthong ba'o/ /mtha' yas pa'o/ /sprin dang mtshungs pa'o/ /rab tu ma zhi ba'o/ /rab tu zhi ba ma yin pa'o/ /zhi ba dang bral ba'o/ /</text></item>
<item><p>299a2</p><section>mdo sde</section><text>zhi ba med pa'o/ /dag pa'o/ /nyon mongs pa med pa'o/ /len pa med pa'o/ /byams pa med pa'o/ /'khor byed med pa'o/ /'khor byed dang bral ba'o/ /mi gnas pa'i tshul </text></item>
<item><p>299a3</p><section>mdo sde</section><text>gyis gnas pa'o/ /mdud pa med pa'o/ /'chi 'pho med pa'o/ /'chi 'pho bar mi 'gyur ba'o/ /chos ma yin pa'o/ /chos ma yin pa'ang ma yin pa'o/ /zhing ma yin pa'o/ /</text></item>
<item><p>299a4</p><section>mdo sde</section><text>zhing ma yin pa'ang ma yin pa'o/ /mi zad pa'o/ /mi zad pa'ang ma yin pa'o/ /zad pa dang bral ba'o/ /skad cig pa'o/ /mi 'khrugs pa'o snyam mo/ /de 'di ltar so sor rtog ste/ 'du </text></item>
<item><p>299a5</p><section>mdo sde</section><text>byed rnams de bzhin gshegs pa ma yin/ 'du byed rnams las gzhan pa'ang ma yin no/ /de ci'i phyir zhe na/ gal te 'du byed rnams las gzhan pa zhig de bzhin gshegs </text></item>
<item><p>299a6</p><section>mdo sde</section><text>par gyur na ni/ de bzhin gshegs pa dngos po med par 'gyur ro/ /de ci'i phyir zhe na/ dngos po med pa ni 'du byed pa ma yin pa'i phyir ro/ /de 'di ltar so sor rtog ste/</text></item>
<item><p>299a7</p><section>mdo sde</section><text>gal te 'du byed rnams de bzhin gshegs pa ma yin/ 'du byed rnams las gzhan pa'ang ma yin na/ ci rnam par shes pa de bzhin gshegs par 'gyur ram /</text></item>
<item><p>299b1</p><section>mdo sde</section><text>'on te rnam par shes pa las gzhan pa zhig gam snyam mo/ /de 'di ltar so sor rtog ste/ rnam par shes pa de bzhin gshegs pa ma yin/ rnam par shes pa las gzhan pa'ang </text></item>
<item><p>299b2</p><section>mdo sde</section><text>ma yin no/ /de ci'i phyir zhe na/ rnam par shes pa ni sgyu ma lta bu/ gsob gsog yang dag pa ma yin pa/ 'du byed 'dus pa las skyes pa/ tshul bzhin ma yin pa yid la byed </text></item>
<item><p>299b3</p><section>mdo sde</section><text>pa| 'dus pa las byung ba yin no/ /de bzhin gshegs pa ni gsob ma yin/ yang dag pa ma yin pa ma yin/ tshul bzhin ma yin pa yid la byed pa 'dus pa las nges par skyes pa </text></item>
<item><p>299b4</p><section>mdo sde</section><text>ma yin| rnam par shes pa ji lta ba bzhin du tshul bzhin ma yin pa yid la byed pa 'dus pa las byung ba ma yin no/ /de ci'i phyir zhe na/ de bzhin gshegs pa ni sems dang /</text></item>
<item><p>299b5</p><section>mdo sde</section><text>yid dang / rnam par shes pa dang bral ba/ yi ge med pa/ sgra med pa/ yul med pa/ dngos po med pa/ sems med pa/ ldan pa ma yin pa/ mi ldan pa'ang ma yin pa/ blo </text></item>
<item><p>299b6</p><section>mdo sde</section><text>gros med pa/ blo gros med pa'ang ma yin pa/ rtogs pa med pa/ rtogs pa med pa'ang ma yin pa/ 'gro ba med pa/ 'gro ba med pa'ang ma yin pa/ gnyis su med pa/ gnyis </text></item>
<item><p>299b7</p><section>mdo sde</section><text>lta bur bya ba ma yin pa/ mi 'da' ba/ mtshan nyid med pa/ mtshan nyid dang bral ba/ mtshan nyid ma yin pa/ ma spros pa/ sgo ma yin pa/ chags pa med pa/ chags pa dang bral </text></item>
<item><p>300a1</p><section>mdo sde</section><text>ba| mthun par byed pa/ de bzhin nyid kyis rab tu phye ba/ de kho na ma yin pa/ de kho na ma yin pa'ang ma yin pa'o snyam mo/ /de 'di ltar so sor </text></item>
<item><p>300a2</p><section>mdo sde</section><text>rtog ste| rnam par shes pa de bzhin gshegs pa ma yin/ rnam par shes pa las gzhan pa'ang ma yin no/ /gal te rnam par shes pa las gzhan pa zhig de bzhin gshegs </text></item>
<item><p>300a3</p><section>mdo sde</section><text>par gyur na ni mig yor yang de bzhin gshegs par 'gyur ro/ /de ci'i phyir zhe na/ mig yor ni rnam par shes pa ma yin pa'i phyir ro/ /de 'di ltar so sor rtog ste/</text></item>
<item><p>300a4</p><section>mdo sde</section><text>de bzhin gshegs pa ni 'das pa las mi dmigs/ ma 'ongs pa las ma yin/ da ltar byung ba las mi dmigs so/ /mi dmigs pas mi rtog go /rnam par mi </text></item>
<item><p>300a5</p><section>mdo sde</section><text>rtog go /mi rtog na so sor mi gnas so/ /so sor mi gnas na 'phro bar mi byed do/ /mi 'phro na zhum par mi 'gyur ro/ /zhum pa med na yongs su gdung ba med do/ /yongs </text></item>
<item><p>300a6</p><section>mdo sde</section><text>su gdung ba med na kun tu gdung ba med do/ /kun tu gdung ba med na rjes su gdung ba med do/ /gang rjes su gdung ba med na de mi gdung ba'o/ /gang mi gdung ba de kun tu </text></item>
<item><p>300a7</p><section>mdo sde</section><text>mi rgyug go /rnam par mi rgyug go /gang mi rgyug pa de rnam par mi rgyug go /rnam par mi rgyug pa de mi nyams so/ /gang mi nyams pa de rnam par mi 'khyam mo/ /gang rnam par </text></item>
<item><p>300b1</p><section>mdo sde</section><text>mi 'khyam pa de 'khyam pa med do/ /gang 'khyam pa med pa de 'khyam pa ma yin pa'o/ /gang 'khyam pa ma yin pa de rlom sems med pa'o/ /gang rlom sems med pa de bag yod pa'o/ /</text></item>
<item><p>300b2</p><section>mdo sde</section><text>gang bag yod pa de 'phags pa'o/ /gang 'phags pa de dgra bcom pa'o/ /gang dgra bcom pa gang yin pa de la bdag gi rdul med do/ /sems can gyi rdul med do/ /srog gi rdul </text></item>
<item><p>300b3</p><section>mdo sde</section><text>med do| |gang zag gi rdul med do/ /phung po'i rdul med do/ /khams kyi rdul med do/ /skye mched kyi rdul med do/ /dngos po'i rdul med do/ /rgyu'i rdul med do/ /rkyen gyi rdul </text></item>
<item><p>300b4</p><section>mdo sde</section><text>med do| |dmigs pa'i rdul med do/ /kun 'byung ba'i rdul med do/ /nga rgyal gyis lhag par byed pa'i rdul med do/ /tshor ba'i rdul med do/ /'dod chags kyi rdul med do/ /zhe </text></item>
<item><p>300b5</p><section>mdo sde</section><text>sdang gi rdul med do/ /gti mug gi rdul med do/ /khro ba'i rdul med do/ /'khon du 'dzin pa'i rdul med do/ /nga rgyal gyi rdul med do/ /nga rgyal dang / 'chab pa dang / yongs su </text></item>
<item><p>300b6</p><section>mdo sde</section><text>gdung ba'i rdul med do/ /nga rgyal dang lhag pa'i nga rgyal gyi rdul med do/ /sems can dmyal ba dang / dud 'gro dang / yi dwags kyi rdul med do/ /gshin rje'i 'jig rten gyi rdul </text></item>
<item><p>300b7</p><section>mdo sde</section><text>med do| |'dod pa'i khams kyi rdul med do/ /gzugs kyi khams kyi rdul med do/ /gzugs med pa'i khams kyi rdul med do/ /'khor ba'i rdul med do/ /rnam pa de lta </text></item>
<item><p>301a1</p><section>mdo sde</section><text>bur rdul mi dmigs te/ gang 'dod chags dang bral zhing rdul med pa de dag 'phags pa zhes bya/ dgra bcom pa zhes bya/ grol ba zhes bya /</text></item>
<item><p>301a2</p><section>mdo sde</section><text>rnam par grol ba zhes bya/ lha'i dam pa zhes bya/ rtag tu mnyam par gzhag pa zhes bya/ sangs rgyas zhes bya ste/ de chos gang la'ang rlom sems med do/ /rlom sems med pa </text></item>
<item><p>301a3</p><section>mdo sde</section><text>kun nas nyon mongs par mi 'gyur ro/ /kun nas nyon mongs pa med na kun tu gdung ba med do/ /kun tu gdung ba med na rang bzhin thob par 'gyur ro/ /rang bzhin thob na </text></item>
<item><p>301a4</p><section>mdo sde</section><text>chos gang la'ang mi spyod do/ /mi spyod na 'di ltar/ ci gzugs byang chub mngon par rdzogs par 'tshang rgya'am/ 'on te tshor ba dang / 'du shes pa dang / 'du byed dang /</text></item>
<item><p>301a5</p><section>mdo sde</section><text>rnam par shes pa byang chub mngon par rdzogs par 'tshang rgya'am/ su zhig byang chub mngon par rdzogs par 'tshang rgya/ ci phung po lnga chos ston tam/ phung po lnga ni yang dag </text></item>
<item><p>301a6</p><section>mdo sde</section><text>pa ma yin pa/ sgyu ma lta bu/ gsob/ gsog /dngos po med pa/ tshul bzhin ma yin pa yid la byed pa 'dus ba las byung ba'o/ /chos kyi dbyings ni gsob ma yin/ gsog </text></item>
<item><p>301a7</p><section>mdo sde</section><text>ma yin| yang dag pa ma yin pa ma yin/ tshul bzhin ma yin pa yid la byed pa las byung ba ma yin/ sgyu ma lta bu ma yin/ smig rgyu lta bu ma yin/ chu zla lta bu ma yin/ brag ca </text></item>
<item><p>301b1</p><section>mdo sde</section><text>lta bu ma yin na su zhig chos 'di ston/ de ci'i phyir zhe na/ bzang skyong / chos kyi dbyings ni dag pa/ bden pa/ yang dag pa/ gzhan ma yin pa/ de bzhin nyid/ ma nor ba de bzhin </text></item>
<item><p>301b2</p><section>mdo sde</section><text>nyid yin na/ de ston pa su yin/ phung po lnga rnams ni mi rtag pa/ sdug bsngal ba/ stong pa/ bdag med pa/ rten cing 'brel par byung ba/ ngan pa/ 'jig pa'i chos can no/ /byang </text></item>
<item><p>301b3</p><section>mdo sde</section><text>chub ni ji lta ba bzhin du spros pa med de/ gzung du med pa/ sgra med pa/ mi snang ba/ bltar med pa/ mtshan ma med pa/ mtha' yas pa/ nam mkha' dang mtshungs pa/ mnyam pa </text></item>
<item><p>301b4</p><section>mdo sde</section><text>med pa| mi mnyam pa dang mnyam pa/ sems dang / yid dang / rnam par shes pa dang bral ba/ sgra skad thams cad kyi rjes su zhugs pa/ yul na mi gnas pa/ phyogs na mi </text></item>
<item><p>301b5</p><section>mdo sde</section><text>gnas pa/ brtag tu med pa/ bstan du med pa/ zhi ba/ zhi ba dang bral ba/ bsil bar gyur pa/ kun gzhi med pa/ gnas med pa/ 'dus ma byas pa/ mi skye ba/ mi 'gog </text></item>
<item><p>301b6</p><section>mdo sde</section><text>pa| mi gnyis pa la gnas pa/ de bzhin nyid/ gzhan ma yin pa de bzhin nyid/ mi 'gyur ba de bzhin nyid/ ma 'ongs pa de bzhin nyid/ 'gro ba med pa'i de bzhin nyid /</text></item>
<item><p>301b7</p><section>mdo sde</section><text>'khor ba dang / mya ngan las 'das pa mnyam pa'o/ /bzang skyong / de bzhin nyid ni kun nas nyon mongs pa ma yin/ rnam par byang ba ma yin/ rnam par dag pa ma yin no/ /de </text></item>
<item><p>302a1</p><section>mdo sde</section><text>bzhin nyid ni 'khor ba ma yin/ yongs su mya ngan las 'das pa ma yin no/ /de bzhin nyid ni skye ba ma yin/ 'gag pa ma yin no/ /de bzhin </text></item>
<item><p>302a2</p><section>mdo sde</section><text>nyid ni tha ma ma yin/ 'bring ma yin/ mchog ma yin no/ /de bzhin nyid ces bya ba ni chos kyi dbyings te/ chos kyi dbyings ni bdag dang / chos kyi ngo bo nyid kyi gnas ma yin/</text></item>
<item><p>302a3</p><section>mdo sde</section><text>chos kyi rang bzhin gyi gnas ma yin/ chos thams cad kyi gnas ma yin te/ stong pa nyid stong pa nyid kyi gnas/ don dam pa stong pa nyid kyi gnas/ chen po stong pa nyid kyi </text></item>
<item><p>302a4</p><section>mdo sde</section><text>gnas| mchog gi stong pa nyid kyi gnas/ shin tu gnas pa'i gnas so/ /chos kyi dbyings ni mi g.yo ba/ mi gnas pa/ gnas med pa/ rang bzhin med pa/ rgyu ba med </text></item>
<item><p>302a5</p><section>mdo sde</section><text>pa| blang ba med pa/ dor ba med pa/ khas len pa med pa/ 'dzin pa med pa'o/ /gang chos 'di shes shing shes pa la'ang rlom sems med pa de ni chos kyi dbyings zhes bya'o/ /chos kyi </text></item>
<item><p>302a6</p><section>mdo sde</section><text>dbyings ni sangs rgyas te/ sangs rgyas ni yang dag pa'i mtha'o/ /rdul med pa'o/ /zhi ba'o/ /bsil bar gyur pa'o/ /ma skyes pa'o/ /ma 'gags pa'o/ /phung po ni spros </text></item>
<item><p>302a7</p><section>mdo sde</section><text>pa dang bcas pa ste/ de dag la byang chub sems dpa' 'di ltar so sor rtog ste/ spros pa dang bcas pa'i phung po lnga ji ltar byang chub mngon par rdzogs par 'tshang rgya </text></item>
<item><p>302b1</p><section>mdo sde</section><text>snyam nas/ de 'di ltar so sor rtog ste/ ci gzugs byang chub mngon par rdzogs par 'tshang rgya'am/ 'on te tshor ba dang / 'du shes dang / 'du byed dang / rnam par shes pa </text></item>
<item><p>302b2</p><section>mdo sde</section><text>byang chub mngon par rdzogs par 'tshang rgya/ gzugs ni bems po/ g.yo ba med pa/ sems pa med pa/ rtswa dang / rtsig pa dang / shing dang / mig yor lta bu ste/ de </text></item>
<item><p>302b3</p><section>mdo sde</section><text>ni byang chub mngon par rdzogs par 'tshang mi rgya'o/ /tshor ba ni chu'i chu bur lta bu ngan pa/ reg pa/ 'dus pa las byung ba ste/ de'ang byang chub mngon par rdzogs par 'tshang mi rgya'o//</text></item>
<item><p>302b4</p><section>mdo sde</section><text>'du shes ni smig rgyu lta bu ste/ mig dang / gzugs dang / snang ba dang / yid la byed pa 'dus pa las byung ba ste/ de'ang byang chub mngon par rdzogs par 'tshang mi rgya'o/ /</text></item>
<item><p>302b5</p><section>mdo sde</section><text>'du byed rnams ni dngos po med pa/ rdzun pa slu ba'i chos can/ ma rig pa 'dus pa las byung ba ste de dag kyang byang chub mngon par rdzogs par 'tshang mi rgya'o/ /rnam par shes </text></item>
<item><p>302b6</p><section>mdo sde</section><text>pa ni sgyu ma lta bu/ gsob/ gsog /yang dag pa ma yin pa/ 'du byed 'dus pa las nges par skyes pa/ tshul bzhin ma yin pa yid la byed pa 'dus pa las byung ba ste /</text></item>
<item><p>302b7</p><section>mdo sde</section><text>de'ang byang chub mngon par rdzogs par 'tshang mi rgya'o snyam mo/ /bzang skyong / byang chub sems dpa' de 'di ltar so sor rtog ste/ gal te phung po lnga byang chub mngon par rdzogs </text></item>
<item><p>303a1</p><section>mdo sde</section><text>par 'tshang mi rgya na/ mtshan gyis byang chub mngon par rdzogs par 'tshang rgya'am/ ci chos kyis mngon par rdzogs par 'tshang rgya'am/ 'on te </text></item>
<item><p>303a2</p><section>mdo sde</section><text>dge ba'i rtsa bas sam/ de ji lta bu zhig snyam mo/ /de 'di ltar so sor rtog ste/ mtshan gyis kyang byang chub mngon par rdzogs par 'tshang mi rgya'o/ /gal te mtshan gyis byang chub </text></item>
<item><p>303a3</p><section>mdo sde</section><text>mngon par rdzogs par 'tshang rgya bar gyur na ni 'khor los bsgyur ba'i rgyal po'ang byang chub mngon par rdzogs par 'tshang rgya bar 'gyur ro/ /de ci'i phyir zhe na/ 'khor los </text></item>
<item><p>303a4</p><section>mdo sde</section><text>bsgyur ba'ang mtshan sum cu rtsa gnyis dang ldan pa'i phyir ro snyam mo/ /de 'di ltar so sor rtog ste/ gal te mtshan gyis byang chub mngon par rdzogs par 'tshang mi rgya na/ ci chos </text></item>
<item><p>303a5</p><section>mdo sde</section><text>kyi mngon par rdzogs par 'tshang rgya'am snyam mo/ /de 'di snyam du sems te/ chos kyis kyang byang chub mngon par rdzogs par 'tshang mi rgya'o/ /de ci'i phyir zhe na/ chos </text></item>
<item><p>303a6</p><section>mdo sde</section><text>ni gzugs med pa/ bstan du med pa/ thogs pa med pa/ rnam par rig pa med pa/ gnas med pa/ snang ba med pa/ bstan du med pa/ bltar mi mthong ba/ ma skyes pa /</text></item>
<item><p>303a7</p><section>mdo sde</section><text>ma 'gags pa/ nam mkha' dang mtshungs pa ste/ de'ang byang chub mngon par rdzogs par 'tshang mi rgya'o snyam mo/ /de 'di ltar so sor rtog ste/ gal te chos kyis byang chub </text></item>
<item><p>303b1</p><section>mdo sde</section><text>mngon par rdzogs par 'tshang mi rgya na dge ba'i rtsa bas byang chub mngon par rdzogs par 'tshang rgya'am/ de ji lta bu zhig snyam mo/ /de 'di snyam du sems te/ dge ba'i rtsa bas kyang byang </text></item>
<item><p>303b2</p><section>mdo sde</section><text>chub mngon par rdzogs par 'tshang mi rgya'o/ /de ci'i phyir zhe na/ byang chub sems dpa' dge ba'i rtsa ba bsdus nas byang chub kyi snying po la mi 'dug la/ sangs rgyas nyid bzung </text></item>
<item><p>303b3</p><section>mdo sde</section><text>nas kyang mi ldang ste/ de rgyu gzhan dang / gzhan la so sor brtags na ma dmigs pa dang / byang chub mngon par rdzogs par 'tshang rgya ba de su zhig snyam mo/ /des de ltar so sor </text></item>
<item><p>303b4</p><section>mdo sde</section><text>brtags na dge ba'i rtsa ba'ang ma dmigs nas/ ci dge ba'i rtsa ba rnams gzugs kyis bsags pa zhig gam/ 'on te tshor ba dang / 'du shes dang / 'du byed dang / rnam par shes pas sam/</text></item>
<item><p>303b5</p><section>mdo sde</section><text>gzugs ni bems po/ g.yo ba med pa/ sems pa med pa ste/ des kyang dge ba'i rtsa ba ma bsags/ tshor ba ni chu'i chu bur lta bu ngan pa/ rten cing 'brel bar byung ba/ reg pa </text></item>
<item><p>303b6</p><section>mdo sde</section><text>'dus pa las byung ba ste/ des kyang dge ba'i rtsa ba ma bsags/ 'du shes ni smig rgyu lta bu/ mig dang / gzugs dang / snang ba dang / yid la byed pa 'dus pa las byung ba </text></item>
<item><p>303b7</p><section>mdo sde</section><text>ste| des kyang dge ba'i rtsa ba ma bsags/ 'du byed ni dngos po med pa/ rdzun pa slu ba'i chos can/ ma rig pa 'dus pa las byung ba ste/ de dag gis kyang dge ba'i rtsa ba ma bsags/</text></item>
<item><p>304a1</p><section>mdo sde</section><text>rnam par shes pa ni sgyu ma lta bu/ gsob/ gsog /yang dag pa ma yin pa/ 'du byed 'dus pa las nges par skyes pa/ tshul bzhin ma yin pa </text></item>
<item><p>304a2</p><section>mdo sde</section><text>yid la byed pa 'dus pa las byung ba ste/ des kyang dge ba'i rtsa ba ma bsags so snyam nas des de ltar brtags pa dang / gang gis dge ba'i rtsa ba bsags pa de mi dmigs </text></item>
<item><p>304a3</p><section>mdo sde</section><text>so| |des de ltar brtags na mi dmigs te/ mi dmigs so snyam pa'i rlom sems kyang med do/ /gang byang chub kyi snying po la 'dug pa de'ang mi dmigs te/ mi dmigs so </text></item>
<item><p>304a4</p><section>mdo sde</section><text>snyam pa'i rlom sems kyang med do/ /des byang chub kyang mi dmigs te/ mi dmigs so snyam pa'i rlom sems kyang med do/ /'di la su zhig mngon par rdzogs par 'tshang rgya </text></item>
<item><p>304a5</p><section>mdo sde</section><text>ba de'ang mi dmigs te/ mi dmigs so snyam pa'i rlom sems kyang med do/ /des de ltar so sor brtags nas byang chub kyi rlom sems kyang med/ sems can gyi rlom sems </text></item>
<item><p>304a6</p><section>mdo sde</section><text>kyang med/ sangs rgyas kyi ye shes kyi rlom sems kyang med pa de/ bzang skyong / bla na med pa yang dag par rdzogs pa'i byang chub ste/ de chos gang la'ang rlom sems med </text></item>
<item><p>304a7</p><section>mdo sde</section><text>do| |de ci'i phyir zhe na/ de chos gang yang skye ba'ang mi mthong / 'gag pa'ang mi mthong ste/ yang dag pa ji lta ba bzhin du zhi ba'i gnas khong du chud pas de'i phyir sangs </text></item>
<item><p>304b1</p><section>mdo sde</section><text>rgyas zhes bya ste/ de ni rtog pa dang / rnam par rtog pa dang / kun tu rtog pa thams cad la mi 'jug ste/ de ni zhi ba'o/ /bsil bar gyur pa'o/ /sems dang / yid dang / rnam par shes </text></item>
<item><p>304b2</p><section>mdo sde</section><text>pa dang bral ba ni sangs rgyas zhes bya ste/ bzang skyong / 'di ni rab tu zhi ba rnam par nges pa'i cho 'phrul zhes bya ba'i ting nge 'dzin to/ /bzang skyong / ting nge 'dzin 'di la slob pa'i </text></item>
<item><p>304b3</p><section>mdo sde</section><text>byang chub sems dpa' ni ting nge 'dzin thams cad kyis mngon par 'byung ba yin no/ /de nas bcom ldan 'das la 'jam dpal gzhon nur gyur pas 'di skad ces gsol </text></item>
<item><p>304b4</p><section>mdo sde</section><text>to| |bcom ldan 'das/ gang sangs rgyas bcom ldan 'das rnams ma skyes/ ma 'gags kyang skye zhing 'gag par kun tu gda' ba dang / yi ge gcig kyang mi brjod la/ 'khor </text></item>
<item><p>304b5</p><section>mdo sde</section><text>bye ba grangs ma mchis pa la chos ston par yang kun tu gda' ba'i sangs rgyas bcom ldan 'das rnams kyi thabs la mkhas pa ni ngo mtshar to/ /de nas bcom ldan 'das kyis 'jam </text></item>
<item><p>304b6</p><section>mdo sde</section><text>dpal gzhon nur gyur pa la 'di skad ces bka' stsal to/ /'jam dpal/ gang yon tan gyi snying po bcu gnyis kyis mngon par 'phags pa'i sangs rgyas kyi zhing du bla na med pa </text></item>
<item><p>304b7</p><section>mdo sde</section><text>yang dag par rdzogs pa'i byang chub mngon par rdzogs par sangs rgyas la bskal pa snyigs ma'ang kun tu ston pa dang / dus snyigs ma dang / sems can snyigs ma dang / nyon </text></item>
<item><p>305a1</p><section>mdo sde</section><text>mongs pa snyigs ma dang / tshe snyigs ma dang / theg pa tha dad pa dang / kun nas nyon mongs pa can gyi sangs rgyas kyi zhing nye bar ston pa dang / chos ston pa </text></item>
<item><p>305a2</p><section>mdo sde</section><text>sna tshogs dang / sems can yongs su smin par byed pa sna tshogs dang / gzhan mu stegs can gyis dkrugs pa'i nyon mongs pa dang / bdud dang bdud kyi nye ba'i nyon mongs pa dang /</text></item>
<item><p>305a3</p><section>mdo sde</section><text>bdud kyi las dang / pha rol gyi dmag tshogs kyis gtso ba'i nyon mongs pa dang / yul 'khrug pa dang / khrag khrug dang / chom po'i nye ba'i nyon mongs pa dang / kla klos </text></item>
<item><p>305a4</p><section>mdo sde</section><text>dkrugs pa dang / rkun pos dkrugs pa dang / mu ges dkrugs pa dang / gnod sbyin dang / srin po dang / yi dwags dang / sha za dang / grul bum dang / lus srul po'i </text></item>
<item><p>305a5</p><section>mdo sde</section><text>'khrug pa'ang kun tu ston cing sangs rgyas kyi zhing de na nyes pa de dag kyang med la/ de bzhin gshegs pa'i sngon gyi dge ba'i rtsa ba dang / spyod pa dang / smon lam dang / thabs </text></item>
<item><p>305a6</p><section>mdo sde</section><text>la mkhas pa'i stobs kyi byin gyi rlabs kyis 'dul ba ji lta ba bzhin du sems can yongs su smin par byed pas sems can rnams kyi bya ba de dag shes kyang de bzhin gshegs </text></item>
<item><p>305a7</p><section>mdo sde</section><text>pa ni thams cad du btang snyoms pa ste/ rnam par mi rtog pa 'di'ang de bzhin gshegs pa'i thabs mkhas par blta'o/ /de skad ces bka' stsal pa dang / bcom ldan </text></item>
<item><p>305b1</p><section>mdo sde</section><text>'das la 'jam dpal gzhon nur gyur pas 'di skad ces gsol to/ /sangs rgyas kyi zhing de yon tan gyi snying po gang dag dang ldan pa dang / yon tan gang dang ldan na sangs rgyas kyi </text></item>
<item><p>305b2</p><section>mdo sde</section><text>zhing der sangs rgyas bcom ldan 'das rnams mngon par rdzogs par 'tshang rgya ba'i yon tan gyi snying po bcu gnyis po de bcom ldan 'das kyis bshad du gsol/ bcom ldan </text></item>
<item><p>305b3</p><section>mdo sde</section><text>'das kyis bka' stsal pa/ 'jam dpal/ sangs rgyas kyi zhing de ni bskal pa'i snying po dang ldan pa yin/ dus kyi snying po dang ldan pa yin/ sems can gyi snying po dang ldan pa </text></item>
<item><p>305b4</p><section>mdo sde</section><text>yin| zhing gi snying po dang ldan pa yin/ theg pa'i snying po dang ldan pa yin/ sa'i snying po dang ldan pa yin/ sangs rgyas kyi zhing de bstan pa'i snying po dang ldan pa yin/ sangs rgyas </text></item>
<item><p>305b5</p><section>mdo sde</section><text>kyi zhing der gzhan mu stegs can spyod pa pa dang / kun tu rgyu dang / gcer pu pa rnams mi rgyu ba yin/ sangs rgyas kyi zhing de bsam pa dang / lhag pa'i bsam pa dang ldan pa yin/ sangs </text></item>
<item><p>305b6</p><section>mdo sde</section><text>rgyas kyi zhing de ni rang bzhin gyis dkar po'i chos dang ldan pa'i sems can rnams gnas pa yin/ sangs rgyas kyi zhing de 'phags pa'i skye po'i snying po dang ldan pa yin/ sangs rgyas </text></item>
<item><p>305b7</p><section>mdo sde</section><text>kyi zhing der sngon gyi de bzhin gshegs pa rnams gshegs shing rjes su gshegs pa yin te/ 'jam dpal/ sangs rgyas kyi zhing de ni yon tan gyi snying po bcu gnyis po de dag </text></item>
<item><p>306a1</p><section>mdo sde</section><text>dang ldan pa yin no/ /der sangs rgyas bcom ldan 'das rnams bla na med pa yang dag par rdzogs pa'i byang chub mngon par rdzogs par 'tshang rgya'o//</text></item>
<item><p>306a2</p><section>mdo sde</section><text>'jam dpal/ khyod kyis rnam grangs 'dis kyang nga'i sangs rgyas kyi zhing na nyan thos dang / rang sangs rgyas kyi theg pa tha dad pa rnam par gzhag pa med par rig par bya'o/ /de ci'i phyir </text></item>
<item><p>306a3</p><section>mdo sde</section><text>zhe na| tha dad pa'i 'du shes dang bral ba'i phyir ro/ /'jam dpal/ gal te de bzhin gshegs pa sems can kha cig la ni theg pa chen po ston/ kha cig la ni rang sangs rgyas </text></item>
<item><p>306a4</p><section>mdo sde</section><text>kyi theg pa dang / sems can kha cig la ni nyan thos kyi theg pa ston tam/ de ltar gyur na de bzhin gshegs pa sems yongs su ma dag par 'gyur/ sems mi snyoms par </text></item>
<item><p>306a5</p><section>mdo sde</section><text>'gyur| mngon par chags par 'gyur/ de bzhin gshegs pa nyi tshe ba'i snying rje dang ldan par 'gyur/ de bzhin gshegs pa sna tshogs kyi 'du shes kyi skyon du ltung par </text></item>
<item><p>306a6</p><section>mdo sde</section><text>'gyur| de bzhin gshegs pa slob dpon chos kyi dpe mkhyud byed par 'gyur ro/ /'jam dpal/ de bzhin gshegs pa chos gang ci ston kyang rung / chos de dag thams cad </text></item>
<item><p>306a7</p><section>mdo sde</section><text>kyang theg pa chen po la gzhol ba/ theg pa chen po la 'bab pa/ theg pa chen po la bab pa/ thams cad mkhyen pa'i ye shes sgrub pa/ thams cad mkhyen pa'i ye shes thob par </text></item>
<item><p>306b1</p><section>mdo sde</section><text>byed pa| thams cad mkhyen pa'i ye shes thob par bya ba'i phyir 'jug pa ste/ 'jam dpal/ de'i phyir sangs rgyas kyi zhing de na theg pa tha dad pa rnam par gzhag pa med do/ /'jam </text></item>
<item><p>306b2</p><section>mdo sde</section><text>dpal gyis gsol pa/ bcom ldan 'das/ gal te theg pa tha dad pa rnam par gzhag pa ma mchis na/ 'di ni nyan thos kyi theg pa'o/ /'di ni rang sangs rgyas kyi theg pa'o/ /'di </text></item>
<item><p>306b3</p><section>mdo sde</section><text>ni theg pa chen po'o zhes bcom ldan 'das kyis sems can rnams la theg pa gsum bstan pa de ji lta bu lags/ bcom ldan 'das kyis bka' stsal pa/ 'jam dpal/ theg pa </text></item>
<item><p>306b4</p><section>mdo sde</section><text>tha dad pa zhes bya ba de ni sa rnam par gzhag pa'i tshig bla dwags so/ /'jam dpal/ rab 'bring tha ma'i chos bstan pa zhes bya ba de ni de bzhin gshegs pas chos kyi mtshan nyid </text></item>
<item><p>306b5</p><section>mdo sde</section><text>rnam par gzhag par bstan to/ /de ni de bzhin gshegs pas gang zag rnam par gzhag par bzhag go /tshogs chung du bsags pa'i sems can rnams dang / bsod nams kyi </text></item>
<item><p>306b6</p><section>mdo sde</section><text>tshogs tshad med pa bsags pa'i sems can rnams yongs su smin par bya ba'i phyir theg pa tha dad par bzhag gi /theg pa ni tha dad du dbyer med do/ /de ci'i phyir zhe na/ chos kyi </text></item>
<item><p>306b7</p><section>mdo sde</section><text>dbyings dbyer med pa'i phyir ro/ /'jam dpal/ theg pa bstan pa zhes bya ba de ni de bzhin gshegs pas sgrib pa med par gsungs so/ /'jam dpal/ 'di lta ste/ dper </text></item>
<item><p>307a1</p><section>mdo sde</section><text>na| 'phong gi slob dpon mkhas pa 'phong shes pa'i mchog gi pha rol tu phyin pa/ thabs dang / spyod lam rnam pa sna tshogs dang / 'bad pa dang /</text></item>
<item><p>307a2</p><section>mdo sde</section><text>spyod lam sna tshogs ston cing slob ma la 'phong slob kyang 'phong shes pa de gcig yin pa de bzhin du/ 'jam dpal/ de bzhin gshegs pa chos kyi 'phong gi slob dpon mkhas pa'ang </text></item>
<item><p>307a3</p><section>mdo sde</section><text>chos kyi tshul sna tshogs la 'jug pas khams dang / bsam pa dang / mos pa tha dad par sems can rnams la bla na med pa yang dag par rdzogs pa'i byang chub gcig </text></item>
<item><p>307a4</p><section>mdo sde</section><text>las theg pa gsum du ston to/ /'jam dpal/ 'di lta ste/ dper na/ me stag chung ngu yar ba'ang rtswa'i rgyu dang ldan zhing mched na sreg pa'i bskal pa'i me lta bur tshig </text></item>
<item><p>307a5</p><section>mdo sde</section><text>par nus par 'gyur ro/ /'jam dpal/ de bzhin du phyir mi ldog pa'i ye shes kyi snang ba'i ma stag gcig po de'ang nyon mongs pa thams cad sreg pa'i phyir mthar gyis </text></item>
<item><p>307a6</p><section>mdo sde</section><text>mched cing de bzhin gshegs pa'i ye shes chen po'i snang ba'i bar du byed nus par 'gyur ro/ /'jam dpal/ 'di lta ste/ dper na/ ri dwags phra mo thams cad ri dwags </text></item>
<item><p>307a7</p><section>mdo sde</section><text>kyi rgyal po seng ge ral pa can gyi mdun na 'dug par nus pa med do/ /'jam dpal/ de bzhin du gzhan mu stegs can spyod pa pa dang / kun tu rgyu dang / gcer pu pa dang /</text></item>
<item><p>307b1</p><section>mdo sde</section><text>'tsho ba can thams cad de bzhin gshegs pa'i mdun na 'dug par ram/ tshig smra bar nus pa med de/ stobs bcu'i stobs dang / mi 'jigs pa bzhis 'jigs pa med </text></item>
<item><p>307b2</p><section>mdo sde</section><text>pa'i skyes bu chen po'i seng ge'i mdun na sgra sgrog par 'gyur ba de lta bu'i gnas med de/ sems can yongs su smin par bya ba'i phyir de bzhin gshegs pas byin gyis brlabs </text></item>
<item><p>307b3</p><section>mdo sde</section><text>pa ni ma gtogs so/ /'jam dpal/ 'di lta ste/ dper na/ nyi ma'i dkyil 'khor shar pa 'od zer gyi dra ba brgya stong grangs med pa rab tu 'gyed pas/ srin bu me khyer thams </text></item>
<item><p>307b4</p><section>mdo sde</section><text>cad 'od med cing / lam me ma yin/ lhang nge ma yin te/ mdzes pa ma yin no/ /'jam dpal/ de bzhin du de bzhin gshegs pa'i bla na med pa'i ye shes chen po'i nyi </text></item>
<item><p>307b5</p><section>mdo sde</section><text>ma'i dkyil 'khor shar nas/ ye shes chen po'i 'od zer brgya stong grangs med pa rab tu bkye bas/ gzhan mu stegs can spyod pa pa dang / kun tu rgyu dang / gcer bu pa la sogs </text></item>
<item><p>307b6</p><section>mdo sde</section><text>pa thams cad 'od med par 'gyur te/ lam me ma yin/ lhang nge ma yin zhing / mdzes pa ma yin pa 'di ni de bzhin gshegs pa'i byin gyi brlabs su shes par bya'o/ /de </text></item>
<item><p>307b7</p><section>mdo sde</section><text>bzhin gshegs pa'i thabs mkhas pa'i yul de ni bsam gyis mi khyab ste/ des na sangs rgyas kyi zhing der gzhan mu stegs can spyod pa pa dang / kun tu rgyu dang / gcer bu pa </text></item>
<item><p>308a1</p><section>mdo sde</section><text>rnams kun tu snang ngo / /de ci'i phyir zhe na/ gzhan mu stegs can gyi sgo de dag thams cad ni rnam par thar pa dang / ting nge 'dzin bsam gyis mi khyab pa </text></item>
<item><p>308a2</p><section>mdo sde</section><text>la gnas pa/ shes rab kyi pha rol tu phyin pa las nges par byung ba/ thabs mkhas pa chen pos rnam par rtsen pa/ sangs rgyas dang / chos dang / dge 'dun yid la byed pa dang </text></item>
<item><p>308a3</p><section>mdo sde</section><text>ma bral ba/ sems can yongs su smin par byed pa'i mchog gi pha rol tu son pa ste/ sems can yongs su smin par bya ba'i phyir de bzhin gshegs pa'i byin gyi rlabs </text></item>
<item><p>308a4</p><section>mdo sde</section><text>kyis byin gyis brlabs pa dag go /'jam dpal/ 'di lta ste/ dper na/ stong gsum gyi stong chen po'i 'jig rten gyi khams kyi rdul phra rab kyi rdul snyed kyi sems can de dag </text></item>
<item><p>308a5</p><section>mdo sde</section><text>sems can re re nas/ dzam+bu'i gling la dbang ba'i rgyal por gyur te/ de dag thams cad kyis tshig 'di skad ces bdag cag gis theg pa chen po gang len pa dang / 'dzin </text></item>
<item><p>308a6</p><section>mdo sde</section><text>pa dang / klog pa dang / kun chub par byed pa de sha las nyi ma re re zhing yang srang lnga lnga sen mos gcad par bya ste/ de tshul de lta bus srog dang dbral lo zhes smra ba la /</text></item>
<item><p>308a7</p><section>mdo sde</section><text>'jam dpal/ gal te byang chub sems dpa' de skad smra bas mi skrag /mi dngang / dngang bar mi 'gyur te/ tha na skrag pa'i sems kyang mi skyed/ zhum pa med/ gong ba </text></item>
<item><p>308b1</p><section>mdo sde</section><text>med| the tshom med la/ phyir zhing chos yongs su gzung ba la brtson te/ klog pa dang / kha ton byed pa la brtson par 'gyur ba'i byang chub sems dpa' de ni/ 'jam dpal/ sems </text></item>
<item><p>308b2</p><section>mdo sde</section><text>dpa' ba/ sbyin pa la dpa' ba/ tshul khrims la dpa' ba/ bzod pa la dpa' ba/ brtson 'grus la dpa' ba/ bsam gtan la dpa' ba/ shes rab la dpa' ba/ ting nge </text></item>
<item><p>308b3</p><section>mdo sde</section><text>'dzin la dpa' ba zhes bya'o/ /'jam dpal/ gal te byang chub sems dpa' de gsod pa'i mi de dag la mi khro zhing / thab dang / zhe sdang gi sems mi bskyed na/ 'jam dpal/</text></item>
<item><p>308b4</p><section>mdo sde</section><text>byang chub sems dpa' de ni tshangs pa dang mtshungs pa/ dbang po dang mtshungs pa/ lhun po dang mtshungs pa/ mi g.yo ba/ snying rje dang ldan pa/ byams pa la gnas pa/ sems </text></item>
<item><p>308b5</p><section>mdo sde</section><text>can thams cad kyi bsam pa gso ba la mos pa/ phyir mi ldog pa'i spyod yul ba/ sems dang mtshungs pa/ sems chu dang mtshungs pa/ sems me dang mtshungs pa/ sems nam </text></item>
<item><p>308b6</p><section>mdo sde</section><text>mkha' dang mtshungs pa zhes bya ste/ sems can thams cad kyi 'dod chags dang / zhe sdang dang / gti mug dang / tha ba sel ba'i phyir zhugs pa'o/ /'jam dpal/ gang gis </text></item>
<item><p>308b7</p><section>mdo sde</section><text>gang+gA'i klung gi bye ma snyed kyi sangs rgyas rnams las sangs rgyas re re la'ang gang+gA'i klung gi bye ma snyed kyi sangs rgyas kyi zhing nor bu rin po che dbang gi rgyal pos rab tu bkang ste/ dbul </text></item>
<item><p>309a1</p><section>mdo sde</section><text>ba phul la/ de ltar dbul bas gang+gA'i klung gi bye ma snyed kyi bskal bar dbul ba phul ba bas/ 'jam dpal/ byang chub sems dpa' gzhan gang gis </text></item>
<item><p>309a2</p><section>mdo sde</section><text>rnam pa 'di lta bu'i chos 'di thos nas/ phyogs gcig tu song ste/ 'di ltar sems kyis mngon par rtog cing 'di lta bu'i chos la bslab par bya'o zhes slob par 'dod na /</text></item>
<item><p>309a3</p><section>mdo sde</section><text>des ma bslabs su zin kyang bsod nams ches mang du skyed de/ byang chub sems dpa' nor bu rin po che dbang gi rgyal po sbyin pa'i bsod nams ni de lta ma yin no/ /de ci'i </text></item>
<item><p>309a4</p><section>mdo sde</section><text>phyir zhe na/ de'i sems bskyed ma thag pa des chos bzhi yongs su 'dzin pa'i phyir te/ bzhi gang zhe na/ byams pa yongs su bzung ba yin/ 'das pa dang / ma 'ongs pa </text></item>
<item><p>309a5</p><section>mdo sde</section><text>dang | da ltar byung ba'i sangs rgyas bcom ldan 'das rnams kyis bka' dang mi 'gal bar byas pa yin/ de nan tan snying por byed pa yin/ myur du bla na med pa yang dag par </text></item>
<item><p>309a6</p><section>mdo sde</section><text>rdzogs pa'i byang chub mngon par rdzogs par 'tshang rgya ba yin te/ chos bzhi po de dag yongs su 'dzin to/ /gzhan yang chos bzhi yongs su 'dzin te/ bzhi gang zhe na/ de </text></item>
<item><p>309a7</p><section>mdo sde</section><text>bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sgrib pa med pa'i blo'i rnam par thar pa yongs su 'dzin pa ste bzhi </text></item>
<item><p>309b1</p><section>mdo sde</section><text>po de dag go /'jam dpal/ chos bzhi dang ldan na byang chub sems dpa' sems dpa' chen po zhes bya ste/ bzhi gang zhe na/ dus su sbyin pa dang / g.yo med cing sgyu med pa dang / lhag </text></item>
<item><p>309b2</p><section>mdo sde</section><text>pa'i bsam pas byang chub tu sems bskyed pa dang mi 'brel ba dang / sems dang po bskyed pa'i byang chub sems dpa' la'ang shin tu gus pa ste chos bzhi po de dag dang ldan na/ byang </text></item>
<item><p>309b3</p><section>mdo sde</section><text>chub sems dpa' sems dpa' chen po zhes bya'o/ /'jam dpal/ gal te byang chub sems dpa' la rgyal po'am/ blon po chen po gang zhig 'di skad ces gal te khyod sems can </text></item>
<item><p>309b4</p><section>mdo sde</section><text>gcig gi don du dge ba'i rtsa ba gcig yang dag par bsgrubs te/ tha na dud 'gro'i skye gnas su song ba la zan chang gcig tsam sbyin zhing bsgrub na'ang de'i phyir ngas khyod kyi sha sen </text></item>
<item><p>309b5</p><section>mdo sde</section><text>mos btogs te med par bya'o zhes zer la/ gal te byang chub sems dpa' de skad zer ba la mi skrag /mi dngang / dngang bar mi 'gyur zhing 'jigs pa med kyi/ 'di ltar sems </text></item>
<item><p>309b6</p><section>mdo sde</section><text>skyed de/ gang+gA'i klung gi bye ma snyed kyi lus kyi sha sen mos bcad de bor yang bdag spro bar bya yi/ bdag sems can gcig gi phyir yang ji tsam du chung ngu na'ang dge ba'i rtsa ba </text></item>
<item><p>309b7</p><section>mdo sde</section><text>gcig yang dag par mi bsgrub tu mi gtang ngo snyam nas sems bskyed pa gcig po des byang chub sems dpa' des phyogs bcu'i 'jig rten gyi khams thams cad kyi rdul snyed </text></item>
<item><p>310a1</p><section>mdo sde</section><text>kyi gtan pa med pa'i mchod sbyin zil gyis gnon to/ /phyogs bcu'i 'jig rten gyi khams thams cad kyi rdul phra rab kyi rdul snyed kyi byang chub sems </text></item>
<item><p>310a2</p><section>mdo sde</section><text>dpa' rnams kyi sbyin pa las byung ba'i dge ba'i rtsa ba rnams kyang zil gyis gnon te/ bla na med pa yang dag par rdzogs par byang chub las phyir mi ldog par 'gyur ro/ /</text></item>
<item><p>310a3</p><section>mdo sde</section><text>gang+gA'i klung gi bye ma snyed kyi 'khor los bsgyur ba'i rgyal po myong bar 'gyur ro/ /de bzhin du gang+gA'i klung gi bye ma snyed kyi brgya byin dang / tshangs pa 'thob cing myong bar 'gyur </text></item>
<item><p>310a4</p><section>mdo sde</section><text>ro| |de ci'i phyir zhe na/ 'jam dpal/ byang chub sems dpa' gang gis sems can rnams la snying rje bskyed na de snying rje dang ldan pa'i dge ba'i rtsa ba des chos bzhi </text></item>
<item><p>310a5</p><section>mdo sde</section><text>yongs su 'dzin te/ bzhi gang zhe na/ brtan pa'i sems yongs su 'dzin pa dang / khong khro ba med pa'i sems dang / snying rje chen po yongs su 'dzin pa dang / phyin </text></item>
<item><p>310a6</p><section>mdo sde</section><text>ci log gi shes pa spangs nas phyin ci ma log pa'i ye shes 'thob pa'o/ /gzhan yang chos bzhi yongs su 'dzin te/ bzhi gang zhe na/ tshul khrims phun sum tshogs </text></item>
<item><p>310a7</p><section>mdo sde</section><text>pa mchog yongs su 'dzin te/ tshul khrims phun sum tshogs pa mchog de dang ldan pas byang chub sems dpa' lha gzhan la rton par mi 'gyur ba dang / dran pa phun </text></item>
<item><p>310b1</p><section>mdo sde</section><text>sum tshogs pa mchog 'thob ste/ dran pa phun sum tshogs pa mchog de dang ldan pas byang chub sems dpa' skye bar skye na tsho rabs dran par 'gyur ba dang / dge ba'i bshes </text></item>
<item><p>310b2</p><section>mdo sde</section><text>gnyen phun sum tshogs pa mchog yongs su 'dzin te/ dge ba'i bshes gnyen phun sum tshogs pa mchog de dang ldan pas byang chub sems dpa' sangs rgyas 'byung ba dang </text></item>
<item><p>310b3</p><section>mdo sde</section><text>'bral bar mi 'gyur/ sangs rgyas 'byung ba dang mi 'bral ba'i sangs rgyas kyi zhing du skye bar 'gyur/ gal te sangs rgyas ni ma byung la dzam+bu'i gling du skyes na'ang skyes bu </text></item>
<item><p>310b4</p><section>mdo sde</section><text>dam par 'gyur/ dzam+bu'i gling na sbyin pa'i gnas gcig pur 'gyur/ rang sangs rgyas dang / gzhan mngon par shes pa lnga dang ldan pa dang / 'dod pa'i 'dod chags dang </text></item>
<item><p>310b5</p><section>mdo sde</section><text>bral ba de dag mgu bar byed par 'gyur/ de dag mgu bar byas nas/ bsod snyoms 'bul bar 'gyur ba dang / lha rnams kyis yongs su bzung bar 'gyur te/ nam bag </text></item>
<item><p>310b6</p><section>mdo sde</section><text>med par gyur pa de'i tshe'ang gnas gtsang ma'i ris kyi lha'i bu rnams kyis bskul bar 'gyur/ bskul nas kyang bla na med pa yang dag par rdzogs pa'i byang chub la brtson 'grus </text></item>
<item><p>310b7</p><section>mdo sde</section><text>rtsom par 'gyur/ de'i dran pa chud mi za bar 'gyur/ byang chub yang dag par 'grub pa'i rgyur brtson 'grus rtsom par 'gyur ro/ /'jam dpal/ byang chub sems dpa' de </text></item>
<item><p>311a1</p><section>mdo sde</section><text>sems bskyed pa des rnam par dag par byed pa'i chos lnga yongs su 'dzin te/ lnga gang zhe na/ tshul khrims rnam par dag pa yongs su 'dzin pa </text></item>
<item><p>311a2</p><section>mdo sde</section><text>dang / lus rnam par dag pa dang / mtshan phun sum tshogs pa 'thob pa rnam par dag pa dang / dge ba'i rtsa ba sbyangs pa rnam par dag pa dang / sangs rgyas la brten/ chos </text></item>
<item><p>311a3</p><section>mdo sde</section><text>la brten/ dge 'dun la brten/ byang chub sems dpa' la brten/ byang chub tu sems bskyed pa la brten pa yongs su 'dzin pa yin te/ 'jam dpal/ rnam par dag </text></item>
<item><p>311a4</p><section>mdo sde</section><text>par byed pa'i chos de dag yongs su 'dzin par 'gyur ro/ /'jam dpal/ rigs kyi bu'am/ rigs kyi bu mo gang la las dzam+bu gling ba'i sems can thams cad kyi srog </text></item>
<item><p>311a5</p><section>mdo sde</section><text>bcad de/ de dag gi bdog pa thams cad phrogs pa bas/ 'jam dpal/ rigs kyi bu'am/ rigs kyi bu mo gang gzhan zhig gis byang chub sems dpa' dge ba'i rtsa ba </text></item>
<item><p>311a6</p><section>mdo sde</section><text>gcig gi sems bskyed pa/ tha na dud 'gro'i skye gnas su song ba la tha na zan chang gcig byin pa dang ldan pa'i dge ba'i rtsa ba'i bar chad byas na/ de de bas ches sdig pa </text></item>
<item><p>311a7</p><section>mdo sde</section><text>grangs med par skyed do/ /de ci'i phyir zhe na/ sangs rgyas 'byung ba skyed pa'i dge ba'i rtsa ba'i bar chad byed par gnas pa'i phyir ro/ /'jam dpal/ rigs kyi bu'am rigs </text></item>
<item><p>311b1</p><section>mdo sde</section><text>kyi bu mo gang la la mdo sde dkon mchog sangs rgyas kyi ye shes skyed pa rnam pa 'di lta bu 'di la mos pa'i byang chub sems dpa' la smod cing bsngags pa ma yin pa brjod/ 'dum par </text></item>
<item><p>311b2</p><section>mdo sde</section><text>mi byed| dge ba'i rtsa ba dang bral bar byed de/ dge ba'i rtsa ba la mos pa dang bral bar byad cing bar chad byed na/ de mi dge ba'i rtsa ba bsags pa des sems can dmyal ba chen </text></item>
<item><p>311b3</p><section>mdo sde</section><text>po rnams su skye bar 'gyur ro/ /de der skyes nas lus dpag tshad lnga brgya pa 'grub bo/ /lus de la'ang mgo lnga brgyar 'gyur ro/ /mgo bo re re la'ang lce lnga rgya lnga brgyar </text></item>
<item><p>311b4</p><section>mdo sde</section><text>'gyur ro/ /lce re re la'ang thong shol lnga brgya lnga brgyas rmo bar 'gyur te/ bskal pa ji snyed cig gis byang chub sems dpa' de byang chub mngon par rdzogs par 'tshang rgya ba de </text></item>
<item><p>311b5</p><section>mdo sde</section><text>snyed kyi bskal par sems can dmyal ba chen po rnams su skyes nas sdug bsngal chen po myong bar 'gyur ro/ /de ci'i phyir zhe na/ de sangs rgyas 'byung ba'i bar chad bya bar zhugs </text></item>
<item><p>311b6</p><section>mdo sde</section><text>pa'i phyir ro/ /gang sangs rgyas 'byung ba'i bar chad bya ba'i phyir zhugs pa de sangs rgyas kyi rigs gcod pa'i phyir zhugs pa'o/ /chos kyi rigs gcod pa'i phyir zhugs pa'o//</text></item>
<item><p>311b7</p><section>mdo sde</section><text>dge 'dun gyi rigs gcod pa'i phyir zhugs pa'o/ /de lha'i rigs gcod pa'i phyir zhugs pa'o/ /de tshangs pa thams cad kyi rigs gcod pa'i phyir zhugs pa'o/ /de mi'i 'jig </text></item>
<item><p>312a1</p><section>mdo sde</section><text>rten gcod pa'i phyir zhugs pa'o/ /de sems can thams cad kyi bde bar sbyar ba thams cad gcod pa'i phyir zhugs pa'o/ /'jam </text></item>
<item><p>312a2</p><section>mdo sde</section><text>dpal| gang la la byang chub sems dpa'i dge ba'i rtsa ba gcod pa'i phyir 'jug pa de la rnam pa de lta bu'i sdug bsngal chen po skye bar 'gyur ro/ /de ci'i phyir zhe na/ byang chub </text></item>
<item><p>312a3</p><section>mdo sde</section><text>sems dpa' de dag thams cad ni dge ba'i rtsa ba'i tshogs thams cad kyis byang chub mngon par rdzogs par 'tshang rgya'o/ /mngon par rdzogs par sangs rgyas nas kyang sems </text></item>
<item><p>312a4</p><section>mdo sde</section><text>can rnams la chos kyi 'khor lo rab tu skor ro/ /chos thos nas kyang rgyun du zhugs par 'gyur/ lan gcig phyir 'ong ba dang / phyir mi 'ong ba dang / dgra bcom par 'gyur/ rang rgyal bar 'gyur/</text></item>
<item><p>312a5</p><section>mdo sde</section><text>rgyal po chen po bzhir 'gyur/ sum cu rtsa gsum dang / 'thab bral ba dang / dga' ldan dang / 'phrul dga' dang / gzhan 'phrul dbang byed kyi lhar 'gyur/ zla ba dang / nyi </text></item>
<item><p>312a6</p><section>mdo sde</section><text>mar 'gyur/ skar ma dang / rgyu skar dang / tshogs dang / tshogs kyi bdag po chen por 'gyur/ drag po dang / drag po chen por 'gyur/ sangs rgyas las brten te/ tshangs par 'gyur/ tshangs </text></item>
<item><p>312a7</p><section>mdo sde</section><text>pa chen por 'gyur/ tshangs pa'i mdun na 'don du 'gyur/ 'od chung dang / tshad med 'od dang / 'od gsal dang / dge chung dang / tshad med dge dang / dge rgyas pa dang / sbrin </text></item>
<item><p>312b1</p><section>mdo sde</section><text>med dang / bsod nams skyes dang / 'bras bu che dang / mi che dang / mi gdung dang / gya nom snang dang / shin tu mthong dang / 'og min gyi lha rnams su 'gyur/ sangs rgyas las </text></item>
<item><p>312b2</p><section>mdo sde</section><text>brten te 'khor los bsgyur ba'i rgyal por 'gyur/ stobs kyi 'khor los bsgyur bar 'gyur/ rgyal phran du 'gyur/ drang srong mngon par shes pa lnga can 'jig rten du 'byung bar </text></item>
<item><p>312b3</p><section>mdo sde</section><text>'gyur| sangs rgyas las brten te dge ba bcu'i las kyi lam 'jig rten du snang bar 'gyur/ sangs rgyas las brten te mi'i 'jig rten 'byung bar 'gyur/ sangs rgyas las brten </text></item>
<item><p>312b4</p><section>mdo sde</section><text>te skyid pa dang / nor che ba dang / mdzod mang ba dang / lus shin tu 'jam par 'gyur/ glang po ches 'gro bar 'gyur/ rtas 'gro ba dang / dbung bu chung gis 'gro bar 'gyur </text></item>
<item><p>312b5</p><section>mdo sde</section><text>ro| |'jam dpal/ byang chub sems dpa' gang la la gzhan gyi khyim rnams su byang chub sems dpa' la phrag dog dang / ser sna byed na des de'i tshe gzhi de las 'jigs </text></item>
<item><p>312b6</p><section>mdo sde</section><text>pa chen po gsum shes par bya ste/ gsum gang zhe na/ sems can dmyal bar skye ba'i 'jigs pa dang / dmus long gi 'jigs pa dang / yul mtha' 'khob tu skye ba'i 'jigs pa </text></item>
<item><p>312b7</p><section>mdo sde</section><text>dang / 'jigs pa gsum mo/ /'jam dpal/ gal te byang chub sems dpas bsod snyoms blangs te/ rid pa dang / phongs pa dang / sbrang po dang / slong ba rnams la bgos </text></item>
<item><p>313a1</p><section>mdo sde</section><text>te byin na de dge ba'i rtsa ba des tshe brjes nas 'khor los bsgyur ba'i rgyal po rdzu 'phrul chen po dang ldan par 'gyur ro/ /'jam dpal/ gal </text></item>
<item><p>313a2</p><section>mdo sde</section><text>te byang chub sems dpa' khyim pa la chos ston cing snying rje bas don du 'dod/ phan par 'dod/ sems can de dag la bde ba dang / grub par 'dod kyi rnyed pa dang / bkur sti </text></item>
<item><p>313a3</p><section>mdo sde</section><text>don du mi gnyer na de dge ba'i rtsa ba des shes rab rno bar 'gyur/ 'khor los bsgyur ba'i rgyal po rdzu 'phrul chen po dang ldan par 'gyur/ brgya byin rdzu 'phrul chen po dang </text></item>
<item><p>313a4</p><section>mdo sde</section><text>ldan par 'gyur/ tshangs pa rdzu 'phrul chen po dang ldan par 'gyur/ mi'i dam pa sangs rgyas su 'gyur ro/ /'jam dpal/ gal te byang chub sems dpa' sdug bsngal </text></item>
<item><p>313a5</p><section>mdo sde</section><text>ba'i sems can mthong na snying rje skyed cig /bde ba'i sems can mthong na mchog tu dga' ba skyed na de tshe brjes nas dge ba'i rtsa ba des lus gser gyi mdog can du </text></item>
<item><p>313a6</p><section>mdo sde</section><text>'gyur ro// //bam po gsum pa ste tha ma/ de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das /</text></item>
<item><p>313a7</p><section>mdo sde</section><text>gang du 'phags pa'i lam brjod par 'gyur/ bcom ldan 'das kyis bka' stsal pa/ 'du byed yod pa la 'phags pa'i lam brjod par 'gyur ro/ /'phags pa'i </text></item>
<item><p>313b1</p><section>mdo sde</section><text>lam yang gnas pa med pa'o/ /gnas med pa la rnam par shes pa gnas pa med do/ /rnam par shes pa gnas pa med na 'phags pa'i lam la gnas pa zhes bya'o/ /'phags pa'i </text></item>
<item><p>313b2</p><section>mdo sde</section><text>lam gyi gnas gang yin pa de ni mig gi gnas/ rna ba'i gnas/ sna'i gnas/ lce'i gnas/ lus kyi gnas/ yid kyi gnas so/ /de ci'i phyir zhe na/ mig ni mig gis dben no/ /</text></item>
<item><p>313b3</p><section>mdo sde</section><text>de bzhin du rna ba dang / sna dang / lce dang / lus dang / yid ni yid kyis dben no/ /cis dben zhe na/ 'das pas dben no/ /ma 'ongs pas dben no/ /da ltar byung bas dben no//</text></item>
<item><p>313b4</p><section>mdo sde</section><text>mig gi dben pa la mig gi dben pa yod pa'ang ma yin/ med pa'ang ma yin no/ /de bzhin du rna ba dang / sna dang / lce dang / lus dang / yid kyi dben pa la yid kyi dben pa yod </text></item>
<item><p>313b5</p><section>mdo sde</section><text>pa'ang ma yin/ med pa'ang ma yin no/ /gzugs dang / sgra dang / dri dang / ro dang / reg bya dang / chos kyi dben pa la chos kyi dben pa yod pa'ang ma yin/ med pa'ang ma yin no//</text></item>
<item><p>313b6</p><section>mdo sde</section><text>de ci'i phyir zhe na/ bdag dang / bdag gi dang / rtag pa dang / brtan pa dang / ther zug dang / mi 'gyur ba'i chos can shin tu dben pa'i phyir te/ stong pa zhes kyang mi brjod/ mi stong pa zhes </text></item>
<item><p>313b7</p><section>mdo sde</section><text>kyang mi brjod kyi/ de ni 'das pa zhes kyang mi brjod la/ 'das pa ma yin pa zhes kyang mi brjod do/ /ma 'ongs pa zhes kyang mi brjod la/ ma 'ongs pa ma yin pa zhes kyang mi brjod </text></item>
<item><p>314a1</p><section>mdo sde</section><text>do| |da ltar byung ba zhes kyang mi brjod la/ da ltar byung ba ma yin pa zhes kyang mi brjod do/ /'di ni 'das pa dang / ma 'ongs pa dang / da ltar byung ba zhes </text></item>
<item><p>314a2</p><section>mdo sde</section><text>kyang mi brjod la/ brjod pa'ang ma yin no/ /de ci'i phyir zhe na/ 'di ni 'das pas stong ngo / /ma 'ongs pas stong ngo / /da ltar byung bas stong ngo / /gang 'das pas stong pa dang /</text></item>
<item><p>314a3</p><section>mdo sde</section><text>ma 'ongs pas stong pa dang / da ltar byung bas stong pa de ni 'das pas dag pa'o/ /ma 'ongs pas dag pa'o/ /da ltar byung bas dag go /'jam dpal/ 'di ji snyam du sems /</text></item>
<item><p>314a4</p><section>mdo sde</section><text>gang gzhom pa ma yin pa de gzhom par nus sam/ gsol pa/ bcom ldan 'das/ de ni mi nus so/ /de ci'i slad du zhe na/ de ni mnyam pa lags te/ nam du'ang mi mnyam </text></item>
<item><p>314a5</p><section>mdo sde</section><text>par mi 'gyur ro/ /'jam dpal/ de bzhin te/ de bzhin gshegs pas mi mnyam pa med par chos bstan to/ /'jam dpal/ gang mi mnyam pa med na mi gzhom pa'o/ /</text></item>
<item><p>314a6</p><section>mdo sde</section><text>gang gzhom pa ma yin zhing / mnyam pa de ni mi mnyam pa med pa'o/ /ltos pa med pa'o/ /'jug pa med pa'o/ /'gro ba med pa'o/ /'gro ba yang dag par chad pa'o/ /</text></item>
<item><p>314a7</p><section>mdo sde</section><text>shes par bya ba ma yin pa'o/ /gang dag gis shes par bya ba ma yin zhe na/ mig dang / rna ba dang / sna dang / lce dang / lus dang / yid rnams kyis shes par bya ba ma </text></item>
<item><p>314b1</p><section>mdo sde</section><text>yin no| /'du byed du gyur pa thams cad kyis shes par bya ba ma yin no/ /de ni lus kyi 'du byed dang / dag gi 'du byed dang / yid kyi 'du byed 'gags pa'o/ /ci'i </text></item>
<item><p>314b2</p><section>mdo sde</section><text>rgyus 'gag /ci sngon byung ba la de dag phyis 'gags pa zhig gam/ 'on te 'das pa ni zhig pas 'gags sam/ gang zhig pas 'gags/ de sngon mi shes pa la rab tu gnas </text></item>
<item><p>314b3</p><section>mdo sde</section><text>pas mi dge ba'i las mngon par 'du byed do/ /de shes nas mngon par 'du mi byed do/ /gang sngon 'phags pa'i chos la ma brten te/ mi shes pa la rab tu gnas pas mi dge </text></item>
<item><p>314b4</p><section>mdo sde</section><text>ba'i las byed pa de 'phags pa'i lam la brten te/ ye shes kyis rtogs nas mngon par 'du byed do/ /gang ye shes kyis stong pa de stong pa nyid de/ mig ni ye shes kyis stong </text></item>
<item><p>314b5</p><section>mdo sde</section><text>ngo / /rna ba dang / sna dang / lce dang / lus dang / yid kyang de bzhin no/ /de ci'i phyir zhe na/ ye shes ni ye shes kyis stong ste/ stong pa nyid mig dang / rna ba dang / sna </text></item>
<item><p>314b6</p><section>mdo sde</section><text>dang / lce dang / lus dang yid do/ /yid mi dmigs pas mig mig la mi gnas so/ /de ci'i phyir zhe na/ shin tu ma skyes pa'i phyir mig mi gnas te/ rna ba dang / sna dang / lce dang /</text></item>
<item><p>314b7</p><section>mdo sde</section><text>lus dang / yid kyang de bzhin no/ /yid mi dmigs pas mig dang / rna ba dang / sna dang / lce dang / lus dang / yid kyang yid la mi gnas so/ /de ci'i phyir zhe na/ mig shin </text></item>
<item><p>315a1</p><section>mdo sde</section><text>tu ma skyes pa'i phyir te/ mig dang / rna ba dang / sna dang / lce dang / lus dang / yid kyang mi gnas so/ /de mi gnas pas bsil bar gyur pa/ dpen </text></item>
<item><p>315a2</p><section>mdo sde</section><text>pa'i sems kyis gnas so/ /dpen pa ci zhe na/ 'jam dpal/ gang chos thams cad mnyam pa nyid kyi mtha' dang / gnyis su med pa'i mtha' dang / yang dag pa'i </text></item>
<item><p>315a3</p><section>mdo sde</section><text>mtha' dang / shin tu 'byung ba med pa'i mtha' de ni dben pa zhes bya'o/ /'jam dpal/ dben pa ni skye ba dang / rga ba dang / 'chi ba med do/ /gang la skye ba dang / rga </text></item>
<item><p>315a4</p><section>mdo sde</section><text>ba dang / 'chi ba med pa de la sdug bsngal med do/ /gang la sdug bsngal med pa de la sdug bsngal mi 'byung ngo / /gang la sdug bsngal mi 'byung ba de 'jigs pa med do/ /</text></item>
<item><p>315a5</p><section>mdo sde</section><text>gang 'jigs pa med pa de sems dang / rnam par shes pa dang bral ba'o/ /gang sems dang / rnam par shes pa dang bral ba de ni ma skyes ma 'gags pa'o/ /gang ma skyes pa ma </text></item>
<item><p>315a6</p><section>mdo sde</section><text>'gags pa de dben pa ste/ de dang / des gnas pas de bzhin gshegs pa dgra bcom pa yang dag par rdzogs pa'i sangs rgyas dben par gnas pa zhes bya'o/ /'jam </text></item>
<item><p>315a7</p><section>mdo sde</section><text>dpal| de bzhin gshegs pa gnas pa med pa'o/ /de bzhin gshegs par brtags pa ni brtags pa med pa'o/ /chos thams cad mi mthong ba ni de bzhin gshegs </text></item>
<item><p>315b1</p><section>mdo sde</section><text>pa mthong ba'o/ /de bzhin gshegs pa'i tshig ni tshig thams cad las 'das pa ste/ bstan du med pa'o/ /de ci'i phyir zhe na/ 'jam dpal/ ngas ni chos thams cad kyi yi ge </text></item>
<item><p>315b2</p><section>mdo sde</section><text>dang / nges pa'i tshig gis bstan pa 'gag pa'i phyir chos ston gyi/ 'jam dpal/ de bzhin gshegs pa ni yi ge gcig kyang mi brjod do/ /de ci'i phyir zhe na/ de bzhin gshegs </text></item>
<item><p>315b3</p><section>mdo sde</section><text>pa la sems kyi 'jug pa med do/ /sems kyi las med do/ /sems las nges par sems pa med do/ /sems kyi rgyu ba med do/ /sems yongs su rtogs pa med do/ /sems </text></item>
<item><p>315b4</p><section>mdo sde</section><text>kyi zhi gnas med do/ /sems kyi rjes su 'brang ba rnam par shes pa med do/ /rang gi sems kyi gnas med do/ /gzhan gyi sems kyi gnas med do/ /de bzhin gshegs pa la </text></item>
<item><p>315b5</p><section>mdo sde</section><text>gzugs dang / tshor ba dang / 'du shes dang / 'du byed dang / rnam par shes pa la gnas pa'i sems med do/ /mig dang / rna ba dang / sna dang / lce dang / lus dang /</text></item>
<item><p>315b6</p><section>mdo sde</section><text>yid la gnas pa'i sems med do/ /de bzhin gshegs pa la gzugs dang / sgra dang / dri dang / ro dang / reg bya dang / chos la gnas pa'i sems med do/ /de ci'i phyir </text></item>
<item><p>315b7</p><section>mdo sde</section><text>zhe na| 'jam dpal/ de bzhin gshegs pa ni zhi ba'o/ /bsil bar gyur pa'o/ /rtag tu mnyam par gzhag pa'o/ /mi snang ba'o/ /bltar med pa'o/ /mtha' yas pa'o/ /</text></item>
<item><p>316a1</p><section>mdo sde</section><text>sprin dang mtshungs pa'o/ /de lta mod kyi 'on kyang sems can rnams sngon dge ba'i rtsa ba'i stobs bskyed pa dang / de bzhin gshegs pa'i sngon gyi </text></item>
<item><p>316a2</p><section>mdo sde</section><text>smon lam dang / spyod pa'i byin gyi rlabs kyis de bzhin gshegs pa mthong ngo / /nges par sems so/ /kun tu 'dri'o/ /gang dag ji ltar dbang po yongs su smin pa'i </text></item>
<item><p>316a3</p><section>mdo sde</section><text>sems can rnams dang / gang dag ji ltar 'dul ba de dag gis de bzhin gshegs pa de ltar gsung 'byin par shes so/ /de ci'i phyir zhe na/ de bzhin gshegs pa ma </text></item>
<item><p>316a4</p><section>mdo sde</section><text>skyes ma 'gags pa'i phyir ro/ /gang chos thams cad kyi rang bzhin mi mthong ba de ni de bzhin gshegs pa mthong ba'o/ /gang chos gang yang mi mthong ba de ni de bzhin </text></item>
<item><p>316a5</p><section>mdo sde</section><text>gshegs pa mthong ba'o/ /de ci'i phyir zhe na/ 'jam dpal/ de bzhin gshegs pa ni chos thams cad spangs pa ste/ chos gang gis kyang brjod pa'ang ma yin/ mi </text></item>
<item><p>316a6</p><section>mdo sde</section><text>brjod pa'ang ma yin no/ /de ci'i phyir zhe na/ chos thams cad dmigs su med pa'i phyir ro/ /gang chos thams cad dang / chos ma yin pa rnams dang / 'dus byas </text></item>
<item><p>316a7</p><section>mdo sde</section><text>rnams dang / 'dus ma byas pa rnams mi dmigs pa de ni de bzhin gshegs pa mthong ba'o/ /de ci'i phyir zhe na/ 'jam dpal/ de bzhin gshegs pa ni chos thams </text></item>
<item><p>316b1</p><section>mdo sde</section><text>cad spangs pa ste/ chos gang yang khas mi len to/ /nye bar mi len to/ /chos su btags pa'ang mi 'gro'o/ /'jam dpal/ chos thams cad shin tu 'gag pa ni de bzhin gshegs </text></item>
<item><p>316b2</p><section>mdo sde</section><text>pa dgra bcom pa yang dag par rdzogs pa'i sangs rgyas te/ chos thams cad yang dag pa ji lta ba bzhin du mthong ba de bzhin gshegs pa mthong ba'o/ /de ci'i phyir zhe na/ 'jam </text></item>
<item><p>316b3</p><section>mdo sde</section><text>dpal| de bzhin gshegs pa ni chos gang gis kyang mthong bar mi 'gro ste/ de bzhin gshegs pa de ltar mthong na chos thams cad ni de bzhin gshegs pa'o zhes </text></item>
<item><p>316b4</p><section>mdo sde</section><text>'jug par 'gyur ro/ /chos thams cad ni de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ma skyes pa dang ma 'gags pa'o zhes 'jug </text></item>
<item><p>316b5</p><section>mdo sde</section><text>par 'gyur ro/ /yul med pa yul dang bral ba ni de bzhin gshegs pa'i yul lo zhes 'jug par 'gyur ro/ /'jam dpal/ ting nge 'dzin 'di la gnas pa'i byang chub </text></item>
<item><p>316b6</p><section>mdo sde</section><text>sems dpa' ni sems gcig gis sems can thams cad kyi sems kyi spyod pa rab tu shes so/ /de rang gi sems mnyam pa nyid kyi phyir sems can thams cad kyi sems </text></item>
<item><p>316b7</p><section>mdo sde</section><text>mnyam pa nyid du khong du chud par 'gyur ro/ /sems can thams cad kyi sems mnyam pa nyid kyi phyir rang gi sems mnyam pa nyid du khong du chud par 'gyur ro/ /de ci'i phyir </text></item>
<item><p>317a1</p><section>mdo sde</section><text>zhe na| sems sgyu ma lta bu'i phyir ro/ /sems can thams cad kyi sems rang bzhin gyis 'od gsal ba'i phyir ro/ /de rang gi lus chos nyid kyi phyir </text></item>
<item><p>317a2</p><section>mdo sde</section><text>sems can thams cad kyi lus chos nyid du khong du chud par 'gyur ro/ /sems can thams cad kyi lus chos nyid kyi phyir rang gi lus chos nyid du khong du chud par 'gyur </text></item>
<item><p>317a3</p><section>mdo sde</section><text>ro| |de ci'i phyir zhe na/ lus thams cad ni gzugs brnyan lta bu'i phyir rang gi lus la sems can thams cad kyi lus 'jug cing yang dag par 'du'o/ /sems can </text></item>
<item><p>317a4</p><section>mdo sde</section><text>thams cad kyi lus la'ang rang gi lus rjes su 'jug cing yang dag par 'du'o/ /'dul ba ji lta ba bzhin du sems can thams cad kyi lus la sangs rgyas kyi sku byin gyis </text></item>
<item><p>317a5</p><section>mdo sde</section><text>rlob ste/ nyan thos dang / rang sangs rgyas kyi theg pa'ang de bzhin no/ /rang gi lus dang / rang gi lus ma yin pa dang / zhing gi tshogs byin gyis rlob bo/ /de bzhin du </text></item>
<item><p>317a6</p><section>mdo sde</section><text>sa'i khams dang / chu'i khams dang / me'i khams dang / rlung gi khams kyang ji ltar 'dod pa de bzhin du byin gyis rlob ste/ chu'i khams dang / sa'i khams dang / me'i </text></item>
<item><p>317a7</p><section>mdo sde</section><text>khams dang / rlung gi khams su byin gyis rlob bo/ /me'i khams dang / sa'i khams dang / chu'i khams dang / rlung gi khams su byin gyis rlob bo/ rlung gi khams dang / sa'i </text></item>
<item><p>317b1</p><section>mdo sde</section><text>khams dang / chu'i khams dang / me'i khams su byin gyis rlob bo/ /de'i byin gyis brlabs de ni brgya byin nam/ tshangs pa'am/ bdud dam/ gzhan gang gis kyang 'jig rten na </text></item>
<item><p>317b2</p><section>mdo sde</section><text>chos dang mthun par bskul ba'am/ spyod par nus pa'i de lta bu'i gnas med do/ /'jam dpal/ spyod pa 'di la mos pa'i byang chub sems dpa' sems dpa' chen po'i gzugs </text></item>
<item><p>317b3</p><section>mdo sde</section><text>la so so yang dag par rig pa bzhi dang / mngon par shes pa drug dang / byang chub kyi phyogs kyi chos sum cu rtsa bdun dang / byin gyi rlabs bzhi yang dag par 'jug go /'jam </text></item>
<item><p>317b4</p><section>mdo sde</section><text>dpal| byang chub sems dpa' sems dpa' chen po'i lus la so so yang dag par rig pa bzhi dang / mngon par shes pa drug dang / byang chub kyi phyogs kyi chos sum cu rtsa </text></item>
<item><p>317b5</p><section>mdo sde</section><text>bdun dang / byin gyi rlabs bzhi ji ltar yang dag par 'jug ce na/ 'jam dpal/ gang gzugs mi dmigs pa'i shes pa de ni don so so yang dag par rig pa'o/ /gang don ji lta </text></item>
<item><p>317b6</p><section>mdo sde</section><text>ba bzhin du rton pa de ni chos so so yang dag par rig pa'o/ /gang chos mi skye mi 'byung mi 'gag par rtogs pa de ni nges pa'i tshig so so yang dag par rig pa'o/ /gang nges pa'i </text></item>
<item><p>317b7</p><section>mdo sde</section><text>tshig gis nges par rtog pa 'di ni spobs pa so so yang dag par rig pa'o/ /gang gzugs rnam par mthong ba na khams rnams dang / skye mched rnams la mig chags pa </text></item>
<item><p>318a1</p><section>mdo sde</section><text>med cing sgrib pa med pa de ni/ de'i mig gi mngon par shes pa nyams pa med pa'o/ /gang gzugs la yi ge gcig brjod pas gzugs kyi </text></item>
<item><p>318a2</p><section>mdo sde</section><text>don thams cad thos pa de ni de'i rna ba mngon par shes pa nyams pa med cing chags pa med de sgrib pa med pa'o/ /gang gzugs la sems can thams cad kyi sems </text></item>
<item><p>318a3</p><section>mdo sde</section><text>dang / sems las byung ba rnams la chags pa med cing dbyer med par sems kyi spyod pa la 'jug pa shes pa de ni de'i pha rol gyi sems shes pa'i mngon par shes </text></item>
<item><p>318a4</p><section>mdo sde</section><text>pa nyams pa med cing chags pa med de sgrib pa med pa'o/ /gang gzugs la sems can thams cad kyi sems snang ba la gcig tu mnyam pa nyid du 'jug pa shes </text></item>
<item><p>318a5</p><section>mdo sde</section><text>pa de ni sngon gyi gnas rjes su dran pa'i mngon par shes pa nyams pa med cing chags pa med de sgrib pa med pa'o/ /gang gzugs kyi sngon dang / phyi ma'i ming dang / nges </text></item>
<item><p>318a6</p><section>mdo sde</section><text>pa'i tshig mtha' yas pa la mi dmigs pa'i tshul khrims kyis lhag pa'i bsam pas 'jug pa de ni de'i rdzu 'phrul rnam par 'phrul pa'i mngon par shes pa nyams pa </text></item>
<item><p>318a7</p><section>mdo sde</section><text>med cing lhun gyis grub ste/ chags pa med cing sgrib pa med pa'o/ /gang 'das pa dang / ma 'ongs pa dang / da ltar byung ba'i dus la 'dod chags med cing 'dod chags </text></item>
<item><p>318b1</p><section>mdo sde</section><text>dang bral ba'i tshul gyis gzugs la 'dod chags dang / zhe sdang dang / gti mug gis mi gos par shes pa de ni de'i zag pa zad pa'i shes pa mngon sum du bya ba'i mngon </text></item>
<item><p>318b2</p><section>mdo sde</section><text>par shes pa rnams pa med cing chags pa med de sgrib pa med pa'o/ /gang mnyam pa nyid du shes pa'i tshul gyis gzugs la mi skye/ mi 'gag/ mi gnas par shes pa de ni de'i </text></item>
<item><p>318b3</p><section>mdo sde</section><text>lus la lus kyi rjes su lta ba'i dran pa nye bar gzhag pa zhes bya'o/ /gang mnyam pa nyid kyi tshul gyis gzugs la myong ba skye ba med par shes pa de ni de'i tshor ba la tshor ba'i rjes su </text></item>
<item><p>318b4</p><section>mdo sde</section><text>lta ba'i dran pa nye bar gzhag pa zhes bya'o/ /mnyam pa nyid kyi tshul gyis gang gzugs la dmigs pa de dang de la sems med cing sems yod pa ma yin te/ sems dang bral ba </text></item>
<item><p>318b5</p><section>mdo sde</section><text>de ni sems la sems kyi rjes su lta ba'i dran pa nye bar gzhag pa zhes bya'o/ /mnyam pa nyid du shes pa'i tshul gyis gang skye mched bcu gnyis la 'du shes phyin ci log </text></item>
<item><p>318b6</p><section>mdo sde</section><text>med pa dang / sems phyin ci log med pa dang / lta ba phyin ci log med pa dang / gdeg pa med pa dang / gzhog pa med pa de ni chos la chos kyi rjes su lta ba'i dran pa nye bar </text></item>
<item><p>318b7</p><section>mdo sde</section><text>gzhag pa zhes bya'o/ /chos kyi dbyings dbyer med pa'i tshul gyis gang gzugs la mi skye ba dang / mi 'gag pa dang / gnas pa med par shes shing / dge ba dang / mi dge </text></item>
<item><p>319a1</p><section>mdo sde</section><text>ba'i 'du shes dang / yang mi 'du ba de ni sdig pa mi dge ba'i sems dang / sems las byung ba'i chos skyes pa rnams spang ba'i yang dag par spong ba </text></item>
<item><p>319a2</p><section>mdo sde</section><text>zhes bya'o/ /yid la byed pa med pa'i tshul gyis gang gzugs la mi skye ba dang / mi 'gag pa dang / gnas pa med par shes shing / sdug bsngal las shin tu mi 'da' ba'i </text></item>
<item><p>319a3</p><section>mdo sde</section><text>tshul gyis gdeg pa med cing gzhag pa med la/ sdig pa la gnas pa med de spong ba de ni sdig pa mi dge ba'i chos ma skyes pa rnams mi skyed pa'i yang dag par spong ba zhes </text></item>
<item><p>319a4</p><section>mdo sde</section><text>bya'o| |yid la byed pa med pa'i tshul gyis gang gzugs mthong nas khams dang / skye mched mi skye ba dang / mi 'gag pa dang / gnas pa med par shes shing chos kyi dbyings </text></item>
<item><p>319a5</p><section>mdo sde</section><text>mnyam pa nyid mi skye ba'i tshul gyis gdeg pa med cing gzhag pa med la/ mi dge ba mi dmigs shing / dge ba'i chos ma skyes pa rnams skyed pa de ni dge ba'i chos ma </text></item>
<item><p>319a6</p><section>mdo sde</section><text>skyes pa rnams skyed pa'i yang dag par spong ba zhes bya'o/ /yid la byed pa med pa'i tshul gyis gang gzugs la skye ba med pa dang / 'gag pa med pa dang / gnas pa med par shes shing / gnas </text></item>
<item><p>319a7</p><section>mdo sde</section><text>med pa dang / skye ba med pa dang / 'gag pa med pa dang / gnas pa med pa'i tshul gyis gdeg pa med cing gzhag pa med la/ dge ba mi dmigs par dge ba sbyor ba de ni dge ba'i </text></item>
<item><p>319b1</p><section>mdo sde</section><text>chos rnams gnas par bya ba yang dag par spong ba zhes bya'o/ /nyams pa med pa'i tshul gyis gang gzugs la gnas med cing sgrib pa med par 'dun la chos kyi dbyings mnyam </text></item>
<item><p>319b2</p><section>mdo sde</section><text>pa nyid kyi tshul gyis kha dog gi snang ba thams cad kyis gzugs khyab la/ ji ltar yongs su smin pa bzhin du 'dul bar 'dun pa'i ting nge 'dzin rdzu 'phrul gyi rkang pa zhes bya'o/ /</text></item>
<item><p>319b3</p><section>mdo sde</section><text>rgyun mi chad pa'i tshul dang / phyi ma'i mtha'i mur rgyun mi gcod pa'i tshul dang / gzhag pa med pa'i tshul gyis gang gzugs la blang ba med pa dang / dor ba med pa'i brtson 'grus </text></item>
<item><p>319b4</p><section>mdo sde</section><text>dang / mngon par 'du mi byed pa'i rdzu 'phrul gyis 'dul ba yongs su smin pa bzhin du 'dul bar spro ba 'di ni chos nyid dbyer med pas brtson 'grus kyi ting nge 'dzin de bzhin </text></item>
<item><p>319b5</p><section>mdo sde</section><text>gshegs pa'i ye shes thob pa med pa'i tshul gyis rdzu 'phrul gyi rkang pa zhes bya'o/ /gang gzugs la sems mi 'dzin cing sbyor ba med pas mnyam pa nyid dang / dmigs </text></item>
<item><p>319b6</p><section>mdo sde</section><text>pa las shin tu 'da' ba dang / de bzhin gshegs pa'i ye shes kyi phyag rgya la gnas pa dang / bsam gtan mkha' khyab la snyoms par 'jug pa de ni de bzhin gshegs </text></item>
<item><p>319b7</p><section>mdo sde</section><text>pa'i rdzu 'phrul thob par byed pa'i sems rdzu 'phrul gyi rkang pa zhes bya'o/ /dpyod pa med pa'i ye shes kyi tshul gyis gzugs la skye ba med par shes pa la gcig tu nges pa dang /</text></item>
<item><p>320a1</p><section>mdo sde</section><text>dbyer med pa'i tshul gyis mtshan nyid thams cad mtshan nyid gcig tu rtogs par dpyod pa dang / de bzhin gshegs pa'i ye shes dpyod </text></item>
<item><p>320a2</p><section>mdo sde</section><text>pas rnam par 'phrul pa de ni sems can thams cad kyi sems tshim par byed pas dpyod pa rdzu 'phrul gyi rkang pa zhes bya'o/ /chos thams cad thob pa med pa'i tshul gyis </text></item>
<item><p>320a3</p><section>mdo sde</section><text>gang gzugs la dmigs pa thams cad gnas med par dad pa dang / dbang po la rtogs pa dang / gzugs dang / gzugs med pa mnyam pa nyid du gyur pa'i chos rnams </text></item>
<item><p>320a4</p><section>mdo sde</section><text>la dad pa dang / dbang po zhum pa med pas de bzhin gshegs pa'i ye shes la dad pa de ni dad pa'i dbang po zhes bya'o/ /gdeg pa med pa dang / gzhag pa med pa'i tshul gyis </text></item>
<item><p>320a5</p><section>mdo sde</section><text>gang gzugs la dmigs pa thams cad mgo gcig tu gyur pa dang / rnal 'byor gyi rgyun mi gcod pa de ni brtson 'grus zhes bya ste/ mi dmigs pa'i tshul gyis de bzhin </text></item>
<item><p>320a6</p><section>mdo sde</section><text>gshegs pa'i ye shes rgyun mi gcod pa ni brtson 'grus kyi dbang po zhes bya'o/ /de bzhin gshegs pa'i gnas la dbang po 'jug pa'i tshul gyis gang gzugs la dran pa </text></item>
<item><p>320a7</p><section>mdo sde</section><text>med cing yid la byed pa med pa'i tshul gyis dmigs pa las shin tu 'das nas gcig dran te/ dus gsum mtshan nyid gcig tu dran pa de ni dran pa zhes bya ste/ sems can </text></item>
<item><p>320b1</p><section>mdo sde</section><text>thams cad kyi sems sems su mtshungs pas/ dmigs pa gcig gis sems can gyi khams thams cad khyab pa dang / de bzhin gshegs pa mthong ba'i byin gyi rlabs de ni dran pa'i </text></item>
<item><p>320b2</p><section>mdo sde</section><text>dbang po zhes bya'o/ /skye ba med pa dang / 'gag pa med pa dang / g.yeng ba med pa'i tshul gyis gang gzugs la yid la byed pa thams cad gcig pa dang / gzugs dang / gzugs med </text></item>
<item><p>320b3</p><section>mdo sde</section><text>pa'i ting nge 'dzin dmigs pa gcig pa dang / mtshan nyid thams cad mtshan nyid gcig ste/ g.yeng ba med pa dang / de bzhin gshegs pa'i dbang po la 'jug pa'i ye shes </text></item>
<item><p>320b4</p><section>mdo sde</section><text>dang / rdo rje lta bu'i ting nge 'dzin thun mong ma yin pa de ni ting nge 'dzin ces bya ste/ ting nge 'dzin thams cad skye ba med pa'i tshul dang / g.yeng ba med cing mi thul bas ting nge 'dzin </text></item>
<item><p>320b5</p><section>mdo sde</section><text>gyi dbang po zhes bya'o/ /gang gzugs la gnas med pa'i shes rab dang / ting nge 'dzin dang / snyoms par 'jug pa thams cad dang / skye ba med pa'i mthar yang dag par 'dus </text></item>
<item><p>320b6</p><section>mdo sde</section><text>pa'i spyod pa dang / chos thams cad skye ba med pa la 'jug pa'i shes rab kyis 'dus byas dang / 'dus ma byas gnyis las shin tu 'da' ba dang / gnyen po med pa'i tshul gyis </text></item>
<item><p>320b7</p><section>mdo sde</section><text>gzugs de la gang mtshan nyid gcig tu 'jug pa de ni shes rab ces bya ste/ nyi tshe ba'i shes pas mi thul ba'i tshul gyis shes rab kyi dbang po zhes bya'o/ /gang gzugs la </text></item>
<item><p>321a1</p><section>mdo sde</section><text>chags pa med cing dmigs pa med la mi thul ba'i don dang / dad pas 'phrogs pa med pa'i don de ni dad pa'i stobs zhes bya'o/ /gang gzugs la </text></item>
<item><p>321a2</p><section>mdo sde</section><text>kun tu 'gro ba'i byin gyi brlabs la spro ba dang / stobs dang / stobs ma yin pa'i 'du shes las shin tu 'da' ba dang / khams la de ltar de bzhin gshegs pa'i stobs su </text></item>
<item><p>321a3</p><section>mdo sde</section><text>sgrub pa de ni brtson 'grus kyi stobs zhes bya'o/ /gang gzugs la rnam par mi rtog pa dang / rnam par mi sgrub pa dang / lhun gyis grub pa'i dran pa'i shes pa dang / shin tu </text></item>
<item><p>321a4</p><section>mdo sde</section><text>mthar thug pa la 'jug pa'i mchog dang / yang dag pa'i mtha' dang mtshungs pa dang / de bzhin gshegs pa'i chos kyi sku la dran pa nye bar 'jog pa dang / nyan thos dang /</text></item>
<item><p>321a5</p><section>mdo sde</section><text>rang sangs rgyas thams cad kyis mi thul ba'i shes pa de ni dran pa'i stobs zhes bya'o/ /gang gzugs la de bzhin gshegs pa'i ye shes kyi mthar thug pa dang / chos kyi dbyings </text></item>
<item><p>321a6</p><section>mdo sde</section><text>kyi las yang dag par sgrub pa dang / de bzhin gshegs pa'i ting nge 'dzin lhun gyis grub pa'i thob pa dang / phyin ci log thams cad la g.yeng ba med pa shes pa de ni mi thul </text></item>
<item><p>321a7</p><section>mdo sde</section><text>ba'i phyir ting nge 'dzin gyi stobs zhes bya'o/ /gang gzugs la chos kyi dbyings 'khrugs pa med par rtog pa dang / mtha' dang / mtha' ma yin pa gnyis su med par rab tu </text></item>
<item><p>321b1</p><section>mdo sde</section><text>shes pa dang / rnam par gzhag pa'i mtha' la lhun gyis grub pa'i dran pa shes pa dang / gnas pa med pa'i dngos po rab tu shes pa de ni shes rab kyi stobs zhes bya'o/ /gang gzugs </text></item>
<item><p>321b2</p><section>mdo sde</section><text>la gnas med pa'i dran pa mngon du yang dag par rtog pa dang / de bzhin gshegs pa'i spyod yul dang mthun pa dang / skye ba med pa la zhugs pa rnams kyi dran pa yid la byed pa med pa'i tshul du </text></item>
<item><p>321b3</p><section>mdo sde</section><text>mngon par rdzogs par byang chub pa de ni dran pa yang dag byang chub kyi yan lag ces bya'o/ /gang gzugs la chos kyi dbyings su rab tu shes pa dang / mi dmigs pa'i rnal 'byor </text></item>
<item><p>321b4</p><section>mdo sde</section><text>gyi shes pas rab tu rnam par 'byed pa la mkhas pa dang / chos dang / chos ma yin pa gnyis khong du chud pa de ni chos rab tu rnam par 'byed pa yang dag byang chub yan lag ces </text></item>
<item><p>321b5</p><section>mdo sde</section><text>bya'o| |gang gzugs la rang bzhin gyis chos kyi sku yin pas mi thul bar mngon du yang dag par rtog pa dang / chos nyid mngon par rdzogs par byang chub par bya ba'i phyir </text></item>
<item><p>321b6</p><section>mdo sde</section><text>brtson 'grus mi 'dor ba de ni brtson 'grus yang dag byang chub kyi yan lag ces bya'o/ /gang gzugs la dbyer med par rab tu rnam par 'byed pa la mkhas pa dang / dpyod pa'i </text></item>
<item><p>321b7</p><section>mdo sde</section><text>shes pa dang / lhun gyis grub pa rab tu rnam par 'byed pa bya ba gnas med pa'i shes pa'i yang dag par 'grub pa dang / shin tu sbyangs pa'i ting nge 'dzin dang / btang snyoms dang / ye shes </text></item>
<item><p>322a1</p><section>mdo sde</section><text>kyi dga' ba myong ba'i shes pa de ni dga' ba yang dag byang chub kyi yan lag ces bya'o/ /gang gzugs la dmigs pa thams cad yid la byed pa'i rgyun mi </text></item>
<item><p>322a2</p><section>mdo sde</section><text>gcod pa'i shes pa dang / rnam par grol ba'i skye mched thams cad la dngos po dang / dngos po med pa mnyam pa nyid du shes pa de ni shin tu sbyangs pa yang dag byang chub kyi yan </text></item>
<item><p>322a3</p><section>mdo sde</section><text>lag ces bya'o/ /gang gzugs la rnam par bltas nas chos thams cad mnyam pa nyid du shes pa dang / byang chub kyi yan lag sgrib pa med pa'i rkyen dang / ting nge 'dzin dang /</text></item>
<item><p>322a4</p><section>mdo sde</section><text>snyoms par 'jug pa thams cad gcig tu mngon par rdzogs par byang chub pa de ni ting nge 'dzin yang dag byang chub kyi yan lag ces bya'o/ /gang gzugs la dngos po med </text></item>
<item><p>322a5</p><section>mdo sde</section><text>pa'i rang bzhin mnyam pa nyid du mngon du yang dag par rtog pa dang / gzugs dang / gzugs med pa thams cad mnyam pa nyid dang / rab tu 'dzin pa dang / rtsod pa dang / rnam </text></item>
<item><p>322a6</p><section>mdo sde</section><text>par 'byed pa la btang snyoms pa dang / lhun gyis grub pa dang / ye shes dang / ye shes la mnyam pa nyid dang / thob pa'i chos thams cad mi skyed pa dang / rgyu ba med pa dang / ting </text></item>
<item><p>322a7</p><section>mdo sde</section><text>nge 'dzin dang / btang snyoms shes pa dang / byang chub kyi yan lag rnams dang / lam rnams skye ba med pa'i mtha' dang thob pa rnams mi 'tshol ba de ni btang snyoms </text></item>
<item><p>322b1</p><section>mdo sde</section><text>yang dag byang chub kyi yan lag ces bya'o/ /gang gzugs mthong nas khams dang skye mched rnams la dngos po med pa'i rang bzhin du mthong zhing yan lag dang yan lag med </text></item>
<item><p>322b2</p><section>mdo sde</section><text>pa'i tshul gyis mnyam pa nyid du mthong ba dang / 'phags pa'i lam rnams lam med pa'i tshul gyis lta ba dang mi 'grogs pa dang / 'phags pa'i lam rnams dang lta bar gyur </text></item>
<item><p>322b3</p><section>mdo sde</section><text>pa thams cad mtshan nyid med par gcig pa'i tshul gyis lta ba dang mi 'grogs pa dang / mi 'khrugs pa'i tshul gyis lta ba yang dag pa zhes bya ba dang / chos thams cad mthong </text></item>
<item><p>322b4</p><section>mdo sde</section><text>pa'i tshul gyis lta ba zhes bya ba dang / mi skye ba thob pa'i tshul gyis lam zhes bya ba'am/ mnyam pa nyid kyi tshul gyis yang dag pa zhes bya ba dang / sgrib pa med pa'i tshul gyis lta ba </text></item>
<item><p>322b5</p><section>mdo sde</section><text>zhes bya ba dang / lam dang lam ma yin pa thams cad la 'jug pa'i tshul gyis lam zhes bya ba de ni yang dag pa'i lta ba zhes bya'o/ /gang gzugs la rtog pa dang / rnam par rtog </text></item>
<item><p>322b6</p><section>mdo sde</section><text>pa thams cad gcig pa ste/ 'di lta ste/ dngos por mi rtog pa dang / dngos po med par mi rtog pa dang / chad par mi rtog pa dang / rtag par mi rtog pa dang / skye bar mi rtog pa </text></item>
<item><p>322b7</p><section>mdo sde</section><text>dang / mi skye bar mi rtog pa dang / rtog pa dang / mi rtog pa la mi rtog pa dang / rtog pa med pa dang / rnam par mi rtog pa dang / yang dag pa'i lam la mi rtog pa de ni yang dag pa'i rtog </text></item>
<item><p>323a1</p><section>mdo sde</section><text>pa zhes bya'o/ /gang gzugs la chos thams cad brjod du med pa dang / brjod pa med pa dang / dbyangs dang / dbyangs med pa mnyam pa nyid dang / ming </text></item>
<item><p>323a2</p><section>mdo sde</section><text>med pa dang / ming du brjod pa med pa dang / 'tshol ba med pa dang / lam gyi yan lag ma yin pa dang / yang dag pa zhes bya ba ngag gi lam thams cad la kun tu mi rgyu zhing mi brjod </text></item>
<item><p>323a3</p><section>mdo sde</section><text>pa dang / lam zhes bya ba'i chos ma lus pa brjod pa de ni yang dag pa'i dag ces bya'o/ /gang gzugs la las thams cad kyi rang bzhin la las med par mngon par zhen pa 'di </text></item>
<item><p>323a4</p><section>mdo sde</section><text>lta ste| mngon par 'du bya ba med pa la mngon par zhen pa dang / mngon par 'du bya ba med pa thob pa rnams la 'tshol ba med pa dang / yang dag pa 'tshol ba'am/ log </text></item>
<item><p>323a5</p><section>mdo sde</section><text>pa 'tshol ba'am/ log pa ma yin pa 'tshol ba'am/ las 'tshol ba'am/ las ma yin pa 'tshol ba'am/ las dang / las ma yin pa thams cad khas mi len pa de ni nges pa </text></item>
<item><p>323a6</p><section>mdo sde</section><text>dang ma nges pa dang / yang dag pa nyid dang / log pa nyid dang / dge ba dang / mi dge ba dang / lung du ma bstan pa dang / mi g.yo ba mngon par 'du mi byed pa dang / lam dang / lam </text></item>
<item><p>323a7</p><section>mdo sde</section><text>ma yin pa mtha' yas pa skye ba med pas bsdus pa dang / mig yor lta bu'i tshul gyis las kyi mtha' thams cad mi byed pas yang dag pa'i las kyi mtha' zhes bya'o/ /gang </text></item>
<item><p>323b1</p><section>mdo sde</section><text>gzugs la kun tu longs spyod pa dang / kun tu longs spyod pa ma yin pa shes pa dang / de la gnas pa chos kyi dbyings mnyam pa nyid kyi tshul gyis yang dag pa dang / log pa'i tshor ba </text></item>
<item><p>323b2</p><section>mdo sde</section><text>mi dmigs pa dang / mi dmigs pas 'tsho ba dang / las 'jig pa de ni yang dag pa'i 'tsho ba zhes bya ste/ yang dag pa zhes bya ba de ni mnyam pa nyid kyi tshig go /'tsho ba zhes </text></item>
<item><p>323b3</p><section>mdo sde</section><text>bya ba de ni 'phags pa'i chos 'dzin pa'i tshig go /lam zhes bya ba dang / lam ma yin pa zhes bya ba de ni mi 'tshol ba'i don gyis lam zhes bya'o/ /'tsho ba dang / 'tsho ba ma yin pa'i 'du </text></item>
<item><p>323b4</p><section>mdo sde</section><text>shes la rnam par mi rtog pa'i don gyis 'tsho ba zhes bya'o/ /yang dag pa zhes bya ba de ni mnyam pa nyid la gnas pa zhes bya ba'i don te/ de ni yang dag pa'i 'tsho ba zhes bya'o/ /</text></item>
<item><p>323b5</p><section>mdo sde</section><text>chos kyi dbyings mnyam pa nyid kyi tshul gyis gang gzugs la lus dang / ngag dang / yid kyi rtsol ba med pa ni chos kyi dbyings la rtsol ba med pa ste/ yang dag pa zhes bya ba </text></item>
<item><p>323b6</p><section>mdo sde</section><text>de ni mi skye ba la gnas pa'i chos rnams blang ba med pa dang / dor ba med pa'i tshig bla dwags so/ /rtsol ba med pa zhes bya ba de ni lus dang / ngag dang / yid mi dmigs pa'i </text></item>
<item><p>323b7</p><section>mdo sde</section><text>tshig go /lam zhes bya ba de ni blang ba med pa dang / dor pa med pa'i tshul dang / mi 'tshol ba'i tshul gyis 'phags pa'i don 'tshol ba ste/ de ni yang dag pa'i rtsol ba zhes </text></item>
<item><p>324a1</p><section>mdo sde</section><text>bya'o| |gang gzugs la dran pas mi dmigs pa mnyam pa nyid ni dran pa med pa dran pa med pa'i tshul gyis dran pa la sbyor ba ste/ yang dag pa zhes bya ba de ni dmigs </text></item>
<item><p>324a2</p><section>mdo sde</section><text>pa med pa mnyam pa nyid sgro btags pa med pa'i tshig go /dran pa zhes bya ba de ni phung po dang / khams dang / skye mched rjes su dran pa'i tshig go /stong pa nyid rjes su dran pa'i tshig </text></item>
<item><p>324a3</p><section>mdo sde</section><text>dang | mtshan ma med pa dang / smon pa med pa rjes su dran pa'i tshig dang / de ltar de bzhin gshegs pa'i ting nge 'dzin lhun gyis grub pa'i rjes su dran pa'i tshig de ni yang </text></item>
<item><p>324a4</p><section>mdo sde</section><text>dag pa'i dran pa zhes bya'o/ /gang gzugs la dbyer med pa shes pa ni mnyam pa nyid dang / ting nge 'dzin gyi las yang dag par bsgrubs pa ste/ gzugs gang dang mnyam pa tshor </text></item>
<item><p>324a5</p><section>mdo sde</section><text>pa dang / 'du shes dang / 'du byed dang / rnam par shes pa'ang de dang mnyam zhing / phung po gang dang mnyam pa ting nge 'dzin kyang mnyam par yang dag par rjes su mthong ngo / /</text></item>
<item><p>324a6</p><section>mdo sde</section><text>de bzhin gshegs pa'i rigs kyi ting nge 'dzin kyang de dang mnyam par yang dag par rjes su mthong ngo / /de bzhin gshegs pa'i rigs kyi ting nge 'dzin gang dang mnyam par yang </text></item>
<item><p>324a7</p><section>mdo sde</section><text>dag par rjes su mthong ba chos thams cad kyang de dang mnyam pa yang dag par rjes su mthong ngo / /sangs rgyas kyi chos thams cad gang dang mnyam par yang dag par rjes su </text></item>
<item><p>324b1</p><section>mdo sde</section><text>mthong ba byis pa so so'i skye bo'i chos thams cad kyang de dang mnyam par yang dag par rjes su mthong ngo / /byis pa so so'i skye bo'i chos thams cad gang dang mnyam par yang dag par </text></item>
<item><p>324b2</p><section>mdo sde</section><text>rjes su mthong ba'i ting nge 'dzin kyang de dang mnyam par yang dag par rjes su mthong ngo / /ting nge 'dzin gang dang mnyam pa 'das pa'i phung po dang / khams dang / skye mched rnams kyang de </text></item>
<item><p>324b3</p><section>mdo sde</section><text>dang mnyam par yang dag par rjes su mthong ngo / /ma 'ongs pa dang / da ltar byung ba'i phung po dang / khams dang / skye mched rnams kyang de bzhin du yang dag par rjes su mthong ngo / /</text></item>
<item><p>324b4</p><section>mdo sde</section><text>phung po dang / khams dang / skye mched rnams ji lta ba bzhin du las dang / rnam par smin pa'ang de ltar yang dag par rjes su mthong ste/ dus gsum mnyam pa'i ting nge 'dzin gyi rigs </text></item>
<item><p>324b5</p><section>mdo sde</section><text>la zhugs pa de ni yang dag pa'i ting nge 'dzin ces bya'o/ /gang gzugs la de kho na shes pa dang / de bzhin nyid shes pa de ni bden pa shes pa ste/ chos nyid kyi rang bzhin gang </text></item>
<item><p>324b6</p><section>mdo sde</section><text>yin pa de ni phung po dang / khams dang / skye mched rnams kyi rang bzhin no/ /chos nyid kyi rang bzhin med pa ni phung po dang / khams dang / skye mched kyi rang bzhin med par bden pa nyid du </text></item>
<item><p>324b7</p><section>mdo sde</section><text>mos so/ /byin gyi rlabs zhes bya ba de ni slu ba med pa'i chos nyid kyi tshig bla dwags so/ /de ci'i phyir zhe na/ mi slu ba gang yin pa de ni bden pa'i phyir ro/ /de la gnas pa ni yang </text></item>
<item><p>325a1</p><section>mdo sde</section><text>dag pa'i smon lam brjod pa dang / las yang dag par spyod pa mngon sum du 'gyur te/ phung po dang / khams dang / skye mched de dag la de bzhin gshegs </text></item>
<item><p>325a2</p><section>mdo sde</section><text>pa'i rnam par 'phrul pa kun tu ston par byin gyis rlob bo/ /sa'i bden pa nyid gang dang mnyam pa chu dang / me dang / rlung gi bden pa nyid kyang de dang mnyam mo/ /nam mkha' </text></item>
<item><p>325a3</p><section>mdo sde</section><text>dang / chos dang / sgra dang / mig yor dang / gzugs brnyan dang / mtshan nyid dang bcas pa dang / mtshan nyid med pa dang / chags pa dang bcas pa dang / chags pa ma yin pa dang / bsdus pa'i bskal </text></item>
<item><p>325a4</p><section>mdo sde</section><text>pa dang / rgya che ba'i bskal pa dang / grangs yod pa'i bskal pa dang / grangs med pa'i bskal pa dang / sangs rgyas dang bcas pa'i bskal pa dang / sangs rgyas mi 'byung ba'i </text></item>
<item><p>325a5</p><section>mdo sde</section><text>bskal pa dang / 'das pa'i bskal pa dang / ma 'ongs pa'i bskal pa dang / ma 'ongs pa dang 'das pa'i bskal pa dang / da ltar byung ba dang ma 'ongs pa dang 'das pa'i bskal </text></item>
<item><p>325a6</p><section>mdo sde</section><text>pa dang / 'das pa dang ma 'ongs pa dang da ltar byung ba'i bskal pa'ang de dang mnyam ste/ kun nas nyon mongs pa'i bskal pa la rnam par byang ba'i bskal pa dang / rnam par </text></item>
<item><p>325a7</p><section>mdo sde</section><text>byang ba'i bskal pa la kun nas nyon mongs pa'i bskal pa dang / byin gyi rlabs kyi bskal pa la mnyam pa nyid kyi bskal pa 'jug ste/ 'jug pa shes pa de la mngon par zhen </text></item>
<item><p>325b1</p><section>mdo sde</section><text>pa med pa de ni chos kyi dbyings bden pa nyid kyi phyir bden pa'i byin gyi rlabs zhes bya ste/ gzugs nyid bden pa'o/ /de bzhin du tshor ba dang / 'du shes dang / 'du byed dang /</text></item>
<item><p>325b2</p><section>mdo sde</section><text>rnam par shes pa nyid bden pa'o/ /de la gnas pa'i bden pa'i ngag gang yin pa de ni byin gyi rlabs te/ de ni bden pa'i byin gyi rlabs zhes bya'o/ /gang mnyam pa nyid kyi tshul gyis </text></item>
<item><p>325b3</p><section>mdo sde</section><text>gang gzugs la 'dzin pa med pa dang / mchog tu 'dzin pa med pa dang / gtong ba dang / dor ba de ni gtong ba'i byin gyi rlabs zhes bya'o/ /gang gzugs la blang ba med pa dang /</text></item>
<item><p>325b4</p><section>mdo sde</section><text>dor ba med pa shes pa de ni g.yo ba dang / 'gul ba thams cad zhi ba'o/ /byin gyi rlabs zhes bya ba ni zhi ba de la gnas nas kun nas nyon mongs pa ni rnam par byang bar byin gyis rlob pa </text></item>
<item><p>325b5</p><section>mdo sde</section><text>dang | rnam par byang ba ni kun nas nyon mongs par byin gyi rlob pa dang / zhi ba de la gnas nas spyod lam kun tu bstan pas tshangs pa nye bar zhi ba'i spyod lam can rnams kyang </text></item>
<item><p>325b6</p><section>mdo sde</section><text>'dod pa skyed pa dang / lag na rdo rje'i gzugs kun tu bstan pas ma zhi ba'i spyod lam can rnams sam/ bdud thams cad kyang nye bar zhi ba'i byin gyi rlabs la mos par byed </text></item>
<item><p>325b7</p><section>mdo sde</section><text>pa'o| |nye bar zhi ba'i byin gyi rlabs ni byis pa so so'i skye bo thams cad shin tu zhi ba dang / nye bar zhi ba dang / rab tu zhi ba ste/ nye bar zhi ba'i byin gyi rlabs thob par yang dag </text></item>
<item><p>326a1</p><section>mdo sde</section><text>par rjes su mthong ba de ni nye bar zhi ba'i byin gyi rlabs zhes bya'o/ /gang gdeg pa med pa dang / gzhag pa med pa'i tshul gyis gzugs la chos kyi dbyings dang </text></item>
<item><p>326a2</p><section>mdo sde</section><text>dbyer med par shes shing spros pa dang bral ba'i shes rab kyis shin tu zhi ba dang / nye bar zhi ba dang / spros pa med pa'i chos thams cad phung po dang / khams dang / skye mched </text></item>
<item><p>326a3</p><section>mdo sde</section><text>thams cad la thams cad mkhyen pa nyid du byin gyis rlob pa de ni shes rab kyi byin gyi rlabs zhes bya'o/ /yang na byin gyi rlabs zhes bya ba de ni thams cad mkhyen pa'i rjes su </text></item>
<item><p>326a4</p><section>mdo sde</section><text>'gro ba ni shes rab kyi gnas te/ de'i phyir bdag gis lus 'dom gang tsam po 'di la 'jig rten gdags par bya'o/ /'jig rten kun 'byung ba dang / 'jig rten 'gog pa dang / 'jig rten </text></item>
<item><p>326a5</p><section>mdo sde</section><text>'gog par 'gro ba'i lam dang / thams cad mkhyen pa'i ye shes kyi bar yang gdags par bya'o snyam pa ste/ de ni shes rab kyi byin gyi rlabs zhes bya'o/ /de nas bcom ldan </text></item>
<item><p>326a6</p><section>mdo sde</section><text>'das la 'jam dpal gzhon nur gyur pas 'di skad ces gsol to/ /bcom ldan 'das/ byang chub sems dpa' sems dpa' chen po rnam par dag pa'i ye shes kyi </text></item>
<item><p>326a7</p><section>mdo sde</section><text>stobs du zhig dang ldan na rab tu zhi ba'i rnam par nges pa'i cho 'phrul gyi ting nge 'dzin 'di thob/ de skad ces gsol pa dang / bcom ldan 'das kyis 'jam dpal gzhon </text></item>
<item><p>326b1</p><section>mdo sde</section><text>nur gyur pa la 'di skad ces bka' stsal to/ /'jam dpal/ byang chub sems dpa' sems dpa' chen po rnam par dag pa'i ye shes kyi stobs sum cu rtsa drug dang ldan na/</text></item>
<item><p>326b2</p><section>mdo sde</section><text>rab tu zhi ba'i rnam par nges pa'i ting nge 'dzin 'di 'thob ste/ sum cu rtsa drug gang zhe na/ 'di lta ste/ lhag pa'i bsam pa rnam par dag pa'i ye shes kyi stobs dang / smon </text></item>
<item><p>326b3</p><section>mdo sde</section><text>lam rnam par dag pa'i ye shes kyi stobs dang / dge ba'i rtsa ba rnam par dag pa'i ye shes kyi stobs dang / yongs su bsngo ba rnam par dag pa'i ye shes kyi stobs dang / thos </text></item>
<item><p>326b4</p><section>mdo sde</section><text>pa rnam par dag pa'i ye shes kyi stobs dang / las kyi sgrib pa rnam par dag pa'i ye shes kyi stobs dang / cho ga dang / spyod yul rnam par dag pa'i ye shes kyi stobs dang / dran </text></item>
<item><p>326b5</p><section>mdo sde</section><text>pa rnam par dag pa'i ye shes kyi stobs dang / thabs la mkhas pa rnam par dag pa'i ye shes kyi stobs dang / sems can la dmigs pa'i rnam par dag pa'i ye shes kyi </text></item>
<item><p>326b6</p><section>mdo sde</section><text>stobs dang / mtshan ma la dmigs pa'i rnam par dag pa'i ye shes kyi stobs dang / gtong ba rnam par dag pa'i ye shes kyi stobs dang / sems can rjes su 'dzin pa rnam </text></item>
<item><p>326b7</p><section>mdo sde</section><text>par dag pa'i ye shes kyi stobs dang / byams pa chen po yang dag par 'grub pa rnam par dag pa'i ye shes kyi stobs dang / snying rje chen po rnam par dag pa'i ye shes kyi </text></item>
<item><p>327a1</p><section>mdo sde</section><text>stobs dang / dga' ba dang / btang snyoms chen po rnam par dag pa'i ye shes kyi stobs dang / tshul khrims rnam par dag pa'i ye shes kyi stobs dang /</text></item>
<item><p>327a2</p><section>mdo sde</section><text>tshul khrims kyis rjes su 'dzin pa rnam par dag pa'i ye shes kyi stobs dang / bzod pa rnam par dag pa'i ye shes kyi stobs dang / bzod pas rjes su 'dzin pa rnam par dag </text></item>
<item><p>327a3</p><section>mdo sde</section><text>pa'i ye shes kyi stobs dang / brtson 'grus kyi bsam pa rnam par dag pa'i ye shes kyi stobs dang / brtson 'grus yang dag par len pa rnam par dag pa'i ye shes kyi </text></item>
<item><p>327a4</p><section>mdo sde</section><text>stobs dang / khams la mkhas pa rnam par dag pa'i ye shes kyi stobs dang / bsam gtan la mkhas pa rnam par dag pa'i ye shes kyi stobs dang / zhi gnas la mkhas </text></item>
<item><p>327a5</p><section>mdo sde</section><text>pa rnam par dag pa'i ye shes kyi stobs dang / shes rab rnam par dag pa'i ye shes kyi stobs dang / thos pa rnam par nges pa rnam par dag pa'i ye shes kyi stobs dang /</text></item>
<item><p>327a6</p><section>mdo sde</section><text>'jig rten pa dang / 'jig rten las 'das pa'i rnam par nges pa rnam par dag pa'i ye shes kyi stobs dang / shes pa rnam par dag pa'i ye shes kyi stobs dang / 'dus byas </text></item>
<item><p>327a7</p><section>mdo sde</section><text>dang / 'dus ma byas rnam par dag pa'i ye shes kyi stobs dang / lhag mthong la mkhas pa rnam par dag pa'i ye shes kyi stobs dang / rig pa dang / rnam par grol ba rnam par </text></item>
<item><p>327b1</p><section>mdo sde</section><text>dag pa'i ye shes kyi stobs dang / mi skye ba la bzod pa rnam par dag pa'i ye shes kyi stobs dang / mtshan nyid med par mtshan nyid gcig pa rnam par dag pa'i ye shes kyi </text></item>
<item><p>327b2</p><section>mdo sde</section><text>stobs dang / don dam pa dang / kun rdzob rnam par dag pa'i ye shes kyi stobs dang / 'dun pa dang / brtson 'grus tshad med pa rnam par dag pa'i ye shes kyi stobs te/ 'jam </text></item>
<item><p>327b3</p><section>mdo sde</section><text>dpal/ byang chub sems dpa' sems dpa' chen po rnam par dag pa'i ye shes kyi stobs sum cu rtsa drug po de dag dang ldan na rab tu zhi ba rnam par nges pa'i cho 'phrul gyi ting </text></item>
<item><p>327b4</p><section>mdo sde</section><text>nge 'dzin 'di 'thob bo/ /'jam dpal/ yongs su brtag pa nye bar bzung ste/ byang chub sems dpa' gang la las 'jig rten gyi khams bcu'i rdul phra rab kyi rdul snyed kyi bskal </text></item>
<item><p>327b5</p><section>mdo sde</section><text>par phyogs bcu'i 'jig rten gyi khams thams cad du 'jig rten gyi khams re rer yang sangs rgyas dang / byang chub sems dpa' dang bcas pa/ nyan thos dang / rang sangs rgyas </text></item>
<item><p>327b6</p><section>mdo sde</section><text>dang bcas pa gang+gA'i klung gi bye ma snyed rnams la lha'i zas dang / lha'i ras bcos bu'i na bza' rnams phul ba dang / stong gsum gyi stong chen po'i 'jig rten gyi khams kyi </text></item>
<item><p>327b7</p><section>mdo sde</section><text>rdal phra rab kyi rdul snyed kyi 'jig rten gyi khams rnams nor bu rin po che dbang gi rgyal pos rab tu bkang ste dbul ba phul ba dang / de bzhin gshegs pa re re'i phyir yang nor </text></item>
<item><p>328a1</p><section>mdo sde</section><text>bu rin po che snang ba thams cad yang dag par bsags pa'i mchod rten tshad dzam+bu'i gling tsam du yod pa/ srid pa'i rtse mor thug pa/ nor bu rin po che </text></item>
<item><p>328a2</p><section>mdo sde</section><text>glog gi sgron ma'i kha khyer gyis yongs su bskor ba/ nor bu rin po che dbang gi rgyal po'i dra ba bres pa/ rgyal mtshan dang / ba dan sgreng ba/ tsan+dan sbrul gyi snying po'i byug pas </text></item>
<item><p>328a3</p><section>mdo sde</section><text>bskus pa/ 'jig rten gyi khams bcu'i rdul phra rab kyi rdul snyed dag byas te/ mchod rten re re la'ang sangs rgyas kyi zhing bcu'i rdul phra rab kyi rdul snyed kyis bskal par </text></item>
<item><p>328a4</p><section>mdo sde</section><text>lha'i mchod pa mtshungs pa med par byas kyang byang chub sems dpa' gzhan gang gis dad pas ting nge 'dzin 'di la mos nas/ tha na dud 'gro'i skye gnas su song ba'i </text></item>
<item><p>328a5</p><section>mdo sde</section><text>sems can la zan chang gcig tsam byin na bsod nams mngon par 'du byed pa de la bsod nams mngon par 'du bya ba snga mas brgya'i char yang nye bar mi 'gro'o/ /</text></item>
<item><p>328a6</p><section>mdo sde</section><text>stong gi cha dang / brgya stong gi cha dang / bye ba brgya'i cha dang / bye ba stong gi cha dang / bye ba brgya stong gi cha dang / dpe dang / rgyur yang mi bzod do/ /'jam dpal/ byang chub </text></item>
<item><p>328a7</p><section>mdo sde</section><text>sems dpa' gang la la ting nge 'dzin 'di la dad de/ phyogs bcu'i 'jig rten gyi khams thams cad kyi rdul phra rab kyi rdul snyed kyi sangs rgyas bcom ldan 'das rnams </text></item>
<item><p>328b1</p><section>mdo sde</section><text>la bde bar sbyar ba thams cad kyi bsnyen bkur byas pa bas byang chub sems dpa' gzhan ting nge 'dzin 'di la mchog tu 'jug na de de bas bsod nams ches grangs med par </text></item>
<item><p>328b2</p><section>mdo sde</section><text>skyed do/ /'jam dpal/ byang chub sems dpa' gang la la zhig gis bskal pa khrir dkon mchog gsum la dbul ba phul ba bas byang chub sems dpa' gzhan gang gis rab </text></item>
<item><p>328b3</p><section>mdo sde</section><text>tu zhi ba rnam par nges pa'i cho 'phrul gyi ting nge 'dzin 'di'i ming thos te/ thos nas kyang than yud tsam zhig nyan 'dod par gyur na de de bas sangs rgyas kyi ye shes thob par byed </text></item>
<item><p>328b4</p><section>mdo sde</section><text>pa'i bsod nams ches grangs med par skyed par 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal to/ /dran pa ldan zhing blo gros </text></item>
<item><p>328b5</p><section>mdo sde</section><text>ldan| |shes rab ldan pa mi 'jigs pa/ /de ni tshe rabs thams cad du/ /byang chub spyad pa spyod par 'gyur/ /sangs rgyas 'byung ba rab mdzes pa/ /skad cig gcig la mnyes </text></item>
<item><p>328b6</p><section>mdo sde</section><text>byed na/ /gang dag ngas ni sngon bshad pa/ /mi khom brgyad rnams rnam par spong / /gzugs dang kha dog phun sum tshogs/ /mtshan rnams kyis kyang legs par brgyan/ /mthu </text></item>
<item><p>328b7</p><section>mdo sde</section><text>stobs dang yang rab tu ldan/ /le lo 'dod par yong mi 'gyur/ /skyid cing nor yang chen por 'gyur/ /bsod nams ldan zhing rdzu 'phrul che/ /'jig rten snang byed mthong </text></item>
<item><p>329a1</p><section>mdo sde</section><text>nas kyang / /phyi phyir zhing ni mchod pa byed/ /bdag med stong pa thos nas kyang / /de ni chos la mi rmongs te/ /chos rnams ji bzhin mkhas pa ni/ /dad pa </text></item>
<item><p>329a2</p><section>mdo sde</section><text>myur du rab tu thob| /rigs kyi mchog dang mod pa dang / /skyid pa dag tu skye bar 'gyur/ /sbyin pa'i bdag po dpa' bor 'gyur/ /ser sna med cing lhug par gtong / /gang dag </text></item>
<item><p>329a3</p><section>mdo sde</section><text>la la 'dzam gling du/ /khyad par 'phags pa mdzes par rigs/ /der ni brten pa skyes pa dang / /smad pa'i 'gro ba ma yin dang / /skye ba kun tu 'di lta bur/ /khyim bdag dbang </text></item>
<item><p>329a4</p><section>mdo sde</section><text>cher grags pa dang / /dpal dang gzi brjid 'phags pa yang / /tshul 'dir yi rang spyad par 'gyur/ /bram ze sA la che 'dra ba/ /tshul khrims ldan dang mang thos 'gyur/ /rgyal rigs sA la che 'dra ba/ /skyid </text></item>
<item><p>329a5</p><section>mdo sde</section><text>cing nor yang chen por 'gyur/ /bsod nams mdzod kyis 'phags pa yi/ /rgyal po rdzu 'phrul cher 'gyur te/ /rgya mtshor bcas dang rir bcas kyi/ /sa la chos kyi ston par </text></item>
<item><p>329a6</p><section>mdo sde</section><text>'gyur/ /rin chen bdun gyi dbang phyug che/ /'khor los bsgyur ba rgyal dbang 'gyur/ /rgyal por gnas nas sangs rgyas la/ /phyi phyir bsti stang byed par 'gyur/ /shi </text></item>
<item><p>329a7</p><section>mdo sde</section><text>'phos nas ni mtho ris 'gro /sangs rgyas bstan la dad par 'gyur/ /ri rab rtse mo'i dbang phyug po/ /lha yi dbang po brgya byin 'gyur/ /lha dbang 'thab bral rab tu 'gyur//</text></item>
<item><p>329b1</p><section>mdo sde</section><text>de bzhin yongs su dga' ldan 'gyur/ /lha dbang rab tu 'phrul ba dang / /dbang byed 'jigs pa med par 'gyur/ /tshul 'dir yi rang byas pa ni/ /tshangs pa'i 'jig rten tshangs pa'i </text></item>
<item><p>329b2</p><section>mdo sde</section><text>mchog mkhas pa lha rnams bye ba yis/ /mchod pa bye ba'i dbang phyug 'gyur/ /gang zhig mdo sde dkon mchog 'dir/ /phyi phyir rjes su yi rang na/ /sus kyang de yi yon tan mtha'/ /</text></item>
<item><p>329b3</p><section>mdo sde</section><text>brjod par nus pa ma yin no/ /byang chub tu ni sems bskyed na/ /bskal ba bye ba rnams su yang / /nam du'ang long theng mi 'gyur te/ /ston pa bla na med par 'gyur/ /rtswa shing ri </text></item>
<item><p>329b4</p><section>mdo sde</section><text>dang sdong po dang / /'khri shing sman yang de bzhin te/ /me tog 'bras ldan ljon shing yang / /gang du 'gro bar 'dud par 'gyur/ /mar me mdzad nas bzung nas su/ /brtul </text></item>
<item><p>329b5</p><section>mdo sde</section><text>zhugs bzang po gang 'gro ba/ /phyogs bcu dag gi 'jig rten khams/ /mtha' yas 'od kyis snang bar byed/ /gang dag 'das pa'i bar de dang / /gang dag ma 'ongs </text></item>
<item><p>329b6</p><section>mdo sde</section><text>shing rnams kyi/ /me tog 'bras bu lo ma dag /de dag rnam par shes par nus/ /sangs rgyas bye ba phrag stong dang / /khrag khrig phrag brgya rnams kyis kyang / /de dag gi ni </text></item>
<item><p>329b7</p><section>mdo sde</section><text>yon tan mtha'/ /brjod par nus pa ma yin no/ /byang chub sems dpa' gang dag ni/ /mdo 'di phyir zhing mos byed pa/ /de yi bsngags pa'i phreng ba yi/ /mtha' ma brjod </text></item>
<item><p>330a1</p><section>mdo sde</section><text>bar mi nus so/ /mdo sde yon tan gang brjod pa/ /de dag thams cad de dang ldan/ /de bas rab tu lhag yod de/ /de yi yon tan mtha' thug </text></item>
<item><p>330a2</p><section>mdo sde</section><text>med| |mi gang de la dga' bar mi byed cing / /yod pa min dang bsngags pa mi smra dang / /mi gang khros nas mi snyan smra ba 'am/ yang na de la 'khrugs pa byed pa dag /</text></item>
<item><p>330a3</p><section>mdo sde</section><text>sems can dmyal bar skye 'gyur te/ /lus ni chen por gyur nas su/ /de ni sdug bsngal myong 'gyur te/ /yid rab mi bde ma rung 'gyur/ /dpag tshad lnga brgya'i tshad </text></item>
<item><p>330a4</p><section>mdo sde</section><text>tsam du/ /da yi lus ni skye bar 'gyur/ /sdig pa'i las kyis rtag tu yang / /bye bas bskor nas za bar 'gyur/ /bskal pa dag ni du mar yang / /lus ni dpag tshad </text></item>
<item><p>330a5</p><section>mdo sde</section><text>lnga brgyar 'gyur/ /de la mgo yang lnga brgya ste/ /de las nyung bar mi 'gyur ro/ /mgo rnams re re dag la yang / /lnga brgya'i lce las mi nyung ste/ /lce gcig la yang </text></item>
<item><p>330a6</p><section>mdo sde</section><text>thong gshol ni/ /lnga brgyar tshang ste mi nyung ba/ /'bar bas de la rmo byed de/ /skur 'debs sdig pa'i las kyis so/ /tshig rtsub dag ni smras pas na/ /shin tu tsha bar </text></item>
<item><p>330a7</p><section>mdo sde</section><text>sreg par 'gyur/ /gang dag sdom par mi byed cing / /byang chub sems dpa' gnod byed pa/ /de ni sems can dmyal skye ste/ /dud 'gro'i skye gnas 'gro bar 'gyur//</text></item>
<item><p>330b1</p><section>mdo sde</section><text>tshul 'di spong bar byed pa ni/ /bskal pa bye ba stong rnams dang / /brgya dang khrag khrig rnams su yang / /mnar med par ni sdug bsngal rnyed/ /de nas shi 'phes rab gdug </text></item>
<item><p>330b2</p><section>mdo sde</section><text>cing / /shin tu mi bzad sprul du 'gyur/ /bkres shing skom pas mngon gzir kyang / /shin tu mi bzad las rnams byed/ /bza' ba rnyed kyang sdig pa yis/ /nam yang </text></item>
<item><p>330b3</p><section>mdo sde</section><text>tshim par mi 'gyur ro/ /gal te de nas shi 'phos nas/ /mi yi nang du skye na yang / /yid mi gzhungs shing dmus long 'gyur/ /gnod par sems shing sdom pa med/ /</text></item>
<item><p>330b4</p><section>mdo sde</section><text>nyes pa'i tshig rnams smras nas ni/ /'phags pa mnyes par mi byed pa/ /mi yi nang nas shi 'phos nas/ /slar yang ngan 'gror 'gro bar 'gyur/ /bskal pa bye ba stong </text></item>
<item><p>330b5</p><section>mdo sde</section><text>rnams su/ /nam yang sangs rgyas mthong mi 'gyur/ /gang zhig byang chub sems dpa' la/ /gnod par mi byed rab bsdams dang / /gang zhig chos dang ldan pa yi/ /chos </text></item>
<item><p>330b6</p><section>mdo sde</section><text>smra de dag srung byed pa/ /ngan 'gro rnams ni kun spangs nas/ /brgya byin rdzu 'phrul chen por 'gyur/ /tshangs pa 'thab bral dga' ldan dang / /dbang byed par yang de 'gyur </text></item>
<item><p>330b7</p><section>mdo sde</section><text>ro| |gal te mir ni gyur na yang / /rtag tu 'khor los bsgyur bar 'gyur/ /tshong dpon dang ni khyim bdag 'gyur/ /rtag tu skyid cing nor cher 'gyur/ /ji ltar gang+gA'i </text></item>
<item><p>331a1</p><section>mdo sde</section><text>bye snyed kyi/ /bskal pa de snyed rtag tu yang / /'jigs med dran pa phun sum tshogs/ /bde dang ldan zhing gnod pa med/ /tshe rabs tshe rabs </text></item>
<item><p>331a2</p><section>mdo sde</section><text>phyi phyir zhing / /rtag tu sangs rgyas mchod par 'gyur/ /blo ldan gang zhig sangs rgyas la/ /bskal pa de snyed mchod pa bas/ /phyi dus chos ni 'jig pa na/ /gang dag mdo sde </text></item>
<item><p>331a3</p><section>mdo sde</section><text>'di 'dzin pa/ /chos gang 'jig rten mgon po yis/ /bstan pa'i mdo sde 'di la des/ /nyin zhag gcig tu bzung ba yi/ /de ni bsod nams khyad par 'phags/ /phyogs </text></item>
<item><p>331a4</p><section>mdo sde</section><text>bcu'i sangs rgyas gang bzhugs pa/ /de dag kun la mchod par 'gyur/ /mdo sde 'di 'dra 'dzin pa ni/ /gang dag ma 'ongs sangs rgyas dang / /'das pa'i sangs rgyas </text></item>
<item><p>331a5</p><section>mdo sde</section><text>gang dag dang / /de dag de yis mchod par 'gyur/ /'jam dpal/ byang chub sems dpa' gang la la zhig rab tu zhi ba rnam par nges pa'i cho 'phrul gyi ting nge 'dzin </text></item>
<item><p>331a6</p><section>mdo sde</section><text>la mos pa'i byang chub sems dpa' la gnod sems dang / tha ba dang / khro ba skyed dam/ 'dum par mi byed dam/ brnyas thabs gang yang rung bas brnyas te/ ngan </text></item>
<item><p>331a7</p><section>mdo sde</section><text>pa'i rigs su skyes pa zhe'am/ rnyed pa chung ba zhe'am/ yid gzhungs pa chung ba zhe'am/ shes rab chung ba brnyas sam ci'ang rung ste/ tshul khrims kyi yan lag </text></item>
<item><p>331b1</p><section>mdo sde</section><text>nyams pa zhe'am/ mdog ngan pa zhe'am/ gzugs dang mi ldan pa zhe'am/ gzi brjid chung ba zhes brnyas sam/ tha na yud tsam zhig khros te lta na'ang de mi dge ba'i las des </text></item>
<item><p>331b2</p><section>mdo sde</section><text>bskal pa bye ba grangs med pa tshang par ngan song rnams su sreg par 'gyur ro/ /'jam dpal/ ngas ni ji ltar byang chub sems dpa' la khong khro ba'i sems gcig bskyed </text></item>
<item><p>331b3</p><section>mdo sde</section><text>pa las kha na ma tho ba che ba'i chos de lta bu gcig kyang ma mthong ngo / /'jam dpal/ rigs kyi bu'am/ rigs kyi bu mo gang la las stong gsum gyi stong chen po'i 'jig rten </text></item>
<item><p>331b4</p><section>mdo sde</section><text>gyi khams kyi sems can thams cad la mtshon gyis btab bam/ dbyug pas brdegs pa bas rigs kyi bu'am/ rigs kyi bu mo gzhan gang gis theg pa chen po la mos </text></item>
<item><p>331b5</p><section>mdo sde</section><text>pa'i byang chub sems dpa' la tha na gnod sems sam/ tha ba'am/ zhe sdang gi sems gcig bskyed dam/ khros te brnyas pa'i sems bskyed na de de bas sdig pa ches mang </text></item>
<item><p>331b6</p><section>mdo sde</section><text>du skyed do/ /'jam dpal/ byang chub sems dpas byang chub sems dpa' la khong khro ba'i sems bskyed pa'am/ brnyas pa'i sems bskyed pa ji tsam pa de snyed kyi bskal par </text></item>
<item><p>331b7</p><section>mdo sde</section><text>byang chub sems dpa' des sems can dmyal ba rnams su gnas par go cha bgo bar bya'o/ /'jam dpal/ byang chub sems dpa' la skur pa btab pa ma gtogs par/</text></item>
<item><p>332a1</p><section>mdo sde</section><text>byang chub sems dpa' las gzhan gang gis kyang log par ltung bar byed mi nus so/ /'jam dpal/ 'di lta ste/ dper na/ nor bu rin po che rdo </text></item>
<item><p>332a2</p><section>mdo sde</section><text>rje ni rdo rje nyid ma gtogs par shing ngam/ bong ba'am/ dbyug pa'am/ rdo ba'am/ mtshan chas gcag par mi nus so/ /'jam dpal/ de bzhin du byang chub sems dpa' </text></item>
<item><p>332a3</p><section>mdo sde</section><text>yang byang chub sems dpa' la skur pa btab pa ma gtogs par las gzhan gyis log par ltung bar byed mi nus so/ /'jam dpal/ rigs kyi bu'am/ rigs kyi bu </text></item>
<item><p>332a4</p><section>mdo sde</section><text>mo gang la las lha'i bskal pa bye bar phyogs bcu'i 'jig rten gyi khams re rer 'khor bzhi la ci 'dod pa sbyin pa byin pa bas rigs kyi bu'am/ rigs kyi bu mo gang </text></item>
<item><p>332a5</p><section>mdo sde</section><text>gzhan gyis mthun par bya ba'i don du g.yos de bzhin gshegs pa ni rtag pa'o/ /de bzhin gshegs pa ni g.yung drung ngo zhes tshig tu smra na'ang de de bas ches bsod nams </text></item>
<item><p>332a6</p><section>mdo sde</section><text>grangs med par skyed do/ /'jam dpal/ byang chub sems dpa' gang la las lha'i lo stong du dkon mchog gsum la ci dgos pa byin pa pas/ byang chub sems dpa' </text></item>
<item><p>332a7</p><section>mdo sde</section><text>gang gzhan zhig tha na se gol gtogs pa srid du 'du byed thams cad ni mi rtag pa'o/ /'du byed thams cad ni sdug bsngal pa'o/ /'du byed thams cad ni stong pa'o/ /</text></item>
<item><p>332b1</p><section>mdo sde</section><text>'du byed thams cad ni bdag med pa'o/ /snyam du dpyod na de de bas bsod nams ches grangs med par skyed do/ /chos kyi rnam grangs 'di bshad pa na lha'i bu brgyad stong ni byang chub </text></item>
<item><p>332b2</p><section>mdo sde</section><text>tu sems bskyed do/ /dge slong ma lnga brgya ni theg pa gcig tu yang dag par 'du ba'i ting nge 'dzin thob bo/ /byang chub sems dpa' stong nyis brgya ni mi skye ba'i chos la bzod par </text></item>
<item><p>332b3</p><section>mdo sde</section><text>gyur to/ /stong gsum gyi stong chen po'i 'jig rten gyi khams 'di rnam pa drug tu rab tu g.yos so/ /chos kyi rnam grangs 'di dang bcom ldan 'das shAkya thub pa la mchod pa'i las kyi </text></item>
<item><p>332b4</p><section>mdo sde</section><text>phyir steng gi bar snang las lha'i me tog ut+pa la dang / pad+ma dang / ku mu da dang / pad+ma dkar po rnams kyi char chen po'ang rab tu bab bo/ /tsan+dan sprul gyi snying po'i spos kyi char chen </text></item>
<item><p>332b5</p><section>mdo sde</section><text>po'ang mngon par rab tu bab bo/ /gos kyi char dang / rin po che'i char dang / rgyan gyi char chen po'ang rab tu bab bo/ /'jig rten gyi khams grangs med brjod du med pa'i rdul </text></item>
<item><p>332b6</p><section>mdo sde</section><text>phra rab kyi rdul snyed kyi byang chub sems dpa' sems dpa' chen po rnams kyis de'i tshe/ byang chub sems dpa' sems dpa' chen po re res kyang phyogs bcu'i sangs rgyas kyi zhing gi rdul </text></item>
<item><p>332b7</p><section>mdo sde</section><text>phra rab kyi rdul snyed kyi lag pa mngon par sprul te/ lag pa re res kyang lha'i 'jig rten gyi khams kyi tshad med/ grangs med/ bsam gyis mi khyab/ mtshungs pa med/ gzhal </text></item>
<item><p>333a1</p><section>mdo sde</section><text>du med pa'i gdugs kyi sprin dang / rgyal mtshan gyi sprin dang / ba dan gyi sprin dang / me tog gi sprin dang / tsan+dan sbrul gyi snying po'i sprin dang / rgyan gyi sprin </text></item>
<item><p>333a2</p><section>mdo sde</section><text>dang | seng ge'i rgyal mtshan zla ba'i sprin dang / nor bu rin po che snang ba thams cad bsags pa'i sprin dang / nor bu rin po che dbang gi rgyal po'i sprin rnams kyis chos kyi rnam </text></item>
<item><p>333a3</p><section>mdo sde</section><text>grangs 'di la mchod do/ /bcom ldan 'das shAkya thub pa la'ang gtor cing mngon par gtor nas tshig 'di skad ces/ bcom ldan 'das/ legs par gsungs so/ /bde </text></item>
<item><p>333a4</p><section>mdo sde</section><text>bar gshegs pas legs par gsungs te/ chos kyi rnam grangs 'di 'jig rten du yun ring du gnas par gyur cig ces smras so/ /sangs rgyas kyi zhing brjod du med pa bye </text></item>
<item><p>333a5</p><section>mdo sde</section><text>ba phrag bcu'i rdul phra rab kyi rdul snyed kyi lha'i bu bye ba khrag khrig brgya stong dang / lha'i bu mo bye ba khrag khrig brgya stong grangs med bsam gyis mi khyab/ gzhal du med/</text></item>
<item><p>333a6</p><section>mdo sde</section><text>brjod du med pa rnams kyis kyang lha'i me tog mnad ra ba dang / mnad ra ba chen po dang / many+dzu sha ka dang / yid dga' dang / pa ru Sha ka dang / ta ra Ni dang / ba la la ki dang /</text></item>
<item><p>333a7</p><section>mdo sde</section><text>ko ta ra Ni dang / dri mchog dang / d+ha nu ska ri de ba dang / ut+pa la dang / pad+ma dang / ku mu da dang / pad+ma dkar po dang / me tog 'khor lo dang / 'khor lo chen po la sogs </text></item>
<item><p>333b1</p><section>mdo sde</section><text>pa lha'i me tog gi char chen po rab tu phab bo/ /lha'i gos dang / gdugs dang / rgyal mtshan dang / ba dan gyi char rab tu phab bo/ /lha'i tsan+dan sprul gyi snying po'i char dang / rin </text></item>
<item><p>333b2</p><section>mdo sde</section><text>po che sprin gyi char dang / rgyan gyi sprin gyi char rab tu phab bo/ /brgya byin dang / tshangs pa dang / 'jig rten skyong ba bye ba khrag khrig brgya stong bgrang ba las shin tu 'das pa grangs </text></item>
<item><p>333b3</p><section>mdo sde</section><text>med pas kyang chos kyi rnam grangs 'di la mchod pa'i las kyi phyir dzam+bu'i gling gi tshad tsam gyi me tog gi sprin dang / gos kyi sprin dang / rin po che'i sprin gyi char rab tu phab bo/ /</text></item>
<item><p>333b4</p><section>mdo sde</section><text>de bzhin du klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po bye ba khrag khrig brgya stong grangs med bsam </text></item>
<item><p>333b5</p><section>mdo sde</section><text>gyis mi khyab/ gzhal du med/ tshad med pa dag gis kyang lha'i me tog gi char dang / spos dang / gos dang / rin po che'i char mngon par phab ste/ lha'i rol mo'i dbyangs </text></item>
<item><p>333b6</p><section>mdo sde</section><text>sgra bsam gyis mi khyab pa byas nas tshig 'di skad ces/ bcom ldan 'das/ legs par gsungs so/ /bde bar gshegs pas legs par gsungs te/ kye ma'o/ /</text></item>
<item><p>333b7</p><section>mdo sde</section><text>bdag cag gis sngon ma thos pa'i chos kyi rnam grangs 'di thos so/ /kye ma'o/ /chos kyi rnam grangs 'di yun ring du gnas par gyur cig /ces smras so/ /bcom ldan </text></item>
<item><p>334a1</p><section>mdo sde</section><text>'das kyis de skad ces bka' stsal nas/ 'jam dpal gzhon nur gyur pa dang / byang chub sems dpa' sems dpa' chen po tshad med grangs </text></item>
<item><p>334a2</p><section>mdo sde</section><text>med pa dag dang / bzang skyong la sogs pa dge bsnyen stong phrag dpag tu med pa dag dang / nyan thos chen po dag dang / lha dang / klu dang / gnod sbyin dang / dri za dang /</text></item>
<item><p>334a3</p><section>mdo sde</section><text>lha ma yin dang / nam mkha' lding dang / mi'am ci dang / lto 'phye chen po brgya phrag grangs med pa dag yi rangs te/ bcom ldan 'das kyis gsungs pa la mngon par </text></item>
<item><p>334a4</p><section>mdo sde</section><text>bstod do/ /'phags pa rab tu zhi ba rnam par nges pa'i cho 'phrul gyi ting nge 'dzin ces bya ba theg pa chen po'i mdo rdzogs so// //rgya gar gyi mkhan po dzi na mi </text></item>
<item><p>334a5</p><section>mdo sde</section><text>tra dang / dA na shI la dang / zhu chen gyi lo tsA ba ban+de ye shes sdes bsgyur cing zhus te/ skad gsar bcad kyis kyang bcos nas gtan la phab pa// //rgya gar skad </text></item>
<item><p>334a6</p><section>mdo sde</section><text>du| AR+ya mA yo pa ma sa mA d+hi nA ma ma hA yA na sU tra/ bod skad du/ 'phags pa sgyu ma lta bu'i ting nge 'dzin ces bya ba theg pa chen po'i mdo/ bam po dang po/ sangs rgyas </text></item>
<item><p>334a7</p><section>mdo sde</section><text>dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das grong khyer wA ra Na sI na drang srong lhung ba </text></item>
<item><p>334b1</p><section>mdo sde</section><text>ri dwags kyi nags na/ dgra bcom pa nyi khri'i dge slong gi dge 'dun chen po dang / byang chub sems dpa' khri nyis stong la 'di lta ste/ byang chub sems dpa' sems dpa' chen </text></item>
<item><p>334b2</p><section>mdo sde</section><text>po seng ge'i seng ge dang / seng ge'i blo gros dang / legs par gnas pa'i blo gros dang / dpe med blo gros dang / sa 'dzin dang / mes byin dang / chu lha dang / dkon mchog </text></item>
<item><p>334b3</p><section>mdo sde</section><text>'byung gnas dang / phug spas dang / bzang skyong dang / glog lha dang / rnam par snang byed dang / 'jam dpal gzhon nur gyur ba dang / ye shes 'byung gnas dang / brtson </text></item>
<item><p>334b4</p><section>mdo sde</section><text>pa mi gtong dang / mthong ba don yod dang / byang chub sems dpa' sems dpa' chen po byams pa la sogs pa khri nyis stong dang thabs gcig tu bzhugs so/ /lha'i bu </text></item>
<item><p>334b5</p><section>mdo sde</section><text>mtshams bzang dang legs par gnas pa'i blo gros la sogs pa thams cad kyang theg pa chen po la yang dag par zhugs pa nyi khri dang yang thabs gcig go /de nas bcom </text></item>
<item><p>334b6</p><section>mdo sde</section><text>'das 'khor brgya stong du mas yongs su bskor cing mdun gyis bltas te chos ston to/ /de nas byang chub sems dpa' sems dpa' chen po pad+ma'i dpal gyi snying po stan las </text></item>
<item><p>334b7</p><section>mdo sde</section><text>langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom </text></item>
<item><p>335a1</p><section>mdo sde</section><text>ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na/ bcom ldan </text></item>
<item><p>335a2</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol nas/ bcom ldan 'das kyis </text></item>
<item><p>335a3</p><section>mdo sde</section><text>byang chub sems dpa' sems dpa' chen po pad+ma'i dpal gyi snying po la 'di skad ces bka' stsal to/ /pad+ma'i dpal gyi snying po/ khyod la de bzhin gshegs pas dris pa lung </text></item>
<item><p>335a4</p><section>mdo sde</section><text>bstan pa'i phyir/ rtag tu skabs phye'i/ pad+ma'i dpal gyi snying po/ khyod de bzhin gshegs pa dgra bcom pa yang dag par rdzogs pa'i sangs rgyas la ci dang ci 'dod pa dris </text></item>
<item><p>335a5</p><section>mdo sde</section><text>shig dang / ngas dris pa de dang de'i lung bstan pas khyod kyi sems rangs par bya'o/ /de skad ces bka' stsal nas/ bcom ldan 'das la byang chub sems dpa' sems </text></item>
<item><p>335a6</p><section>mdo sde</section><text>dpa' chen po pad+ma'i dpal gyi snying pos 'di skad ces gsol to/ /bcom ldan 'das/ ji ltar na byang chub sems dpa' sems dpa' chen po bla na med pa yang dag par </text></item>
<item><p>335a7</p><section>mdo sde</section><text>rdzogs pa'i byang chub las phyir mi ldog pa dang / mngon par shes pa lnga dang ldan pa dang / sgyu ma lta bu'i ting nge 'dzin kyang 'thob cing / ting nge 'dzin de thob ma thag tu ji </text></item>
<item><p>335b1</p><section>mdo sde</section><text>lta ji ltar sems can rnams kyi dge ba'i rtsa ba yongs su rdzogs par 'gyur ba de lta de ltar lus mngon par sprul nas sems can rnams kyi mos pa ji lta ba de bzhin du chos ston pa </text></item>
<item><p>335b2</p><section>mdo sde</section><text>dang / ci nas myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba lags/ de skad ces gsol nas/ bcom ldan 'das </text></item>
<item><p>335b3</p><section>mdo sde</section><text>kyis byang chub sems dpa' sems dpa' chen po pad+ma'i dpal gyi snying po la 'di skad ces bka' stsal to/ /pad+ma'i dpal gyi snying po/ legs so/ /legs so/ /pad+ma'i dpal gyi snying </text></item>
<item><p>335b4</p><section>mdo sde</section><text>po khyod ni 'di ltar sngon gyi rgyal ba la lhag par bya ba byas pa/ dge ba'i rtsa ba bsags pa/ sangs rgyas bye ba khrag khrig brgya stong mang po la bsnyen bkur byas pa ste/ khyod </text></item>
<item><p>335b5</p><section>mdo sde</section><text>'di ltar sems can thams cad la snying brtse ba dang / snying rje par zhugs pas pad+ma'i dpal gyi snying po khyod de bzhin gshegs pa dgra bcom pa yang dag par rdzogs pa'i </text></item>
<item><p>335b6</p><section>mdo sde</section><text>sangs rgyas la don 'di 'dri bar sems pa ni legs so/ /pad+ma'i dpal gyi snying po khyod de'i phyir legs par rab tu nyon la yid la zungs shig dang / ngas khyod la bshad do/ /</text></item>
<item><p>335b7</p><section>mdo sde</section><text>byang chub sems dpa' sems dpa' chen po pad+ma'i dpal gyi snying pos bcom ldan 'das la legs so zhes gsol nas/ bcom ldan 'das kyi ltar nyan pa dang / bcom ldan </text></item>
<item><p>336a1</p><section>mdo sde</section><text>'das kyis 'di skad ces bka' stsal to/ /pad+ma'i dpal gyi snying po/ chos gcig dang ldan na byang chub sems dpa' sems dpa' chen po bla na med pa </text></item>
<item><p>336a2</p><section>mdo sde</section><text>yang dag par rdzogs pa'i byang chub las phyir mi ldog pa dang / mngon par shes pa lnga dang ldan pa dang / sgyu ma lta bu'i ting nge 'dzin kyang 'thob cing ting nge 'dzin de thob ma </text></item>
<item><p>336a3</p><section>mdo sde</section><text>thag tu ji lta ji ltar sems can rnams kyi dge ba'i rtsa ba yongs su rdzogs par 'gyur ba de lta de ltar lus mngon par sprul nas/ sems can rnams kyi mos pa ji lta ba </text></item>
<item><p>336a4</p><section>mdo sde</section><text>de bzhin du chos ston pa dang / ci nas myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /chos gcig po gang zhe na /</text></item>
<item><p>336a5</p><section>mdo sde</section><text>pad+ma'i dpal gyi snying po/ 'di la byang chub sems dpa' khams gsum pa thams cad la mi gnas pa yin te/ nang ngam phyi rol la gnas par mi byed do/ /de gnas </text></item>
<item><p>336a6</p><section>mdo sde</section><text>pa med pas yang dag pa mthong bar 'gyur ro/ /yang dag pa mthong bas yang dag pa la sbyor bar 'gyur ro/ /yang dag pa la sbyor bas ci la'ang blo thogs par mi 'gyur ro//</text></item>
<item><p>336a7</p><section>mdo sde</section><text>de blo thogs pa med pas yang dag pa'i bya ba la spyod do/ /yang dag pa'i bya ba la spyod pa de gang zhe na/ 'di lta ste/ chos thams cad ni rten cing 'brel bar 'byung ba ste/</text></item>
<item><p>336b1</p><section>mdo sde</section><text>chos gang yang ther zug tu gnas pa ma yin no/ /chos thams cad ni rkyen las 'byung ba ste/ rkyen med par 'byung ba'i chos ni gang yang med do/ /chos gang rten cing 'brel bar </text></item>
<item><p>336b2</p><section>mdo sde</section><text>'byung ba de ni ma skyes pa'o/ /de ltar na chos thams cad ni skye ba med pa ste/ chos thams cad ma skyes par rtogs par gyur pa de ni byang chub sems dpa'i lam la 'jug pa rtogs </text></item>
<item><p>336b3</p><section>mdo sde</section><text>pa 'thob bo/ /'di ltar sems can thams cad la phan pa'i dngos po dang / snying rje'i sems kyi rjes su 'jug pa rab tu 'thob bo/ /de de ltar mos pas chos thams cad sgyu ma </text></item>
<item><p>336b4</p><section>mdo sde</section><text>lta bur rab tu shes so/ /chos thams cad ni yongs su brtags pas sprul pa ste/ yongs su brtags pa de'ang shin tu stong pa'o/ /chos thams cad stong par rtogs pa de ni sgyu </text></item>
<item><p>336b5</p><section>mdo sde</section><text>ma lta bu'i ting nge 'dzin 'thob ste/ ting nge 'dzin de thob ma thag tu ji lta ji ltar sems can rnams dge ba'i rtsa ba yongs su rdzogs par 'gyur ba de lta de ltar lus mngon par sprul </text></item>
<item><p>336b6</p><section>mdo sde</section><text>nas sems can rnams kyi mos pa ji lta ba de bzhin du chos ston pa dang / ci nas myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur </text></item>
<item><p>336b7</p><section>mdo sde</section><text>ro| |de skad ces bka' stsal nas/ bcom ldan 'das la byang chub sems dpa' sems dpa' chen po pad+ma'i dpal gyi snying pos 'di skad ces gsol to/ /bcom ldan </text></item>
<item><p>337a1</p><section>mdo sde</section><text>'das/ byang chub sems dpa' sems dpa' chen po sgyu ma lta bu'i ting nge 'dzin 'di thob pa gang la la dag 'khor 'dir 'dus pa lta mchis sam/</text></item>
<item><p>337a2</p><section>mdo sde</section><text>bcom ldan 'das kyis bka' stsal pa/ pad+ma'i dpal gyi snying po/ 'khor 'di na bsams bzhin du go cha bgos pa gang dag sgyu ma lta bu'i ting nge 'dzin 'di thob pa skyes bu </text></item>
<item><p>337a3</p><section>mdo sde</section><text>dam pa drug cu yod de/ byang chub sems dpa' sems dpa' chen po byams pa dang / 'jam dpal gzhon nur gyur pa la sogs pa skyes bu dam pa drug cu po dag sgyu ma lta </text></item>
<item><p>337a4</p><section>mdo sde</section><text>bu'i ting nge 'dzin 'di thob pa yin no/ /gsol pa/ bcom ldan 'das/ skyes bu dam pa 'di dag gis 'jig rten gyi khams 'di nyid du sgyu ma lta bu'i ting nge 'dzin 'di thob pa </text></item>
<item><p>337a5</p><section>mdo sde</section><text>lags sam/ 'on te 'jig rten gyi khams gzhan dag na'ang gang dag sgyu ma lta bu'i ting nge 'dzin 'di thob pa'i skyes bu dam pa dag kyang mchis/ bcom ldan 'das kyis </text></item>
<item><p>337a6</p><section>mdo sde</section><text>bka' stsal pa/ pad+ma'i dpal gyi snying po/ sangs rgyas kyi zhing 'di nas nub kyi phyogs cha logs su sangs rgyas kyi zhing bye ba brgya stong 'das pa na 'jig rten gyi khams bde </text></item>
<item><p>337a7</p><section>mdo sde</section><text>ba can zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas 'od dpag med ces bya ba da ltar bzhugs te 'tsho zhing gzhes </text></item>
<item><p>337b1</p><section>mdo sde</section><text>la chos kyang ston to/ /sangs rgyas kyi zhing de na byang chub sems dpa' sems dpa' chen po spyan ras gzigs dbang phyug ces bya ba dang / byang chub sems dpa' sems dpa' chen </text></item>
<item><p>337b2</p><section>mdo sde</section><text>po mthu chen thob ces bya ba dang gnyis ting nge 'dzin 'di thob pa yin te/ pad+ma'i dpal gyi snying po skyes bu dam pa de gnyis las byang chub sems dpa' sems dpa' chen po gang gzhan </text></item>
<item><p>337b3</p><section>mdo sde</section><text>dag nub bdun du 'dri ba'i lan nyan pa de dag sgyu ma lta bu'i ting nge 'dzin thob bo/ /de skad ces bka' stsal pa dang / bcom ldan 'das la byang chub sems dpa' sems dpa' chen po </text></item>
<item><p>337b4</p><section>mdo sde</section><text>pad+ma'i dpal gyi snying pos 'di skad ces gsol to/ /bcom ldan 'das/ sangs rgyas kyi zhing de na sgyu ma lta bu'i ting nge 'dzin thob pa'i byang chub sems dpa' sems dpa' chen </text></item>
<item><p>337b5</p><section>mdo sde</section><text>po ni mang du mchis so/ /de ci'i slad du zhe na/ bcom ldan 'das/ 'di ltar sangs rgyas kyi zhing der skyes pa'i byang chub sems dpa' sems dpa' chen po de dag ni sgrim mi </text></item>
<item><p>337b6</p><section>mdo sde</section><text>'tshal bar skyes bu dam pa de gnyis las chos 'dri ba'i lan nyan pa'i slad du'o/ /bcom ldan 'das kyis bka' stsal pa/ pad+ma'i dpal gyi snying po/ ji skad zer pa de de bzhin </text></item>
<item><p>337b7</p><section>mdo sde</section><text>te| de na byang chub sems dpa' sems dpa' chen po gang dag sgyu ma lta bu'i ting nge 'dzin la gnas pa dag ni tshad med grangs med do/ /de skad ces bka' stsal nas/ bcom </text></item>
<item><p>338a1</p><section>mdo sde</section><text>ldan 'das la byang chub sems dpa' sems dpa' chen po pad+ma'i dpal gyi snying pos 'di skad ces gsol to/ /bcom ldan 'das/ de bzhin gshegs </text></item>
<item><p>338a2</p><section>mdo sde</section><text>pa dgra bcom pa yang dag par rdzogs pa'i sangs rgyas kyis ji lta bu'i sems kyi mtshan ma bstan pas/ skyes bu dam pa de gnyis 'jig rten gyi khams mi mjed 'dir mchi </text></item>
<item><p>338a3</p><section>mdo sde</section><text>bar 'gyur ba dang / bde ba can gyi 'jig rten gyi khams de dang / de bzhin gshegs pa dgra bcom pa yang dag par rdzogs pa'i sangs rgyas 'od dpag med de'ang 'jig </text></item>
<item><p>338a4</p><section>mdo sde</section><text>rten gyi khams 'di nas gda' bar 'gyur ba de lta bu'i rdzu 'phrul mngon par 'du mdzad pa legs par mdzad du gsol/ /de ci'i slad du zhe na/ bcom ldan 'das/ skyes </text></item>
<item><p>338a5</p><section>mdo sde</section><text>bu dam pa de gnyis sangs rgyas kyi zhing 'dir mchis na/ byang chub sems dpa'i theg pa pa'i rigs kyi bu dang / rigs kyi bu mo rnams kyang dge ba'i rtsa ba yongs su rdzogs </text></item>
<item><p>338a6</p><section>mdo sde</section><text>par 'gyur/ skyes bu dam pa de gnyis las chos 'dri ba'i lan thos pas/ sgyu ma lta bu'i ting nge 'dzin kyang thob par 'gyur/ sangs rgyas kyi zhing 'di nas 'jig rten gyi </text></item>
<item><p>338a7</p><section>mdo sde</section><text>khams bde ba can dang / de bzhin gshegs pa dgra bcom pa yang dag par rdzogs pa'i sangs rgyas 'od dpag med de'ang mthong ste/ mthong nas kyang rigs kyi bu'am </text></item>
<item><p>338b1</p><section>mdo sde</section><text>rigs kyi bu mo dag bla na med pa yang dag par rdzogs pa'i byang chub tu sems bskyed nas/ sangs rgyas kyi zhing der skye bar smon lam 'debs pa dang / der skyes ma thag tu bla na </text></item>
<item><p>338b2</p><section>mdo sde</section><text>med pa yang dag par rdzogs pa'i byang chub las phyir mi ldog par 'gyur ba'i slad du'o/ /de nas bcom ldan 'das kyis byang chub sems dpa' sems dpa' chen po pad+ma'i dpal </text></item>
<item><p>338b3</p><section>mdo sde</section><text>gyi snying pos gsol ba btab par mkhyen nas/ mdzod spu nas 'od rab tu bkye ste/ 'od des stong gsum gyi stong chen po'i 'jig rten gyi khams 'di gser gyi kha dog gi snang ba </text></item>
<item><p>338b4</p><section>mdo sde</section><text>chen pos khyab par gyur to/ /stong gsum gyi stong chen po'i 'jig rten gyi khams 'di na ri'i tshogs dang / shing ljon pa dang / ri'i rgyal po ri rab dang / ri btang gzung dang /</text></item>
<item><p>338b5</p><section>mdo sde</section><text>btang gzung chen po dang / khor yug dang / khor yug chen po gang dag yod pa dang / gang dag 'jig rten gyi bar gyi mun pa mun nag de dag thams cad kyang gser gyi kha dog </text></item>
<item><p>338b6</p><section>mdo sde</section><text>gi snang ba des khyab par gyur to/ /nyi ma dang zla ba 'di ltar rdzu 'phrul che ba/ 'di ltar mthu che ba/ 'di ltar dbang che bar grags pa 'di dag kyang mig gi dbang po la snang bar </text></item>
<item><p>338b7</p><section>mdo sde</section><text>ma gyur to/ /nub phyogs logs su sangs rgyas kyi zhing bye ba brgya stong las thal nas/ 'jig rten gyi khams bde ba can de thams cad gser gyi kha dog gi snang ba chen pos </text></item>
<item><p>339a1</p><section>mdo sde</section><text>khyab par gyur to/ /de nas 'od de bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag med kyi </text></item>
<item><p>339a2</p><section>mdo sde</section><text>zhabs la phyag btsal te/ lan bdun bskor ba byas nas/ bcom ldan 'das de'i spyan sngar mi snang bar gyur to/ /de nas gang dag 'jig rten gyi khams bde ba can der </text></item>
<item><p>339a3</p><section>mdo sde</section><text>skyes pa'i sems can rnams dang / byang chub sems dpa' rnams dang / nyan thos chen po de dag gis kyang 'jig rten gyi khams mi mjed 'di mthong zhing de bzhin </text></item>
<item><p>339a4</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas shAkya thub pa byang chub sems dpa'i tshogs kyis yongs su bskor cing nyan thos kyi dge 'dun gyis </text></item>
<item><p>339a5</p><section>mdo sde</section><text>bltas pa de'ang mthong ste/ dper na/ skyu ru ra'i 'bras bu lag mthil du bzhag pa ltar mthong nas/ de dag dga' ba dang / mchog tu dga' ba rgya cher skyes te/ bcom ldan </text></item>
<item><p>339a6</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo zhes tshig de skad kyang brjod do/ /'jig rten gyi khams </text></item>
<item><p>339a7</p><section>mdo sde</section><text>mi mjed 'dir de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i 'khor gyi dkyil 'khor du gang dag 'dus pa dge slong dang / dge </text></item>
<item><p>339b1</p><section>mdo sde</section><text>ma dang / dge bsnyen dang / dge bsnyen ma dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang /</text></item>
<item><p>339b2</p><section>mdo sde</section><text>mi dang / mi ma yin pa dang / brgya byin dang / tshangs pa dang / 'jig rten skyong ba dang / byang chub sems dpa' 'dus pa de dag gis kyang 'jig rten gyi khams bde ba can de dang /</text></item>
<item><p>339b3</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas 'od dpag med byang chub sems dpa'i tshogs kyis yongs su bskor cing nyan thos kyi dge 'dun gyis mdun/</text></item>
<item><p>339b4</p><section>mdo sde</section><text>gyis bltas te/ ri'i rgyal po bzhin du 'bar ba de dang / thams cad dang ldan pa'i sangs rgyas kyi zhing de'ang sa ler mthong ste/ 'di lta ste/ dper na/ skyes bu mig dang ldan pas </text></item>
<item><p>339b5</p><section>mdo sde</section><text>'dom gang tsam gyi phyogs na skyes bu gcig shos kyi bzhin gyi dkyil 'khor sgrim mi dgos par mthong ba de bzhin du/ 'jig rten gyi khams 'di dang / sangs rgyas kyi zhing </text></item>
<item><p>339b6</p><section>mdo sde</section><text>'di nas de bzhin gshegs pa dgra bcom pa yang dag par rdzogs pa'i sangs rgyas 'od dpag med mthong ngo / /'jig rten gyi khams bde ba can yon tan bye ba khrag khrig brgya </text></item>
<item><p>339b7</p><section>mdo sde</section><text>stong du mas gang ba yon tan gyi bkod pa chen po dang ldan pa de'ang snang ngo / /mthong nas kyang dga' ba dang / mchog tu dga' ba rgya chen po skyes te/ bcom ldan 'das de bzhin </text></item>
<item><p>340a1</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas 'od dpag med la phyag 'tshal lo zhes tshig de skad kyang brjod do/ /sangs </text></item>
<item><p>340a2</p><section>mdo sde</section><text>rgyas kyi zhing yang dag par bstan pa mdzad pa na sangs rgyas kyi zhing 'di na sngon sems ma bskyed pa'i srog chags brgyad khri bzhi stong bla na med pa yang dag par rdzogs </text></item>
<item><p>340a3</p><section>mdo sde</section><text>pa'i byang chub tu sems skyes so/ /'jig rten gyi khams bde ba can du skye bar 'gyur ba dang / bla na med pa yang dag par rdzogs pa'i byang chub tu yang dge ba'i rtsa ba yongs </text></item>
<item><p>340a4</p><section>mdo sde</section><text>su bsngo'o/ /'jig rten gyi khams bde ba can de na byang chub sems dpa' sems dpa' chen po dang / nyan thos chen po gang dag 'khod pa de dag gis/ 'jig rten gyi khams mi mjed 'di mthong </text></item>
<item><p>340a5</p><section>mdo sde</section><text>nas ngo mtshar du gyur te/ thal mo sbyar nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal zhing </text></item>
<item><p>340a6</p><section>mdo sde</section><text>tshig 'di skad ces bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo zhes kyang brjod do/ /</text></item>
<item><p>340a7</p><section>mdo sde</section><text>byang chub sems dpa' sems dpa' chen po dang / nyan thos chen po de dag gis tshig de brjod ma thag tu de'i tshe/ thams cad dang ldan pa'i 'jig rten gyi khams de rnam pa </text></item>
<item><p>340b1</p><section>mdo sde</section><text>drug tu 'gul/ rab tu 'gul/ kun tu rab tu 'gul/ g.yos/ rab tu g.yos/ kun tu rab tu g.yos/ ldeg /rab tu ldeg /kun tu rab tu ldeg /'ur 'ur/ rab tu 'ur 'ur/</text></item>
<item><p>340b2</p><section>mdo sde</section><text>kun tu rab tu 'ur 'ur/ 'khrugs/ rab tu 'khrugs/ kun tu rab tu 'khrugs/ chem chem/ rab tu chem chem/ kun tu rab tu chem chem mo/ /de nas byang chub sems dpa' </text></item>
<item><p>340b3</p><section>mdo sde</section><text>sems dpa' chen po spyan ras gzigs dbang phyug dang / byang chub sems dpa' sems dpa' chen po mthu chen thob/ bcom ldan 'das de bzhin gshegs pa dgra bcom pa </text></item>
<item><p>340b4</p><section>mdo sde</section><text>yang dag par rdzogs pa'i sangs rgyas 'od dpag med ga la ba der dong ste phyin nas/ bcom ldan 'das kyi zhabs la mgo bos phyag btsal te/ zhe sa dang bcas par phyogs </text></item>
<item><p>340b5</p><section>mdo sde</section><text>gcig tu 'khod do/ /skyes bu dam pa de gnyis phyogs gcig tu 'khod nas/ bcom ldan 'das la 'di skad ces gsol to/ /bcom ldan 'das de bzhin gshegs pa dgra </text></item>
<item><p>340b6</p><section>mdo sde</section><text>bcom pa yang dag par rdzogs pa'i sangs rgyas shAkya thub pa de mthu brtan pa brnyes pa ni/ bcom ldan 'das/ ngo mtshar to/ /bde bar gshegs pa/ ngo mtshar to/ /de ci'i </text></item>
<item><p>340b7</p><section>mdo sde</section><text>slad du zhe na/ bcom ldan 'das/ 'di ltar/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de'i mtshan brjod </text></item>
<item><p>341a1</p><section>mdo sde</section><text>pa tsam gyis sems ma mchis pa'i dogs 'di'ang rnam pa drug tu g.yos pa'i slad du'o/ /de skad ces gsol pa dang / de bzhin gshegs pa 'od </text></item>
<item><p>341a2</p><section>mdo sde</section><text>dpag med kyis skyes bu dam pa de gnyis la 'di skad ces bka' stsal to/ /rigs kyi bu dag /sangs rgyas kyi zhing 'di na bcom ldan 'das de bzhin gshegs pa dgra bcom </text></item>
<item><p>341a3</p><section>mdo sde</section><text>pa yang dag par rdzogs pa'i sangs rgyas shAkya thub pa'i mtshan brjod par ma zad kyi/ sangs rgyas kyi zhing gzhan du ma dag na'ang bcom ldan 'das de'i mtshan yongs su brjod </text></item>
<item><p>341a4</p><section>mdo sde</section><text>do| |sangs rgyas kyi zhing de dag thams cad kyang 'od des reg pas rnam pa drug tu rab tu g.yos so/ /sangs rgyas kyi zhing de dag na sems can tshad med grangs med pa de bzhin </text></item>
<item><p>341a5</p><section>mdo sde</section><text>gshegs pa shAkya thub pa'i mtshan thos nas/ dge ba'i rtsa ba yongs su rdzogs par 'gyur/ bla na med pa yang dag par rdzogs pa'i byang chub las phyir mi ldog par gyur to//</text></item>
<item><p>341a6</p><section>mdo sde</section><text>de nas byang chub sems dpa'i 'khor de las byang chub sems dpa' bye ba phrag bzhi bcus bcom ldan 'das de bzhin gshegs pa shAkya thub pa'i mtshan thos so/ /thos </text></item>
<item><p>341a7</p><section>mdo sde</section><text>nas kyang de dag thams cad 'dus nas mgrin gcig tu dge ba'i rtsa ba rnams bla na med pa yang dag par rdzogs pa'i byang chub tu yongs su bsngo'o/ /de dag kyang bcom ldan </text></item>
<item><p>341b1</p><section>mdo sde</section><text>'das kyis bla na med pa yang dag par rdzogs pa'i byang chub las phyir mi ldog par lung bstan to/ /de nas de bzhin gshegs pa dgra bcom pa yang dag par rdzogs pa'i sangs rgyas </text></item>
<item><p>341b2</p><section>mdo sde</section><text>'od dpag med de la byang chub sems dpa' sems dpa' chen po spyan ras gzigs dbang phyug dang / byang chub sems dpa' sems dpa' chen po mthu chen thob kyis 'di skad </text></item>
<item><p>341b3</p><section>mdo sde</section><text>ces gsol to/ /bcom ldan 'das de bzhin gshegs pa shAkya thub pa des sngon ma mthong ma thos pa'i 'od 'di btang ba rgyu ma mchis/ rkyen ma mchis par ni/ bcom ldan </text></item>
<item><p>341b4</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas shAkya thub pas 'di ltar yid du mchi ba dang / 'di ltar blta na sdug pa'i 'od mi gtong na gang gi </text></item>
<item><p>341b5</p><section>mdo sde</section><text>slad du bcom ldan 'das de bzhin gshegs pa shAkya thub pa des 'di ltar yid du mchi ba dang / 'di ltar blta na sdug pa'i 'od bkye ba 'di'i rgyu ni gang lags/ rkyen ni ci lags/</text></item>
<item><p>341b6</p><section>mdo sde</section><text>de skad ces gsol pa dang / de bzhin gshegs pa 'od dpag med kyis skyes bu dam pa de gnyis la 'di skad ces bka' stsal to/ /rigs kyi bu dag /ji skad smras pa de de bzhin </text></item>
<item><p>341b7</p><section>mdo sde</section><text>te| rgyu med rkyen med par bcom ldan 'das des 'di ltar yid du 'ong ba dang / 'di ltar blta na sdug pa'i 'od mi bkye'o/ /de ci'i phyir zhe na/ bcom ldan 'das de bzhin </text></item>
<item><p>342a1</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas shAkya thub pa de/ deng byang chub sems dpa' 'jug pa zhes bya ba'i ting nge 'dzin rin </text></item>
<item><p>342a2</p><section>mdo sde</section><text>po che bsgrub pa'i chos kyi rnam grangs ston par 'gyur te/ de'i phyir bcom ldan 'das shAkya thub pa des chos bstan pa de'i snga ltas su 'di ltar yid du 'ong ba dang / 'di ltar </text></item>
<item><p>342a3</p><section>mdo sde</section><text>blta na sdug pa'i 'od 'di bkye'o/ /de nas de bzhin gshegs pa dgra bcom pa yang dag par rdzogs pa'i sangs rgyas 'od dpag med de la byang chub sems dpa' sems </text></item>
<item><p>342a4</p><section>mdo sde</section><text>dpa' chen po spyan ras gzigs dbang phyug dang / byang chub sems dpa' sems dpa' chen po mthu chen thob kyis 'di skad ces gsol to/ /bcom ldan 'das de bzhin </text></item>
<item><p>342a5</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / mchod pa dang / bsnyen bkur bgyi ba dang / chos bstan pa </text></item>
<item><p>342a6</p><section>mdo sde</section><text>de'ang mnyan pa'i slad du/ bcom ldan 'das/ bdag cag 'jig rten gyi khams mi mjed der mchi'o/ /bka' stsal pa/ rigs kyi bu dang / /bcom ldan 'das de bzhin </text></item>
<item><p>342a7</p><section>mdo sde</section><text>gshegs pa shAkya thub pa de khyod nyid las brtsams te/ chos ston par 'gyur gyi/ de'i dus la dbab par shes pa/ khyed dengs shig ces skabs phye bas/ de nas byang chub </text></item>
<item><p>342b1</p><section>mdo sde</section><text>sems dpa' sems dpa' chen po spyan ras gzigs dbang phyug dang / byang chub sems dpa' sems dpa' chen po mthu chen thob kyis/ bcom ldan 'das de bzhin </text></item>
<item><p>342b2</p><section>mdo sde</section><text>gshegs pa 'od dpag med de'i nye 'khor na 'khod pa'i byang chub sems dpa' bye ba phrag bzhi bcu po rnams la smras pa/ rigs kyi bu dag tshur shog /khyed kyang bcom </text></item>
<item><p>342b3</p><section>mdo sde</section><text>ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bya ba dang / mchod pa dang / bsnyen bkur bya ba </text></item>
<item><p>342b4</p><section>mdo sde</section><text>dang | chos bstan pa de'ang mnyan pa'i phyir 'jig rten gyi khams mi mjed der 'dong ngo / /de ci'i phyir zhe na/ bcom ldan 'das de bzhin gshegs pa dgra bcom pa yang </text></item>
<item><p>342b5</p><section>mdo sde</section><text>dag par rdzogs pa'i sangs rgyas shAkya thub pa ni sangs rgyas kyi zhing yongs su dag pa gzhan dang / gzhan dag na yod pa spangs nas/ smon lam dang / thugs rje chen pos sangs </text></item>
<item><p>342b6</p><section>mdo sde</section><text>rgyas kyi zhing nyon mongs pa can der byung ste/ sems can dman pa la mos pa 'dod chags kyi shas che ba/ zhe sdang gi shas che ba/ gti mug gi shes che ba rnams kyi nang du/</text></item>
<item><p>342b7</p><section>mdo sde</section><text>bla na med pa yang dag par rdzogs pa'i byang chub mngon par rdzogs par sangs rgyas pa ni dka' ba mdzad pa'i phyir ro/ /skyes bu dam pa de gnyis kyis tshig 'di smras ma thag </text></item>
<item><p>343a1</p><section>mdo sde</section><text>tu 'jig rten gyi khams bde ba can de'i byang chub sems dpa' sems dpa' chen po de dag thams cad lhan cig 'dus nas/ mgrin gcig </text></item>
<item><p>343a2</p><section>mdo sde</section><text>tu tshig smras pa/ bcom ldan 'das/ sems can gang dag gis bcom ldan 'das de bzhin gshegs pa shAkya thub pa de'i mtshan thos pa de dag kyang rnyed pa legs par </text></item>
<item><p>343a3</p><section>mdo sde</section><text>rnyed pa lags na/ gang dag gis sha'i mig gis de mngon sum du mthong la mthong nas kyang dad pa rnyed pa dag lta smos kyang ci 'tshal/ bcom ldan 'das/ bdag cag </text></item>
<item><p>343a4</p><section>mdo sde</section><text>kyang bcom ldan 'das de bzhin gshegs ba dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / bsnyen bkur bgyi </text></item>
<item><p>343a5</p><section>mdo sde</section><text>ba dang / chos bstan pa de'ang mnyan pa'i slad du 'jig rten gyi khams mi mjed der mchi'o/ /bcom ldan 'das kyis bka' stsal pa/ rigs kyi bu dag /khyed de'i dus la </text></item>
<item><p>343a6</p><section>mdo sde</section><text>dbab par shes na dengs shig /de nas byang chub sems dpa' sems dpa' chen po spyan ras gzigs dbang phyug dang / byang chub sems dpa' sems dpa' chen </text></item>
<item><p>343a7</p><section>mdo sde</section><text>po mthu chen thob| byang chub sems dpa' bye ba phrag brgyad cu rtsa bzhis yongs su bskor te/ mdun du bdar nas/ 'jig rten gyi khams bde ba can de nas dong ngo / /de </text></item>
<item><p>343b1</p><section>mdo sde</section><text>nas de'i tshe ji lta bu'i rdzu 'phrul mngon par 'du bya ba mngon par 'du byas pas/ byang chub sems dpa' bye ba phrag brgyad cu rtsa bzhi po de dag thams cad re re la'ang khang pa </text></item>
<item><p>343b2</p><section>mdo sde</section><text>brtsegs pa bye ba phrag brgyad cu rtsa bzhi sprul pa de lta bu'i rdzu 'phrul mngon par 'du bya ba mngon par 'du byas so/ /khang pa brtsegs pa de dag kyang gru bzhi lham pa/ ka ba bzhi </text></item>
<item><p>343b3</p><section>mdo sde</section><text>zug pa/ cha mnyam par legs par rnam par phye ba/ legs par zin pa sha stag go /khang pa brtsegs pa re re'ang 'phang du ni dpag tshad bcu gnyis/ rgyar ni dpag tshad brgyad </text></item>
<item><p>343b4</p><section>mdo sde</section><text>do| |khang pa brtsegs pa dag gser las byas pa dag kyang yod/ dngul las byas pa dag kyang yod/ bai DUR+ya las byas pa dag kyang yod/ shel las byas pa dag kyang yod/ mu tig </text></item>
<item><p>343b5</p><section>mdo sde</section><text>dmar po dang / rdo'i snying po dang / spug las byas pa dag kyang yod do/ /rin po che gser dang / dngul dang / sna gnyis pa dag kyang yod/ rin po che gser dang / dngul dang / bai DUR+ya dang / sna </text></item>
<item><p>343b6</p><section>mdo sde</section><text>gsum pa dag kyang yod/ rin po che gser dang / dngul dang / bai DUR+ya dang / shel dang / sna bzhi ba dag kyang yod/ rin po che gser dang / dngul dang / bai DUR+ya dang / shel </text></item>
<item><p>343b7</p><section>mdo sde</section><text>dang / mu tig dmar po dang / sna lnga pa'i khang pa brtsegs pa dag kyang yod/ rin po che gser dang / dngul dang / bai DUR+ya dang / shel dang / mu tig dmar po dang / spug dang /</text></item>
<item><p>344a1</p><section>mdo sde</section><text>sna drug pa'i khang pa brtsegs pa dag kyang yod/ rin po che gser dang / dngul dang / bai DUR+ya dang / shel dang / mu tig dmar po dang / spug dang /</text></item>
<item><p>344a2</p><section>mdo sde</section><text>rdo'i snying po dang / sna bdun pa'i khang pa brtsegs pa dag kyang yod/ tsan+dan dmar po las byas pa'i khang pa brtsegs pa dag kyang yod/ tsan+dan sprul gyi snying po las byas pa dag </text></item>
<item><p>344a3</p><section>mdo sde</section><text>kyang yod/ a ga ru dang / tsan+dan las byas pa dag kyang yod/ a ga ru nag po dang / tsan+dan las byas pa dag kyang yod/ tsan+dan thams cad las byas pa'i khang pa brtsegs </text></item>
<item><p>344a4</p><section>mdo sde</section><text>pa dag kyang yod/ me tog ut+pa la dang / pad+ma dang / ku mu da dang / pad+ma dkar po las byas pa'i khang pa brtsegs pa dag kyang yod/ sna ma'i me tog dang / paR+sha ka dang /</text></item>
<item><p>344a5</p><section>mdo sde</section><text>tsam+pa ka dang / skya snar dang / a ti mug+ta ka dang / ta ra ni dang / go ta ra ni las byas pa'i khang pa brtsegs pa dag kyang yod/ me tog da nu ska ri las byas pa'i khang pa brtsegs </text></item>
<item><p>344a6</p><section>mdo sde</section><text>pa dag kyang yod/ me tog mnad ra dang / mnad ra chen po las byas pa'i khang pa brtsegs pa dag kyang yod/ me tog pa ru Sha ka dang / pa ru Sha ka chen po dang / many+dzu Sha ka dang /</text></item>
<item><p>344a7</p><section>mdo sde</section><text>many+dzu Sha ka chen po dang / mdog mdzes dang / mdog mdzes chen po dang / me tog 'khor lo dang / 'khor lo chen po dang / kun tu 'khor lo dang / shin tu mdzes pa'i </text></item>
<item><p>344b1</p><section>mdo sde</section><text>'khor lo dang / me tog zla ba dang / zla ba chen po dang / shin tu mdzes pa'i zla ba dang / zla ba mchog dang / s+tha la dang / s+tha la chen po dang / shin tu mdzes pa'i s+tha la las byas </text></item>
<item><p>344b2</p><section>mdo sde</section><text>pa'i khang pa brtsegs pa dag kyang yod/ me tog thams cad las byas pa'i khang pa brtsegs pa dag kyang yod/ kha dog du ma pa/ kha dog sna tshogs/ kha dog brgya stong du ma </text></item>
<item><p>344b3</p><section>mdo sde</section><text>pa bkra ba/ blta na sdug pa/ yongs su dag pa/ 'od gsal ba dag kyang yod do/ /khang pa brtsegs pa re rer yang lha'i bu mo brgyad khri bzhi stong mngon par sprul te/ de na lha'i bu </text></item>
<item><p>344b4</p><section>mdo sde</section><text>mo kha cig gi lag na dung dang / rnga bo che dang / rdza rnga dang / 'khar rnga dang / pi wang rgyud gcig pa dang / glu dbyangs sgra snyan pa dang / gling bu dang / rgyud can pi wang dang /</text></item>
<item><p>344b5</p><section>mdo sde</section><text>pi wang rgyud gsum pa rnams thogs te/ sil snyan dang / glu dbyangs dang / rol mo'i sgra skad rnam pa mang po de lta bu len cing 'khod do/ /lha'i bu mo kha cig ni tsan+dan dmar </text></item>
<item><p>344b6</p><section>mdo sde</section><text>po'i phye ma'i phur ma thogs shing 'khod do/ /lha'i bu mo kha cig ni tsan+dan sbrul gyi snying po'i phye ma'i phur ma thogs shing 'khod do/ /lha'i bu mo kha cig ni a ga ru dang / tsan+dan gyi </text></item>
<item><p>344b7</p><section>mdo sde</section><text>phye ma'i phur ma thogs shing 'khod do/ /lha'i bu mo kha cig ni a ga ru nag po dang / tsan+dan gyi phye ma'i phur ma thogs shing 'khod do/ /lha'i bu mo kha cig ni tsan+dan thams cad kyi </text></item>
<item><p>345a1</p><section>mdo sde</section><text>phye ma'i phur ma thogs shing 'khod do/ /lha'i bu mo kha cig ni ut+pa la dang / pad+ma dang / ku mu da dang / pad+ma dkar po'i me tog gi phye ma'i phur ma </text></item>
<item><p>345a2</p><section>mdo sde</section><text>thogs shing 'khod do/ /lha'i bu mo kha cig ni me tog man+dA ra dang / mnad ra chen po dang / pa ru Sha ka dang / pa ru Sha ka chen po dang / many+dzu Sha ka dang / many+dzu Sha ka chen po </text></item>
<item><p>345a3</p><section>mdo sde</section><text>dang / me tog mdog mdzes dang / mdog mdzes chen po dang / me tog 'khor lo dang / 'khor lo chen po dang / kun tu 'khor lo dang / shin tu mdzes pa'i 'khor lo </text></item>
<item><p>345a4</p><section>mdo sde</section><text>dang / me tog zla ba dang / zla ba chen po dang / shin tu mdzes pa'i zla ba dang / zla ba mchog dang / s+tha la dang / s+tha la chen po dang / shin tu mdzes pa'i s+tha la'i me tog gi </text></item>
<item><p>345a5</p><section>mdo sde</section><text>phye ma'i phur ma thogs shing 'khod do/ /lha'i bu mo kha cig ni me tog thams cad dang / bdug pa dang / spos dang / me tog phreng dang / byug pa dang / phye ma'i phur ma thogs </text></item>
<item><p>345a6</p><section>mdo sde</section><text>shing 'khod do/ /khang pa brtsegs pa re rer yang bkod pa chen po'i seng ge'i khri la skyes bu chen po'i mtshan sum cu rtsa gnyis kyis sku legs par brgyan pa'i de bzhin </text></item>
<item><p>345a7</p><section>mdo sde</section><text>gshegs pa'i sku mngon par sprul to/ /khang pa brtsegs pa re rer yang mu tig dkar po dang / mu tig dmar po dang / mu tig mthon ka'i mu tig gi phreng ba brgyad khri bzhi </text></item>
<item><p>345b1</p><section>mdo sde</section><text>stong mngon par sprul to/ /khang pa brtsegs pa re rer yang lha'i ras bcos bu'i rgyal mtshan gser gyi dril bu g.yer ka'i dra bas g.yogs pa brgyad khri bzhi stong mngon par sprul to//</text></item>
<item><p>345b2</p><section>mdo sde</section><text>khang pa brtsegs pa re rer yang spos kyi phur ma brgyad khri bzhi stong mngon par sprul to/ /khang pa brtsegs pa re rer yang gdugs kha dog du ma pa/ kha dog sna tshogs pa/ kha dog </text></item>
<item><p>345b3</p><section>mdo sde</section><text>brgya stong du ma bkra ba/ blta na sdug pa/ legs par las su byas pa/ dbyibs shin tu legs pa brgyad khri bzhi stong mngon par sprul to/ /khang pa brtsegs pa re rer yang </text></item>
<item><p>345b4</p><section>mdo sde</section><text>shing ta la'i phreng ba brgyad khri bzhi stong mngon par sprul to/ /khang pa brtsegs pa re rer yang rin po che'i shing ljon pa brgyad khri bzhi stong mngon par sprul to/ /khang pa brtsegs </text></item>
<item><p>345b5</p><section>mdo sde</section><text>pa re rer yang dril bu g.yer ka'i dra ba gang dag rlung gis bskyod pa na 'di lta bu'i sgra dag 'byung ba 'di lta ste/ dper na/ lha'i sil snyan yan lag bye ba brgya stong dang ldan pa </text></item>
<item><p>345b6</p><section>mdo sde</section><text>mkhas pa dag gis legs par blangs nas sgra 'byung ba de bzhin du dril bu g.yer ka'i dra ba de dag kyang rlung gis bskyod na sgra snyan pa yid du 'ong ba dag 'byung ba brgyad khri bzhi </text></item>
<item><p>345b7</p><section>mdo sde</section><text>stong mngon par sprul to/ /khang pa brtsegs pa re rer yang rdzing bu gzhi gser gyi bye ma bdal ba/ bai DUR+ya dang / shel gyis spras pa/ rin po che sna bdun gyi kha khyer gyis bskor ba/</text></item>
<item><p>346a1</p><section>mdo sde</section><text>me tog ut+pa la dang / pad+ma dang / ku mu da dang / pad+ma dkar pos gang ba/ ngur pa sgra 'byin pa/ yan lag brgyad dang ldan pa'i chus gang ba/ bya </text></item>
<item><p>346a2</p><section>mdo sde</section><text>rog gis btung du rung bar mu dang kha da chad du gang ba dag sprul to/ /khang pa brtsegs pa re rer yang rin po che'i shing ljon pa'i phreng ba rim pa bdun gyis bskor to/ /rin po </text></item>
<item><p>346a3</p><section>mdo sde</section><text>che'i skud pa brgyad khri bzhi stong gis kun nas dkris so/ /rin po che'i khang pa brtsegs pa re re'i 'od kyis kyang dpag tshad brgyad khri bzhi stong du snang bar gyur to/ /de bzhin </text></item>
<item><p>346a4</p><section>mdo sde</section><text>du khang pa brtsegs pa thams cad kyi bkod pa dag so sor byas so/ /de nas byang chub sems dpa' sems dpa' chen po spyan ras gzigs dbang phyug dang / byang chub </text></item>
<item><p>346a5</p><section>mdo sde</section><text>sems dpa' sems dpa' chen po mthu chen thob kyis/ byang chub sems dpa' sems dpa' chen po de dag gi khang pa brtsegs pa bkod pa ji snyed yod pa/ khang pa </text></item>
<item><p>346a6</p><section>mdo sde</section><text>brtsegs pa de dag thams cad kyi nang na bkod pa chen po gang dag yod pa de dag thams cad khang pa brtsegs pa re rer mngon par sprul to/ /snga ma bzhin du sbyar te/ khang </text></item>
<item><p>346a7</p><section>mdo sde</section><text>pa brtsegs pa re rer yang de ltar bkod pa rnams mngon par sprul nas/ bkod pa de lta bu des byang chub sems dpa' bye ba phrag brgyad khri bzhi stong dang lhan cig tu </text></item>
<item><p>346b1</p><section>mdo sde</section><text>'di lta ste/ dper na/ skyes bu stobs dang ldan pa'i lag pa bskum pa las rkyong ba dang / brkyang pa las bskum pa tsam gyis de dag skad cig thang cig yud tsam gyis 'jig </text></item>
<item><p>346b2</p><section>mdo sde</section><text>rten gyi khams bde ba can de nas mi snang bar gyur te/ 'jig rten gyi khams mi mjed 'dir phyin to/ /de nas byang chub sems dpa' de gnyis kyis de'i tshe ji lta bu'i rdzu 'phrul </text></item>
<item><p>346b3</p><section>mdo sde</section><text>mngon par 'du bya ba mngon par byas pas/ 'jig rten gyi khams mi mjed 'di lag mthil bzhin du mnyam par gyur pa/ de lta bu'i rdzu 'phrul mngon par 'du bya ba mngon par </text></item>
<item><p>346b4</p><section>mdo sde</section><text>byas so/ /byang chub sems dpa' de dag kyang khang pa brtsegs pa bye ba phrag brgyad cu rtsa bzhis yongs su bskor te mdun du bdar nas/ yon tan gyi bkod pa chen po dang ldan </text></item>
<item><p>346b5</p><section>mdo sde</section><text>pas shin tu lhag ga'o/ /khang pa brtsegs pa de dag gi 'od kyis kyang stong gsum gyi stong chen po'i 'jig rten gyi khams 'di snang bas khyab par gyur to/ /de nas byang chub sems </text></item>
<item><p>346b6</p><section>mdo sde</section><text>dpa' de gnyis/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der dong ste phyin nas/ bcom ldan 'das </text></item>
<item><p>346b7</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i zhabs la mgo bos phyag 'tshal nas lan gsum bskor ba byas te/ phyogs gcig </text></item>
<item><p>347a1</p><section>mdo sde</section><text>tu 'khod do/ /phyogs gcig tu 'khod nas/ skyes bu dam pa de gnyis kyis tshig mthun par sgra dbyangs gcig tu bcom ldan 'das la tshigs su </text></item>
<item><p>347a2</p><section>mdo sde</section><text>bcad pa 'di dag gis mngon par bstod do/ /gzi brjid mtshungs med yon tan phung po gcig la phyag 'tshal lo/ /drang srong chen po kun mkhyen yon tan kun gyi pha rol </text></item>
<item><p>347a3</p><section>mdo sde</section><text>gshegs/ /thams cad zil gnon srid pa gsum gyi chags pa'i lam las 'das/ /shAkya khyu mchog dri bral zla ba'i zhal la phyag 'tshal lo/ /nyi ma dri med lta bu'i sku </text></item>
<item><p>347a4</p><section>mdo sde</section><text>dang ldan pa rnam par mdzes/ /mtshan mchog sum cu rtsa gnyis dag gi go cha man bas gyur cing / /dpe byad bzang po rnams kyis spras pa 'jig rten kun tu gsal/ /mi </text></item>
<item><p>347a5</p><section>mdo sde</section><text>mchog khyod mtshungs 'jig rten gsum na gang yang yong ma mchis/ /bde bar gshegs pa'i sku yi 'od kyis gang tshe reg gyur pa/ /de tshe 'jig rten nyi ma zla ba nor bu zhugs </text></item>
<item><p>347a6</p><section>mdo sde</section><text>rnams dang / /brgya byin tshangs pa lha dang de bzhin mi ci rnams kyi 'od/ /snag tsha'i phung po bzhin du mog mog mi snang gsal ma mchis/ /rgyal ba zhing gcig na ni yang </text></item>
<item><p>347a7</p><section>mdo sde</section><text>dag bzhugs par gda' bzhin du/ /'gro ba'i don du skad cig gcig gis mtha' yas zhing du gshegs/ /ston pa'i bzhud dang byon pa 'tshal ba su'ang yod ma mchis//</text></item>
<item><p>347b1</p><section>mdo sde</section><text>mdzad pa dag dang 'dul ba sna tshogs dag gis sems can 'dul/ /spu yi khung gcig nang du mtha' yas zhing rnams ston mdzad kyang / /'phel ba dang ni bri bar gyur pa gang </text></item>
<item><p>347b2</p><section>mdo sde</section><text>yang yongs ma mchis/ /'di ni ji bzhin las dang byed pa rgyu dang 'bras gda' la/ /sems can rnams la gnod pa ma mchis 'dres par gyur ma mchis/ /gang na sems can </text></item>
<item><p>347b3</p><section>mdo sde</section><text>dmyal ba dud 'gro yi dwags ma mchis shing / /rgyal ba'i sras po grags pa chen po dag gis yongs gang la/ /mi khom brgyad po dag dang bral te mchog tu nyams dga' ba'i/ /</text></item>
<item><p>347b4</p><section>mdo sde</section><text>yongs dag zhing de dag kyang mi mchog la lar ston pa mdzad/ /lha mi gang dag mi 'jigs bag ma mchis pa bkang slad du/ /sems dmyal dud 'gro yi dwags 'gro ba shin </text></item>
<item><p>347b5</p><section>mdo sde</section><text>tu mi bzad pa'i/ /kun nas nyon mongs zhing rnams la la dag kyang bstan mdzad nas/ /de dag thams cad bde bar gshegs la skyabs su nye bar mchi/ /zhing gzhan la la dag </text></item>
<item><p>347b6</p><section>mdo sde</section><text>kyang nam mkha' lta bur ston bar mdzad/ /de bzhin gzhan yang zhugs kyis gtams shing me lce 'khrugs pa dang / /zhing gzhan dag kyang chab kyis yongs su gtams par ston pa </text></item>
<item><p>347b7</p><section>mdo sde</section><text>mdzad// /rnam 'phrul 'di ni thams cad mkhyen pa'i ye shes yul lags so/ /'dul ba'i don du gzugs kyi rnam pa mtha' yas ston mdzad pa/ /la lar 'dod pa'i dbang </text></item>
<item><p>348a1</p><section>mdo sde</section><text>phyug 'od chags gzugs dang ldan par 'gyur/ /tshangs pa'i bdag po mchog tu zhi ba'i ting 'dzin rnyed pa dang / /sum cu rtsa gsum dbang </text></item>
<item><p>348a2</p><section>mdo sde</section><text>phyug mig stong rdo rje 'bar ba dang / /srog chags brgya phrag mang po rab tu dga' bas mchod bgyid cing / /dge ba bcu po dag gis sems can mtha' yas 'dul bgyid </text></item>
<item><p>348a3</p><section>mdo sde</section><text>pa| |blon po tshong dpon dag dang bka' la gtogs pa'i gtsor gyur cing / /shin tu 'jigs med dgra tshogs phab nas chad pas mi gcod la/ /bsdu ba'i dngos po </text></item>
<item><p>348a4</p><section>mdo sde</section><text>bzhi pos sems can rnams ni sdud bgyid cing / /rdzogs pa'i byang chub lam la sems can rab tu 'jog bgyid pa/ /bsod nams las kyis rin chen bdun dang ldan </text></item>
<item><p>348a5</p><section>mdo sde</section><text>par gyur pa yi/ /gling bzhi dag gi dbang phyug 'khor los bsgyur ba dag tu gyur/ /'jig rten 'di na la lar bltams pa lta bur ston mdzad de/ /dog sa la ni gom pa </text></item>
<item><p>348a6</p><section>mdo sde</section><text>bdun dag bor zhing gshegs nas kyang / /nga ni skyes nas skye dang 'chi ba'i tha mar dbyung ngo zhes/ /yid 'ong yan lag brgyad dang ldan pa'i gsung mchog brjod pa mdzad//</text></item>
<item><p>348a7</p><section>mdo sde</section><text>mar me mdzad pa tshun chad dri ma thams cad spangs lags kyang / /'gro rnams sangs rgyas ye shes mchog la yongs smin mdzad slad du/ /la lar sems can dag pa btsun </text></item>
<item><p>348b1</p><section>mdo sde</section><text>mo'i 'khor na bzhugs par gda'/ /mi yi dbang po btsun mo dag dang sras kyang ston pa mdzad/ /yab yum dag dang gnyen gyi rtsa lag sdug pa'i 'khor rnams dang / /yul 'khor </text></item>
<item><p>348b2</p><section>mdo sde</section><text>'byor dang rin chen gter mdzod mang po btang mdzad nas/ /brgya byin tshangs pa dag dang lha min rnams kyis phyag bgyis shing / /drang srong chen po mngon par byung ste nags na bzhugs </text></item>
<item><p>348b3</p><section>mdo sde</section><text>par gda'/ /'gro la sman slad dgung lo drug tu dka' ba spyad nas ni/ /bsam gtan mkha' khyab rin chen mchog la bsam gtan mdzad par gda'/ /mu stegs can gyi tshogs </text></item>
<item><p>348b4</p><section>mdo sde</section><text>rnams thams cad tshar gcad mdzad slad du/ /sems can dag ba byang chub shing drung du'ang gshegs par gda'/ /'gro rnams sangs rgyas ye shes mchog tu yongs smin </text></item>
<item><p>348b5</p><section>mdo sde</section><text>mdzad slad du/ /mi dbang sgyu ma lta bu'i ting 'dzin mchog la bzhugs mdzad nas/ /sku yi tshul ni gang gis 'jig rten rnam par 'dul 'gyur ba/ /rgyal ba de 'dra nyid kyi sku </text></item>
<item><p>348b6</p><section>mdo sde</section><text>yi cha lugs 'dzin par mdzad/ /ji ltar sgyu ma mkhan gyis 'gro ba rmongs par bgyi slad du/ /sgyu ma mang po'i rnam par 'phrul ba rab tu ston bgyid pa/ /de bzhin 'gro ba sgron </text></item>
<item><p>348b7</p><section>mdo sde</section><text>mas sems can 'dul bar mdzad slad du/ /sangs rgyas nyid kyi rnam par 'phrul ba mang po rnams kyang ston/ /thub pa dpa' bo la lar dpung dang bcas pa'i bdud 'dul ston//</text></item>
<item><p>349a1</p><section>mdo sde</section><text>gang la pha rol mu stegs tshogs kyi 'gro ba ma mchis shing / /rdul bral mya ngan ma mchis thams cad mkhyen pa nyid thob pa/ /bla na med pa 'gyur ba </text></item>
<item><p>349a2</p><section>mdo sde</section><text>ma mchis 'khor lo rab tu bskor/ /khyod kyis bskal pa bye ba khrag khrig mang nas byang chub brnyes/ /phyogs kyi lam rnams thams cad du'ang 'khor lo bskor ba mdzad/ /mi </text></item>
<item><p>349a3</p><section>mdo sde</section><text>yi dbang po kun nas zhal ldan chu zla bzhin du bzhugs/ /bde gshegs rang byung mtha' yas yul la bdag cag phyag 'tshal lo/ /la la dag la sangs rgyas chos kyi sku ni </text></item>
<item><p>349a4</p><section>mdo sde</section><text>ston mdzad pa/ /rtag pa brtan pa ther zug 'gyur ba ma mchis gyur pa dang / /ma bgyis ma skyes dri ma ma mchis 'gog pa ma mchis chos/ /mig yor 'dra bas phyogs </text></item>
<item><p>349a5</p><section>mdo sde</section><text>bcu dag ni shin tu rgyas par 'gengs/ /ring por mi thogs par ni sdug pa dag dang bral 'gyur gyi/ /'dus byas 'di la khyed cag yid brtan bya ba'i mi rigs </text></item>
<item><p>349a6</p><section>mdo sde</section><text>zhes| |'gro ba thams cad rmi lam sgyu ma smig rgyu 'dra ba dang / /mi rtag mi brtan skad cig par yang la la dag la ston/ /bde gshegs sku yi 'phrin las mtha' </text></item>
<item><p>349a7</p><section>mdo sde</section><text>dang pha rol yong ma mchis/ /gsung dang thugs kyi 'jug pa'i spyod yul dag kyang dpag mi lang / /nam mkha' lta bur rgya che tshad ma mchis pa ston mdzad de/ /rgyal ba'i </text></item>
<item><p>349b1</p><section>mdo sde</section><text>spyod yul sems can rnams kyis 'tshal bar nus ma lags/ /phyogs bcu dag na mchis pa'i sems can ma lus ji snyed pa/ /de dag shA ri'i bu dang 'dra bar shes rab </text></item>
<item><p>349b2</p><section>mdo sde</section><text>ldan gyur kyang / /rgyal ba chos kyi rgyal po'i dngos po'i yul tshad ma mchis pa/ /rgyal ba'i spyod yul thams cad de dag rnams kyis rig mi nus/ /rdzogs sangs rgyas kyi ye </text></item>
<item><p>349b3</p><section>mdo sde</section><text>shes mkha' 'dra pha rol mtha' ma mchis/ /de ltar rgyal ba'i yul ni bsam gyis mi khyab ma lus pa/ /'di na rgyal ba'i sras rnams kun dang nyan thos rnams dang ni/ /rkyen </text></item>
<item><p>349b4</p><section>mdo sde</section><text>gyi rgyal ba 'dus pa rnams kyis 'tshal bar nus ma lags/ /de ltar 'di dag la sogs mtha' yas thabs dang ldan pa yi/ /'dul ba'i don du sku yi mdzad pa mtha' yas </text></item>
<item><p>349b5</p><section>mdo sde</section><text>ston par mdzad/ /nam mkha'i khams dang mtshungs par mtha' yas sku dang ldan gyur pa/ /mgon po rtog dang rnam par rtog dang bral la phyag 'tshal lo/ /sdug bsngal </text></item>
<item><p>349b6</p><section>mdo sde</section><text>rgya mtsho rgya chen pha rol rab tu brgal gyur pa/ /nyon mongs thul ba rgyal ba 'gro ba'i gtso la bstod pa yi/ /bsod nams ci mchis ngas ni 'di na 'gro ba ma lus pa/ /byang </text></item>
<item><p>349b7</p><section>mdo sde</section><text>chub rin chen rab mchog zhi zhing bde la reg par shog /de nas byang chub sems dpa' sems dpa' chen po spyan ras gzigs dbang phyug dang / byang chub sems dpa' </text></item>
<item><p>350a1</p><section>mdo sde</section><text>sems dpa' chen po mthu chen thob kyis tshul dang mthun pa'i tshigs su bcad pa dag gis bcom ldan 'das la mngon par bstod nas/ bcom </text></item>
<item><p>350a2</p><section>mdo sde</section><text>ldan 'das la 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag med/ bcom ldan </text></item>
<item><p>350a3</p><section>mdo sde</section><text>'das la gnod pa chung ngam zhes bsnyun gsol lo/ /nyam nga ba nyung ngam bskyod pa yang ngam/ stobs dang / bde bar reg pa la gnas sam zhes kyang bsnyun gsol </text></item>
<item><p>350a4</p><section>mdo sde</section><text>lo| |'di skad ces bcom ldan 'das kyi nyan thos dag 'jig rten gyi khams nyams dga' ba la bltar stsol cig ces kyang gsung ngo / /de nas 'jig rten gyi khams </text></item>
<item><p>350a5</p><section>mdo sde</section><text>mi mjed 'di'i byang chub sems dpa' dang / nyan thos chen po de dag gis 'jig rten gyi khams 'di khang pa brtsegs pa'i bkod pa chen po des yongs su khyab pa </text></item>
<item><p>350a6</p><section>mdo sde</section><text>dang / rin po che sna tshogs dag kyang mthong nas ngo mtshar du 'dzin cing de dag 'di snyam du sems te/ gang dag 'jig rten gyi khams bde ba can nas 'dir lhags pa </text></item>
<item><p>350a7</p><section>mdo sde</section><text>'di dag ci de bzhin gshegs pa'i mthu'am/ 'on te byang chub sems dpa' sems dpa' chen po 'di dag gi mthu yin snyam mo/ /de nas de'i tshe sangs rgyas kyi mthus </text></item>
<item><p>350b1</p><section>mdo sde</section><text>byang chub sems dpa' sems dpa' chen po pad+ma'i dpal gyi snying pos/ bcom ldan 'das la 'di skad ces gsol to/ /'di ltar 'jig rten gyi khams mi mjed 'di khang pa </text></item>
<item><p>350b2</p><section>mdo sde</section><text>brtsegs pa sna tshogs du mas brgyan cing yongs su khyab par gda' ba ni/ bcom ldan 'das/ ngo mtshar to/ /bde bar gshegs pa/ mchog tu ngo mtshar to/ /gang dag 'jig </text></item>
<item><p>350b3</p><section>mdo sde</section><text>rten gyi khams bde ba can nas 'jig rten gyi khams mi mjed 'dir lhags pa dag ci de bzhin gshegs pa'i mthu lags sam/ 'on te byang chub sems dpa' 'di dag </text></item>
<item><p>350b4</p><section>mdo sde</section><text>gi mthu lags/ de skad ces gsol pa dang / bcom ldan 'das kyis byang chub sems dpa' sems dpa' chen po pad+ma'i dpal gyi snying po la 'di skad ces bka' stsal to//</text></item>
<item><p>350b5</p><section>mdo sde</section><text>pad+ma'i dpal gyi snying po/ 'jig rten gyi khams mi mjed 'di rin po che sna tshogs kyi khang pa brtsegs pa du mas brgyan cing yongs su khyab par snang ba 'di ni de bzhin gshegs </text></item>
<item><p>350b6</p><section>mdo sde</section><text>pa'i mthu ma yin gyi/ 'di ni byang chub sems dpa' sems dpa' chen po spyan ras gzigs dbang phyug dang / byang chub sems dpa' sems dpa' chen po mthu chen thob kyi </text></item>
<item><p>350b7</p><section>mdo sde</section><text>mthu yin no/ /gsol pa/ 'di ltar 'di dag gis mthus 'jig rten gyi khams mi mjed 'di rin po che sna tshogs kyi khang pa brtsegs pa du mas brgyan cing yongs su khyab </text></item>
<item><p>351a1</p><section>mdo sde</section><text>par gda' ba ni skyes bu dam pa 'di gnyis kyi smon lam dag dang / dge ba'i rtsa ba dag yongs su sbyangs pa bsam gyis mi khyab ste/ bcom ldan 'das </text></item>
<item><p>351a2</p><section>mdo sde</section><text>ngo mtshar te/ /bde bar gshegs pa/ mchog tu ngo mtshar to/ /bcom ldan 'das kyis bka' stsal pa/ pad+ma'i dpal gyi snying po/ ji skad smras pa de de bzhin te/ skyes bu </text></item>
<item><p>351a3</p><section>mdo sde</section><text>dam pa 'di gnyis ni bskal pa bye ba khrag khrig brgya stong grangs med pa nas dge ba'i rtsa ba dag yongs su sbyangs pa yin no/ /pad+ma'i dpal gyi snying po/ skyes bu dam pa 'di </text></item>
<item><p>351a4</p><section>mdo sde</section><text>gnyis ni sgyu ma lta bu'i ting nge 'dzin thob pa yin te/ 'di gnyis sgyu ma lta bu'i ting nge 'dzin la gnas nas/ rdzu 'phrul gyi rnam par sprul pa 'di lta bu 'di dag ston to/ /</text></item>
<item><p>351a5</p><section>mdo sde</section><text>pad+ma'i dpal gyi snying po/ khyod shar gyi phyogs cha logs su de na ci snang ltos shig /de nas byang chub sems dpa' sems dpa' chen po pad+ma'i dpal gyi snying pos byang chub </text></item>
<item><p>351a6</p><section>mdo sde</section><text>sems dpa'i lha'i mig sgrib pa med pas bltas na shar phyogs su sangs rgyas kyi zhing gang+gA'i klung gi bye ma snyed na/ sangs rgyas bcom ldan 'das gang+gA'i klung gi bye ma snyed </text></item>
<item><p>351a7</p><section>mdo sde</section><text>mthong ngo / /sangs rgyas bcom ldan 'das de dag thams cad kyi zhabs la byang chub sems dpa' sems dpa' chen po spyan ras gzigs dbang phyug dang / byang chub sems </text></item>
<item><p>351b1</p><section>mdo sde</section><text>dpa' sems dpa' chen po mthu chen thob gnyis phyag btsal nas tshig 'di skad ces/ /bcom ldan 'das de bzhin gshegs pa dgra bcom pa yang dag par rdzogs pa'i sangs </text></item>
<item><p>351b2</p><section>mdo sde</section><text>rgyas 'od dpag med/ bcom ldan 'das la gnod pa chung ngam shes snyung gsol lo/ /nyam ngab nyung ngam/ bskyod pa yang ngam/ stobs dang / bde bar reg pa la gnas sam </text></item>
<item><p>351b3</p><section>mdo sde</section><text>zhes kyang snyun gsol lo zhes smra'o/ /de bzhin du lho'i phyogs cha dang / de bzhin du nub dang / de bzhin du byang dang / de bzhin du 'og dang / de bzhin du steng dang / de bzhin </text></item>
<item><p>351b4</p><section>mdo sde</section><text>du phyogs bcu kun tu sangs rgyas kyi zhing gang+gA'i klung gi bye ma snyed na rin po che sna tshogs kyi khang pa brtsegs pa'i bkod pa chen po du mas brgyan cing yongs su khyab par mthong ngo / /</text></item>
<item><p>351b5</p><section>mdo sde</section><text>sangs rgyas kyi zhing de dag thams cad na sangs rgyas bcom ldan 'das dag kyang mthong ngo / /sangs rgyas bcom ldan 'das de dag thams cad kyi spyan snga na skyes bu dam pa de gnyis </text></item>
<item><p>351b6</p><section>mdo sde</section><text>zhabs la phyag 'tshal bar yang mthong ngo / /mthong nas kyang shi tu ngo mtshar cher 'dzin par gyur to/ /de nas byang chub sems dpa' sems dpa' chen po pad+ma'i dpal gyi snying </text></item>
<item><p>351b7</p><section>mdo sde</section><text>po ngo mtshar du gyur nas/ bcom ldan 'das la 'di skad ces gsol to/ /'di ltar skyes bu dam pa 'di gnyis kyis sgyu ma lta bu'i ting nge 'dzin mngon par bsgrubs pa ni bsam </text></item>
<item><p>352a1</p><section>mdo sde</section><text>gyis mi khyab ste/ bcom ldan 'das/ ngo mtshar te/ /bde bar gshegs pa/ mchog to ngo mtshar to/ /de ci'i slad du zhe na/ 'di ltar skyes bu dam </text></item>
<item><p>352a2</p><section>mdo sde</section><text>pa 'di gnyis ting nge 'dzin 'di la gnas te/ sangs rgyas kyi zhing thams cad na gda' ba'i slad du'o/ /de nas de'i tshe bcom ldan 'das kyis ji lta bu'i rdzu 'phrul mngon par </text></item>
<item><p>352a3</p><section>mdo sde</section><text>'du mdzad pa mngon par mdzad pas/ /byang chub sems dpa' pad+ma'i dpal gyi snying pos phyogs bcu kun gyis sangs rgyas kyi zhing dag mthong ba dang / sangs rgyas kyi zhing </text></item>
<item><p>352a4</p><section>mdo sde</section><text>de dag na sangs rgyas bcom ldan 'das dag dang / skyes bu dam pa de gnyis sangs rgyas bcom ldan 'das kyi zhabs la phyag 'tshal ba mthong ba dang / de bzhin du thams </text></item>
<item><p>352a5</p><section>mdo sde</section><text>cad dang ldan pa'i 'khor des kyang phyogs bcu kun gyi sangs rgyas kyi zhing dag mthong ba dang / sangs rgyas kyi zhing de dag na sangs rgyas bcom ldan 'das dag dang / skyes bu </text></item>
<item><p>352a6</p><section>mdo sde</section><text>dam pa de gnyis sangs rgyas bcom ldan 'das dag gi zhabs la phyag 'tshal ba mthong ba dang / mthong nas kyang bcom ldan 'das kyi 'khor srog chags sum khri nyis stong bla </text></item>
<item><p>352a7</p><section>mdo sde</section><text>na med pa yang dag par rdzogs pa'i byang chub tu sems bskyed pa de lta bu'i rdzu 'phrul mngon par 'du mdzad pa mngon par mdzad do/ /de nas bcom ldan 'das la byang chub </text></item>
<item><p>352b1</p><section>mdo sde</section><text>sems dpa'i pad+ma'i dpal gyi snying pos 'di skad ces gsol to/ /bcom ldan 'das/ skyes bu dam pa 'di gnyis de bzhin gshegs pa gang las bla na med pa yang dag par </text></item>
<item><p>352b2</p><section>mdo sde</section><text>rdzogs pa'i byang chub tu sems bskyed nas ji srid ci lags/ de'i mtshan ni ci zhes bgyi/ bcom ldan 'das de bzhin gshegs ba dgra bcom pa yang dag par rdzogs pa'i sangs rgyas kyis </text></item>
<item><p>352b3</p><section>mdo sde</section><text>legs par bstan du gsol/ bcom ldan 'das kyis bka' stsal pa/ 'di ltar byang chub sems dpa' gzhan dag kyang de'i bya ba dang / de'i spyod pa dang / de'i smon lam </text></item>
<item><p>352b4</p><section>mdo sde</section><text>yongs su rdzogs par byed par 'gyur te/ de lta bas na/ pad+ma'i dpal gyi snying po/ khyod shin tu legs par nyon la yid la zungs shig dang bshad do/ /byang chub sems dpa' pad+ma'i </text></item>
<item><p>352b5</p><section>mdo sde</section><text>dpal gyi snying pos/ bcom ldan 'das/ legs so zhes gsol te/ bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /pad+ma'i dpal </text></item>
<item><p>352b6</p><section>mdo sde</section><text>gyi snying po/ sngon byung ba 'das pa'i dus na bskal pa grangs med pa'i yang ches grangs med pa yangs pa tshad med pa bsam gyis mi khyab pa 'jig rten gyi khams brgya stong gi rdul phra </text></item>
<item><p>352b7</p><section>mdo sde</section><text>rab ji snyed yod pa de snyed du tshad med pa/ de snyed du bsam gyis mi khyab pa/ rdul phra rab gyi rdul ji tsam yod pa de bas kyang ches mang ba'i bskal pa byung ba de'i tshe de'i dus na </text></item>
<item><p>353a1</p><section>mdo sde</section><text>'jig rten gyi khams yon tan rin chen bsags pa dpag tu med pa bde ba kun tu ston pa zhes bya ba na/ bcom ldan 'das de bzhin gshegs pa dgra </text></item>
<item><p>353a2</p><section>mdo sde</section><text>bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med </text></item>
<item><p>353a3</p><section>mdo sde</section><text>pa| lha dang mi rnams kyi ston pa/ sangs rgyas bcom ldan 'das gser 'od seng ge rnam pa rol pa'i rgyal bo zhes bya ba byung ste/ pad+ma'i dpal gyi snying po/ bcom ldan 'das </text></item>
<item><p>353a4</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas gser 'od seng ge rnam par rol pa'i rgyal po zhes bya ba de'i sangs rgyas kyi zhing ni yon tan bkod pa gang dag </text></item>
<item><p>353a5</p><section>mdo sde</section><text>yod pa dag dpe cung zad tsam gyis cung zad cig brjod par bya'i nyon cig /pad+ma'i dpal gyi snying po/ 'di ji snyam du sems/ 'jig rten gyi khams bde ba can na de bzhin </text></item>
<item><p>353a6</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas 'od dpag med kyi sangs rgyas kyi zhing gi yon tan bkod pa mang ngam/ gsol pa/ bcom ldan 'das/ mang </text></item>
<item><p>353a7</p><section>mdo sde</section><text>lags so/ /bsam gyis mi khyab pa/ tshad ma mchis te/ dag gi las kyis lan gdab par sla ba ma lags so/ /bcom ldan 'das kyis bka' stsal pa/ pad+ma'i dpal gyi </text></item>
<item><p>353b1</p><section>mdo sde</section><text>snying po/ 'di lta ste/ dper na/ mi la la zhig gis skra'i rtse mo brgyar gshags pa'i rtse mos rgya mtsho chen po las chu thigs pa gcig blangs na/ pad+ma'i dpal gyi snying po/ 'di ji snyam </text></item>
<item><p>353b2</p><section>mdo sde</section><text>du sems/ /chu blangs pa dang / lhag ma lus pa de gang mang / gsol pa/ bcom ldan 'das/ blangs pa ni nyung / lhag ma lus pa ni tshad ma mchis so/ /bka' stsal pa/ pad+ma'i </text></item>
<item><p>353b3</p><section>mdo sde</section><text>dpal gyi snying po/ khyod mos par bya'o/ /khyod kyi khong du chud par bya'o/ /mi des skra'i rtse mo brgya gshegs pa'i rtse mo des rgya mtsho chen po las chu'i thigs pa gcig blangs pa ji snyed pa </text></item>
<item><p>353b4</p><section>mdo sde</section><text>de tsam du de bzhin gshegs pa dgra bcom pa yang dag par rdzogs pa'i sangs rgyas 'od dpag med kyi sangs rgyas kyi zhing gi yon tan bkod par blta'o/ /rgya mtshor chen po chu'i phung </text></item>
<item><p>353b5</p><section>mdo sde</section><text>po ji snyed pa de tsam du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gser 'od seng ge rnam pa rol pa'i rgyal po de'i sangs rgyas kyi </text></item>
<item><p>353b6</p><section>mdo sde</section><text>zhing gi yon tan rin chen bsags pa dpag tu med pa bde ba kun tu ston pa'i 'jig rten gyi khams kyi yon tan bkod par blta'o/ /de'i nyan thos kyi dge 'dun yang dpag tu med de/</text></item>
<item><p>353b7</p><section>mdo sde</section><text>ji ltar da ltar na de bzhin gshegs pa 'od dpag med kyi nyan thos kyi dge 'dun dpag tu med do zhes bya na/ de las brgya stong du bsgres pa bas kyang bcom ldan 'das de bzhin </text></item>
<item><p>354a1</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas gser 'od seng ge rnam par rol pa'i rgyal po de'i nyan thos kyi dge 'dun ches </text></item>
<item><p>354a2</p><section>mdo sde</section><text>mang ngo / /de bzhin du byang chub sems dpa' dge 'dun yang de snyed do/ /bcom ldan 'das de bzhin gshegs pa de ni theg pa gsum kho na las brtsams te chos ston to/ /</text></item>
<item><p>354a3</p><section>mdo sde</section><text>pad+ma'i dpal gyi snying po/ des bskal pa gang+gA'i klung gi bye ma snyed du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gser 'od </text></item>
<item><p>354a4</p><section>mdo sde</section><text>seng ge rnam par rol pa'i rgyal po de'i sangs rgyas kyi zhing gi yon tan bkod pa dag/ nyan thos kyi yon tan bkod pa dang / bde ba'i rgyu las brtsams te chos bstan </text></item>
<item><p>354a5</p><section>mdo sde</section><text>par 'dod kyang / nga'i spobs pa'ang zas par mi 'gyur/ sangs rgyas kyi zhing gi yon tan bkod pa de'i mthar phyin par yang mi 'gyur ro/ /pad+ma'i dpal gyi snying po /</text></item>
<item><p>354a6</p><section>mdo sde</section><text>de'i tshe de'i dus na bcom ldan 'das de bzhin gshegs pa gser 'od seng ge rnam par rol pa'i rgyal po'i de'i gsung rab la 'jig rten gyi khams stong gi dbang phyug chos </text></item>
<item><p>354a7</p><section>mdo sde</section><text>dang ldan pa chos kyi rgyal po dpal gyi gzi brjid ces bya ba'i rgyal po zhig byung ste/ pad+ma'i dpal gyi snying po/ rgyal po dpal gyi gzi brjid de la bu bye ba phrag brgya yod de/ rgyal </text></item>
<item><p>354b1</p><section>mdo sde</section><text>bu gzhon nu de dag thams cad kyang skyes bu chen po'i mtshan nyi shu rtsa brgyad dang ldan par gyur to/ /de dag thams cad bla na med pa yang dag par rdzogs pa'i byang chub sems la yang dag </text></item>
<item><p>354b2</p><section>mdo sde</section><text>par zhugs par gyur to/ /pad+ma'i dpal gyi snying po/ rgyal po dpal gyi gzi brjid kyi yongs su longs spyod pa'i skyed mos tshal ni bdun khri drug stong yod do/ /rgyal bu re re la'ang </text></item>
<item><p>354b3</p><section>mdo sde</section><text>longs spyod kyi skyed mos tshal khri khri yod do/ /de nas bcom ldan 'das la byang chub sems dpa' pad+ma'i dpal gyi snying pos 'di skad ces gsol to/ /bcom ldan 'das/ sangs </text></item>
<item><p>354b4</p><section>mdo sde</section><text>rgyas kyi zhing de na bud med mchis sam/ bcom ldan 'das kyis bka' stsal pa/ pad+ma'i dpal gyi snying po/ de ni med do/ /sangs rgyas kyi zhing de na bud med ming yang mi grag </text></item>
<item><p>354b5</p><section>mdo sde</section><text>ste| rgyal bu gzhon nu de dag thams cad kyang tshangs par spyod pa las gyur pa/ brdzus te byung ba sha stag go /sems can de dag thams cad kyang bsam gtan gyi dga' ba dang / chos </text></item>
<item><p>354b6</p><section>mdo sde</section><text>kyi dga' ba'i zas can yin to/ /sangs rgyas kyi zhing de na kha zas rags pa med par gyur to/ /pad+ma'i dpal gyi snying po/ rgyal po dpal gyi gzi brjid de ni las gzhan med de/ bu de </text></item>
<item><p>354b7</p><section>mdo sde</section><text>rnams dang lhan cig bcom ldan 'das de la lo bye ba stong phrag brgyad khri bzhi stong gi bar du bsnyen bkur byas so/ /bcom ldan 'das de bzhin gshegs pa des de'i lhag pa'i bsam </text></item>
<item><p>355a1</p><section>mdo sde</section><text>pa mkhyen nas tshad med pa'i phyag rgya zhes bya ba'i chos kyi tshul la mkhas pa yang dag par rab tu bstan to/ /pad+ma'i dpal gyi snying po/ tshad med pa </text></item>
<item><p>355a2</p><section>mdo sde</section><text>phyag rgya zhes bya ba'i chos kyi tshul la mkhas pa gang zhe na/ pad+ma'i dpal gyi snying po/ 'di la byang chub sems dpa' sems dpa' chen pos spyod pa tshad med pa dag don du </text></item>
<item><p>355a3</p><section>mdo sde</section><text>gnyer bar mi bya ba de gang yang med do/ /rtul ba tshad med pa gang dag brtsam par mi bya ba de gang yang med do/ /de ci'i phyir zhe na/ byang chub sems dpa' rnams kyi sbyin </text></item>
<item><p>355a4</p><section>mdo sde</section><text>pa ni tshad med do/ /tshul khrims ni tshad med/ bzod pa ni tshad med/ brtson 'grus ni tshad med/ bsam gtan ni tshad med/ shes rab ni tshad med/ 'khor ba sangs rgyas </text></item>
<item><p>355a5</p><section>mdo sde</section><text>su 'dzin pa ni tshad med/ sems can dag la byams pa ni tshad med/ zhing gi bkod pa dag ni tshad med/ nyan thos dag ni tshad med/ gzugs yongs su grub pa dag ni tshad </text></item>
<item><p>355a6</p><section>mdo sde</section><text>med/ dbyangs ni tshad med/ spobs pa ni tshad med pa'i phyir ro/ /pad+ma'i dpal gyi snying po/ byang chub sems dpa' ni than sems bskyed pa gcig gis dge ba'i rtsa ba gang </text></item>
<item><p>355a7</p><section>mdo sde</section><text>ci mngon par 'du byed pa de dag thams cad tshad med pa nyid du yongs su bsngo'o/ /ji ltar yongs su bsngos pas tshad med par 'gyur zhe na/ gang gi tshe sems can thams cad </text></item>
<item><p>355b1</p><section>mdo sde</section><text>la yongs su bsngo bar byed pa de'i tshe sems can 'di dag thams cad skye ba med par mngon sum du byed/ sangs rgyas kyi yongs su mya ngan las 'da' bas yongs su mya ngan las 'da' </text></item>
<item><p>355b2</p><section>mdo sde</section><text>bar 'gyur ba 'di ni/ rigs kyi bu/ yongs su bsngo bas tshad med pa zhes bya'o/ /stong pa nyid tshad med pa'o/ /mtshan ma med pa tshad med pa'o/ /smon pa med pa tshad med pa'o/ /</text></item>
<item><p>355b3</p><section>mdo sde</section><text>mngon par 'du bya ba med pa tshad med pa'o/ /de ltar na 'dod chags dang bral ba yang dag pa'i mtha' chos kyi dbyings rnam par grol ba/ ma skyes pa/ dben pa/ bral ba/ mya ngan </text></item>
<item><p>355b4</p><section>mdo sde</section><text>las 'das pa/ tshad med pa ste/ rigs kyi bu/ mdor na chos thams cad ni tshad med pa'o/ /de'i phyir chos thams cad ni ma skyes pa/ ma 'gags pa zhes bya'o/ /gang mi skye </text></item>
<item><p>355b5</p><section>mdo sde</section><text>mi 'gag pa de ni tshad med pa'o/ /pad+ma'i dpal gyi snying po/ de bzhin gshegs pa dgra bcom pa yang dag par rdzogs pa'i sangs rgyas gser 'od seng ge rnam par rol pa'i </text></item>
<item><p>355b6</p><section>mdo sde</section><text>rgyal po sde ltar rgyal po dpal gyi gzi brjid de la tshad med pa'i phyag rgya zhes bya ba'i chos kyi tshul la mkhas pa 'di yang dag par rab tu bstan to/ /des kyang chos tshad med pa </text></item>
<item><p>355b7</p><section>mdo sde</section><text>dag la nges par sems par byas par gyur to/ /de nas rgyal po dpal gyi gzi brjid kyis bcom ldan 'das de las chos dpag tu med pa bstan pa 'di thos nas tshim zhing mgu ste/</text></item>
<item><p>356a1</p><section>mdo sde</section><text>yi rangs nas rab tu dga' ste dga' ba dang / yid bde ba skyes nas bu de dag dang lhan cig tu bcom ldan 'das de la tshigs su bcad pa dag </text></item>
<item><p>356a2</p><section>mdo sde</section><text>gis mngon par bstod pa/ /'dren pa chos rnams kun la dbang sgyur ba/ /smra ba'i tshogs rnams yang dag rab tu 'dzoms/ /bdun gyi rtsod dang nyon mongs kun sel ba//</text></item>
<item><p>356a3</p><section>mdo sde</section><text>mtshungs med ye shes mtsho la phyag 'tshal lo/ /nyi zla dag dang ma yi 'od rnams dang / /brgya byin tshangs pa nor bu glog 'od rnams/ /bde gshegs gzi brjid kyis ni </text></item>
<item><p>356a4</p><section>mdo sde</section><text>mog mog gyur/ /mi mchog 'od mdzad pa la phyag 'tshal lo/ /thub pa bskal pa rgya mtsho 'das pa yang / /dka' ba rnam pa du ma spyod par mdzad/ /'phrin las de yi </text></item>
<item><p>356a5</p><section>mdo sde</section><text>'bras bu yid 'ong ste/ /des na 'gro bas bltas na ngoms mi 'gyur/ /skye dang rga dang na dang 'chis gtses shing / /sems can sdug bsngal mang pos gzir gzigs </text></item>
<item><p>356a6</p><section>mdo sde</section><text>nas| |de dag rnams la thub chen thugs rje ste/ /rtag tu mi 'pho zhi ba'i chos kyang ston/ /srid gsum srog chags kun gyi sman pa 'dra/ /'dod chags zhes sdang mun pa thams </text></item>
<item><p>356a7</p><section>mdo sde</section><text>cad spyod/ /thugs rje bskyed pa mdzad nas chos kyi sman/ /zhi ba bla na med par rab tu ston/ /sems can kun gyi spyod pa rab tu mkhyen/ /rab 'byams zhing rnams kun na </text></item>
<item><p>356b1</p><section>mdo sde</section><text>srogs chags kyi/ /mkhyen nas gang gis mya ngan 'das mchog la/ /reg par 'gyur ba de 'dra'i chos kyang ston/ /mi mchog khyod kyi thugs rje ci 'dra ba/ /ji snyed rab 'byams zhing gi </text></item>
<item><p>356b2</p><section>mdo sde</section><text>nyan thos dang / /rkyen byung thub pa ma lus de dag la/ /de 'dra ba yi snying rje yod ma mchis/ /bsod nams phung po mtshan mchog rnams dang ldan/ /rgyal ba'i sku ni gser gyi ri bo 'dra//</text></item>
<item><p>356b3</p><section>mdo sde</section><text>bye ba'i nyi las lhag pa'i gzi mnga' ba/ /mi mchog mtshungs ma mchis la phyag 'tshal lo/ /chos sprin rgyal las chos char 'bebs pa na/ /gang dag rgya chen mos pa spyod yul </text></item>
<item><p>356b4</p><section>mdo sde</section><text>pa| |sngon gyi sangs rgyas spyod la 'jigs ma mchis/ /de dag rtag tu bde gshegs mdun na mchis/ /bskal pa bye ba khrag khrig bsam yas su/ /mi mchog mthong ba rnyed </text></item>
<item><p>356b5</p><section>mdo sde</section><text>par shin tu dka'/ /bsod nams las kyis bsam pa yongs sbyangs pa/ /de dag mig lam rnam par 'dren rnams gda'/ /rgyal ba'i sku ni chos dbyings rgyas par 'gengs/ /</text></item>
<item><p>356b6</p><section>mdo sde</section><text>zhing rnams rab 'byams thams cad na yang gda'/ /bzhud dang byon par mngon pa yong ma mchis/ /'on kyang 'jig rten dag na snod bzhin gda'/ /bden pa gzigs shing </text></item>
<item><p>356b7</p><section>mdo sde</section><text>don dam ston pa'o/ /chos kyi sbyin bdag gzhi ba'i thugs ldan pa/ /brgal nas srog chags bcings gyur gzhan sgrol ba/ /bde bar gshegs pa khyod la phyag 'tshal lo/ /khyod </text></item>
<item><p>357a1</p><section>mdo sde</section><text>kyis skye ba'i shing ljon rtsa nas bton/ /nga rgyal ri bo sra ba rdul du brlags/ /god pa mi mnga' g.yo dang sgyu dang bral/ /rab zhi thugs dang ldan la </text></item>
<item><p>357a2</p><section>mdo sde</section><text>phyag 'tshal lo/ /mi mchog chags pa thams cad yod mi mnga'/ /dgongs pas dang chu dang me dang 'dra/ /rgyal ba sems can kun la snyoms thugs ldan/ /rlung dang nam </text></item>
<item><p>357a3</p><section>mdo sde</section><text>mkha' 'dra la phyag 'tshal lo/ /thub pa chen po yon tan 'di 'dra'i gter/ /bsod nams rgya mtsho las byung sku dang ldan/ /bskal pa khrag khrig ngag tu de brjod kyang / /</text></item>
<item><p>357a4</p><section>mdo sde</section><text>yon tan rgya mtsho zad par nus ma lags/ /yon tan rgya mtsho lha mis mchod pa la/ /bdag ni bu dang bcas te mchod pa bgyid/ /rgyal ba mchod pa'i bsod nams ci </text></item>
<item><p>357a5</p><section>mdo sde</section><text>mchis pa/ /des ni thub pa chen po khyod 'drar shog /pad+ma'i dpal gyi snying po/ de nas rgyal po dpal gyi gzi brjid de dus gzhan zhig na/ skyed mos tshal na bsam gtan </text></item>
<item><p>357a6</p><section>mdo sde</section><text>gyi gnas pas gnas shing 'dug pa'i glo g.yas g.yon nas/ tsan+dan sbrul gyi snying po'i pad+ma bkra ba/ blta na sdug pa/ dag pa gnyis byung ngo / /pad+ma de gnyis las khye'u ming </text></item>
<item><p>357a7</p><section>mdo sde</section><text>rin chen sems dang / rin chen mchog ces bya ba gnyis rdzus te byung nas/ skyil mo krung bcas te 'dug go /pad+ma'i dpal gyi snying po/ de ltar rgyal po dpal gyi gzi brjid </text></item>
<item><p>357b1</p><section>mdo sde</section><text>de ting nge 'dzin de las langs nas khye'u gnyis skyil mo krung bcas te 'dug pa mthong ngo / /mthong nas kyang tshigs su bcad pa 'di smras so/ /khyed gnyis lha 'am klu yin nam/ /gnod </text></item>
<item><p>357b2</p><section>mdo sde</section><text>sbyin dri za mi 'am ci/ /mi 'am mi ma yin nam ci/ /dris pa smros shig grogs po dag /pad+ma'i dpal gyi snying po/ de ltar rgyal po dpal gyi gzi brjid kyi g.yas phyogs su byung ba'i </text></item>
<item><p>357b3</p><section>mdo sde</section><text>khye'u gang yin pa des rgyal po dpal gyi gzi brjid de la tshigs su bcad de smras pa/ grogs po chos kun stong pa yi/ /ming ni 'dri bar byed dam ci/ /chos rnams thams cad ming </text></item>
<item><p>357b4</p><section>mdo sde</section><text>med na/ /gang gi ming ni 'dri bar byed/ /stong nyid gang la'ang lha med cing / /klu med srin po yod ma yin/ /mi'am mi ma yin yang rung / /thams cad de na yod med do/ /pad+ma'i </text></item>
<item><p>357b5</p><section>mdo sde</section><text>dpal gyi snying po/ de nas khye'u gcig shos des rgyal po dpal gyi gzi brjid de la tshigs su bcad de smras pa/ /ming ni ming gis stong pa ste/ /ming la ming ni yod ma yin/ /chos </text></item>
<item><p>357b6</p><section>mdo sde</section><text>rnams thams cad ming med do/ /'on kyang ming gis yongs su brjod/ /ming gi rang bzhin gang yin pa/ /de ni ma mthong ma thos so/ /las kyis 'gags pa ma yin na/ /'di na gang </text></item>
<item><p>357b7</p><section>mdo sde</section><text>gi ming zhig 'dri/ /tha snyad du ni ming byas nas/ /ming btags byas te bstan pa ni/ /kho bo'i ming ni rin chen sems/ /gcig shos rin chen mchog ces bya/ /pad+ma'i dpal gyi snying </text></item>
<item><p>358a1</p><section>mdo sde</section><text>po| de ltar khye'u gnyis kyis tshigs su bcad pa 'di dag smras te mngon par shes pa lnga bsgrubs nas/ rgyal po dpal gyi gzi brjid de dang lhan </text></item>
<item><p>358a2</p><section>mdo sde</section><text>cig tu bcom ldan 'das de bzhin gshegs pa dgra bcom pa yang dag par rdzogs pa'i sangs rgyas gser 'od seng ge rnam par rol pa'i rgyal po ga la ba der dong ste </text></item>
<item><p>358a3</p><section>mdo sde</section><text>phyin nas bcom ldan 'das kyi zhabs la mgo bos phyag btsal te/ bcom ldan 'das la lan gsum bskor ba byas nas thal mo sbyar te phyogs gcig tu 'khod do/ /</text></item>
<item><p>358a4</p><section>mdo sde</section><text>pad+ma'i dpal gyi snying po/ de ltar khye'u de gnyis kyis dbyangs gcig tu bcom ldan 'das la tshigs su bcad de gsol pa/ pad+ma dag dang dri bda' dang / /me tog phreng </text></item>
<item><p>358a5</p><section>mdo sde</section><text>dang na bza' dang / 'on te zas dang skom gyis sam/ /rgyal po ji ltar mchod par bgyi/ /rdzogs pa'i sangs rgyas rkang gnyis gtso/ /ji ltar mchod par 'gyur ba lags/</text></item>
<item><p>358a6</p><section>mdo sde</section><text>don 'di legs par bstan du gsol/ /'dren pa thos nas 'tshal bar bgyi/ /pad+ma'i dpal gyi snying po/ de nas de bzhin gshegs pa dgra bcom pa yang dag par rdzogs </text></item>
<item><p>358a7</p><section>mdo sde</section><text>pa'i sangs rgyas des khye'u de gnyis la tshigs su bcad de bka' stsal pa/ lus can kun la phan pa'i phyir/ /byang chub tu ni sems bskyed na/ /mtshan mchog sum cu </text></item>
<item><p>358b1</p><section>mdo sde</section><text>gnyis ldan pa'i/ /sangs rgyas dag la mchod par 'gyur/ /mi gang zhig gis sangs rgyas zhing / /gang+gA'i bye ma'i grangs snyed dag /me tog rnams kyis bkang byas te/ /'jig rten </text></item>
<item><p>358b2</p><section>mdo sde</section><text>mgon la phul ba bas/ /gang gis 'dir ni thal sbyar nas/ /byang chub tu ni sems btud na/ /'di ni bsod nams ches mang ste/ /de la tshad ni yod ma yin/ /byang chub sems </text></item>
<item><p>358b3</p><section>mdo sde</section><text>ni ci 'dra ba/ /de ltar blo mchog gis bstan pa/ /de 'dra'i mchod pa gang yang med/ /de 'dra ba yi dpal yang med/ /pad+ma'i dpal gyi snying po/ de ltar khye'u de gnyis kyis slar </text></item>
<item><p>358b4</p><section>mdo sde</section><text>yang bcom ldan 'das de la tshigs su bcad de gsol pa/ 'jig rten mgon po'i spyan sngar ni/ /bdag cag yi dam yang dag 'cha'/ /bla na med pa'i seng ge'i sgra/ /lha dang mi </text></item>
<item><p>358b5</p><section>mdo sde</section><text>dag gas na mdzod cig /ji srid du ni 'khor ba yi/ /sngon gyi mtha' ni mi dmigs pa/ /de srid bskal pa du mar yang / /sems can phyir ni spyad par bgyi/ /ji tsam sngon gyi </text></item>
<item><p>358b6</p><section>mdo sde</section><text>mtha' dran pa/ /rnam grangs 'di yi tshul dag gis/ /sems can kun la phan pa'i phyir/ /de srid bskal par spyad par bgyi/ /gal te de ring slan chad du/ /'dod chags kyi ni </text></item>
<item><p>358b7</p><section>mdo sde</section><text>sems 'byung na/ /phyogs bcu dag na bzhugs pa yi/ /sangs rgyas rnams ni bslus par 'gyur/ /de ltar zhe sdang gti mug dang / /phrag dog ser sna'ang de bzhin no/ /rtag tu </text></item>
<item><p>359a1</p><section>mdo sde</section><text>bden pa'i tshig smra zhing / /rdzun gyi tshig ni spang bar bgyi/ /gal te de ring slan chad du/ /rdul med byang chub ma thob bar/ /bdag cag nyan thos </text></item>
<item><p>359a2</p><section>mdo sde</section><text>sems gyur pa/ /des ni brdzun du smra bar 'gyur/ /nam yang rang sangs rgyas su ni/ /bdag cag dga' bar mi bgyid de/ /sems can rnams la snying rje zhing / /bskal pa </text></item>
<item><p>359a3</p><section>mdo sde</section><text>bye bar spyad par bgyi/ /ji ltar 'dren pa khyod kyi zhing / /grub pa rnam pa 'di dag las/ /gzhan du yon tan bye ba snyed/ /phun sum tshogs pa'i zhing du bgyi/ /de na nyan </text></item>
<item><p>359a4</p><section>mdo sde</section><text>thos gang yang med/ /rang rgyal 'dren pa dag kyang med/ /de tshe bye ba tshad med pa'i/ /byang chub sems dpa' 'ba' zhig gnas/ /bde ba 'di dang ldan pa yi/ /skye bo dri ma </text></item>
<item><p>359a5</p><section>mdo sde</section><text>med par 'gyur/ /sangs rgyas mdzod ni bzung bas na/ /sangs rgyas chos rnams tshar phyin to/ /gal te 'di dag gzhan min par/ /de bzhin du ni 'gyur nges na/ /rgya mtshor </text></item>
<item><p>359a6</p><section>mdo sde</section><text>bcas dang rir bcas pa'i/ /sa 'di thams cad g.yos par shog /tshig 'di smras pa'i mod la ni/ /sa yang rab tu g.yos par gyur/ /sil snyan dag ni ma dkrol bar/ /de </text></item>
<item><p>359a7</p><section>mdo sde</section><text>na thams cad sgra yang 'byin/ /stong phrag bye ba'i lha rnams kyis/ /me tog char dang phye ma'i char/ /spos kyi char ni yid 'ong dang / /na bza' bye ba rab tu phab/ /pad+ma'i dpal </text></item>
<item><p>359b1</p><section>mdo sde</section><text>gyi snying po/ de'i tshe de'i dus na rgyal po dpal gyi gzi brjid ces bya bar gyur pa de gzhan zhig yin pa snyam du dogs sam yid gnyis za na de ltar mi blta'o/ /de ci'i phyir zhe na/ de </text></item>
<item><p>359b2</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas 'od dpag med 'di de'i tshe de'i dus na rgyal po dpal gyi gzi brjid ces bya bar gyur to/ /pad+ma'i dpal gyi snying po/</text></item>
<item><p>359b3</p><section>mdo sde</section><text>de'i tshe de'i dus na khye'u rin chen sems dang / rin chen mchog ces bya ba de gnyis gzhan zhig yin pa snyam du 'dzin na de'ang de ltar mi blta'o/ /de ci'i phyir zhe na/ byang chub sems </text></item>
<item><p>359b4</p><section>mdo sde</section><text>dpa' sems dpa' chen po spyan ras gzigs dbang phyug 'di ni khye'u rin chen mchog ces bya bar gyur to/ /byang chub sems dpa' sems dpa' chen po mthu chen thob 'di ni </text></item>
<item><p>359b5</p><section>mdo sde</section><text>khye'u rin chen sems zhes bya bar gyur to/ /rigs kyi bu 'di gnyis bla na med pa yang dag par rdzogs pa'i byang chub tu dang po sems bskyed pa ni de yin no/ /de skad ces bka' </text></item>
<item><p>359b6</p><section>mdo sde</section><text>stsal pa dang / bcom ldan 'das la byang chub sems dpa' sems dpa' chen po pad+ma'i dpal gyi snying pos 'di skad ces gsol to/ /bcom ldan 'das/ skyes bu dam pa 'di </text></item>
<item><p>359b7</p><section>mdo sde</section><text>gnyis ji tsam du zab mo la mos pa gyur pa dang / gang gi ming yang ma dmigs pa de srid du 'di gnyis byang chub tu sems bskyed par gyur pa ngo mtshar to/ /bcom ldan 'das la skyes </text></item>
<item><p>360a1</p><section>mdo sde</section><text>bu dam pa 'di gnyis kyis de bzhin gshegs pa de'i pha rol na sangs rgyas ji snyed cig la rim gro bgyis par gyur/ bka' stsal pa/ rigs kyi bu/</text></item>
<item><p>360a2</p><section>mdo sde</section><text>gang+gA'i klung gi bye ma ni bgrang bas mtha' rtogs par nus kyi/ skyes bu dam pa 'di gnyis kyis de bzhin gshegs pa de'i pha rol na sangs rgyas dag la bsnyen bkur byas pa'i </text></item>
<item><p>360a3</p><section>mdo sde</section><text>sangs rgyas bcom ldan 'das de dag ni de lta ma yin te/ de srid du 'di gnyis kyis byang chub tu sems bskyed do/ /skyes bu dam pa 'di gnyis ni bsam gyis mi khyab pa'i </text></item>
<item><p>360a4</p><section>mdo sde</section><text>go cha bgos shing yon tan dpag tu med pa dang ldan te/ 'di gnyis kyi yon tan dag gi mtha' rtogs par mi nus so/ /de nas bcom ldan 'das la byang chub sems dpa' </text></item>
<item><p>360a5</p><section>mdo sde</section><text>pad+ma'i dpal gyi snying pos 'di skad ces gsol to/ /'jig rten gyi khams yon tan rin chen bsags pa dpag tu med pa bde ba kun tu ston pa zhes bgyi ba de dang / bcom ldan </text></item>
<item><p>360a6</p><section>mdo sde</section><text>'das de bzhin gshegs pa gser 'od seng ge rnam par rol pa'i rgyal po zhes bgyi ba gang lags pa de 'di nas phyogs gang logs na mchis/ bcom ldan 'das kyis bka' </text></item>
<item><p>360a7</p><section>mdo sde</section><text>stsal pa/ rigs kyi bu/ nub phyogs logs na ste/ 'jig rten gyi khams bde ba can de nyid de'i tshe de'i dus na 'jig rten gyi khams yon tan rin chen bsags pa dpag tu </text></item>
<item><p>360b1</p><section>mdo sde</section><text>med pa bde ba kun tu ston pa zhes bya bar gyur to/ /de skad ces bka' stsal pa dang / bcom ldan 'das la byang chub sems dpa' pad+ma'i dpal gyi snying pos 'di skad ces gsol </text></item>
<item><p>360b2</p><section>mdo sde</section><text>to| |bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis skye bo mang po la sman pa dang / 'jig rten la thugs brtse ba dang / skye bo phal </text></item>
<item><p>360b3</p><section>mdo sde</section><text>po che dang / lha dang / mi rnams kyi don dang / sman pa dang / bde bar bgyi ba'i slad du skyes bu dam pa de gnyis kyi sangs rgyas kyi zhing gi yon tan bkod ba ci 'dra bar 'gyur ba dang / nyan </text></item>
<item><p>360b4</p><section>mdo sde</section><text>thos phun sum tshogs pa ci 'dra ba dang / tshe ji tsam pa dang / longs spyod ci 'dra ba dang / 'od ci 'dra ba dang / skyes bu dam pa de gnyis bla na med pa yang dag par rdzogs pa'i </text></item>
<item><p>360b5</p><section>mdo sde</section><text>byang chub tu mngon par rdzogs par sangs rgyas nas mtshan ji skad ces bgyi ba de dag legs par bstan du gsol/ de ci'i slad du zhe na/ 'di ltar de bzhin gshegs pas </text></item>
<item><p>360b6</p><section>mdo sde</section><text>skyes bu dam pa 'di gnyis kyi smon lam chen po bshad pa thos nas byang chub sems dpa' gzhan dag kyang smon lam chen po yongs su rdzogs par 'gyur ba'i slad du'o/ /de </text></item>
<item><p>360b7</p><section>mdo sde</section><text>skad ces gsol pa dang / bcom ldan 'das kyis byang chub sems dpa' pad+ma'i dpal gyi snying po la 'di skad ces bka' stsal to/ /pad+ma'i dpal gyi snying po/ de'i phyir legs </text></item>
<item><p>361a1</p><section>mdo sde</section><text>par rab tu nyon la yid la zungs shig dang bshad do/ /byang chub sems dpa' pad+ma'i dpal gyi snying pos bcom ldan 'das la/ legs so/ /zhes bya ba </text></item>
<item><p>361a2</p><section>mdo sde</section><text>gsol te/ bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rigs kyi bu/ de bzhin gshegs pa 'od dpag med kyi tshe'i tshad ni </text></item>
<item><p>361a3</p><section>mdo sde</section><text>dpag tu med de/ de'i mtha' ni bskal pa bye ba khrag khrig brgya stong gi bar du bshad kyang rtogs par sla ba ma yin no/ /rigs kyi bu/ de bzhin gshegs pa 'od dpag med kyi tshe </text></item>
<item><p>361a4</p><section>mdo sde</section><text>dpag tu med du zin kyang 'dus byas thams cad mi rtag pa/ mi brtan pa/ ther zug ma yin pa/ yun du gnas pa ma yin pa ste/ rigs kyi bu/ ma 'ongs pa'i dus 'das </text></item>
<item><p>361a5</p><section>mdo sde</section><text>pa de'i tshe de'i dus na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 'od dpag med de yongs su mya ngan las 'da' bar 'gyur </text></item>
<item><p>361a6</p><section>mdo sde</section><text>ro| |de yongs su mya ngan las 'das nas kyang bskal pa bye ba khrag khrig brgya stong phrag brgyad cu rtsa bzhi'i bar du de'i dam pa'i chos gnas te/ ji ltar bzhugs pa de bzhin </text></item>
<item><p>361a7</p><section>mdo sde</section><text>du yongs su mya ngan las 'das kyang sems can rnams kyi dge ba'i rtsa ba yongs su 'grub ste/ lhag chad med par 'gyur ro/ /gzhan du na sems can rnams de bzhin gshegs </text></item>
<item><p>361b1</p><section>mdo sde</section><text>pa de mthong ba med par zad do/ /byang chub sems dpa' de dag kyang sangs rgyas rjes su dran pa'i ting nge 'dzin 'thob par 'gyur/ de dag rtag tu rgyun mi 'chad par sangs rgyas mthong </text></item>
<item><p>361b2</p><section>mdo sde</section><text>ba dang mi 'bral bar 'gyur ro/ /rigs kyi bu/ 'od dpag med yongs su mya ngan las 'das nas kyang rin po che sna bdun gyi pad+ma dag dang / shing ljon pa dag gis de bzhin gshegs </text></item>
<item><p>361b3</p><section>mdo sde</section><text>pa de ji ltar chos ston pa de bzhin du pad+ma dag dang / shing ljon pa de dag las kyang chos kyi sgo brgya phrag du ma 'byung bar 'gyur ro/ /rigs kyi bu/ de ltar de bzhin gshegs pa 'od dpag </text></item>
<item><p>361b4</p><section>mdo sde</section><text>med yongs su mya ngan las 'das nas dam pa'i chos nub ma thag pa'i mtshan mo skya rengs 'char ba'i dus kyi tshe byang chub sems dpa' sems dpa' chen po spyan ras gzigs dbang </text></item>
<item><p>361b5</p><section>mdo sde</section><text>phyug rin po che du ma'i bkod pa'i byang chub kyi shing drung du 'dug nas bla na med pa yang dag par rdzogs pa'i byang chub mngon par rdzogs par 'tshang rgya'o/ /de mngon par rdzogs </text></item>
<item><p>361b6</p><section>mdo sde</section><text>par sangs rgyas nas 'od zer kun nas 'phags pa'i dpal brtsegs rgyal po zhes bya bar 'gyur ro/ /de bzhin gshegs pa 'od zer kun nas 'phags pa'i dpal brtsegs rgyal </text></item>
<item><p>361b7</p><section>mdo sde</section><text>po de'i sangs rgyas kyi zhing gi yon tan bkod par 'gyur ba gang yin pa de dag ni de bzhin gshegs pas bskal pa gang+gA'i klung gi bye ma snyed du bstan kyang mtha' rtogs par mi nus </text></item>
<item><p>362a1</p><section>mdo sde</section><text>so| |sangs rgyas kyi zhing de'i bde ba'i rgyu dang / yon tan gyi rgyu ni de snyed du 'gyur mod kyi/ 'on kyang / rigs kyi bu/ dpe tsam du cung zad cig bshad par </text></item>
<item><p>362a2</p><section>mdo sde</section><text>bya'o/ /bcom ldan 'das de bzhin gshegs pa gser 'od seng ge rnam par rol pa'i rgyal po de'i sangs rgyas kyi zhing na yon tan bkod pa gang dag yod pa yon tan gyi bkod </text></item>
<item><p>362a3</p><section>mdo sde</section><text>pa snga ma dag ni yon tan bkod pa 'di dag gi brgya'i char yang mi chog stong gi cha dang / brgya stong gi cha dang / grangs dang / dpe dang / rgyur yang mi bzod do/ /sangs rgyas kyi </text></item>
<item><p>362a4</p><section>mdo sde</section><text>zhing de na nyan thos dang / rang sangs rgyas rnams kyi ming yang med par 'gyur te/ sangs rgyas kyi zhing de ni byang chub sems dpa' 'ba' zhig gis gang bar 'gyur ro/ /rigs </text></item>
<item><p>362a5</p><section>mdo sde</section><text>kyi bu| da ltar bcom ldan 'das 'od dpag med kyi nyan thos dang / rang sangs rgyas dang / byang chub sems dpa' ji snyed pa de dag thams cad bsdus kyang bcom ldan 'das </text></item>
<item><p>362a6</p><section>mdo sde</section><text>de bzhin gshegs pa 'od zer kun nas 'phags pa'i dpal brtsegs rgyal po de'i byang chub sems dpa'i dge 'dun gyi brgya'i char yang mi chog ste/ stong gi cha dang / brgya stong </text></item>
<item><p>362a7</p><section>mdo sde</section><text>gi cha dang / grangs dang / dpe dang / rgyur yang mi bzod do/ /de'i tshe tshad ni bskal pa bye ba khrag khrig brgya stong phrag dgu bcu rtsa drug tu 'gyur ro/ /de'i dam pa'i chos ni bskal </text></item>
<item><p>362b1</p><section>mdo sde</section><text>pa bye ba drug cu rtsa gsum du gnas par 'gyur ro/ /de skad ces bka' stsal pa dang / bcom ldan 'das la byang chub sems dpa' pad+ma'i dpal gyi snying pos 'di skad ces gsol </text></item>
<item><p>362b2</p><section>mdo sde</section><text>to| |bcom ldan 'das/ 'jig rten gyi khams de'i ming yang bde ba can zhes bgyi bar 'gyur ram/ bcom ldan 'das kyis bka' stsal pa/ rigs kyi bu/ de ni ma yin te/ 'jig </text></item>
<item><p>362b3</p><section>mdo sde</section><text>rten gyi khams de ni rin chen kun nas bsags pa zhes bya bar 'gyur ro/ /rigs kyi bu/ de bzhin gshegs pa 'od zer kun nas 'phags pa'i dpal brtsegs rgyal po'i tshe ji </text></item>
<item><p>362b4</p><section>mdo sde</section><text>srid gnas pa nas bzung ste/ yongs su mya ngan las 'das pa de srid du byang chub sems dpa' mthu chen thob mchod pa byed par 'gyur ro/ /yongs su mya ngan las 'das nas kyang </text></item>
<item><p>362b5</p><section>mdo sde</section><text>de'i dam pa'i chos 'dzin par 'gyur te/ dam pa'i chos yun ring por gnas par bya ba'i phyir spro bar 'gyur ro/ /phyi ma'i dus su der dam pa'i chos nub nas sangs rgyas kyi zhing </text></item>
<item><p>362b6</p><section>mdo sde</section><text>der bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas rig </text></item>
<item><p>362b7</p><section>mdo sde</section><text>pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan </text></item>
<item><p>363a1</p><section>mdo sde</section><text>'das yon tan shin tu gnas pa nor bu brtsegs pa'i rgyal po zhes bya ba 'jig rten du 'byung bar 'gyur ro/ /bcom ldan 'das de bzhin </text></item>
<item><p>363a2</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas 'od zer kun nas 'phags pa'i dpal brtsegs rgyal po de'i byang chub sems dpa' phun sum tshogs pa dang /</text></item>
<item><p>363a3</p><section>mdo sde</section><text>snang ba phun sum tshogs pa ci 'dra ba de ltar/ bcom ldan 'das de bzhin gshegs pa yon tan shin tu gnas pa nor bu brtsegs pa'i rgyal po de'i yang de dang 'dra bar 'gyur </text></item>
<item><p>363a4</p><section>mdo sde</section><text>te| lhag chad med cing shin tu lhag pa med par 'gyur ro/ /tshe'i yun dang / dam pa'i chos gnas pa'ang de srid du 'gyur ro/ /rigs kyi bu dang / rigs kyi bu mo gang la la dag </text></item>
<item><p>363a5</p><section>mdo sde</section><text>bcom ldan 'das de bzhin gshegs pa 'od zer kun nas 'phags pa'i dpal brtsegs rgyal po de dang / bcom ldan 'das de bzhin gshegs pa yon tan shin tu gnas </text></item>
<item><p>363a6</p><section>mdo sde</section><text>pa nor bu brtsegs pa'i rgyal po de'i mtshan thos pa de dag thams cad bla na med pa yang dag par rdzogs pa'i byang chub las phyir mi ldog par 'gyur ro/ /pad+ma'i dpal gyi snying </text></item>
<item><p>363a7</p><section>mdo sde</section><text>po| bud med gang la las bcom ldan 'das de bzhin gshegs pa gser 'od seng ge rnam par rol pa'i rgyal po yongs su mya ngan las 'das pa de dang / ma 'ongs pa de </text></item>
<item><p>363b1</p><section>mdo sde</section><text>gnyis kyi mtshan thos na de bud med kyi rang bzhin du mi 'gyur ro/ /bskal pa bye ba phrag bzhi bcur 'khor ba bsnyil bar 'gyur ro/ /bla na med pa yang dag par rdzogs pa'i byang chub </text></item>
<item><p>363b2</p><section>mdo sde</section><text>las phyir mi ldog par 'gyur/ sangs rgyas mthong ba dang / chos nyan pa dang / dge 'dun la bsnyen bkur byed pa dang mi 'bral bar 'gyur/ tshe rjes nas kyang rab tu 'byung ba </text></item>
<item><p>363b3</p><section>mdo sde</section><text>'thob par 'gyur/ tshe rabs dran pa dang / spobs pa thogs pa med par 'gyur ro/ /gzungs kyang 'thob par 'gyur ro/ /de nas 'khor de'i nang nas lha dang / mi dang / skye dgu'i </text></item>
<item><p>363b4</p><section>mdo sde</section><text>srog chags bye ba phrag dgu bcu rtsa drug gis mgrin gcig tu tshig smras pa/ gang dag ma byon pa de dag dang / gang dag da ltar bzhugs pa 'tsho zhing gzhes pa de dag dang / phyogs </text></item>
<item><p>363b5</p><section>mdo sde</section><text>bcu na gang dag yongs su mya ngan las 'das pa'i de bzhin gshegs pa de dag la phyag 'tshal lo/ /de dag gi mtshan gang lags pa de dag la'ang rjes su yi rang ngo / /tshig 'di </text></item>
<item><p>363b6</p><section>mdo sde</section><text>skad ces kyang smra ste/ bcom ldan 'das/ bdag cag lhan cig tshogs pa thams cad bla na med pa yang dag par rdzogs pa'i byang chub tu sems bskyed par bgyi'o zhes smras so/ /</text></item>
<item><p>363b7</p><section>mdo sde</section><text>de dag kyang bcom ldan 'das kyis bla na med pa yang dag par rdzogs pa'i byang chub tu lung bstan to/ /srog chags khrag khrig brgya phrag brgyad cu rtsa bzhi ni chos rnams la chos kyi </text></item>
<item><p>364a1</p><section>mdo sde</section><text>mig rdul med cing dri ma dang bral ba rnam par dag go /dge slong bdun stong ni len pa med par zag pa rnams las sems rnam par grol lo/ /de nas </text></item>
<item><p>364a2</p><section>mdo sde</section><text>de'i tshe byang chub sems dpa' sems dpa' chen po spyan ras gzigs dbang phyug dang / byang chub sems dpa' sems dpa' chen po mthu chen thob kyis ji lta bu'i rdzu 'phrul </text></item>
<item><p>364a3</p><section>mdo sde</section><text>mngon par 'du bya ba mngon par 'du byas pas thams cad dang ldan pa'i 'khor gyis phyogs bcu na bcom ldan 'das dpag tu med grangs med pa dag gis bla na med pa yang </text></item>
<item><p>364a4</p><section>mdo sde</section><text>dag par rdzogs pa'i byang chub tu lung ston pa mthong ba de lta bu'i rdzu 'phrul mngon par 'du bya ba mngon par byas so/ /mthong nas kyang tshig 'di skad 'dzer to/ /bcom ldan 'das/ ji </text></item>
<item><p>364a5</p><section>mdo sde</section><text>tsam du byang chub sems dpa' sems dpa' chen po 'di gnyis sangs rgyas bcom ldan 'das dag gis legs par yongs su bzung ba lags te/ 'di ltar skyes bu dam pa 'di </text></item>
<item><p>364a6</p><section>mdo sde</section><text>gnyis sangs rgyas bcom ldan 'das 'di snyed cig lung ston pa ni ngo mtshar to/ /de nas bcom ldan 'das la byang chub sems dpa' pad+ma'i dpal gyi snying pos 'di skad ces </text></item>
<item><p>364a7</p><section>mdo sde</section><text>gsol to/ /bcom ldan 'das/ rigs kyi bu'am/ rigs kyi bu mo gang de bzhin gshegs pas gsungs pa'i mdo sde zab mo 'di 'dzin pa dang / 'chang ba dang / klog pa dang /</text></item>
<item><p>364b1</p><section>mdo sde</section><text>kun chub par bgyid pa dang / gzhan dag la'ang rgya cher yang dag par rab tu ston pa de'i bsod nams ji snyed cig 'phel bar 'gyur/ bcom ldan 'das kyis bka' stsal pa /</text></item>
<item><p>364b2</p><section>mdo sde</section><text>rigs kyi bu/ khyod kyis de bzhin gshegs pa la yongs su 'dri ba'i gtam 'dis ci zhig bya/ de ci'i phyir zhe na/ rigs kyi bu/ sems can dman pa la mos pa de dag de bzhin </text></item>
<item><p>364b3</p><section>mdo sde</section><text>gshegs pas gsungs pa la yid mi ches par 'gyur pa'i phyir te/ de ltar 'di dag yun ring por gnod pa dang / phan pa med pa dang / bde ba med pa dang / log par ltung bar </text></item>
<item><p>364b4</p><section>mdo sde</section><text>'gyur ro/ /gsol pa/ bcom ldan 'das/ 'khor 'di na rigs kyi bu dang / rigs kyi bu mo dag rgya chen po la mos pa dang / mos pa mang ba dag kyang mchis/ slad ma'i skye bo </text></item>
<item><p>364b5</p><section>mdo sde</section><text>rnams la'ang snang ba bgyis par 'gyur na de bzhin gshegs pas skye bo mang po la sman pa dang / skye bo mang po la bde ba'i slad du bshad par gsol/ bcom ldan 'das kyis </text></item>
<item><p>364b6</p><section>mdo sde</section><text>bka' stsal pa/ pad+ma'i dpal gyi snying po/ de'i phyir legs par rab tu nyon la yid la zungs shig dang bshad do/ /byang chub sems dpa' pad+ma'i dpal gyi snying pos/ bcom </text></item>
<item><p>364b7</p><section>mdo sde</section><text>ldan 'das/ legs so/ /zhes gsol to/ bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rigs kyi bu/ 'di la mi gang la la </text></item>
<item><p>365a1</p><section>mdo sde</section><text>stobs dang ldan pa/ mthu dang ldan pa/ bsod nams kyi phung po chen po dang ldan pa zhig byung ste/ ji tsam sems can gyi khams su gdags pas </text></item>
<item><p>365a2</p><section>mdo sde</section><text>btags pa'i sems can gyi khams de ni de bzhin gshegs pas ches mang par gsungs kyi/ sa'i khams ni de lta ma yin te/ sems can de dag thams cad bskal pa bye </text></item>
<item><p>365a3</p><section>mdo sde</section><text>ba mtha' yas mu med par mgo bo'am/ phrag pa'am/ lag pa na thogs te/ ji srid 'tsho'i bar du de dag la gos dang zas dag byin te/ bde ba'i yo byad thams cad </text></item>
<item><p>365a4</p><section>mdo sde</section><text>kyis rim gror byed/ bla mar byed na/ pad+ma'i dpal gyi snying po/ mi de gzhi de las bsod nams kyi phung po mang du 'phel lam/ gsol pa/ sems can gcig la'ang se </text></item>
<item><p>365a5</p><section>mdo sde</section><text>gol gtogs pa tsam zhig byams pa'i sems kyis khyab par bgyis na de tsam gyis kyang bsod nams mang du bskyed na/ bskal pa bye ba mtha' yas mu ma mchis par sems </text></item>
<item><p>365a6</p><section>mdo sde</section><text>can thams cad bzung ste/ bde ba'i yo byad thams cad kyis rim gro bgyis pa lta smos kyang ci 'tshal/ bka' stsal pa/ pad+ma'i dpal gyi snying po khyod mos par bya'o/ /khyod kyi </text></item>
<item><p>365a7</p><section>mdo sde</section><text>khong du chud par bya'o/ /gang de bzhin gshegs pas gsungs pa'i mdo sde 'di lta bu 'di byang chub kyi sems la gnas te/ len pa dang / 'dzin pa dang / klog pa dang / kun </text></item>
<item><p>365b1</p><section>mdo sde</section><text>chub par byed pa dang / gzhan dag la rgya cher yang dag par rab tu ston pa'i rigs kyi bu dang / rigs kyi bu mo dad pa la zhugs pa/ mos pa mang ba dag gzhi de las bsod </text></item>
<item><p>365b2</p><section>mdo sde</section><text>nams kyi phung po ches mang du bskyed do/ /de nas bcom ldan 'das la byang chub sems dpa' pad+ma'i dpal gyi snying pos 'di skad ces gsol to/ /bcom ldan 'das/ de bzhin </text></item>
<item><p>365b3</p><section>mdo sde</section><text>gshegs pas gsungs pa'i mdo sde 'di lta bu 'di de bzhin gshegs pa yongs su mya ngan las 'das nas kyang bdag gis blang bar bgyi/ gzung bar bgyi/ bcang bar bgyi/</text></item>
<item><p>365b4</p><section>mdo sde</section><text>bklag par bgyi/ kun chub par bgyi/ gzhan dag la'ang rgya cher yang dag par rab tu bstan par bgyi'o/ /de nas byang chub sems dpa' pad+ma'i dpal gyi snying pos tshig de </text></item>
<item><p>365b5</p><section>mdo sde</section><text>skad ces smras pa dang / byang chub sems dpa' bye ba phrag dgu bcu rtsa drug gis dbyangs gcig tu tshig 'di skad ces smras so/ /bcom ldan 'das/ bdag cag gis kyang mdo </text></item>
<item><p>365b6</p><section>mdo sde</section><text>sde 'di lta bu 'di blang bar bgyi/ gzung bar bgyi/ bcang bar bgyi/ bklag par bgyi/ kun chub par bgyi/ gzhan dag la'ang rgya cher yang dag par rab tu bstan par bgyi'o/ /</text></item>
<item><p>365b7</p><section>mdo sde</section><text>de nas bcom ldan 'das kyis byang chub sems dpa' pad+ma'i dpal gyi snying po la 'di skad ces bka' stsal to/ /pad+ma'i dpal gyi snying po/ chos kyi rnam grangs 'di bud med </text></item>
<item><p>366a1</p><section>mdo sde</section><text>kyis thog ma thag tu bud med kyi dngos po las 'gyur te/ rgyu gnyis ma gtogs pa ni/ 'di lta ste/ phrag dog dang / ser sna'o/ /de nas lha'i dbang po </text></item>
<item><p>366a2</p><section>mdo sde</section><text>brgya byin dang / mi mjed kyi bdag po tshangs pa dang / rgyal po chen po bzhi dang / lha'i bu brgya stong du ma dag gis lha'i me tog mnad ra ba dag bcom ldan 'das dang / byang chub sems </text></item>
<item><p>366a3</p><section>mdo sde</section><text>dpa' sems dpa' chen po de dag la mngon par gtor to/ /lha yi sil snyan bye ba khrag khrig brgya stong gsil nas tshig 'di skad ces kyang 'dzer to/ /chos kyi rnam grangs 'di </text></item>
<item><p>366a4</p><section>mdo sde</section><text>gang dag gi rna lam du grag bdag legs par bton nas 'dzin pa dang / gzhan dag la'ang rgya cher yang dag par rab tu ston pa'i sems can de dag gis ni rnyed pa legs </text></item>
<item><p>366a5</p><section>mdo sde</section><text>par rnyed pa lags so/ /bcom ldan 'das kyis bka' stsal pa/ rigs kyi bu dag /ji skad smras pa de de bzhin te/ chos kyi rnam grangs 'di gang dag gi lag na 'dug pa </text></item>
<item><p>366a6</p><section>mdo sde</section><text>dang | gang dag thos nas mos par 'gyur ba'i sems can de dag ni sangs rgyas khri la dge ba'i rtsa ba bskyed par 'gyur/ de nas sring mo rdul dang bral ba zhes bya ba 'khor </text></item>
<item><p>366a7</p><section>mdo sde</section><text>der 'dus par gyur te 'dug pa de/ stan las langs nas lhag pa'i bsam pas tshig 'di skad ces/ bcom ldan 'das/ bdag gis kyang lhag pa'i bsam pas </text></item>
<item><p>366b1</p><section>mdo sde</section><text>brag dog dang / ser sna spangs te/ bla na med pa yang dag par rdzogs pa'i byang chub tu sems bskyed par bgyi'o/ /bcom ldan 'das/ de bzhin gshegs pa ni mad pa gsung ba </text></item>
<item><p>366b2</p><section>mdo sde</section><text>lags/ bcom ldan 'das/ gal te bdag sangs rgyas su 'gyur zhing bud med gzhan gang gis chos kyi rnam grangs 'di thos nas thos pa'i mod la bud med kyi dngos po las </text></item>
<item><p>366b3</p><section>mdo sde</section><text>'gyur ba lta na/ bcom ldan 'das/ de'i slad du/ phung po 'di nyid la bud med kyi dbang po mi gda' bar 'gyur te/ skyes pa'i dbang po byung bar gyur cig ces smras so/ /de nas </text></item>
<item><p>366b4</p><section>mdo sde</section><text>srid mo de de nyid du bud med kyi dbang po mi snang bar gyur te skyes pa'i dbang po byung bar gyur to/ /de'ang bcom ldan 'das kyis bla na med pa yang dag par rdzogs pa'i byang chub las </text></item>
<item><p>366b5</p><section>mdo sde</section><text>phyir mi ldog cing / de bzhin gshegs pa dgra bcom pa yang dag par rdzogs pa'i sangs rgyas nyon mongs pa thams cad zlog pa zhes bya bar 'gyur ro zhes lung bstan to/ /bcom </text></item>
<item><p>366b6</p><section>mdo sde</section><text>ldan 'das kyis de skad ces bka' stsal nas/ byang chub sems dpa' sems dpa' chen po pad+ma'i dpal gyi snying po dang / dge slong de dag dang / byang chub sems dpa' mang </text></item>
<item><p>366b7</p><section>mdo sde</section><text>po de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa sgyu ma lta </text></item>
<item><p>367a1</p><section>mdo sde</section><text>bu'i ting nge 'dzin zhes bya ba theg pa chen po'i mdo rdzogs so// //rgya gar gyi mkhan po su ren+d+ra bo d+hi dang / zhu chen gyi lo tsA ba ban+de ye shes </text></item>
<item><p>367a2</p><section>mdo sde</section><text>sdes bsgyur cing zhus te gtan la phab pa// //rgya gar skad du/ AR+ya ta thA ga ta dz+nyA na mu drA sa mA d+hi nA ma ma hA yA na sU tra/ bod skad du/'phags pa de bzhin gshegs </text></item>
<item><p>367a3</p><section>mdo sde</section><text>pa'i ye shes kyi phyag rgya'i ting nge 'dzin ces bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad </text></item>
<item><p>367a4</p><section>mdo sde</section><text>bdag gis thos pa dus gcig na/ bcom ldan 'das rgyal po'i khab na 'od ma'i tshal bya ka lan+ta ka'i gnas na/ dge slong stong nyis brgya lnga bcu'i dge slong gi dge 'dun </text></item>
<item><p>367a5</p><section>mdo sde</section><text>chen po dang / byang chub sems dpa' bye ba phrag sum cu thams cad kyang gzungs thob pa/ spobs pa thogs pa med pa/ ting nge 'dzin thob pa/ stong pa nyid kyi ting nge 'dzin </text></item>
<item><p>367a6</p><section>mdo sde</section><text>la gnas pa/ mtshan ma med pa'i spyod yul ba/ smon lam bcos ma ma yin pa/ smon pa med pa la gnas pa/ spyod lam bcos pa med pa/ sgo mtha' yas pa sgrub pa'i gzungs thob pa/</text></item>
<item><p>367a7</p><section>mdo sde</section><text>mnyam pa nyid du bzod pa thob pa/ mnyam pa nyid thob pa/ thogs pa med pa'i gzungs thob pa/ sems can thams cad kyi dbang po mchog dang / mchog ma yin pa shes pa dang / bsam pa dang /</text></item>
<item><p>367b1</p><section>mdo sde</section><text>spyod pa'i tshul shin tu shes pa sha stag dang thabs gcig tu bzhugs te/ de nas de'i tshe bcom ldan 'das de bzhin gshegs pa'i byin gyi rlabs sangs rgyas thams cad kyi yul la 'jug pa'i ting </text></item>
<item><p>367b2</p><section>mdo sde</section><text>nge 'dzin gzugs med pa/ bstan du med pa/ gzung ba med pa/ thogs pa med pa/ snang ba med pa/ rnam par rig pa med pa/ rnam par rig par bya ba ma yin pa/ sems dang / yid dang / rnam par shes </text></item>
<item><p>367b3</p><section>mdo sde</section><text>pa dang bral pa/ rtsa ba med pa/ rten pa med pa/ dmigs su med pa/ mi mnyam pa dang / mnyam pa med pa/ zla med pa/ nga yi ba med pa/ yongs su 'dzin pa med pa/ mi bya ba/ ma byas pa/ ma song ba/ ma </text></item>
<item><p>367b4</p><section>mdo sde</section><text>'ongs pa/ 'gro ba med pa/ mi gnas pa/ rgyun chad pa med pa/ gnas med pa/ mtshan ma med pa/ mtshan ma thams cad dang bral ba/ blang ba med pa/ dor ba med pa/ 'dus ma byas pa/ mngon </text></item>
<item><p>367b5</p><section>mdo sde</section><text>par 'du mi byed pa/ 'du ba med pa/ bral ba med pa/ sems med pa/ sems dang bral ba/ kun tu 'byung ba med pa/ rtsom pa med pa/ yong su grub pa med pa/ ma byung ba/ kun tu ma byung ba/</text></item>
<item><p>367b6</p><section>mdo sde</section><text>rab tu rgyu ba med pa/ yang dag par rgyu ba med pa/ shin tu stong pa/ 'dre ba med pa/ chos thams cad la sgro btags pa med pa/ 'di lta ste/ sangs rgyas thams cad kyi yul la 'jug pa'i gzungs kyi </text></item>
<item><p>367b7</p><section>mdo sde</section><text>sgo de bzhin gshegs pa'i ye shes kyi phyag rgya zhes bya ba'i ting nge 'dzin la snyoms par zhugs so/ /ting nge 'dzin de la snyoms par zhugs ma thag tu bcom ldan 'das kyi sku'ang mi snang / sku'i mtshan </text></item>
<item><p>368a1</p><section>mdo sde</section><text>ma'ang mi snang / sems dang / sems kyi mtshan ma'ang mi snang / na bza' dang / na bza'i mtshan ma'ang mi snang / gdan dang / gdan gyi mtshan ma'ang mi snang / gzims </text></item>
<item><p>368a2</p><section>mdo sde</section><text>pa dang / gzims pa'i mtshan ma'ang mi snang / 'chag pa dang / 'chag pa'i mtshan ma'ang mi snang / bzhengs pa dang / bzhengs pa'i mtshan ma'ang mi snang / gnas pa dang / gnas pa'i mtshan ma'ang </text></item>
<item><p>368a3</p><section>mdo sde</section><text>mi snang / grib ma'i dbyibs dang / grib ma'i dbyibs kyi mtshan ma'ang mi snang / bzhugs pa dang / bzhugs pa'i mtshan ma'ang mi snang zhing / sgra dang / sgra'i mtshan ma'ang mi grag go /de nas ting </text></item>
<item><p>368a4</p><section>mdo sde</section><text>nge 'dzin de'i mthu dang / sangs rgyas kyi byin gyi rlabs kyis stong gsum gyi stong chen po'i 'jig rten gyi khams 'di snang ba chen pos khyab par gyur nas/ 'di lta bu'i 'od kyis snang bar </text></item>
<item><p>368a5</p><section>mdo sde</section><text>byas te/ 'od des stong gsum gyi stong chen po'i 'jig rten gyi khams 'di na zla ba'i 'od kyang mi snang / nyi ma dang / skar ma dang / me dang / nor bu dang / glog gi 'od rnams kyang mi </text></item>
<item><p>368a6</p><section>mdo sde</section><text>snang | dri za rnams dang / mi 'am ci rnams dang / 'dod pa na spyad pa dang / gzugs na spyod pa'i lha rnams dang / skar ma rnams dang / lha'i gzhal med khang gi 'od kyang mi snang / brgya </text></item>
<item><p>368a7</p><section>mdo sde</section><text>byin dang / tshangs pa dang / 'jig rten skyong ba rnams kyi 'od kyang mi snang ngo / /sangs rgyas kyi byin gyi rlabs dang / ting nge 'dzin de'i mthus gang lha kha cig kyang lha'i dri mi tshor te/ stong </text></item>
<item><p>368b1</p><section>mdo sde</section><text>gsum gyi stong chen po'i 'jig rten gyi khams 'di thams cad lha'i dri las shin tu 'das pa'i dris dri rab tu zhim par byas so/ /'jig rten gyi bar thams cad kyang snang bar gyur </text></item>
<item><p>368b2</p><section>mdo sde</section><text>khor yug gi ri dang / khor yug gi ri chen po'ang snang bar byas/ ri rab dang / de ma yin pa ri'i rgyal po gzhan dag dang / ri nag po dag kyang snang bar gyur te/ phyis ni sems can gang gi mig </text></item>
<item><p>368b3</p><section>mdo sde</section><text>gi dbang po la'ang snang bar ma gyur to/ /stong gsum gyi stong chen po'i 'jig rten gyi khams 'di thams cad kyang rin po che'i dra bas kun tu bskor bar gyur to/ /sangs rgyas kyi zhing mi mjed </text></item>
<item><p>368b4</p><section>mdo sde</section><text>'di thams cad du'ang dar gyi lda ldi bres shing pog snod nas spos kyis bdugs la me tog sna tshogs bkram par gyur to/ /sangs rgyas kyi mthus 'od ma'i tshal bya ka lan+ta ka'i gnas kyang bya </text></item>
<item><p>368b5</p><section>mdo sde</section><text>rgod kyi phung po'i ri dang bcas te/ de dag thams cad lag mthil bzhin du mnyam par gyur cing / shing rta'i 'phang lo tsam gyi rin po che sna tshogs kyi pad+ma chen po 'dab ma brgya stong yod pa/ dri </text></item>
<item><p>368b6</p><section>mdo sde</section><text>rab tu zhim zhing yid du 'ong bas kun gang bar gyur to/ /steng gi bar snang las kyang rin po che'i dra ba'i gdugs kyis g.yogs shing brgyan to/ /yul ma ga d+hA thams cad kyang gos ka tsa lin+di ka </text></item>
<item><p>368b7</p><section>mdo sde</section><text>ltar reg na bde bar gyur to/ /de nas shar phyogs su sangs rgyas kyi zhing gang+gA'i klung gi bye ma snyed dag na byang chub sems dpa' sems dpa' chen po bla na med pa yang dag par rdzogs pa'i byang chub </text></item>
<item><p>369a1</p><section>mdo sde</section><text>tu skye ba gcig gis thogs pa/ tshad med pa/ grangs med/ dpag tu med pa brgya stong rnams kyang so so'i sangs rgyas bcom ldan 'das de dag gis bskul te/ rigs kyi bu dag/</text></item>
<item><p>369a2</p><section>mdo sde</section><text>'jig rten gyi khams mi mjed du dengs shig /de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar yang bzhugs te/ 'tsho zhing gzhes </text></item>
<item><p>369a3</p><section>mdo sde</section><text>la chos kyang ston pa de/ sangs rgyas thams cad kyi yul la 'jug pa'i gzungs kyi sgo de bzhin gshegs pa'i ye shes kyi phyag rgya zhes bya ba'i ting nge 'dzin la snyoms par zhugs so/ /rigs </text></item>
<item><p>369a4</p><section>mdo sde</section><text>kyi bu dag /ting nge 'dzin de thos pa tsam gyis kyang byang chub sems dpa' rnams kyis gces spras byed par 'gyur te/ thabs mkhas pa med par bskal pa brgya stong du pha rol tu phyin </text></item>
<item><p>369a5</p><section>mdo sde</section><text>pa drug la spyad pa ni de lta ma yin gyi/ ting nge 'dzin de nyan du dengs shig /de nas byang chub sems dpa' sems dpa' chen po de dag so so'i de bzhin gshegs pa rnams kyi ltar </text></item>
<item><p>369a6</p><section>mdo sde</section><text>mnyan nas/ bcom ldan 'das de dag la phyag btsal te/ skad cig thang cig yud tsam cig la sangs rgyas kyi zhing de dag nas mi snang bar gyur nas rang rang gi mngon par shes pa'i </text></item>
<item><p>369a7</p><section>mdo sde</section><text>rdzu 'phrul gyi stobs bskyed pas mi mjed kyi 'jig rten gyi khams 'di ga la ba dang / dbus kyi gling bzhi pa ga la ba dang / dzam+bu'i gling ga la ba dang / rgyal po'i khab kyi grong khyer chen po </text></item>
<item><p>369b1</p><section>mdo sde</section><text>ga la ba dang / 'od ma'i tshal bya ka lan+ta ka'i gnas ga la ba dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der 'ongs te lhags </text></item>
<item><p>369b2</p><section>mdo sde</section><text>nas| bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i zhabs la mgo bos phyag btsal te/ bcom ldan 'das la lan gsum bskor ba byas </text></item>
<item><p>369b3</p><section>mdo sde</section><text>nas| phyogs gcig tu 'khod de/ bcom ldan 'das kyis gnas nas de dag thams cad rin po che sna tshogs kyi pad+ma chen po la skyil mo krung bcas te 'khod do/ /de bzhin du sbyor te/ lho phyogs dang /</text></item>
<item><p>369b4</p><section>mdo sde</section><text>nub phyogs dang / byang phyogs dang / 'og gi phyogs dang / steng gi phyogs dang / de bzhin du phyogs dang / phyogs mtshams dang / phyogs mtshams dang nye ba dang / phyogs bcu kun tu sangs rgyas kyi </text></item>
<item><p>369b5</p><section>mdo sde</section><text>zhing gang+gA'i klung gi bye ma snyed dag na/ byang chub sems dpa' sems dpa' chen po bla na med pa yang dag par rdzogs pa'i byang chub tu skye ba gcig gis thogs pa/ tshad med/ grangs med/ dpag </text></item>
<item><p>369b6</p><section>mdo sde</section><text>tu med ba brgya stong de dag so so'i de bzhin gshegs pa de dag gis bkye ste/ rigs kyi bu dag /khyed 'jig rten gyi khams mi mjed du dengs shig /de na de bzhin gshegs pa dgra bcom pa yang </text></item>
<item><p>369b7</p><section>mdo sde</section><text>dag par rdzogs pa'i sangs rgyas shAkya thub pa zhes bya ba da ltar yang bzhugs te/ 'tsho zhing gzhes la chos kyang ston pa de/ sangs rgyas thams cad kyi yul la 'jug pa'i gzungs kyi sgo de bzhin </text></item>
<item><p>370a1</p><section>mdo sde</section><text>gshegs pa'i ye shes kyi phyag rgya zhes bya ba'i ting nge 'dzin la snyoms par zhugs so/ /rigs kyi bu dag /ting nge 'dzin de'i ming thos pa tsam gyis kyang / byang chub </text></item>
<item><p>370a2</p><section>mdo sde</section><text>sems dpa' rnams kyis gces spras byed par gyur te/ thabs mkhas pa med par bskal pa brgya stong du pha rol tu phyin pa drug la spyad pa ni de lta ma yin gyi/ ting nge 'dzin de nyan du dengs shig </text></item>
<item><p>370a3</p><section>mdo sde</section><text>de nas byang chub sems dpa' sems dpa' chen po de dag so so'i de bzhin gshegs pa dag gi ltar mnyan nas bcom ldan 'das de dag la phyag 'tshal te/ skad cig thang cig yud </text></item>
<item><p>370a4</p><section>mdo sde</section><text>tsam zhig la sangs rgyas kyi zhing de dag nas mi snang bar gyur nas rang rang gi mngon par shes pa'i rdzu 'phrul gyi stobs bskyed pas mi mjed kyi 'jig rten gyi khams 'di ga la ba dang /</text></item>
<item><p>370a5</p><section>mdo sde</section><text>dbus kyi gling bzhi pa ga la ba dang / dzam+bu'i gling ga la ba dang / rgyal po'i khab kyi grong khyer chen po ga la ba dang / 'od ma'i tshal bya ka lan+ta ka'i gnas ga la ba dang / bcom ldan </text></item>
<item><p>370a6</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der 'ongs te lhags nas/ bcom ldan 'das de bzhin gshegs pa dgra bcom pa yang </text></item>
<item><p>370a7</p><section>mdo sde</section><text>dag par rdzogs pa'i sangs rgyas shAkya thub pa'i zhabs la mgo bos phyag btsal nas phyogs gcig tu 'khod de/ bcom ldan 'das kyis gnang nas de dag thams cad rin po che sna tshogs </text></item>
<item><p>370b1</p><section>mdo sde</section><text>kyi pad+ma chen po la skyil mo krung bcas te 'khod do/ /stong gsum gyi stong chen po'i 'jig rten gyi khams 'di na dge slong gang dag nyan thos kyi theg pa pa'am/ rang sangs rgyas kyi theg pa pa'am/ byang chub </text></item>
<item><p>370b2</p><section>mdo sde</section><text>sems dpa'i theg pa la gnas pa yul so sor rgyu zhing dong ba de dag thams cad kyang sangs rgyas kyi mthu dang / sangs rgyas kyi byin gyi rlabs kyis bya rgod kyi phung po'i ri ga la ba dang / bcom ldan 'das </text></item>
<item><p>370b3</p><section>mdo sde</section><text>ga la ba der 'ongs te lhags nas/ bcom ldan 'das gang du'ang ma mthong ngo / /ma mthong nas thal mo sbyar te phyag btsal lo/ /'di ltar de bzhin gshegs pa'i ye shes kyi phyag rgya'i ting nge 'dzin </text></item>
<item><p>370b4</p><section>mdo sde</section><text>'di'i gzi brjid kyi mthus skad cig thang cig yud tsam de nyid la 'od ma'i tshal bya ka lan+ta ka'i gnas su bcom ldan 'das kyi 'khor gyi dkyil 'khor du byang chub sems dpa' bye ba phrag brgyad </text></item>
<item><p>370b5</p><section>mdo sde</section><text>cu 'dus par gyur te 'khod do/ /nyan thos 'bum phrag gsum yang 'dus par gyur te 'khod do/ /stong gsum gyi stong chen po'i 'jig rten gyi khams 'di'i brgya byin dang / tshangs pa dang /</text></item>
<item><p>370b6</p><section>mdo sde</section><text>'jig rten skyong pa dang / dbang phyug chen po dang / gnas gtsang ma'i ris kyi lha'i bu rnams dang / lha thams cad dang / lha'i dbang po rnams dang / klu thams cad dang / klu'i dbang po rnams </text></item>
<item><p>370b7</p><section>mdo sde</section><text>dang | gnod sbyin thams cad dang / gnod sbyin gyi dbang po rnams dang / dri za thams cad dang / dri za'i dbang po rnams dang / lha ma yin thams cad dang / lha ma yin gyi dbang po rnams </text></item>
<item><p>371a1</p><section>mdo sde</section><text>dang | nam mkha' lding thams cad dang / nam mkha' lding gi dbang po rnams dang / mi'am ci thams cad dang / mi'am ci'i dbang po rnams dang / lto 'phye chen po </text></item>
<item><p>371a2</p><section>mdo sde</section><text>thams cad dang / lto 'phye chen po'i dbang po rnams dang / 'dab bzang thams cad dang / 'dab bzang gi dbang po rnams dang / de dag thams cad so so'i g.yog srog chags bye ba khrag </text></item>
<item><p>371a3</p><section>mdo sde</section><text>khrig brgya stong mang po dang / 'od ma'i tshal bya ka lan+ta ka'i gnas ga la ba dang / bcom ldan 'das ga la ba der 'ongs te lhags nas/ bcom ldan 'das gang du'ang ma mthong ngo / /ma </text></item>
<item><p>371a4</p><section>mdo sde</section><text>mthong nas thal mo sbyar te phyag btsal lo/ /de'i tshe dbang che ba dbang che bar grags pa'i byang chub sems dpa' sems dpa' chen po dang / nyan thos chen po dang / lha dang / klu dang /</text></item>
<item><p>371a5</p><section>mdo sde</section><text>gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa dang / dge slong dang / dge slong ma dang /</text></item>
<item><p>371a6</p><section>mdo sde</section><text>dge bsnyen dang / dge snyen ma dag gis stong gsum gyi stong chen po'i 'jig rten gyi khams 'di steng du srid pa'i rtse mo man chad sa phyogs gang yang ma gang ba med de/ tha na skra'i rtse mo'i cha bzhag pa tsam </text></item>
<item><p>371a7</p><section>mdo sde</section><text>yang dag pa med par gyur to/ /de nas gnas brtan shA ra dwa ti'i bu dang / maud+gal gyi bu chen po dang / gnas brtan gsus po che dang / kA t+ya'i bu chen po dang / 'od srung chen po dang /</text></item>
<item><p>371b1</p><section>mdo sde</section><text>tshe dang ldan pa byams pa'i bu gang po dang / gnas brtan rab 'byor dang / nyan thos chen po de dag thams cad 'jam dpal gzhon nur gyur pa ga la ba der dong ste phyin nas/ 'jam dpal </text></item>
<item><p>371b2</p><section>mdo sde</section><text>gzhon nur gyur pa la 'di skad ces smras so/ /'jam dpal/ de bzhin gshegs pa da ltar gang na bzhugs/ de bzhin gshegs pa'i sku'i tshul 'di ci 'dra/ de bzhin gshegs pa'i </text></item>
<item><p>371b3</p><section>mdo sde</section><text>bzhugs pa de ci 'dra/ de skad ces smras pa dang / 'jam dpal gzhon nur gyur pas nyan thos chen po de dag la 'di skad ces smras so/ /tshe dang ldan pa dag /khyed cag thams cad kyang </text></item>
<item><p>371b4</p><section>mdo sde</section><text>nyan thos chen po shes rab dang ldan pa/ rdzu 'phrul chen po dang ldan pa/ mthu che ba/ dbang che ba/ mkhas pa chen po'i ting nge 'dzin la dbang thob pa/ yun ring po nas tshangs par spyod pa </text></item>
<item><p>371b5</p><section>mdo sde</section><text>spyad pa yin na/ tshe dang ldan pa dag /so so nas ting nge 'dzin la snyoms par zhugs la/ de bzhin gshegs pa'i sku dang / de bzhin gshegs pa bzhugs pa yongs su tshol cig /</text></item>
<item><p>371b6</p><section>mdo sde</section><text>de bzhin gshegs pa'i sku de ga la yod pa dang / de bzhin gshegs pa'i sku de ci 'dra ba dang / de bzhin gshegs pa'i bzhugs pa ci 'dra ba yongs su tshol cig /de nas nyan thos </text></item>
<item><p>371b7</p><section>mdo sde</section><text>chen po de dag rang rang gi ting nge 'dzin la snyoms par zhugs nas stong gsum gyi stong chen po'i 'jig rten gyi khams thams cad du brtags te/ brtags nas kyang de bzhin gshegs </text></item>
<item><p>372a1</p><section>mdo sde</section><text>pa'i sku'ang ma mthong / de bzhin gshegs pa'i bzhugs pa'ang ma mthong ngo / /de nas nyan thos chen po de dag gis de ltar stong gsum gyi stong chen po'i </text></item>
<item><p>372a2</p><section>mdo sde</section><text>'jig rten gyi khams 'di thams cad du brtags na de bzhin gshegs pa'i sku'ang ma mthong / de bzhin gshegs pa'i bzhugs pa'ang ma mthong nas rang rang gi ting nge 'dzin las </text></item>
<item><p>372a3</p><section>mdo sde</section><text>langs te yang 'jam dpal gzhon nur gyur pa la 'di skad ces smras so/ /'jam dpal/ kho bo cag gis ni de bzhin gshegs pa'i sku dang / de bzhin gshegs pa'i bzhugs pa'ang </text></item>
<item><p>372a4</p><section>mdo sde</section><text>ma mthong ngo / /de skad ces smras pa dang / 'jam dpal gzhon nur gyur pas nyan thos chen po de dag la 'di skad ces smras so/ /de'i phyir tshe dang ldan pa nyan thos chen po khyed cang ma smra bar thal </text></item>
<item><p>372a5</p><section>mdo sde</section><text>mo sbyar la sems rtse gcig tu de bzhin gshegs pa yid la gyis te skad cig sdod cig dang / de bzhin gshegs pa'i sku dang / de bzhin gshegs pa'i bzhugs pa'ang mthong bar 'gyur ro/ /de </text></item>
<item><p>372a6</p><section>mdo sde</section><text>nas bcom ldan 'das dran pa dang ldan zhing mkhyen bzhin du ting nge 'dzin de las bzhengs so/ /bcom ldan 'das ting nge 'dzin de las bzhengs ma thag tu stong gsum gyi stong chen po'i 'jig rten </text></item>
<item><p>372a7</p><section>mdo sde</section><text>gyi khams 'di rnam pa drug dang / ltas bco brgyad du g.yos/ rab tu g.yos so/ kun tu rab tu g.yos so/ /'gul/ rab tu 'gul/ kun tu rab tu 'gul lo/ /ldeg /rab tu ldeg /kun tu rab tu ldeg go /</text></item>
<item><p>372b1</p><section>mdo sde</section><text>'khrugs/ rab tu 'khrugs/ kun tu rab tu 'khrugs so/ /'ur 'ur/ rab tu 'ur 'ur/ kun tu rab tu 'ur 'ur ro/ /chem chem/ rab tu chem chem/ kun tu rab tu chem chem mo/ /shin tu lam me/ shin tu </text></item>
<item><p>372b2</p><section>mdo sde</section><text>thal le/ shin tu lhang nge'o/ /bcom ldan 'das la mchod pa'i phyir lha'i me tog gi char mngon par bab cing / lha'i sil snyan dang / glu dbyangs kyang len to/ /de nas tshe dang ldan pa shA ra dwa ti'i bu stan las </text></item>
<item><p>372b3</p><section>mdo sde</section><text>langs te/ bla gos phrag pa gcig tu gzar nas pus mo g.yas pa'i lha ngas la btsugs te/ bcom ldan 'das ga la ba der logs su thal mo sbyar ba btud nas/ bcom ldan 'das la 'di skad ces </text></item>
<item><p>372b4</p><section>mdo sde</section><text>gsol to/ /bcom ldan 'das/ ting nge 'dzin gang la bzhugs pas de bzhin gshegs pa'i sku snyan thos chen po rnams kyi shes rab kyi mig gis mi mthong ba'i ting nge 'dzin 'di ci 'dra/ bcom ldan </text></item>
<item><p>372b5</p><section>mdo sde</section><text>'das/ de bzhin gshegs pa'i bzhugs pa de ci 'dra/ de skad ces gsol ba dang / bcom ldan 'das kyis tshe dang ldan pa shA ra dwa ti'i bu la 'di skad ces bka' stsal to/ /shA ra dwa ti'i bu/ ting nge 'dzin </text></item>
<item><p>372b6</p><section>mdo sde</section><text>'di ni nyan thos dang / rang sangs rgyas thams cad kyi sa ma yin gyi/ shA ra dwa ti'i bu/ 'di ni de bzhin gshegs pa'i sa te/ sangs rgyas kyi rnam par 'phrul pa dang / cho 'phrul chen po 'di ni bsam </text></item>
<item><p>372b7</p><section>mdo sde</section><text>gyis mi khyab bo/ /'on kyang / shA ra dwa ti'i bu/ legs par rab tu nyon la yid la zungs shig dang / de bzhin gshegs pa'i sku'i phyogs tsam zhig ngas khyod la bshad de bstan to/ /bcom ldan </text></item>
<item><p>373a1</p><section>mdo sde</section><text>'das/ legs so zhes gsol te/ tshe dang ldan pa shA ra dwa ti'i bu bcom ldan 'das kyi ltar mnyan pa dang / de la bcom ldan 'das kyis 'di skad ces bka' stsal to/ /</text></item>
<item><p>373a2</p><section>mdo sde</section><text>shA ra dwa ti'i bu/ de bzhin gshegs pa'i sku yang dag pa nyid de ni mig thams cad kyi lam las yang dag par 'das pa nam mkha' dang mtshungs pa ste/ de ni lus med pa/ ma byas pa/ ma </text></item>
<item><p>373a3</p><section>mdo sde</section><text>skyes pa/ ma 'gags pa/ ma byung ba/ yang dag par ma byung ba/ rab tu ma byung ba/ thob pa med pa/ gdags pa med pa/ ma zhugs pa/ mngon par ma grub pa/ mtha' med pa/ mu med pa/</text></item>
<item><p>373a4</p><section>mdo sde</section><text>zhi ba/ rab tu zhi ba/ nye bar zhi ba/ gnas med pa/ skye ba med pa/ tshig gi lam ma yin pa/ rnam par rig pa med pa/ kun tu 'byung ba med pa/ rgyu ba med pa/ rab tu rgyu ba med pa/ rgyu ba </text></item>
<item><p>373a5</p><section>mdo sde</section><text>dang bral ba/ shin tu rnam par dag pa/ ci'ang ma yin pa/ ci'ang med pa/ len pa med pa/ blang ba med pa/ g.yo ba med pa/ spyod pa med pa/ rten pa med pa/ ma skyes pa/ ma byung ba/</text></item>
<item><p>373a6</p><section>mdo sde</section><text>las med pa/ rnam par smin pa med pa/ ma mthong ba/ ma thos pa/ rnam par ma shes pa/ ma chags pa/ ma bcings pa/ ma grol ba/ yod pa ma yin pa/ dran pa ma yin pa/ ma bsnams </text></item>
<item><p>373a7</p><section>mdo sde</section><text>pa| ma myong ba/ ma mthong ba/ rnam par rig pa med pa/ rnam par rig par bya ba ma yin pa/ rnam par rig pa med pa'i mtshan nyid sems med pa/ bsam gyis mi khyab pa/ bsam </text></item>
<item><p>373b1</p><section>mdo sde</section><text>par bya ba ma yin pa/ sems ma yin pa/ sems pa dang bral ba/ sems mnyam pa nyid dang ldan pa/ mnyam pa med pa/ sems kyi 'jug pas mi chud pa/ 'gro bar ma song ba/ 'gro ba med </text></item>
<item><p>373b2</p><section>mdo sde</section><text>pa| 'gro ba dang bral ba/ 'gro ba thams cad chad pa/ mi chod pa/ dpags pa med pa/ gcad du med pa/ phrag med pa/ bltar med pa/ rmad du byung ba/ rjes med pa/ rdzas ma yin pa/ dngos po med </text></item>
<item><p>373b3</p><section>mdo sde</section><text>pa| tha dad pa ma yin pa/ tha dad pa med pa/ ma byung ba/ yang dag par ma byung ba/ mi 'khrugs pa/ mi rtog pa/ rnam par mi rtog pa/ rtsom pa med pa/ ma grub pa/ kun tu ma grub pa/ ma </text></item>
<item><p>373b4</p><section>mdo sde</section><text>bsgrubs pa/ khyab pa med pa/ mi g.yo ba/ mi gsal ba/ ma rig pa/ 'dod par bya ba ma yin pa/ 'od med pa/ mi snang ba/ gzung ba med pa/ snang ba med pa/ mun pa med pa/ mun pa ma yin </text></item>
<item><p>373b5</p><section>mdo sde</section><text>pa| mun pa dang bral ba/ gsal ba ma yin pa/ gnas med pa/ gnas dang bral ba/ ma zhi ba/ rab tu ma zhi ba/ zhi ba med pa/ zhi ba dang bral ba/ zhi ba mnyam pa/ dag pa/ rnam par dag pa /</text></item>
<item><p>373b6</p><section>mdo sde</section><text>yongs su dag pa/ ci'ang med pa/ len pa med pa/ nye bar len pa med pa/ mdza' ba med pa/ 'thab pa med pa/ 'thab pa dang bral ba/ mi gnas pa'i tshul gyis gnas pa/ mdud pa med pa/ mdud </text></item>
<item><p>373b7</p><section>mdo sde</section><text>pa dang bral ba/ dang ba/ rnyog pa med pa/ shi 'pho med pa/ shi 'phor 'gyur ba med pa/ chos med pa/ chos ma yin pa med pa/ zhing med pa/ zhing ma yin pa med pa/ mi zad pa/ zad par bya ba ma yin pa/ zad pa </text></item>
<item><p>374a1</p><section>mdo sde</section><text>dang bral ba/ rdul med pa/ skad cig pa/ mi 'khrugs pa/ yi ge yongs su spangs pa/ sgra yongs su spangs pa/ dbyangs yongs su spangs pa/ bshad pa yongs su spangs pa/ bsgom pa yongs su </text></item>
<item><p>374a2</p><section>mdo sde</section><text>spangs pa/ sems pa yongs su spangs pa/ sems yongs su spangs pa/ rigs pa med pa/ rigs pa med pa ma yin pa/ rigs pa dang bral ba ma yin pa/ ldan pa ma yin pa/ ldan pa med pa </text></item>
<item><p>374a3</p><section>mdo sde</section><text>ma yin pa/ zad pa med pa/ zad pa med pa ma yin pa/ 'chi ba med pa/ 'chi ba med pa ma yin pa/ zhi bar bya ba ma yin pa/ mtshan ma med pa/ mtshan ma med pa ma yin pa/ dpag tu med pa/</text></item>
<item><p>374a4</p><section>mdo sde</section><text>dpag tu med pa ma yin pa/ dpag par bya ba ma yin pa/ ma song ba/ ma 'ongs pa/ gnyis su med pa/ gnyis su med pa ma yin pa/ dmigs pa med pa/ tshu rol ma yin pa/ pha rol </text></item>
<item><p>374a5</p><section>mdo sde</section><text>ma yin pa/ gzhi med pa/ gnas med pa/ mi 'byung ba/ mi 'jig pa/ ma 'phos pa/ mnyan du med pa/ pha rol gnon pa med pa/ len pa med pa/ 'dor ba med pa/ mtshan nyid </text></item>
<item><p>374a6</p><section>mdo sde</section><text>med pa/ mtshan nyid dang bral ba/ mtshan nyid ma yin pa/ mtshan nyid yongs su spangs pa/ las med pa/ las med pa ma yin pa/ mtshan med pa/ mtshan med pa ma yin pa/ mtshan gyis brgyan </text></item>
<item><p>374a7</p><section>mdo sde</section><text>pa| sgo med pa/ mi chags pa/ chags pa dang bral ba/ dad par byed pa/ sbyar ba med pa/ sbyar ba dang bral ba/ bde bar byed pa/ mchog tu bde bar byed pa/ skye mched drug las </text></item>
<item><p>374b1</p><section>mdo sde</section><text>grol ba/ mi snang ba/ de bzhin nyid kyis rab tu phye ba de kho na nyid/ de bzhin nyid sems can rnams mi sgrol ba'i tshul gyis sgrol ba/ sems can rnams mi 'grol ba'i tshul gyis 'grol </text></item>
<item><p>374b2</p><section>mdo sde</section><text>ba| sems can rnams yongs su mi sbyong ba'i tshul gyis sbyong ba/ sems can rnams la mi skyob pa'i tshul gyis skyob pa/ gnyis su med pa'i tshul gyis sems can rnams la chos ston pa/ /</text></item>
<item><p>374b3</p><section>mdo sde</section><text>mnyam pa med pa/ mi mnyam pa dang mnyam pa/ 'dra ba med pa/ zla med pa/ mi 'chi ba dang mnyam pa/ nam mkha' dang mnyam pa/ gnas med pa dang mnyam pa/ shin tu mnyam pa/ /</text></item>
<item><p>374b4</p><section>mdo sde</section><text>ma skyes pa/ skye ba med pa dang mnyam pa/ mi dmigs pa/ dmigs pa med pa dang mnyam pa/ ma zhi ba/ zhi ba dang bral ba/ zhi ba nyams pa/ zhi ba rab tu zhi ba/ nye bar zhi ba/ 'jam pa/ mnyen </text></item>
<item><p>374b5</p><section>mdo sde</section><text>pa| shin tu dri ma med pa/ shin tu dul ba/ rtag pa ma yin pa/ chad pa ma yin pa/ spyod pa las ldog pa/ ldog pa med pa/ nges pa/ 'jigs pa las ldog pa/ phyir mi ldog pa/ 'dzin </text></item>
<item><p>374b6</p><section>mdo sde</section><text>pa thams cad gcod pa/ mdud pa thams cad gcod pa/ gsal ba/ tha dad pa med pa/ gnyis su med pa/ gnyis dang bral ba/ gnyis su med par yongs su bstan pa/ ma byas pa'i </text></item>
<item><p>374b7</p><section>mdo sde</section><text>ngo bo nyid/ rang bzhin gyis 'od gsal gshin tu kun tu 'byung ba med pa/ rnam par grol ba'i tshul gyis spyod pa las rnam par grol ba/ 'du ba med pa/ bral ba med pa/ ring po ma yin </text></item>
<item><p>375a1</p><section>mdo sde</section><text>pa| thung du ma yin pa/ zlum po ma yin pa/ gru bzhi ma yin pa/ kun tu dkyil 'khor ma yin pa/ sbo ma po ma yin pa/ phung pos rab tu phye ba ma yin pa/</text></item>
<item><p>375a2</p><section>mdo sde</section><text>khams kyis rab tu phye ba ma yin pa/ skye mched kyis rab tu phye pa ma yin pa/ 'dus byas su rnam pa brtag pa ma yin pa/ 'dus ma byas las byung ba ma yin pa/ 'phel ba med pa/</text></item>
<item><p>375a3</p><section>mdo sde</section><text>'bri ba med pa/ gsog pa med pa/ ma skyes pa/ sus kyang ma mthong ba/ ma thos pa/ rnam pa ma shes pa/ yang dag pa ma yin pa/ yang dag pa ma yin pa'ang ma yin pa/ ma skyes </text></item>
<item><p>375a4</p><section>mdo sde</section><text>pa| 'chi 'pho ma yin pa/ 'jig rten dang lhan cig pa ma yin pa/ lhan cig pa ma yin pa'ang ma yin pa ste/ lus de ni g.yo ba med pa/ 'khrul pa med pa/ rgod pa med pa/ rgyu ba </text></item>
<item><p>375a5</p><section>mdo sde</section><text>med pa/ rnam par rgyu ba med pa/ bsgom pa med pa/ bsgom pa dang bral ba ma yin pa/ 'byung ba ma yin pa/ 'jig pa ma yin pa/ ngo bo nyid ma yin pa/ ngo bo nyid med pa'ang ma yin pa/ sems pa </text></item>
<item><p>375a6</p><section>mdo sde</section><text>med pa/ ston pa med pa/ sbyor ba med pa/ mi sbyor ba/ mi sbyor ba'ang ma yin pa/ 'dod pa la 'dod chags pa ma yin pa/ 'dod pa la 'dod chags med pa ma yin pa/ med pa/</text></item>
<item><p>375a7</p><section>mdo sde</section><text>med pa ma yin pa/ mtshan nyid med pa/ mtshan nyid med pa ma yin pa/ mya ngan las 'da' ba med pa/ yongs su mya ngan las ma 'das pa/ gnas pa med pa/ gnas pa med pa ma </text></item>
<item><p>375b1</p><section>mdo sde</section><text>yin pa ste/ shA ratwa ti'i bu/ de bzhin gshegs pa'i sku gnas pa de lta bu ni mtshan ma la gnas pa'i sems can lta ba gnyis su lhung ba gang gis kyang shes par nus sam/ shA ra dwa ti'i </text></item>
<item><p>375b2</p><section>mdo sde</section><text>bus gsol pa/ bcom ldan 'das/ de ni gnas ma lags te/ skabs ma mchis so/ /de ci'i slad du zhe na/ bcom ldan 'das/ de bzhin gshegs pa'i sku ni mtshan ma dang / mtshan </text></item>
<item><p>375b3</p><section>mdo sde</section><text>ma thams cad dang bral ba lags so/ /bcom ldan 'das kyis bka' stsal pa/ shA ra dwa ti'i bu/ de de bzhin no/ /de de bzhin te/ de bzhin gshegs pa'i sku ni mtshan ma dang / mtshan ma </text></item>
<item><p>375b4</p><section>mdo sde</section><text>thams cad dang bral ba'o/ /de nas bcom ldan 'das kyis de bzhin gshegs pa'i ye shes kyi phyag rgya'i ting nge 'dzin 'di rgyas par bstan pa dang / shin tu rgyas pa'ang rgya cher yongs </text></item>
<item><p>375b5</p><section>mdo sde</section><text>su rdzogs par bya ba'i phyir de'i tshe tshigs su bcad pa 'di dag bka' stsal to/ /lus de lus ma yin zhing lus las yongs su grol/ /sus kyang ma byas ma bshig rnyed par </text></item>
<item><p>375b6</p><section>mdo sde</section><text>gyur pa'ang med/ /chos rnams gang na'ang kun tu ldan med mi ldan med/ /bde bar gshegs pa rnams kyi sku de de ltar bstan/ /'du med 'bral ba med cing gnas med rdzas kyang med/ /</text></item>
<item><p>375b7</p><section>mdo sde</section><text>ma bzung ma grol mnyam pa med cing ring ba med/ /rtsom pa med cing thogs med ci la'ang gnas pa med/ /bde bar gshegs pa rnams kyi sku ni de 'drar bstan/ /gzang ba med cing </text></item>
<item><p>376a1</p><section>mdo sde</section><text>ma byas ngas med ci yang med/ /gzugs med sems med gnyis ma yin zhing gcig kyang min/ /dngos med dngos med ma yin ma byung med pa ste/ /yang </text></item>
<item><p>376a2</p><section>mdo sde</section><text>dag nyid du rgyal ba'i sku de 'di 'dra'o/ /snying po de med nyam chung ma yin bcad pa'ang med/ /ma bcad ma byung kun tu ma byung zhig pa'ang med/ /thob pa med cing rdul tsam dag </text></item>
<item><p>376a3</p><section>mdo sde</section><text>kyang bshig med de/ /rdul med rnams kyi sku de de 'drar shes par bya/ /ma mthong ma thos ma bsnams reg par gyur pa med/ /rnam par rig med ma brtags mig yor </text></item>
<item><p>376a4</p><section>mdo sde</section><text>'dra ba ste/ /srog chags mthong nas rang gi 'dzin pas sems kyang rangs/ /'di ni sangs rgyas dag gi sku 'grub bstan pa'o/ /phung po ma yin khams min mi rdzun mi bden te/ /dag </text></item>
<item><p>376a5</p><section>mdo sde</section><text>med rnam par dag med dbang pos mi reg pa/ /rtog pa med cing rnam par mi rtog chu zla 'dra/ /bde bar gshegs pa'i sku 'di lta bar su 'dod pa/ /sku ni rgyu dang rkyen las gyur te </text></item>
<item><p>376a6</p><section>mdo sde</section><text>rang bzhin med/ /ma skyes ma 'gags song ba med cing 'phos pa'ang med/ /brtags na 'jig rten gsum ni sgyu ma bzhin du snang / /rgyal ba rnams kyi sku ni mi rtog de 'drar ltos/ /</text></item>
<item><p>376a7</p><section>mdo sde</section><text>zhi med rab zhi ma yin zhi bral sbyor ba'ang med/ /chags med rigs med 'di na chad pa stong pa bzhin/ /yang na ngo bo nyid kyis nam mkha' lta bu ste/ /de ltar mthong na nyin mtshan </text></item>
<item><p>376b1</p><section>mdo sde</section><text>sangs rgyas mchod pa yin/ /zhing rnams bye ba stong phrag ji tsam phyogs rnams su/ /srid pa'i rtse mo bar du rin chen gang ba dag /sangs rgyas rnams la bskal mang phye ba'i mthar 'bul ba//</text></item>
<item><p>376b2</p><section>mdo sde</section><text>sbyin pa de ni mdo sde 'di bris char mi phod/ /gang+gA'i bye ma snyed pas mang ba'i bskal par yang / /'gro la snyoms pa'i sems kyis byams pa bsgoms pa bas/ /gang zhig ye shes phyag rgya ting </text></item>
<item><p>376b3</p><section>mdo sde</section><text>'dzin mchog mos pa/ /tshul khrims de ni bzod pa 'di yi char mi phod/ /ji tsam sngon gyi 'khor ba dag ni mtha' yas pa/ /de srid bskal par srog chags kun la rtag bzod pa/ /rgyal </text></item>
<item><p>376b4</p><section>mdo sde</section><text>ba'i phyag rgya 'di la dad pa gcig bskyed na/ /'dir dad bsod nams dang ni ri rab yungs 'bru bzhin/ /ji tsam 'jig rten gsum gyi sems can rnam mang skyes/ /de dag mi gang bskal </text></item>
<item><p>376b5</p><section>mdo sde</section><text>pa mang por mgor thogs shing / /lus kyang mi ngal nam du'ang g.yo ba mi skyed pa/ /brtson 'grus de ni bzod pa 'di yi char mi phyod/ /zhing brgya'i bye ma ji snyed de bas lhag pa yi/ /</text></item>
<item><p>376b6</p><section>mdo sde</section><text>bskal pa mang por gang rnams bsam gtan byed pas/ /mdo sde 'di la nyin zhag gcig tsam spyod pa yang / /bsod nams de ni bzod pa 'di yi dper mi rung / /rdul khams ji snyed </text></item>
<item><p>376b7</p><section>mdo sde</section><text>pa yi bskal pa grangs med par/ /shes rab mtha' gnyis spangs la mngon par brtson pa bas/ /gang gis ji skad bshad pa'i ye shes 'di rtogs pa/ /bsod nams de yang rgya </text></item>
<item><p>377a1</p><section>mdo sde</section><text>mtsho dang ni chu thigs bzhin/ /rgyal ba la ni gzugs dang mtshan mar ma lta shig /byis pa lta bus bde bar gshegs la sems ma ltar/ /gang gis </text></item>
<item><p>377a2</p><section>mdo sde</section><text>rab 'byor lta bur nga ni mthong gyur pa/ /des ni stong gsum kun gyi sbyon pa thams cad sbyangs/ /de nas bcom ldan 'das kyis tshigs su bcad pa de dag gsungs nas/ yang </text></item>
<item><p>377a3</p><section>mdo sde</section><text>gnas brtan shA ra dwa ti'i bu la 'di skad ces bka' stsal to/ /shA ra dwa ti'i bu/ de bzhin gshegs pa'i ye shes kyi phyag rgya'i ting nge 'dzin 'di ni phyogs bcu'i 'jig rten gyi khams </text></item>
<item><p>377a4</p><section>mdo sde</section><text>kyi byang chub sems dpa' thams cad kyi sgrib pa med pa'i ye shes mthong ba yongs su rdzogs par 'gyur ba'o/ /shA ra dwa ti'i bu/ gang zhig sangs rgyas bcom ldan 'das </text></item>
<item><p>377a5</p><section>mdo sde</section><text>rnams mthong bar 'dod na lhag pa'i bsam pas ting nge 'dzin 'di la rab tu sbyar bar bya'o/ /byang chub sems dpa' lhag pa'i bsam pas sbyor ba ni nyin zhag gcig kho </text></item>
<item><p>377a6</p><section>mdo sde</section><text>nas de bzhin gshegs pa mthong bar 'gyur ro/ /shA ra dwa ti'i bu/ gzhan yang byang chub sems dpa' phyogs bcu'i sangs rgyas kyi zhing thams cad kyi sangs rgyas bcom ldan </text></item>
<item><p>377a7</p><section>mdo sde</section><text>'das rnams mthong bar 'dod pa des ting nge 'dzin 'di la nyin mtshan du sbyar bar bya ste/ lhag pa'i bsam pas 'jug pa'i byang chub sems dpa' ni phyogs bcu'i sangs </text></item>
<item><p>377b1</p><section>mdo sde</section><text>rgyas kyi zhing thams cad kyi sangs rgyas bcom ldan 'das rnams mthong bar 'gyur ro/ /shA ra dwa ti'i bu/ de bzhin gshegs pa'i ye shes kyi phyag rgya'i ting nge 'dzin 'di ni byang </text></item>
<item><p>377b2</p><section>mdo sde</section><text>chub sems dpa' rnams kyi sgo mtha' yas bsgrub pa'i gzungs kyi chos kyi tshul sgrub par 'gyur ba'o/ /'di ni gzungs kyi sgo rnams kyi gnas so/ /'di las gzungs kyi sgo </text></item>
<item><p>377b3</p><section>mdo sde</section><text>rnams 'byung ngo / /ting nge 'dzin 'di ni byang chub sems dpa' rnams kyi skyes bu chen po'i mtshan sum cu rtsa gnyis yongs su 'grub par 'gyur ba dang / dpe byad bzang po brgyad cu yongs </text></item>
<item><p>377b4</p><section>mdo sde</section><text>su rdzogs par 'gyur ba'o/ /byang chub sems dpa'i ting nge 'dzin 'di la rab tu sbyor ba ni las kyi sgrib pa thams cad yongs su dag pa thob bo/ /bdud kyi las thams cad las kyang </text></item>
<item><p>377b5</p><section>mdo sde</section><text>yang dag par 'da'o/ /'gro ba dang bcas par de bzhin gshegs pa la bsnyen bkur byed pa ma yin/ spyod pa ma yin/ byang chub sems dpa'i ting nge 'dzin 'di la sbyor ba ni gang ci smra </text></item>
<item><p>377b6</p><section>mdo sde</section><text>ba de dag thams cad 'khrul ba med do/ /de'i lus kyi las gang ci yin pa de thams cad kyang skyon med do/ /ngag gi las gang ci yin pa de dag thams cad kyang kun tu 'byung ba med do/ /yid kyi </text></item>
<item><p>377b7</p><section>mdo sde</section><text>las gang ci yin pa de dag thams cad kyang kun nas nyon mongs pa med do/ /shA ra dwa ti'i bu/ byang chub sems dpa' de bzhin gshegs pa rnams kyi ldem po dag khong du chud par 'dod pas ting </text></item>
<item><p>378a1</p><section>mdo sde</section><text>de 'dzin 'di la sbyar bar bya'o/ /chos bstan pa khong du chud par 'dod pas ting nge 'dzin 'di la sbyar bar bya'o/ /chos kyi mtshams sbyar ba ston par 'dod pas </text></item>
<item><p>378a2</p><section>mdo sde</section><text>ting nge 'dzin 'di la sbyar bar bya'o/ /bden pa'i tshul khong du chud par 'dod pas ting nge 'dzin 'di la sbyar bar bya'o/ /yang dag pa'i mtha' mngon du bya bar 'dod pas ting nge 'dzin 'di la </text></item>
<item><p>378a3</p><section>mdo sde</section><text>sbyar bar bya'o/ /rten cing 'brel par 'gyur ba khong du chud par 'dod pas ting nge 'dzin 'di la sbyar bar bya'o/ /sems can gyi mos pa ji lta ba bzhin du shes par 'dod pas ting nge </text></item>
<item><p>378a4</p><section>mdo sde</section><text>'dzin 'di la sbyar bar bya'o/ /bsam pa ji ltar ba bzhin du sangs rgyas kyi zhing gi yon tan bkod pa phun sum tshogs pa yongs su gzung bar 'dod pas ting nge 'dzin 'di la sbyar </text></item>
<item><p>378a5</p><section>mdo sde</section><text>bar bya'o/ /'od phun sum tshogs pa sgrub par 'dod pas ting nge 'dzin 'di la sbyar bar bya'o/ /'khor phun sum tshogs pa yongs su rdzogs par 'dod pas ting nge 'dzin 'di la sbyar </text></item>
<item><p>378a6</p><section>mdo sde</section><text>bar bya'o/ /tshe phun sum tshogs pa yongs su rdzogs par 'dod pas ting nge 'dzin 'di la sbyar bar bya'o/ /bkod pa phun sum tshogs pa yongs su rdzogs par 'dod pa ting nge </text></item>
<item><p>378a7</p><section>mdo sde</section><text>'dzin 'di la sbyar bar bya'o/ /bstan pa phun sum tshogs pa yongs su rdzogs par 'dod pas ting nge 'dzin 'di la sbyar bar bya'o/ /byang chub sems dpa' sems dpa' chen po </text></item>
<item><p>378b1</p><section>mdo sde</section><text>bdag dang / gzhan gyi bsam pa thams cad yongs su rdzogs par 'dod pas ting nge 'dzin 'di la sbyar bar bya'o/ /yongs su 'tshol ba dang / mos pa dang / yi ger 'dri ba dang / klog </text></item>
<item><p>378b2</p><section>mdo sde</section><text>pa dang / 'dzin pa dang / 'chang ba dang / bsgom pa'i phyir ting nge 'dzin 'di la sbyar bar bya'o/ /de ci'i phyir zhe na/ de dag thams cad de la dka' bar mi 'gyur ba'i phyir </text></item>
<item><p>378b3</p><section>mdo sde</section><text>ro| |shA ra dwa ti'i bu/ 'di lta ste/ dper na/ yid bzhin gyi nor bu rin po che chen po 'dod pa thams cad sbyin pa zhes bya ba'am/ 'dod pa thams cad sbyin pa'i shing gis sems can </text></item>
<item><p>378b4</p><section>mdo sde</section><text>rnams kyi bsam pa thams cad yongs su rdzogs par byed do/ /shA ra dwa ti'i bu/ de bzhin du ting nge 'dzin 'di'ang byang chub sems dpa' sems dpa' chen po rnams kyi bsam pa thams </text></item>
<item><p>378b5</p><section>mdo sde</section><text>cad rnam pa thams cad du yongs su rdzogs par byed do/ /de nas bcom ldan 'das kyis de'i tshe tshigs su bcad pa 'di dag bka' stsal pa/ ye shes mtha' yas phyag rgya mdo sde 'di/ /ye shes </text></item>
<item><p>378b6</p><section>mdo sde</section><text>phung po ye shes khyad 'phags mchog /ye shes 'od dang ye shes 'byor pa'i mdzod/ /ye shes 'byung gnas ye shes sgor 'jug pa/ /shes dbang shes rab 'byung </text></item>
<item><p>378b7</p><section>mdo sde</section><text>gnas shes rabs/ /shes rab sgron ma shes rab 'od mun sel/ /shes rab mi zad shes rab tshul rab bshad/ /nyi ma bzhin du 'jig rten gsum na lhan/ /mnyam pa 'byor pa mnyam pa nyid la </text></item>
<item><p>379a1</p><section>mdo sde</section><text>gnas| |'dzin pa thams cad gcod dang bden pa'i tshul/ /ting 'dzin kun sgo ye shes phyag rgya ni/ /sangs rgyas so so yang dag rig pa'i rig /zad </text></item>
<item><p>379a2</p><section>mdo sde</section><text>mi shes pa'i nor mdzod pha rol 'gro /shes rab rdzu 'phrul shes rab 'byung gnas gter/ /bsam pa ji bzhin dga' bde'i rtsa ba ste/ /ting 'dzin phyag rgya 'di ni bde gshegs </text></item>
<item><p>379a3</p><section>mdo sde</section><text>nor| |rin chen ldan pa'i yul 'khor rgyal pos bsten/ /rin chen dam pa rin chen mchog 'byung gnas/ /'dod chags rdul dang zhe sdang dri ma sel/ /mdo bshad 'di ni </text></item>
<item><p>379a4</p><section>mdo sde</section><text>rin chen rtsa pa'o/ /zhi zhing zhi la yid ni zhi byed pa/ /mdzes pa byed dang bdag tu lta ba sbyong / /sangs rgyas gzungs kyi phyag rgya 'di rnyed pas/ /dpa' bo'i mtshon gyis bdud </text></item>
<item><p>379a5</p><section>mdo sde</section><text>ni rab tu 'joms/ /shes bya'i srog chags ye shes shes byed pa/ /ye shes 'byung gnas ye shes 'byor shes rab/ /ye shes snang ba pha rol mtha' yas te/ /mdo sde 'di </text></item>
<item><p>379a6</p><section>mdo sde</section><text>ni ye shes sgo 'byung gnas/ /dul ba dul ba mdud pa gnyis gcod pa/ /lta byas drug cu gnyis kyi lta ba sbyong / /rgyal ba'i sgo ste bdud rtsi 'thob par 'gyur/ /'di ni sum cu </text></item>
<item><p>379a7</p><section>mdo sde</section><text>rtsa gnyis mtshan 'byung gnas/ /byang chub shin tu byang chub rang bzhin mthun/ /mu stegs shes byed byang chub rgyu shes byed/ /byang chub 'di ni gnyid log sad byed pa/ /byang </text></item>
<item><p>379b1</p><section>mdo sde</section><text>chub tshul 'dir mtha' yas zad mi shes/ /chos kyi tshul dang rigs pa rnam par sgom/ /mtha' yas pa yi gzungs rnams rab tu sgrub/ /stobs bcu rnams kyi chos la 'jug pa ste/ /</text></item>
<item><p>379b2</p><section>mdo sde</section><text>gzungs 'di nyid ni rgya mtsho lta bu'o/ /'di ni sbyin pa'i pha rol phyin pa sgrub/ /'di ni tshul khrims pha rol phyin dang bzod/ /brtson 'grus bsam gtan shes rab mi zad de/ /'dir </text></item>
<item><p>379b3</p><section>mdo sde</section><text>gnas pha rol phyin pa phun sum tshogs/ /las dang nyon mongs pa la 'jigs ma byed/ /blo gros ngan pa'i bdud kyis ma 'jigs shig /'di la sbyor la rab tu mchod med de/ /ji ltar </text></item>
<item><p>379b4</p><section>mdo sde</section><text>bsam bzhin byang chub sde 'tshang rgya/ /mdo sde 'di ni yongs su gzung ba'i phyir/ /phyogs bcu gang lhags byang chub mi byed snod/ /sras rnams dag ni bskal pa bzang 'di la/ /'dug </text></item>
<item><p>379b5</p><section>mdo sde</section><text>pa de dag dpang du gyur pa yin/ /'di ni 'das pa'i sangs rgyas rnams kyi yum/ /mdo sde 'di ni ma byon rnams kyi yum/ /da ltar byung ba thams cad 'di las byung / /de phyir rgyal </text></item>
<item><p>379b6</p><section>mdo sde</section><text>ba'i spun rnams 'dir sbyor cig /gang dag mdo 'di tshul la rab gnas pa/ /de dag de bzhin gshegs pa'i nor 'thob cing / /las kyang rnam dag spyod pa rdzogs par 'gyur/ /</text></item>
<item><p>379b7</p><section>mdo sde</section><text>mi ldog sa 'thob 'dam las brgal bar 'gyur/ /bcom ldan 'das kyis chos kyi rnam grangs 'di bshad pa na/ byang chub sems dpa' khrag khrig gang+gA'i klung sum cu'i bye ma snyed kyis ting nge </text></item>
<item><p>380a1</p><section>mdo sde</section><text>'dzin 'di thob bo/ /byang chub sems dpa' khrag khrig phrag drug cu rtsa brgyad ni bskal pa brgya stong nas bsags pa'i las kyi sgrib pa rnam par dag </text></item>
<item><p>380a2</p><section>mdo sde</section><text>nas| bla na med pa yang dag par rdzogs pa'i byang chub las phyir mi ldog par gyur te/ /de dag thams cad kyis skad cig mi zad pa bsgrubs pa zhes bya ba'i gzungs thob bo/ /lha </text></item>
<item><p>380a3</p><section>mdo sde</section><text>dang mi'i skye dgu dkrigs pa phrag drug cu po gang dag sngon bla na med pa yang dag par rdzogs pa'i byang chub tu sems ma bskyed pa de dag thams cad ni bla na med pa yang dag par rdzogs </text></item>
<item><p>380a4</p><section>mdo sde</section><text>pa'i byang chub sems bskyed nas/ thams cad ting nge 'dzin 'di la rjes su yi rang ngo / /de dag ting nge 'dzin 'di la rjes su yi rang ba dang ldan pa'i dge ba'i rtsa ba des bla na med </text></item>
<item><p>380a5</p><section>mdo sde</section><text>pa yang dag par rdzogs pa'i byang chub las phyir mi ldog par gyur nas/ /de dag thams cad bcom ldan 'das kyis bskal pa 'bum phrag sum cu na 'jigs pa med pa zhes bya </text></item>
<item><p>380a6</p><section>mdo sde</section><text>ba'i de bzhin gshegs pa dgra bcom pa yang dag par rdzogs pa'i sangs rgyas su 'gyur ro/ /zhes lung bstan to/ /de dag las kha cig yun ring po nas smon lam btab pa </text></item>
<item><p>380a7</p><section>mdo sde</section><text>dang ldan pa dag ni bzod pa thob bo/ /kha cig smon lam myur du 'debs pa de dag ni sangs rgyas kyi zhing sna tshogs su bla na med pa yang dag par rdzogs pa'i byang chub mngon </text></item>
<item><p>380b1</p><section>mdo sde</section><text>par rdzogs par 'tshang rgya ste/ thams cad kyang 'di lta ste/ 'jigs pa med pa zhes bya bar ming mthun par 'gyur ro/ /de nas bcom ldan 'das kyis thams cad dang ldan pa'i </text></item>
<item><p>380b2</p><section>mdo sde</section><text>'khor la rnam par gzigs nas/ 'jam dpal gzhon nur gyur pa la bka' stsal pa/ 'jam dpal/ de lta bas na khyod mi dmigs pa'i tshul du gnas shing spros pa </text></item>
<item><p>380b3</p><section>mdo sde</section><text>med pa la dga' bas mi gnas par spyad par bya'o/ /chos thams cad la mi gnas par bla na med pa yang dag par rdzogs pa'i byang chub bskal pa grangs med pa bye ba khrag khrig </text></item>
<item><p>380b4</p><section>mdo sde</section><text>brgya stong du bsgrubs pa 'di kun tu bsrung bar bya'o/ /gzung ba dang / bcang ba dang / gzhan dag la'ang rgya cher yang dag par rab tu bstan par bya'o/ /spros pa med pa la dga' </text></item>
<item><p>380b5</p><section>mdo sde</section><text>bar bya'o/ /gnas med par spyod pa dang / chos thams cad la mi gnas pa dang / phrag dog med par bya'o/ /de nas 'jam dpal gzhon nur gyur pa stan las langs te/ gos </text></item>
<item><p>380b6</p><section>mdo sde</section><text>phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad </text></item>
<item><p>380b7</p><section>mdo sde</section><text>ces gsol to/ /bcom ldan 'das/ chos thams cad gzung du ma mchis pa'i slad du bdag bla na med pa yang dag par rdzogs pa'i byang chub 'di kun tu bsrung zhing rab tu bsrung </text></item>
<item><p>381a1</p><section>mdo sde</section><text>bar spro'o/ /bcom ldan 'das/ byang chub gang lags pa de ni gang gi'ang ma lags/ gang nas kyang ma lags/ gang na'ang ma lags/ gang gis </text></item>
<item><p>381a2</p><section>mdo sde</section><text>kyang ma lags/ ci'ang ma lags te/ mi snang ba/ gzung du ma mchis pa/ thob pa ma lags pa/ chud zos pa ma lags pa'o/ /de nas 'khor de las byang chub sems dpa' bye ba </text></item>
<item><p>381a3</p><section>mdo sde</section><text>brgya phrag sum cu stan las langs nas/ thal mo sbyar te bcom ldan 'das la 'di skad ces gsol to/ /bcom ldan 'das/ bdag cag kyang de bzhin gshegs pa'i bla na med </text></item>
<item><p>381a4</p><section>mdo sde</section><text>yang dag par rdzogs pa'i byang chub bskal pa grangs ma mchis pa/ bye ba khrag khrig brgya stong du bsgrubs pa 'di bsrung ba dang / gzung ba dang / bstan pa dang / gzhan dag la'ang rgya </text></item>
<item><p>381a5</p><section>mdo sde</section><text>cher yang dag par rab tu bstan par spro'o zhes gsol nas/ byang chub sems dpa' de dag thams cad kyis rang rang gi gos bcom ldan 'das kyi sku la mngon par gsol te/</text></item>
<item><p>381a6</p><section>mdo sde</section><text>smon lam yang btab bo/ /de nas bcom ldan 'das kyis byang chub sems dpa' sems dpa' chen po byams pa la bka' stsal pa/ byams pa/ phyi ma'i tshe phyi ma'i dus lnga brgya pa tha ma </text></item>
<item><p>381a7</p><section>mdo sde</section><text>la dam pa'i chos yongs su gzung ba'i bsam pas soms shig /'di khyod kyi las yin no/ /de nas byang chub sems dpa' sems dpa' chen po byams pa stan las langs </text></item>
<item><p>381b1</p><section>mdo sde</section><text>nas bla gos phrag pa gcig tu gzar te/ pus mo g.yas pa'i lhangs la btsugs nas/ bcom ldan 'das ga la ba de logs su thal mo sbyar ba btud de/ bcom ldan 'das la </text></item>
<item><p>381b2</p><section>mdo sde</section><text>'di skad ces gsol to/ /bcom ldan 'das/ dam pa'i chos yongs su bzung ba'i bsam pas bsams lags so/ /de skad ces gsol pa dang / bcom ldan 'das kyis byang </text></item>
<item><p>381b3</p><section>mdo sde</section><text>chub sems dpa' sems dpa' chen po byams pa la 'di skad ces bka' stsal to/ /byams pa/ byang chub sems dpa' bye ba brgya phrag sum cu po 'di dag ni nang na brgyad stong </text></item>
<item><p>381b4</p><section>mdo sde</section><text>ni dam pa'i chos 'dzin pa/ dam pa'i chos yongs su 'dzin par gnas par 'gyur ro/ /byang chub sems dpa' lhag ma ni dmu rgod dmigs par 'dzin pa la mngon par </text></item>
<item><p>381b5</p><section>mdo sde</section><text>zhen pa/ dam pa'i chos 'dzin pa ma yin par 'gyur te/ de dag phyi ma'i tshe phyi ma'i dus lnga brgya pa tha ma'i tshe/ nga yi bla na med pa yang dag par rdzogs pa'i byang chub bskal pa </text></item>
<item><p>381b6</p><section>mdo sde</section><text>grangs med pa bye ba khrag khrig brgya stong du bsgrubs pa 'di spong bar 'gyur/ 'gal bar byed par 'gyur/ mi ston par 'gyur/ mi 'dzin par 'gyur te/ rab tu 'dzin par </text></item>
<item><p>381b7</p><section>mdo sde</section><text>mi 'gyur ro/ /de ci'i phyir zhe na/ byams pa/ rnam pa bdun gyis byang chub sems dpa' byang chub tu sems bskyed do/ /bdun gang zhe na/ 'di lta ste/ sangs rgyas bcom ldan 'das </text></item>
<item><p>382a1</p><section>mdo sde</section><text>rnams kyis byang chub sems dpa' byang chub tu sems bskyed pa dang / dam pa'i chos rnam par 'jig pa'i dus na dam pa'i chos yongs su bsrung ba'i </text></item>
<item><p>382a2</p><section>mdo sde</section><text>phyir byang chub sems dpa' byang chub tu sems bskyed pa dang / sdug bsngal sna tshogs kyis yongs su gzir ba'i sems can gyi khams mthong nas snying rje chen po skyes te byang </text></item>
<item><p>382a3</p><section>mdo sde</section><text>chub sems dpa' byang chub tu sems bskyed pa dang / byang chub sems dpas byang chub sems dpa' byang chub tu sems bskyed pa dang / bsti stang du byas te sbyin pa bzang po </text></item>
<item><p>382a4</p><section>mdo sde</section><text>yid du 'ong ba byin nas/ byang chub sems dpa' bdag nyid byang chub tu sems bskyed pa dang / gzhan yang / byang chub tu sems bskyed pa mthong nas byang chub sems </text></item>
<item><p>382a5</p><section>mdo sde</section><text>dpa' byang chub tu sems bskyed pa dang / de bzhin gshegs pa'i sku'i mtshan dang / dpe byad bzang po'i rgyan sna tshogs kyi yon tan bsngags pa yongs su rdzogs pa thos nas </text></item>
<item><p>382a6</p><section>mdo sde</section><text>byang chub sems dpa' byang chub tu sems bskyed pa ste/ byams pa/ rnam pa bdun po de dag gis byang chub sems dpa' byang chub tu sems bskyed do/ /byams pa/ de la </text></item>
<item><p>382a7</p><section>mdo sde</section><text>gang byang chub sems dpa' sangs rgyas bcom ldan 'das rnams kyis byang chub tu sems bskyed pa gang yin pa dang / gang dam pa'i chos rnam par 'jig pa'i dus na dam pa'i </text></item>
<item><p>382b1</p><section>mdo sde</section><text>chos yongs su bsrung bar bya ba'i phyir byang chub sems dpa' byang chub tu sems bskyed pa gang yin pa dang / gang sdug bsngal sna tshogs kyis yongs su gzir ba'i sems can gyi </text></item>
<item><p>382b2</p><section>mdo sde</section><text>khams mthong nas sems can thams cad la snying rje chen po skyes te/ byang chub sems dpa' byang chub tu sems bskyed pa gang yin pa dang / byams pa/ sems bskyed pa 'di </text></item>
<item><p>382b3</p><section>mdo sde</section><text>gsum ni/ sangs rgyas bcom ldan 'das rnams kyi byang chub bsrung ba yin te/ myur du bla na med pa yang dag par rdzogs pa'i byang chub las phyir mi ldog par 'gyur ro/ /byams </text></item>
<item><p>382b4</p><section>mdo sde</section><text>pa| sems bskyed pa de dag las lhag ma bzhi ni/ byang chub sems dpa' dmu rgod dam pa'i chos 'dzin pa ma yin par 'gyur ba'o/ /byams pa/ byang chub sems dpa' chos lnga dang ldan </text></item>
<item><p>382b5</p><section>mdo sde</section><text>na phyir mi ldog pa'i chos su rig par bya'o/ /lnga gang zhe na/ 'di lta ste/ sems can thams cad la sems mnyam pa yin/ pha rol gyi rnyed pa dang / bkur sti la phrag dog med pa </text></item>
<item><p>382b6</p><section>mdo sde</section><text>yin| srog gi phyir yang dam pa'i chos 'dzin pa'i dge slong rnams kyi bsngags pa ma yin pa mi smra ba yin/ shes kyi khe dang / rnyed pa dang / bkur sti dang / tshigs su bcad pa la mi </text></item>
<item><p>382b7</p><section>mdo sde</section><text>chags pa yin/ chos zab mo la mos pa yin te/ 'jig rten gyi bya ba sna tshogs la mos pa ma yin gyi/ chos thams cad la chos zab mo dang ldan pa yin te/ byams pa/ byang chub </text></item>
<item><p>383a1</p><section>mdo sde</section><text>sems dpa' chos lnga po 'di dag dang ldan na/ phyir mi ldog pa'i chos su rig par bya'o/ /byams pa/ byang chub sems dpa' chos lnga dang ldan na byang </text></item>
<item><p>383a2</p><section>mdo sde</section><text>chub sems dpa' dmu rgod du rig par bya'o/ /lnga gang zhe na/ 'di lta ste/ gzi brjid chung zhing bka' blo mi bde ba yin/ /dman pa la mos shing thams cad la dman pa'i </text></item>
<item><p>383a3</p><section>mdo sde</section><text>chos ston pa yin/ shes kyi khe dang / rnyed pa dang / bkur sti la chags shing slong ba ster ba'i khyim la ser sna byed pa yin/ sgyu dang ldan zhing g.yo byed pa yin/ stong pa nyid la </text></item>
<item><p>383a4</p><section>mdo sde</section><text>ngag gi las lhur len pas mi drang ba yin te/ byams pa/ byang chub sems dpa' chos lnga po de dag dang ldan na dmu rgod du rig par bya'o/ /byams pa/ byang chub sems dpa' </text></item>
<item><p>383a5</p><section>mdo sde</section><text>chos lnga dang ldan na phyir mi ldog pa'i chos su rig par bya'o /lnga gang zhe na/ 'di lta ste/ bdag mi dmigs shing bdag la mi bstod pa dang / sems can mi dmigs pa </text></item>
<item><p>383a6</p><section>mdo sde</section><text>dang / chos kyi dbyings rnam par rtog pas mi ston pa dang / byang chub mi dmigs pa dang / de bzhin gshegs pa'i sku la gzugs kyi mtshan ma mi lta ba ste/ byams pa/ byang </text></item>
<item><p>383a7</p><section>mdo sde</section><text>chub sems dpa' chos lnga po de dag dang ldan na bla na med pa yang dag par rdzogs pa'i byang chub las phyir mi ldog pa'i chos su rig par bya'o/ /de nas bcom ldan 'das kyis </text></item>
<item><p>383b1</p><section>mdo sde</section><text>de'i tshe tshigs su bcad pa 'di dag bka' stsal to/ /phrag dog can dang shes kyi khe 'dod dang / /gnod pa byed dang 'chos dang zur za dang / /smra ba tsam dang dman pa'i tshul can </text></item>
<item><p>383b2</p><section>mdo sde</section><text>gyis| |bde gshegs byang chub 'di ni bsrung mi nus/ /bas mthar dga' zhing dgon dben spyod yul ba/ /tshig tsam ma yin zab mo bzod pa dang / /bse lta bu dang shes khe bde </text></item>
<item><p>383b3</p><section>mdo sde</section><text>bsrings pa/ /de ni byang chub 'jig par 'gyur ba srung / /tshogs las bsrings shing rab tu zhi la mos/ /ri dwags lta bur 'jigs shing gnas med rgyu/ /nam mkha' rlung bzhin rnyed </text></item>
<item><p>383b4</p><section>mdo sde</section><text>la mi chags pa/ /de 'dra de ni rgyal ba'i chos 'dzin yin/ /lus la mi lta srog don mi gnyer na/ /shes kyi khe 'dod par lta ga la 'gyur/ /brtson brtsams bdag gi ma yin ci </text></item>
<item><p>383b5</p><section>mdo sde</section><text>yang min/ /de ni ma 'ongs dus na byang chub snod/ /phyi ma'i dus na sems can 'byung ba ni/ /bdag cag byang chub la ni spyod ces 'dzer/ /de dag sems rgod tshul 'chos </text></item>
<item><p>383b6</p><section>mdo sde</section><text>nyon mongs bcas/ /de dag rnams kyis chos 'di bsrung mi nus/ /'dren pa mar me mdzad kyi pha rol gyi/ /bskal pa dag ni stong phrag bye ba na/ /sangs rgyas zla ba'i tog </text></item>
<item><p>383b7</p><section>mdo sde</section><text>ces bya ba byung / /'gro ba rnams la ting 'dzin 'di bshad dran/ /rgyal ba de yi 'dus pa dang po ni/ /phyir mi ldog pa khrag khrig brgyad cu ste/ /'dus pa gnyis pa khrag </text></item>
<item><p>384a1</p><section>mdo sde</section><text>khrig bdun cu yin/ /'dus pa gsum pa bdun cu rtsa gsum mo/ /rgyal ba'i tshe ni bskal pa bye ba mang / /'od kyang dpag tshang drug cu rtsa gsum </text></item>
<item><p>384a2</p><section>mdo sde</section><text>pa| |dge 'dun bye ba dgu bcu rtsa dgu ste/ /thams cad dgra bcom dbang ldan gyur pa'o/ /de yi tshe na rgyal po byung ba ni/ /'khor los bsgyur ba bsod nams 'phags </text></item>
<item><p>384a3</p><section>mdo sde</section><text>zhes bya/ /dzam+bu'i gling gi tshad du gyur pa ni/ /mtshungs par dpag tshad stong phrag nyi shu'o/ /gling bzhi rnams kyi tshad kyang de bzhin no/ /rgyal po'i sras ni bye ba drug cu </text></item>
<item><p>384a4</p><section>mdo sde</section><text>tham| |bu ni stong tham pa ste nyung ma yin/ /rgyal po'i pho brang dga' ba'i 'od ces bya/ /grong khyer dag ni bye ba brgyad cur gyur/ /thams cad skyed mos tshal rgyas mdzes </text></item>
<item><p>384a5</p><section>mdo sde</section><text>par gnas/ /thams cad lo legs bde zhing dga' ba ste/ /sum cu rtsa gsum rnam rgyal khang gnas 'dra/ /rgyal pos rmi lam du ni zla ba'i tog /sangs rgyas byung ngo zhes </text></item>
<item><p>384a6</p><section>mdo sde</section><text>ni thos gyur nas/ /g.yog 'khor bye ba brgya phrag drug cu dang / /rgyal ba de yi drung du nyer song nas/ /des ni ting 'dzin zab mo rgyal ba'i sku/ /mdo sde bshad pa 'di ni thos </text></item>
<item><p>384a7</p><section>mdo sde</section><text>nas su/ /ston pa ji ltar bzhed bzhin spyad gsol zhes/ /rgyal srid thams cad sangs rgyas de la phul/ /grong khyer kun tu de bzhin gshegs pa yis/ /gtsug lag khang </text></item>
<item><p>384b1</p><section>mdo sde</section><text>ni tsan+dan rgyus bsgrubs byas/ /des ni thams cad rtse rgod bcas par phul/ /'chag pa'i sa ni gser gyi gyim bag g.yogs/ /lo ni stong phrag brgyad cur tshang bar yang / /rgyal po </text></item>
<item><p>384b2</p><section>mdo sde</section><text>las gzhan mi byed mchod pa byed/ /rgyal po nam du'ang rmugs dang gnyid mi bskyed/ /'dod la mi 'dun rgyal srid sred ma yin/ /ting nge 'dzin 'di rab tu 'dod pa'i phyir/ /</text></item>
<item><p>384b3</p><section>mdo sde</section><text>de bzhin gshegs pa nyi ma re re zhing / /bkod pa gang dag phul bar gyur pa ni/ /thams cad tshig gis bshad par mi nus so/ /lkog tu song nas rtog pa skyed gyur pa/ /ting 'dzin </text></item>
<item><p>384b4</p><section>mdo sde</section><text>'di ni mchog tu zab pa ste/ /zang zing 'dzin pas ye shes phyag rgya yi/ /ting 'dzin 'di ni bsgrub par mi nus snyam/ /de ni rab byung rgyal srid thams cad spangs/ /sha na ka yi ras gyon </text></item>
<item><p>384b5</p><section>mdo sde</section><text>bsod snyoms spyod/ /lo ni stong phrag brgyad cu tshang bar yang / /gnyid kyis ma non ting nge 'dzin sgom mo/ /skabs der sangs rgyas kyis ni ji tsam gang / /rab tu bshad pa'i chos </text></item>
<item><p>384b6</p><section>mdo sde</section><text>rnams des bzung nas/ /bde gshegs yongs su mya ngan 'das 'og des/ /mchod rten bye ba drug cu rtsa bzhi byas/ /rin chen bdun gyis spras shing mdzes byas pa'i/ /gdugs </text></item>
<item><p>384b7</p><section>mdo sde</section><text>ni lnga brgya kun la rab tu phul/ /kun la sil snyan khrol ba brgya rnams dang / /mar me stong phrag brgya yang rab tu phul/ /yo byad bsnyungs pa'i tshul la gnas nas su/ /lo ni </text></item>
<item><p>385a1</p><section>mdo sde</section><text>bye ba stong phrag bdun cu gsum/ /zang zing med pa'i sems kyis gnas nas ni/ /ting nge 'dzin 'di 'khor la rab tu bshad/ /legs zhes bya </text></item>
<item><p>385a2</p><section>mdo sde</section><text>ba'ang 'dod pa ma yin na/ /shes kyi khe 'dod par lta ga la 'gyur/ /de'i tshe chos bsrung ba yi bsam pa yis/ /mgron du bos pa thams cad rnam par spangs/ /de bzhin </text></item>
<item><p>385a3</p><section>mdo sde</section><text>gshegs pa bye ba brgyad cu dang / /khrag khrig bdun cu des ni mnyes par byas/ /de dag kun la de 'dra'i bkod pa byas/ /thams cad las kyang ting 'dzin 'di thob bo/ /gang </text></item>
<item><p>385a4</p><section>mdo sde</section><text>dag byang chub 'di ni bsrung 'dod pa/ /de dag 'dod pa med cing mos pa dang / /g.yo med lhag pa'i bsam pas sgom pa yis/ /rgyal po de 'dra bar ni bslab par gyis/ /chos </text></item>
<item><p>385a5</p><section>mdo sde</section><text>'dod ma yin rnyed pa don gnyer la/ /bsdams pa min dag byang chub slob bo zhes/ /smra 'gyur kha cig phyi ma'i dus 'byung ste/ /smra la dga' zhing thams cad stong zhes smra/ /stong </text></item>
<item><p>385a6</p><section>mdo sde</section><text>nyid ji bzhin stong pa mi shes te/ /'tsho chags tha bar bcas shing nyon mongs bcas/ /tshig gis 'di dag stong nyid 'dzin 'jug cing / /bdag ni byang chub the tshom med </text></item>
<item><p>385a7</p><section>mdo sde</section><text>ces smra/ /de tshe rgyal mchog tshe ni dpag med gyur/ /bu stong dag ni bskal pa bzang 'di pa/ /mdun na 'dug pa'i 'khor rnams ji snyed pa/ /de dag thams cad de tshe rab </text></item>
<item><p>385b1</p><section>mdo sde</section><text>tu byung / /rgyal ba bye ba khrag khrig rnams dran te/ /de las rab tu byung ste de dag gis/ /gang ci bshad pa ngas kun sgra tsam bshad/ /ngas ni gnas pas stong pa nyid kyang bsgoms/ /</text></item>
<item><p>385b2</p><section>mdo sde</section><text>da lta'i thabs kyis bskal pa mtha' yas par/ /ngas ni gnas pas sangs rgyas gang dag mchod/ /nga ni de yi byang chub ma thob kyi/ /gzhan du 'di la gnas te bsgrubs pas </text></item>
<item><p>385b3</p><section>mdo sde</section><text>na| |mar me mdzad pa mthong ma thag tu ni/ /som nyi spangs nas mnyam pa nyid mthong bas/ /de nas khyod ni shAkya seng ge yi/ /sangs rgyas 'gyur zhes 'dren pas bdag lung </text></item>
<item><p>385b4</p><section>mdo sde</section><text>bstan// //'phags pa de bzhin gshegs pa'i ye shes kyi phyag rgya'i ting nge 'dzin ces bya ba theg pa chen po'i mdo/ bam po gnyis pa ste tha ma/ de nas </text></item>
<item><p>385b5</p><section>mdo sde</section><text>rgyal po gzugs can snying po'i btsun mo dam pa ma skyes dgra'i ma dpal bzang zhes bya ba dang / rgyal po gzugs can snying po'i btsun mo dam pa bye ba ldan gyi bu mo gser mchog </text></item>
<item><p>385b6</p><section>mdo sde</section><text>snang ba zhes bya ba'ang 'khor de nyid du 'dus par gyur te 'khod do/ /de nas rgyal po'i btsun mo dpal bzang dang / gser mchog snang gnyis stan las langs nas/ bcom </text></item>
<item><p>385b7</p><section>mdo sde</section><text>ldan 'das ga la ba der nye bar song ste phyin pa dang / bla gos phrag pa gcig tu gzar te/ pus mo g.yas pa'i lhangs la btsugs nas/ bcom ldan 'das ga la ba de logs </text></item>
<item><p>386a1</p><section>mdo sde</section><text>su thal mo sbyar ba btud de/ gus pa dang bcas/ zhes dang bcas par so so nas ras bcos ma brgya stong ri ba phrugs res bcom ldan 'das kyi sku la </text></item>
<item><p>386a2</p><section>mdo sde</section><text>mngon par gsol to/ /rin po che sna bdun gyi me tog gi skon bu lnga brgyas kyang bcom ldan 'das la mngon par gtor nas 'di skad ces gsol to/ /bcom ldan 'das/ bdag </text></item>
<item><p>386a3</p><section>mdo sde</section><text>cag gnyis slad ma'i tshe slad ma'i dus lnga brgya tha ma la ting nge 'dzin dkon mchog 'di la mos par bgyi/ yid ches par bgyi/ gzung bar bgyi/ bcang bar bgyi/ bklag par bgyi/</text></item>
<item><p>386a4</p><section>mdo sde</section><text>kun chub par bgyi/ gzhan dag la'ang rgya cher yang dag par rab tu bstan par bgyi'o/ /chos smra ba mdo sde 'di lta bu 'dzin pa'i gang zag de dag la'ang bdag cag gis gos dang / zas </text></item>
<item><p>386a5</p><section>mdo sde</section><text>dang / mal cha dang / na ba'i gsos sman dang / yo byad rnams kyis bsnyen bkur dang / rim gro bgyi bar spro'o/ /sems can rnams kyang bla na med pa yang dag par rdzogs pa'i byang chub la </text></item>
<item><p>386a6</p><section>mdo sde</section><text>yongs su smin par bgyi'o/ /stong pa nyid spangs par mi bgyi'o/ /tshig lhur blangs bar mi bgyi yi/ nan tan gyis bsgrub par bgyi'o/ /bcom ldan 'das/ lus dang / srog la'ang blta bar </text></item>
<item><p>386a7</p><section>mdo sde</section><text>mi bgyi na/ slad rol gyi dngos po rnams la lta smos kyang ci 'tshal/ btsun mo dam pa de gnyis 'di lta bur rjes su slob pa na/ rgyal po gzugs can snying po'i btsun mo'i 'khor bud </text></item>
<item><p>386b1</p><section>mdo sde</section><text>med brgya stong stan las langs nas thal mo sbyar te/ gang dag bla na med pa yang dag par rdzogs pa'i byang chub tu yang dag par zhugs pa de dag ni ting nge 'dzin 'di la rjes su yi rang ngo / /</text></item>
<item><p>386b2</p><section>mdo sde</section><text>rjes su yi rangs nas kyang tshig 'di skad ces smras so/ /bcom ldan 'das/ bdag cag kyang slad ma'i tshe slad ma'i dus lnga brgya tha ma la dam pa'i chos yongs su gzung bar spro'o/ /yul </text></item>
<item><p>386b3</p><section>mdo sde</section><text>ma gang+gA'i dge bsnyen ma yul ma ga d+hA na 'khod pa drug khri las gang dag bla na med pa yang dag par rdzogs pa'i byang chub tu'ang yang dag par zhugs pa de dag ni ting nge 'dzin 'di la </text></item>
<item><p>386b4</p><section>mdo sde</section><text>rjes su yi rang ngo / /rjes su yi rangs nas kyang tshig 'di skad ces slad ma'i tshe slad ma'i dus lnga brgya tha ma la dam pa'i chos gzung bar spro'o zhes gsol to/ /de nas de'i tshe </text></item>
<item><p>386b5</p><section>mdo sde</section><text>bcom ldan 'das kyis 'dzum pa mdzad do/ /'di ni sangs rgyas bcom ldan 'das rnams kyi chos nyid de/ gang gi tshe 'dzum pa mdzad pa de'i tshe/ bcom ldan 'das kyi zhal </text></item>
<item><p>386b6</p><section>mdo sde</section><text>gyi sgo nas 'od 'phro ba kha dog du ma/ kha dog tha dad pa/ kha dog brgya stong dang ldan pa 'di lta ste/ sngon po dang / ser po dang / dmar po dang / dkar po dang / le brgan dang /</text></item>
<item><p>386b7</p><section>mdo sde</section><text>shel dang / dngul gyi kha dog lta bu byung ngo / /de dag zhal gyi sgo nas byung nas kyang 'jig rten gyi khams mtha' yas mu med pa snang bar byas te/ bdud kyi gnas thams </text></item>
<item><p>387a1</p><section>mdo sde</section><text>cad pa bkod nas tshangs pa'i 'jig rten gyi bar du mngon par 'phags te/ nyi ma dang / zla ba'i 'od zil du brlag par byas nas/ sems can dmyal </text></item>
<item><p>387a2</p><section>mdo sde</section><text>ba dang / dud 'gro'i skye gnas dang / gshin rje'i 'jig rten du skyes pa de dag thams cad kyi sdug bsngal kyi tshor ba thams cad zhi bar byas te/ slar log nas bcom ldan </text></item>
<item><p>387a3</p><section>mdo sde</section><text>'das la lan brgya stong du mar bskor ba byas te/ bcom ldan 'das kyi dbu'i gtsug tu nub par gyur to/ /de nas dpal bzang dang / bye ba ldan pa'i bu mo gser mchog snang ba </text></item>
<item><p>387a4</p><section>mdo sde</section><text>gnyis stan las langs te/ gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud </text></item>
<item><p>387a5</p><section>mdo sde</section><text>nas| tshigs su bcad pa'i dbyangs kyis bcom ldan 'das la mngon par bstod de 'dzum pa mdzad pa'i don zhus pa/ mi mchog yon tan mnga' ba srid pa gsum na mtshungs </text></item>
<item><p>387a6</p><section>mdo sde</section><text>ma mchis/ /nam mkha' zla ba 'dra ba yon tan brgya rnams shin tu rgyas/ /rab tu bzhad pa legs par mdzes pa mchog tu snyan pa'i gsung / /stobs bcu ji slad 'dzum pa </text></item>
<item><p>387a7</p><section>mdo sde</section><text>mdzad pa 'di ni bka' stsal gsol/ /sems can dam pa zla ba 'dra ba'i zhal ni rab 'dzum 'jig rten mig sbyin pa/ /shin tu mdzes shing mchog tu dri med tshangs pa'i </text></item>
<item><p>387b1</p><section>mdo sde</section><text>dbyangs dang 'jam pa'i sgra dang dbyangs/ /sems la snum zhing lus la sim pa bde bas sems ni rab tu tshim mdzad pa/ /mi yi dam pa seng ge'i 'dzum mdzad de yi rgyu ni 'dren pa lung </text></item>
<item><p>387b2</p><section>mdo sde</section><text>bstan gsol/ /'khrugs pa mi mnga' ba dang ma rnyogs ma tshang mi mnga' gsung / /shin tu ldan zhing rab tu mnyam la mchog tu mdzes par snyan/ /pha rol spyod pa'i tshul ni khrag khrig </text></item>
<item><p>387b3</p><section>mdo sde</section><text>brgya dag rnam par 'byed/ /ci yi slad du yon tan mnga' ba 'dzum mdzad bka' stsal gsol/ /gsung ni brgyad dang ldan zhing yan lag drug cu rnams dang ldan/ /skad ni bdun brgya </text></item>
<item><p>387b4</p><section>mdo sde</section><text>dag dang yi ge bye ba drug cu ldan/ /sangs rgyas gsung gi rigs pa bye ba khrag khrig bcu dang brgyad cu ste/ /'dzum mdzad don gyi gling bzhi dpag tu ma mchis bka' stsal gsol/ /</text></item>
<item><p>387b5</p><section>mdo sde</section><text>ri bo mchog dang mtshungs 'dra pha rol tshogs kyis mi g.yos pa/ /tshul brgya rnam par 'byed cing yid gnyis rnam par 'thor mdzad pa/ /srid pa'i sdug bsngal zhi bar mdzad pa 'gro </text></item>
<item><p>387b6</p><section>mdo sde</section><text>la bde sbyin pa/ /'di ltar sdug pa 'dzum mdzad spyod pa ji bzhin dbye bar gsol/ /gser gyi ri ltar dga' zhing rin chen mchod sdong 'dra ba'i sku/ /zhal ras pad+ma 'dab ma brgya pa </text></item>
<item><p>387b7</p><section>mdo sde</section><text>rgyas 'dra blta ba'i ngos/ /ri dwags dbang po'i sgra sgrog seng ge'i rnam gnon stobs ldan pa/ /rab tu bzhad pa bzhad pa'i don gyi rigs pa lung bstan gsol/ /srid pa gsum na </text></item>
<item><p>388a1</p><section>mdo sde</section><text>mtshungs pa ma mchis dri gsum dri mi mnga'/ /mdzes par spyod pas srid pa brgya dag nye bar zhi mdzad dgyes/ /khyod kyi 'dzum pa mdzad pa phyogs </text></item>
<item><p>388a2</p><section>mdo sde</section><text>bcu dag tu rgya cher gsal/ /bdud rtsi mun bsel ba rnam par dbye ba myur du gsungs/ /pi wang rdza rnga rgyud gcig rgyud gsum dung dang gling bu dang / /mi'am ci dang ka la </text></item>
<item><p>388a3</p><section>mdo sde</section><text>ping+ka dag dang khu byug dang / /ngang pa khrung khrung dag dang rnga dang rdza rnga pheg rdob rnams/ /dus gcig sbyar ba gyis kyang sangs rgyas gsung gi brgya char mi 'gyur ro/ /phyogs </text></item>
<item><p>388a4</p><section>mdo sde</section><text>bcu dag nas lhags par gyur pa'i 'khor yongs 'di dag ni/ /mang 'dzin blo gros mang zhing blo gros ngan par lhung ba ste/ /ci nas 'bras bcas brtul zhugs grub nas </text></item>
<item><p>388a5</p><section>mdo sde</section><text>phyogs phyogs mchi 'gyur bar/ /ji ltar 'di dag sred pa'i 'khri shing btsal ba de 'dra gsungs/ /bye ba'i zhing nas lhags pa 'khor gyi dam pa mtha' yas pa/ /phyogs </text></item>
<item><p>388a6</p><section>mdo sde</section><text>bcu'i mi mchog dag gis chos 'dod pa dag rab bkye pa/ /de dag ci nas dngos grub thob nas rta ste 'chi 'gyur bar/ /de dag la ni 'dzum pa'i gleng gzhi chos char dbab tu </text></item>
<item><p>388a7</p><section>mdo sde</section><text>gsol/ /de nas bcom ldan 'das kyis rgyal po'i btsun mo dpal bzang dang / gser mchog snang la slar tshigs su bcad de dka' stsal pa/ dran pa bskal pa dpag tu </text></item>
<item><p>388b1</p><section>mdo sde</section><text>med pa gang+gA'i bye snyed na/ /gang tshe bsod nams 'od zer zhes bya 'jig rten 'dren pa byung / /ston pa de yi tshe lo bye ba phrag ni bdun cu ste/ /chos kyi rgyal po de yi nyan thos dge 'dun mtha' </text></item>
<item><p>388b2</p><section>mdo sde</section><text>yas gyur/ /'khor los bsgyur ba'i rgyal po shes rab kha lo sgyur ba byung / /de yi chung ma tog gi rgyal po dang yang gnyis pa ni/ /'od 'phro zhes bya dngos po kun la ma chags mngon par </text></item>
<item><p>388b3</p><section>mdo sde</section><text>byung | |chos 'dod rab tu byung nas lo ni bye bar chos tshul bsrungs/ /des ni 'dren pa bye ba drug cu dag dang gzhan yang ni/ /dkrigs phrag sum chu'i chos tshul mthun par mtha' dus </text></item>
<item><p>388b4</p><section>mdo sde</section><text>der bsrungs te/ /ma 'ongs 'jig rten mgon po gang+gA sum cu'i bye snyed kyi/ /chos tshul nyams par 'gyur tshe mthun par der ni srung bar 'gyur/ /tshe rabs de dang der ni khyed mthun sems </text></item>
<item><p>388b5</p><section>mdo sde</section><text>can dag gyur pa/ /rgyal po 'khrugs med shes rab kha lo sgyur ba'i chung mar 'gyur/ /chos bsrungs pas na phyi ma'i dus na bud med dngos spangs te/ /bde ba can gyi de bzhin </text></item>
<item><p>388b6</p><section>mdo sde</section><text>gshegs pa mtha' yas 'od mthong 'gyur/ /phyi bzhin 'brang ba gzhan yang ji snyed de dag mthun par ni/ /zad 'gyur dus na byang chub bsrung bar bsam pa thag pas zhugs/ /</text></item>
<item><p>388b7</p><section>mdo sde</section><text>bde ba can du pad+ma 'dab ma rgyas par 'dug pa yi/ /rgyal ba'i sras po mtshan rnams sum cu dag gis brgyan par 'gyur/ /de dag der dong nas ni gus par ston pa mchod </text></item>
<item><p>389a1</p><section>mdo sde</section><text>byas nas/ /bskal pa bkod pa'i rgyal po zhes bya dgra rnams med pa la/ /de dag thams cad der ni byang chub dam pa 'tshang rgyar 'gyur/ /lha mi'i skye dgu </text></item>
<item><p>389a2</p><section>mdo sde</section><text>dag kyang chos sgrub phyir ni gnas par 'gyur/ /zhing de na ni bdud kyi las rnams thams cad yongs med cing / /de yi dus na nyan thos rnams kyang grag par mi 'gyur te/ /las skyon </text></item>
<item><p>389a3</p><section>mdo sde</section><text>med cing ngan song med la srog chags mngal gnas med/ /der ni rtag tu byang chub sems dpa' mtha' yas 'du bar 'gyur/ /gang zhig rgyal ba rnams kyi byang chub bsrung phyir lus </text></item>
<item><p>389a4</p><section>mdo sde</section><text>bor te/ /shes kyi khe 'dod med cing srog la'ang lta bar mi 'gyur ba/ /de ni myur du byang chub dam pa 'tshang rgya 'dir gnas nas/ /bsam pa ji bzhin 'dod par sangs rgyas </text></item>
<item><p>389a5</p><section>mdo sde</section><text>zhing rnams kun tu 'gro /de lta bas na 'thab mo chen po'i tshe yang phan tshun du/ /mthun byos sangs rgyas dga' skyed gus bcas phrag dog med par ni/ /nga yi byang chub srungs </text></item>
<item><p>389a6</p><section>mdo sde</section><text>shig dbye 'gyur phyi ma'i dus na yang / /gang dag rnyed la brkam pa de dag rjes su ma slobs shig /gang don sangs rgyas chos 'tshol ba na bskal pa bye bar ni/ /nga yis chung </text></item>
<item><p>389a7</p><section>mdo sde</section><text>ma bu pho bu mo rgyal srid mgo mig btang / /nga yi chos de rigs pa mi ldan de dag rnyed rgyus 'jig /shes kyi khe dang rnyed phyir phan tshun zhes dang byed par 'gyur/ /zang 'gyur dus </text></item>
<item><p>389b1</p><section>mdo sde</section><text>na bsam pa thag pas byang chub bsrung ba'i phyir/ /srog chags bye ba brgyad cu mchi ma'i shugs kyis zhugs par gyur/ /stong gsum g.yos nas lha yis me tog char yang rab tu phab/ /gang </text></item>
<item><p>389b2</p><section>mdo sde</section><text>dag mdo 'dir dga' ba de dag rnyed pa legs par rnyed/ /phyogs bcu'i 'dren pa ji snyed pa la'ang dga' bar gyur pa yin/ /lha rnams kyis kyang de dag bsngags phreng dam pa brjod par </text></item>
<item><p>389b3</p><section>mdo sde</section><text>'gyur/ /gang dag phyi dus ye shes phyag rgya'i mdo thos sgom byed pa/ /de dag rnams la lha yang mchod byed gnod sbyin srung bar byed/ /gang zhig sangs rgyas zhing ni gang+gA'i bye ma snyed kyi </text></item>
<item><p>389b4</p><section>mdo sde</section><text>rnams/ /gser bkang bskal pa gang+gA'i bye snyed 'dren pa phul ba ni/ /gang zhig ye shes phyag rgya'i mdo sde 'di la bzod gyur na/ /'di la gang sbyor byed pa'i bsod nams de yi </text></item>
<item><p>389b5</p><section>mdo sde</section><text>grangs mi 'gro /mi 'dod pa la nan gyis byang chub su la'ang sbyin mi bya/ /sangs rgyas kyi ni rmad byung thos nas byang chub sems bskyed cing / /ji ltar mdo sde dam pa 'di las rjes su </text></item>
<item><p>389b6</p><section>mdo sde</section><text>bstan bshad pa/ /de ltar sbyor ba ring por mi thogs 'jig rten mgon por 'gyur/ /gang zhig sangs rgyas byang chub dam pa rgya chen reg 'dod pa/ /dgon par gnas nas gus </text></item>
<item><p>389b7</p><section>mdo sde</section><text>dang bcas par so sor thar bsdams te/ /sdom pa gsum gyis sems can kun la ma bur 'du shes nas/ /yang dag dga' ba mdun byas dpa' dang ston pa'i 'du shes bskyed/</text></item>
<item><p>390a1</p><section>mdo sde</section><text>gang zhig ye shes phyag rgya'i ting 'dzin 'di ni yi ger bris/ /'chang zhing ston la klog cing gang zhig gzhan la rab 'chad pa/ /de yi bsod </text></item>
<item><p>390a2</p><section>mdo sde</section><text>nams phung po dpag tu med cing bsam mi lang / /rgyal ba'i sras po bde ba can gyi 'jig rten khams su 'gro /de nas bcom ldan 'das la byang chub sems dpa' sems </text></item>
<item><p>390a3</p><section>mdo sde</section><text>dpa' chen po byams pas 'di skad ces gsol to/ /btsun pa bcom ldan 'das/ sems can gang dag slad ma'i tshe slad ma'i dus lnga brgya tha ma la/ de bzhin gshegs </text></item>
<item><p>390a4</p><section>mdo sde</section><text>pa'i ye shes kyi phyag rgya'i ting nge 'dzin 'di yongs su 'dzin par 'gyur ba dang / len par 'gyur ba de dag ji snyed cig 'byung bar 'gyur/ de skad ces gsol pa dang / bcom </text></item>
<item><p>390a5</p><section>mdo sde</section><text>ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa/ phyi ma'i tshe phyi ma'i dus na sdug bsngal ba/ mchog tu sdug </text></item>
<item><p>390a6</p><section>mdo sde</section><text>bsngal ba/ gzu lums can/ mchog tu gzu lums can/ bzod par dka' ba/ mos par dka' ba/ dge ba'i rtsa ba rnam par 'jig par byed pa 'byung bar 'gyur ro/ /</text></item>
<item><p>390a7</p><section>mdo sde</section><text>byams pa/ gal te ma 'ongs pa'i dus na byang chub sems dpa' rnams kyi rnam par 'jig par 'gyur ba ci 'dra ba 'byung ba/ de thams cad khyod la bstan kyang de dag /byams </text></item>
<item><p>390b1</p><section>mdo sde</section><text>pa| khyod la snang bar mi 'gyur ro/ /de skad ces bka' stsal pa dang / bcom ldan 'das la byang chub sems dpa' sems dpa' chen po byams pas 'di skad ces gsol to/ /bdag </text></item>
<item><p>390b2</p><section>mdo sde</section><text>cag thams cad la thugs brtse bar dgongs te/ bcom ldan 'das/ bshad du gsol/ bde bar gshegs pa/ bshad du gsol/ bcom ldan 'das/ byang chub sems dpa' </text></item>
<item><p>390b3</p><section>mdo sde</section><text>gang dag yang dag par slob par 'tshal bar 'gyur ba de dag ni thos nas de bzhin nyid du slob par 'gyur zhing de bzhin nyid du bslabs nas kyang de bzhin nyid du sgrub par 'gyur te/ ji </text></item>
<item><p>390b4</p><section>mdo sde</section><text>nas bla na med pa yang dag par rdzogs pa'i byang chub las yongs su nyams par mi 'gyur ba de ltar sgrub par 'gyur ro/ /de skad ces gsol pa dang / bcom ldan 'das kyis byang chub </text></item>
<item><p>390b5</p><section>mdo sde</section><text>sems dpa' sems dpa' chen po byams pa la 'di skad ces bka' stsal to/ /byams pa/ sems can gang dag sngon sangs rgyas brgya la byang chub tu sems bskyed cing dge ba'i rtsa ba </text></item>
<item><p>390b6</p><section>mdo sde</section><text>bskyed par gyur pa de dag ni phyi ma'i tshe phyi ma'i dus na byang chub kyi sems nyams par 'gyur te/ shin tu rgyas pa la'ang mi mos shing spong bar 'gyur ro/ /byams pa/ sems can gang </text></item>
<item><p>390b7</p><section>mdo sde</section><text>dag sngon gyi sangs rgyas stong la byang chub tu sems bskyed cing dge ba'i rtsa ba'ang bskyed par gyur pa de dag ni phyi ma'i tshe phyi ma'i dus na byang chub kyi sems skye yang shin tu rgyas pa spong bar 'gyur </text></item>
<item><p>391a1</p><section>mdo sde</section><text>gyi| mos par mi 'gyur/ /yi ger 'dri bar mi 'gyur/ 'dzin par mi 'gyur/ 'chang bar mi 'gyur/ lung nod par mi 'gyur/ dad par mi 'gyur ro/ /byams </text></item>
<item><p>391a2</p><section>mdo sde</section><text>pa| sems can gang dag sangs rgyas 'bum la byang chub tu sems bskyed cing / dge ba'i rtsa ba'ang bskyed par gyur pa de dag ni phyi ma'i tshe phyi ma'i dus na byang chub kyi sems skye bar </text></item>
<item><p>391a3</p><section>mdo sde</section><text>'gyur/ shin tu rgyas pa la'ang mos par 'gyur zhing mi spong yang lung nod par mi 'gyur/ don go bar mi 'gyur ro/ /byams pa/ sems can gang dag sangs rgyas bye ba la </text></item>
<item><p>391a4</p><section>mdo sde</section><text>byang chub tu sems bskyed cing / dge ba'i rtsa ba'ang bskyed par gyur pa de dag ni phyi ma'i tshe phyi ma'i dus na byang chub kyi sems skye bar 'gyur/ shin tu rgyas pa'ang thos par </text></item>
<item><p>391a5</p><section>mdo sde</section><text>'gyur/ yi ger 'dri bar 'gyur/ 'chang bar 'gyur/ mos par 'gyur/ lung nod par 'gyur/ don go bar 'gyur yang byang chub la bzod par mi 'gyur ro/ /ting nge </text></item>
<item><p>391a6</p><section>mdo sde</section><text>'dzin 'di thob par mi 'gyur/ spobs par mi 'gyur ro/ /byams pa/ sems can gang dag sangs rgyas bye ba phrag bcu la byang chub tu sems bskyed cing dge ba'i rtsa ba'ang </text></item>
<item><p>391a7</p><section>mdo sde</section><text>bskyed par gyur pa de dag ni phyi ma'i tshe phyi ma'i dus na byang chub kyi sems skye bar 'gyur/ shin tu rgyas pa'ang thob par 'gyur/ mos par 'gyur la/ yi ger 'dri bar 'gyur </text></item>
<item><p>391b1</p><section>mdo sde</section><text>'dzin par 'gyur/ lung nod par 'gyur/ bzod par 'gyur yang ting nge 'dzin 'di thob par mi 'gyur/ spobs par mi 'gyur ro/ /byams pa/ sems can gang dag sangs rgyas </text></item>
<item><p>391b2</p><section>mdo sde</section><text>bye ba phrag sum cu la byang chub tu sems bskyed cing dge ba'i rtsa ba'ang bskyed par gyur pa de dag ni phyi ma'i tshe phyi ma'i dus na byang chub kyi sems skye bar 'gyur/ shin tu rgyas pa'ang </text></item>
<item><p>391b3</p><section>mdo sde</section><text>thos par 'gyur/ mos par 'gyur zhing spong bar mi 'gyur la/ yid ches par 'gyur/ 'don par 'gyur/ yi ger 'dri bar 'gyur/ klog par 'gyur/ kha ton byed par 'gyur/</text></item>
<item><p>391b4</p><section>mdo sde</section><text>kun chub par byed par 'gyur/ 'dzin par 'gyur/ kun 'dzin par 'gyur/ don yang rtogs par 'gyur/ gzhan dag la'ang rgya cher yang dag par rab tu ston par 'gyur/</text></item>
<item><p>391b5</p><section>mdo sde</section><text>bsgom par 'gyur/ byang chub la bzod pa'ang thob par 'gyur yang de bzhin gshegs pa'i ye shes kyi phyag rgya'i ting nge 'dzin 'di thob par mi 'gyur/ spobs par mi 'gyur ro/ /</text></item>
<item><p>391b6</p><section>mdo sde</section><text>byams pa/ sems can gang dag sangs rgyas bye ba phrag brgyad cu la byang chub tu sems bskyed cing dge ba'i rtsa ba'ang bskyed par gyur pa de dag dang / sangs rgyas bye ba phrag </text></item>
<item><p>391b7</p><section>mdo sde</section><text>brgyad cu las de bzhin gshegs pa'i ye shes kyi phyag rgya'i ting nge 'dzin 'di thos par gyur/ bzung / kun tu bzung bar gyur pa de dag ni phyi ma'i tshe phyi ma'i dus na byang chub tu </text></item>
<item><p>392a1</p><section>mdo sde</section><text>sems bskyed par 'gyur/ shin tu rgyas pa'ang thos par 'gyur/ mos par 'gyur/ yid ches par 'gyur zhing spong bar mi 'gyur la/ 'don </text></item>
<item><p>392a2</p><section>mdo sde</section><text>par 'gyur/ dad par 'gyur/ kha ton byed par 'gyur/ yi ger 'dri bar 'gyur/ klog par 'gyur/ kun chub par byed par 'gyur/ 'dzin par 'gyur/ kun 'dzin par </text></item>
<item><p>392a3</p><section>mdo sde</section><text>'gyur/ don kyang rtogs par 'gyur/ gzhan dag la'ang rgya cher yang dag par rab tu ston par 'gyur/ sgom par 'gyur/ byang chub la bzod pa'ang thob par 'gyur/ de </text></item>
<item><p>392a4</p><section>mdo sde</section><text>bzhin gshegs pa'i ye shes kyi phyag rgya'i ting nge 'dzin 'di'ang thob par 'gyur/ chos thams cad dbyer med cing dmigs su med pas sangs rgyas kyi byang chub ston par </text></item>
<item><p>392a5</p><section>mdo sde</section><text>'gyur/ bdud kyi las kyis mi 'phrogs par 'gyur/ chos kyi sgrib pas mi 'phrogs par 'gyur ro/ /de dag gis bskal pa grangs med par gang sdig pa'i las mngon par 'dus </text></item>
<item><p>392a6</p><section>mdo sde</section><text>byas par gyur pa de dag gi de'ang phyi ma'i tshe phyi ma'i dus na klad pa na ba tsam gyis thams cad byang bar 'gyur/ sems nyam nga ba tsam gyis thams cad byang bar 'gyur/ skur pa </text></item>
<item><p>392a7</p><section>mdo sde</section><text>btab pa tsam gyis thams cad byang bar 'gyur/ brnyas pa tsam gyis thams cad byang bar 'gyur/ thing slad byas pa tsam gyis thams cad byang bar 'gyur/ co dris byas pa </text></item>
<item><p>392b1</p><section>mdo sde</section><text>tsam gyis thams cad byang bar 'gyur/ rnyed pa chung bas thams cad byang bar 'gyur/ skye ba gcig kho nas thams cad byang bar 'gyur ro/ /byams pa/ gang dag phyi ma'i tshe phyi ma'i </text></item>
<item><p>392b2</p><section>mdo sde</section><text>dus na byang chub kyi sems la sgyid lug par mi 'gyur zhing yang dag par blangs pa bstan la/ bsam pa thag pa nas byang chub la zhugs pa'i byang chub sems dpa' de dag ni sangs </text></item>
<item><p>392b3</p><section>mdo sde</section><text>rgyas grangs med pa mang po la bsnyen bkur byas pa yin no/ /byams pa/ byang chub sems dpa' de dag gis ngan song myong bar 'gyur ba'i las gang 'dus byas pa de dag gi </text></item>
<item><p>392b4</p><section>mdo sde</section><text>de'ang phyi ma'i tshe phyi ma'i dus na mdog ngan par gyur pa tsam gyis byang bar 'gyur/ gdul dka' ba tsam gyis byang bar 'gyur/ nad mang ba tsam gyis byang bar 'gyur/ gzi brjid </text></item>
<item><p>392b5</p><section>mdo sde</section><text>chung bas byang bar 'gyur/ dma' ba'i rigs su skyes pas byang bar 'gyur/ ma grags pa'i rigs su skyes pas byang bar 'gyur/ khyad du bsad pa'i rigs su skyes pas byang </text></item>
<item><p>392b6</p><section>mdo sde</section><text>bar 'gyur/ dbul po'i rigs su skyes pas byang par 'gyur/ mtha' 'khob kyi skye bo'i rigs su skyes pas byang bar 'gyur/ ngan pa'i rigs su skyes pas byang bar 'gyur/</text></item>
<item><p>392b7</p><section>mdo sde</section><text>phongs pa'i rigs su skyes pas byang bar 'gyur/ log par lta ba'i rigs su skyes pas byang bar 'gyur/ bran pho dang / bran mo dang / kla klo'i rigs su skyes pas byang bar 'gyur/</text></item>
<item><p>393a1</p><section>mdo sde</section><text>sems can skal ba mi mnyam pa dang phrad pas byang bar 'gyur/ 'phags pa ma yin pa'i sems can dang phrad pas byang bar 'gyur/ sems la </text></item>
<item><p>393a2</p><section>mdo sde</section><text>mya ngan mang bas byang bar 'gyur/ rgyal srid 'khrugs pa dang / yul 'khrugs pa dang / ljongs 'khrugs pa dang / grong dang / grong khyer dang / grong rdal dang / yul 'khor </text></item>
<item><p>393a3</p><section>mdo sde</section><text>dang / rgyal po'i pho brang 'khor 'khrugs pa dang / khyim 'khrugs pa dang / sdug pa dang bral bas 'khrugs pa dang / mu ges 'khrugs pa dang / dge ba'i bshes gnyen </text></item>
<item><p>393a4</p><section>mdo sde</section><text>mi mthong pa dang / rgyun du chos mnyan pa mi thob pa dang / gos dang / zas dang / mal cha dang / na ba'i gsos sman dang / yo byad rnams yun ring pos rnyed pa dang / ngan </text></item>
<item><p>393a5</p><section>mdo sde</section><text>pa rnyed pa dang / chung ngu rnyed pa dang / skye bo phal pa dga' ba dang / skye bo ya rabs la ma mos pa dang / dge ba'i rtsa ba la brtson pa'i bar chad 'byung ba dang / rtog pa chung </text></item>
<item><p>393a6</p><section>mdo sde</section><text>ba dang / bsam gtan la sems g.yeng ba dang / sems kyi gnas ma rnyed pa dang / byang chub kyi yan lag rnams ma rnyed pa dang / chos kyi mtshams sbyar ba khong du ma </text></item>
<item><p>393a7</p><section>mdo sde</section><text>chud pas kyang las kyi sgrib pa de byang bar 'gyur ro/ /tha na rmi lam na sdig pa mthong ba rmis pas kyang las kyi sgrib pa de byang bar 'gyur ro/ /las kyi sgrib pa des nyen par </text></item>
<item><p>393b1</p><section>mdo sde</section><text>gyur na ni bdud sdig can gyi zil gyis non par 'gyur ro/ /de dag bdud sdig can gyis zil gyis non par gyur na ni bdud kyi skyon rtogs par mi 'gyur ro/ /de dag bdud kyi skyon khong </text></item>
<item><p>393b2</p><section>mdo sde</section><text>du ma chud pas de la gang dag rnyed pa dang ldan pa de dag ni ma rnyed pa dag la brnyas so/ /gang dag mdzes par gyur pa de dag ni mdzes pa ma yin pa dag la brnyas so/ /gang dag blta </text></item>
<item><p>393b3</p><section>mdo sde</section><text>na sdug par gyur pa de dag ni blta na mi sdug pa dag la brnyas so/ /gang dag mthong na dga' bar gyur pa de dag ni mthong na dga' ba ma yin pa dag la brnyas so/ /gang dag mang </text></item>
<item><p>393b4</p><section>mdo sde</section><text>du thos par gyur pa de dag ni mang du thos pa ma yin pa dag la brnyas so/ /gang dag spobs pa dang ldan par gyur pa de dag ni spobs pa dang mi ldan pa dag la brnyas so/ /gang dag gtong </text></item>
<item><p>393b5</p><section>mdo sde</section><text>pa la mos par gyur pa de dag ni ser sna can dag la brnyas so/ /gang dag tshul khrims dang ldan par gyur pa de dag ni dang tshul ngan pa can dag la brnyas so/ /gang dag bzod pa </text></item>
<item><p>393b6</p><section>mdo sde</section><text>tsam rnyad par gyur pa de dag ni gnod sems can dag la brnyas so/ /gang dag brtson 'grus dang ldan par gyur pa de dag ni le lo can dag la brnyas so/ /gang dag bsam </text></item>
<item><p>393b7</p><section>mdo sde</section><text>gtan la bsam gtan byed par gyur pa de dag ni sems rnam par g.yengs pa dag la brnyas so/ /gang dag shes rab dang ldan par gyur pa de dag ni 'chal ba'i shes rab can </text></item>
<item><p>394a1</p><section>mdo sde</section><text>dag la brnyas so/ /gang dag thabs la mkhas par gyur pa de dag ni thabs la mi mkhas pa dag la brnyas so/ /de dag chos yid du 'ong ba gang dang </text></item>
<item><p>394a2</p><section>mdo sde</section><text>gang rnyed par gyur pa de'ang de dag nyid kyis gzhan la brnyas so/ /byams pa/ gang dag mthun par gyur nas lan gcig ste/ dbyer med pas sngon sangs rgyas brgya la dge ba'i </text></item>
<item><p>394a3</p><section>mdo sde</section><text>rtsa ba bskyed par gyur pa de dag kyang phyi ma'i tshe phyi ma'i dus na dbye bar 'gyur na/ de las gzhan pa'i sems can bsam pa ma nges pa/ dge ba'i rtsa ba ma bskyed pa/ blo rgod pa </text></item>
<item><p>394a4</p><section>mdo sde</section><text>rnams lta smos kyang ci dgos/ byams pa/ de ltar phyis 'jig rten mi bzad pa dag 'byung bar 'gyur ro/ /byams pa/ de lta bas na byang chub sems dpa' khyod kyis go cha </text></item>
<item><p>394a5</p><section>mdo sde</section><text>chen po sra ba shin tu bgo bar bya/ lhag pa'i bsam pas bsgrub pa dang / bzod pa'i stobs dang ldan par bya/ chos zab mo la 'jug pa'i ye shes la mkhas par bya/ dmigs </text></item>
<item><p>394a6</p><section>mdo sde</section><text>pa med pa'i lta ba can du 'gyur bar bya/ sems brtan par bya/ brtson 'grus brtan par bya/ rtul ba brtan pa dang / sbyor ba brtan par bya/ phyi ma'i tshe phyi ma'i dus na dam pa'i </text></item>
<item><p>394a7</p><section>mdo sde</section><text>chos yongs su blang ba dang / dam pa'i chos gzung ba dang / dam pa'i chos kun tu bsrung ba dang / dam pa'i chos ring du gnas par bya ba la spro bar bya/ brtson 'grus brtsam </text></item>
<item><p>394b1</p><section>mdo sde</section><text>par bya/ brtson par bya/ gzhan yang gzud par bya'o/ /de nas mchog tu dga' ba'i rgyal po dang / 'jam dpal la sogs pa sems dpa' dpe med pa drug cu dang / byams pa dang /</text></item>
<item><p>394b2</p><section>mdo sde</section><text>seng ge rab snang la sogs pa bskal pa bzang po'i byang chub sems dpa' sems dpa' chen po rnams kyis bcom ldan 'das kyis dam pa'i chos yongs su gzung ba bstan pa 'di </text></item>
<item><p>394b3</p><section>mdo sde</section><text>thos nas/ phyi ma'i tshe phyi ma'i dus de na dam pa'i chos yongs su gzung bar spro bar 'gyur te/ de dag gis bcom ldan 'das la 'di skad ces gsol to/ /bcom ldan 'das/</text></item>
<item><p>394b4</p><section>mdo sde</section><text>bdag cag lhan cig tu mthun par g.yo dang / sgyu thams cad spangs shing / nga rgyal dang / rgyags pa dang / dregs pa thams cad spangs la dga' ba dang / mi dga' ba dang /</text></item>
<item><p>394b5</p><section>mdo sde</section><text>srid pa thams cad bsal te/ zab mo mi dmigs pa la mos shing de bzhin gshegs pa'i sangs rgyas kyi byang chub bskal pa grangs ma mchis pa bye ba khrag khrig brgya stong du </text></item>
<item><p>394b6</p><section>mdo sde</section><text>bsgrubs pa 'di kun tu bsrung bar bgyi/ gzung bar bgyi/ yongs su gzung bar bgyi/ gzhan dag la'ang rgya cher yang dag par rab tu bstan par bgyi zhing / bdag cag </text></item>
<item><p>394b7</p><section>mdo sde</section><text>lus dang srog la mi blta bar sangs rgyas kyi byang chub 'di kun tu bsrung bar bgyi'o/ /de nas bcom ldan 'das kyis mchog tu dga' ba'i rgyal po dang / 'jam dpal la </text></item>
<item><p>395a1</p><section>mdo sde</section><text>sogs pa sems dpa' dpe med pa drug cu dang / byams pa dang / seng ge rab snang la sogs pa bskal pa bzang po'i byang chub sems dpa' sems </text></item>
<item><p>395a2</p><section>mdo sde</section><text>dpa' chen po de dag la rjes su bstan pa'i phyir tshigs su bcad pa 'di dag bka' stsal to/ /g.yo med sgyu med nga med tha ba med/ /dran ldan blo gros ldan zhing gnas med </text></item>
<item><p>395a3</p><section>mdo sde</section><text>gnas/ /zab mo bzod la mi g.yeng legs gnas te/ /stobs bcu nor 'di rab tu bsrung bar gyis/ /sgyu med gcam med 'dod med nga med dang / /gzung med dga' dang </text></item>
<item><p>395a4</p><section>mdo sde</section><text>rnam par 'dzin bral dang / /nam mkha'i lam ltar mnyam nyid rab ldan par/ /de ltar sbyor ba'i ting 'dzin 'di 'thob bo/ /rtag tu byang chub 'dun pa brtan par gyis/ /</text></item>
<item><p>395a5</p><section>mdo sde</section><text>zab mo rgyal ba dag gi tshul yang bsgoms/ /dga' ba kun la 'dris la mi lta na/ /des ni ting 'dzin dkon mchog 'di 'thob bo/ /rtag tu dga' dang mi dga' </text></item>
<item><p>395a6</p><section>mdo sde</section><text>sems snyoms shing / /skyes bu mchog la ston pa lta bu yi/ /'du shes skyed cing dga' bya rtag dga' ba/ /des ni myur du ting 'dzin 'di rtogs so/ /snang ba zad mi </text></item>
<item><p>395a7</p><section>mdo sde</section><text>shes pa mchog gi gter/ /spobs pa phyag rgya tshul ni bye nga brgyas/ /nyi ma'i 'od zer rab rib sel lta bu/ /ye shes 'jug pa'i tshul ni 'dir brjod do/ /nyi ma zla </text></item>
<item><p>395b1</p><section>mdo sde</section><text>ba dang ni skar ma dang / /ji ltar sa dang gangs kyi ri bo dang / /gling bzhi'i bdag po brgya byin tshangs pa dang / /sman pa lta bu'i mdo sde 'di zungs shig /'di ni sems dag </text></item>
<item><p>395b2</p><section>mdo sde</section><text>'di ni las zad byed/ /'di ni bdud rtsi 'di ni 'dud 'dul ba/ /'di ni pha rol sems spyod rdzu 'phrul mig /'di ni sems can thams cad rtogs byed sgra/ /'di ni bskal </text></item>
<item><p>395b3</p><section>mdo sde</section><text>pa khrag khrig dran par byed/ /'di ni dri ba thams cad ma lus zad/ /sangs rgyas phyag rgya 'di ni bde gshegs bstod/ /'di dang ldan pa'i lag tu byang chub gnas/ /ji </text></item>
<item><p>395b4</p><section>mdo sde</section><text>ltar stong nyid rang bzhin 'dir gnas pa/ /de ltar de yis stong nyid 'di rtogs te/ /rtog dang rnam par rtog pa'i spros pa 'di/ /gnyi ga yongs su spangs na chos 'dzin </text></item>
<item><p>395b5</p><section>mdo sde</section><text>yin| |nga ni mya ngan 'das phyi la la zhig /chos 'di rmi lam lta bur blta zhes 'dzer/ /gang chos ma byung sus kyang byas ma yin/ /rang gi shes pas de dag de la rtog /stong </text></item>
<item><p>395b6</p><section>mdo sde</section><text>nyid ma skyes sus kyang byas ma yin/ /ma mthong 'ongs pa ma yin 'pho min na/ /dmigs gnas bdag cag stong nyid legs bslabs zhes/ /'dzer ba de dag chos kyi rkun </text></item>
<item><p>395b7</p><section>mdo sde</section><text>po yin/ /gang dag las ni chos 'di thos nas su/ /mchi ma 'byung zhing ba spu rab g.yos nas/ /de ni byang chub phyir mi ldog ces 'dzer/ /phyi nas bsngags pa ma yin brgya </text></item>
<item><p>396a1</p><section>mdo sde</section><text>dag smra/ /ma rangs khyim du nor mang zad nas ni/ /bde ba'i ched du de dag rab 'byung ste/ /bstan pa 'di la bde ba kun rnyed nas/ /nga yi sras rnams </text></item>
<item><p>396a2</p><section>mdo sde</section><text>la ni spang bar byed/ /byang chub don gnyer kha cig 'dir rab 'byung / /byang chub smra ste byang chub gnas ma yin/ /rgya mtsho chu mtha' phyi mtha' ring ba ltar/ /'dir yang ma </text></item>
<item><p>396a3</p><section>mdo sde</section><text>bsdams byang chub de bzhin no/ /rnyed dang mdza' bo'i khyim la bsten pa'i phyir/ /bdag cag yang dag rab tu byung ba ste/ /spyod lam dang ni dgon pas rnam dag cing / /mkhan po dang </text></item>
<item><p>396a4</p><section>mdo sde</section><text>ni mdza' bos dag ces 'dzer/ /gang dag nga yi bstan 'dir rab byung nas/ /pad+ma chu ltar 'jig rten chos gnas te/ /tshul 'di ji bzhin mdo sde 'dir brtson pa/ /de dag </text></item>
<item><p>396a5</p><section>mdo sde</section><text>nga yi byang chub yang dag srung / /mchog tu dga' ba'i rgyal po khyod bstan gyi/ /blo ngan de dag lta bur bslab mi bya/ /nan tan gyis ni sangs rgyas yon tan thob/ /de phyir rtog </text></item>
<item><p>396a6</p><section>mdo sde</section><text>pa med par rab tu sbyor/ /khrag khrig zhing gi mi rnams ji snyed pas/ /gang+gA'i bye snyed blangs nas btab pa dang /de la bye snyed sa bon ji tsam par/ /'bras bu re re byung bar gyur </text></item>
<item><p>396a7</p><section>mdo sde</section><text>pa yi/ /de lta'i thabs kyis bye ma rgya che ba/ /stong 'gyur du ni yongs su bsgyur byas nas/ /ji snyed zhing rnams mtha' yas rab 'das shing / /gcig ces bya bar mtshan ma </text></item>
<item><p>396b1</p><section>mdo sde</section><text>bzhag gyur la/ /de lta'i tshul gyis snga na yod pa yi/ /bye ma dag ni thams cad zad gyur pa/ /de tsam tshad kyi phyogs bcu ji snyed pa/ /zhing rnams rgyal ba rnams kyis yongs gang </text></item>
<item><p>396b2</p><section>mdo sde</section><text>la| |sangs rgyas re re'ang de snyed dbur gyur te/ /dbu kun la yang de snyed ljags gyur la/ /de dag bskal pa gang+gA'i bye snyed du/ /mdo sde 'dir gnas de yi bsngags brjod </text></item>
<item><p>396b3</p><section>mdo sde</section><text>kyang | |ri rab yungs 'bru nam mkha' rtswa tsam dang / /rgya mtsho las ni thigs cig blangs pa bzhin/ /de ltar de yi yon tan brjod gyur pa/ /de phyir rtog med tshul du rab tu sbyor/ /de </text></item>
<item><p>396b4</p><section>mdo sde</section><text>nas mchog tu dga' ba'i rgyal po dang / 'jam dpal gzhon nur gyur pa la sogs pa sems dpa' dpe med drug cu dang / byams pa dang / seng ge rab snang la sogs pa bskal </text></item>
<item><p>396b5</p><section>mdo sde</section><text>pa bzang po'i byang chub sems dpa' sems dpa' chen po de dag gis bcom ldan 'das la 'di skad ces gsol to/ /bcom ldan 'das/ chos chos zhes bgyi ba'i chos de chos </text></item>
<item><p>396b6</p><section>mdo sde</section><text>gang gi tshig bla dwags lags/ de skad ces gsol pa dang / bcom ldan 'das kyis mchog tu dga' ba'i rgyal po dang / 'jam dpal la sogs pa sems dpa' dpe med drug </text></item>
<item><p>396b7</p><section>mdo sde</section><text>cu dang / byams pa dang / seng ge rab snang la sogs pa bskal pa bzang po'i byang chub sems dpa' sems dpa' chen po de dag la 'di skad ces bka' stsal to/ /rigs kyi bu </text></item>
<item><p>397a1</p><section>mdo sde</section><text>dag |chos chos zhes bya ba'i chos de ni 'gyur ba med cing rnam par rtog pa med pa'i tshig bla dwags so/ /gsol pa/ bcom ldan 'das/ 'gyur ba </text></item>
<item><p>397a2</p><section>mdo sde</section><text>ma mchis shing / rnam par rtog pa ma mchis pa de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag /'gyur ba med cing rnam </text></item>
<item><p>397a3</p><section>mdo sde</section><text>par rtog pa med pa zhes bya ba de ni dmigs pa med pa'i tshig bla dwags so/ /gsol pa/ bcom ldan 'das/ dmigs pa ma mchis pa de yang gang gi tshig bla dwags lags/</text></item>
<item><p>397a4</p><section>mdo sde</section><text>bcom ldan 'das kyis bka' stsal pa/ rigs kyi bu dag /dmigs pa med pa zhes bya ba ni mi zad pa'i tshig bla dwags so/ /gsol pa/ bcom ldan 'das/ mi zad pa </text></item>
<item><p>397a5</p><section>mdo sde</section><text>de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag /mi zad pa zhes bya ba de ni mi skye ba'i tshig bla dwags so/ /gsol pa/ bcom </text></item>
<item><p>397a6</p><section>mdo sde</section><text>ldan 'das/ mi skye ba de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag /mi skye ba zhes bya ba de ni mi 'gog pa'i tshig bla dwags </text></item>
<item><p>397a7</p><section>mdo sde</section><text>so| |gsol pa/ bcom ldan 'das mi 'gog pa de'ang gang gi tshig bla dwags/ bcom ldan 'das kyis bka' stsal pa/ rigs kyi bu dag /mi 'gog pa zhes bya ba de ni </text></item>
<item><p>397b1</p><section>mdo sde</section><text>sdud pa med pa'i tshig bla dwags so/ /gsol pa/ bcom ldan 'das/ sdud pa ma mchis pa de'ang gang gi tshig bla dwags lags/ bcom ldan 'das kyis bka' stsal pa/ rigs </text></item>
<item><p>397b2</p><section>mdo sde</section><text>kyi bu dag /sdud pa med pa zhes bya ba de ni yongs su gzung ba med pa'i tshig bla dwags so/ /gsol pa/ bcom ldan 'das/ yongs su gzung ba ma mchis pa de'ang gang gi </text></item>
<item><p>397b3</p><section>mdo sde</section><text>tshig bla dwags lags/ bcom ldan 'das kyis bka' stsal pa/ rigs kyi bu dag /yongs su gzung ba med pa zhes bya ba de ni gnas med pa'i tshig bla dwags so/ /gsol ba/</text></item>
<item><p>397b4</p><section>mdo sde</section><text>bcom ldan 'das/ gnas ma mchis pa de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag /gnas med pa zhes bya ba de ni 'gyur </text></item>
<item><p>397b5</p><section>mdo sde</section><text>ba med pa'i tshig bla dwags so/ /gsol pa/ bcom ldan 'das/ 'gyur ba ma mchis pa de'ang gang gi tshig bla dwags lags/ bcom ldan 'das kyis bka' stsal pa/ rigs </text></item>
<item><p>397b6</p><section>mdo sde</section><text>kyi bu dag /'gyur ba med pa zhes bya ba de ni 'dus ma byas kyi tshig bla dwags so/ /gsol pa/ bcom ldan 'das/ 'dus ma bgyis pa de'ang gang gi tshig bla dwags lags/</text></item>
<item><p>397b7</p><section>mdo sde</section><text>bcom ldan 'das kyis bka' stsal pa/ rigs kyi bu dag /'dus ma byas zhes bya ba de ni grangs dang bral ba'i tshig bla dwags so/ /gsol pa/ bcom ldan 'das/ grangs dang </text></item>
<item><p>398a1</p><section>mdo sde</section><text>bral bde'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag/ grangs dang bral ba zhes bya ba de ni sems </text></item>
<item><p>398a2</p><section>mdo sde</section><text>med pa'i tshig bla dwags so/ /gsol pa/ bcom ldan 'das sems ma mchis pa de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu </text></item>
<item><p>398a3</p><section>mdo sde</section><text>dag |sems med pa zhes bya ba de ni rnam par rig pa med pa'i tshig bla dwags so/ /gsol pa/ bcom ldan 'das/ rnam par rig pa ma mchis pa de'ang gang gi tshig bla dwags </text></item>
<item><p>398a4</p><section>mdo sde</section><text>lags/ bcom ldan 'das kyis bka' stsal pa/ rigs kyi bu dag /rnam par rig pa med pa zhes bya ba de ni 'du ba med pa'i tshig bla dwags so/ /gsol pa/ bcom ldan </text></item>
<item><p>398a5</p><section>mdo sde</section><text>'das/ 'du ba ma mchis pa de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag /'du ba med pa zhes bya ba de ni bral ba med </text></item>
<item><p>398a6</p><section>mdo sde</section><text>pa'i tshig bla dwags so/ /gsol pa/ bcom ldan 'das/ bral ba ma mchis pa de'ang gang gi tshig bla dwags lags/ bcom ldan 'das kyis bka' stsal pa/ rigs </text></item>
<item><p>398a7</p><section>mdo sde</section><text>kyi bu dag /bral ba med pa zhes bya ba de ni mnyam pa nyid kyi tshig bla dwags so/ /gsol pa/ bcom ldan 'das/ mnyam pa nyid de'ang gang gi tshig bla dwags lags /</text></item>
<item><p>398b1</p><section>mdo sde</section><text>bcom ldan 'das kyis bka' stsal pa/ rigs kyi bu dag /mnyam pa nyid ces bya ba de ni mi mnyam pa med pa'i tshig bla dwags so/ /gsol pa/ bcom ldan 'das/ mi mnyam pa ma </text></item>
<item><p>398b2</p><section>mdo sde</section><text>mchis zhes bgyi ba de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag /mi mnyam pa med pa zhes bya ba de ni gnas pa med pa'i tshig bla dwags </text></item>
<item><p>398b3</p><section>mdo sde</section><text>so| |gsol pa/ bcom ldan 'das/ gnas pa ma mchis pa zhes bgyi ba de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag /gnas pa med pa </text></item>
<item><p>398b4</p><section>mdo sde</section><text>zhes bya ba de ni dngos po med pa'i tshig bla dwags so/ /gsol pa/ bcom ldan 'das/ dngos po ma mchis pa zhes bgyi ba de'ang gang gi tshig bla dwags lags/ bcom ldan 'das kyis </text></item>
<item><p>398b5</p><section>mdo sde</section><text>bka' stsal pa/ rigs kyi bu dag /dngos po med pa zhes bya ba de ni ngo bo nyid med pa'i tshig bla dwags so/ /gsol pa/ bcom ldan 'das/ ngo bo nyid ma mchis zhes bgyi ba de'ang gang gi </text></item>
<item><p>398b6</p><section>mdo sde</section><text>tshig bla dwags lags/ bcom ldan 'das kyis bka' stsal pa/ rigs kyi bu dag/ ngo bo nyid med pa zhes bya ba de ni kun gzhi med pa'i tshig bla dwags so/ /gsol pa/ bcom ldan 'das </text></item>
<item><p>398b7</p><section>mdo sde</section><text>kun gzhi ma mchis zhes bgyi ba de'ang gang gi tshig bla dwags lags/ bcom ldan 'das kyis bka' stsal pa/ rigs kyi bu dag /kun gzhi med pa zhes bya ba de ni mya ngan las </text></item>
<item><p>399a1</p><section>mdo sde</section><text>'das pa'i tshig bla dwags so/ /de nas mchog tu dga' ba'i rgyal po dang / 'jam dpal la sogs pa sems dpa' dpe med drug cu dang / byams pa dang /</text></item>
<item><p>399a2</p><section>mdo sde</section><text>seng ge rab snang la sogs pa bskal pa bzang po'i byang chub sems dpa' sems dpa' chen po de dag gis bcom ldan 'das la 'di skad ces gsol to/ /bcom ldan 'das/</text></item>
<item><p>399a3</p><section>mdo sde</section><text>gal te chos de dag mtshan nyid de lta bu lags na/ bcom ldan 'das/ 'di la chos nub par gyur pa ni gang lags/ bdag gis ni gang bsrung bar bgyi/ de skad ces </text></item>
<item><p>399a4</p><section>mdo sde</section><text>gsol pa dang / bcom ldan 'das kyis mchog tu dga' ba'i rgyal po dang / 'jam dpal la sogs pa sems dpa' dpe med drug cu dang / byams pa dang / seng ge rab </text></item>
<item><p>399a5</p><section>mdo sde</section><text>snang la sogs pa bskal pa bzang po'i byang chub sems dpa' sems dpa' chen po de dag la 'di skad ces bka' stsal to/ /rigs kyi bu dag /byis pa so so'i skye bo rnams </text></item>
<item><p>399a6</p><section>mdo sde</section><text>ni chos chos su 'du shes shing chos su rtog ste/ chos spros par byed do/ /de dag chos su brtags/ chos su spros pas gnyis su ston to/ /gang dag gnyis su ston pa de dag </text></item>
<item><p>399a7</p><section>mdo sde</section><text>chos dang 'gal bar zhugs pa yin mod kyi/ rigs kyi bu/ gang don dam par na 'di la chos sam/ chos dang 'gal ba gang yang mi dmigs so/ /de nas bcom ldan </text></item>
<item><p>399b1</p><section>mdo sde</section><text>'das kyis don de dag bka' stsal nas/ de'i tshe tshigs su bcad pa 'di dag gsungs so/ /kha cig byas pa de nyid 'dus byas te/ /gzhan ni 'dus ma byas 'dzer kha cig </text></item>
<item><p>399b2</p><section>mdo sde</section><text>gzhan/ /chos la dmigs pas gnyi ga'ang rnam rtog ste/ /spros pa de ni dag pa ma yin smra/ /chos ni gang gis ma byas bshig pa med/ /ma mthong ma shes su dang nye ba'ang </text></item>
<item><p>399b3</p><section>mdo sde</section><text>min| |yongs rtog spyod yul mi rigs ldan de dag /de dag thams cad stong zhes tshig tu smra/ /gang zhig stong sems de ni rigs min te/ /'di ltar de yis skye med brtags phyir </text></item>
<item><p>399b4</p><section>mdo sde</section><text>ro| |rnam rtog thams cad bdud kyi zhags pa ste/ /'gyur med chos kyi phyag rgya zhes bya'o/ /med pa'i chos la yongs su rtog pas na/ /byis pa gang yin g.yo ba de yis bcings/ /</text></item>
<item><p>399b5</p><section>mdo sde</section><text>rnam par rtog pa thams cad brag ca 'dra/ /byis pa de dag gnyis su 'dzin pas rtog /shes ldan rnams kyis shes pa gzhar mi rnyed/ /shes ldan las kyang shes pa byung ba </text></item>
<item><p>399b6</p><section>mdo sde</section><text>med| |kun rdzob dag la brten nas 'di bstan te/ /'di la shes dang shes ldan mi dmigs so/ /gal te chos kyi ngo bo 'ga' yod na/ /de ni 'jig phyir chad pa mya ngan </text></item>
<item><p>399b7</p><section>mdo sde</section><text>'da'/ /gal te chos rnams gnas par gyur na ni/ /de tshe mya ngan 'das kun rtag par 'gyur/ /byis pa dag gis spangs dang de bzhin thob/ /byis pas mya ngan 'da' byas </text></item>
<item><p>400a1</p><section>mdo sde</section><text>mtshan nyid med/ /bdag tu dmigs pa dag ni 'dus byas thob/ /mkhas pa yod dang med par 'du shes med/ /rig dang ma rig gnyi ga gnyis </text></item>
<item><p>400a2</p><section>mdo sde</section><text>su med/ /tha snyad tsam ste de la snying po med/ /spros pa mtshan ma spyod yul de dag ni/ /dngos po gzhig phyir mya ngan 'das pa smra/ /sems kyis sems kyi ngo bo nyid mi shes//</text></item>
<item><p>400a3</p><section>mdo sde</section><text>ngo bo nyid kyis sems kyang mi shes te/ /chos rnams thams cad rmi lam ngo bo nyid/ /de ni gnyis su bden zhes kha cig smra/ /skye ba'i chos de bden pa ma yin te/ /'gog </text></item>
<item><p>400a4</p><section>mdo sde</section><text>pa yang ni cung zad bden ma yin/ /sangs rgyas thams cad skye ba'i chos min te/ /de lta'i thabs kyis bden par 'gyur ba yin/ /sangs rgyas ye shes cung zad ma rnyed de/ /</text></item>
<item><p>400a5</p><section>mdo sde</section><text>bstan pa'i chos kyang cung zad bstan pa med/ /sus kyang sems can gang yang bkrol ba med/ /de ltar sangs rgyas mi skye sangs rgyas so/ /gal te 'di ni rang bzhin mya ngan </text></item>
<item><p>400a6</p><section>mdo sde</section><text>'das/ /rgyal ba nyan thos bcas pa de nyid 'gro/ /ther zug chos ni mya ngan 'da' ma yin/ /spros pa med pa nam yang mkhas mi 'gyur/ /gang gis sems can sems can don </text></item>
<item><p>400a7</p><section>mdo sde</section><text>mi mthong / /de ltar 'jig rten kun rdzob sems can bstan/ /sems can yang dag ngo bo nyid mthong na/ /de ni mya ngan 'da' ba gzhi med gnas/ /gang dag 'di la phung </text></item>
<item><p>400b1</p><section>mdo sde</section><text>po bden smra dang / /kha cig srid 'gog lam ni bden zhes 'dzer/ /skye ba med pa bden pa gcig yin na/ /de la kha cig bden pa bzhi zhes 'dzer/ /byang chub snying por 'dug nas </text></item>
<item><p>400b2</p><section>mdo sde</section><text>bden gcig kyang / /grub par ma mthong bzhi lta ga la zhig /de ltar blo gros ngan mang rab byung nas/ /nga yi bstan pa rnam par 'jig par byed/ /dge sbyong yon tan 'tshol bar </text></item>
<item><p>400b3</p><section>mdo sde</section><text>'dod pa dag /ting 'dzin 'di la rab tu sbyar ba'i phyir/ /ma bsdams rnams dang 'dris pa med byas te/ /bse ru lta bur dgon par gnas par bya/ /rkang gnyis dam pa bye ba </text></item>
<item><p>400b4</p><section>mdo sde</section><text>brgyad cu yis/ /'di la rab tu sbyor la dgongs pa mdzad/ /gang dag bden pa mthong ba'i lha mang po/ /de dag nyin dang mtshan du de la srung / /gang dag ting 'dzin blta dka' 'di </text></item>
<item><p>400b5</p><section>mdo sde</section><text>sgom la/ /sangs rgyas kyis ni de yi rmi lam du/ /snang ba gsal ba mtha' yas mi zad pa/ /bsgrub pa 'jug pa'i sgor 'jug sbyin par 'gyur/ /de nas bcom ldan 'das </text></item>
<item><p>400b6</p><section>mdo sde</section><text>kyis 'jam dpal gzhon nur gyur pa la bka' stsal pa/ /'jam dpal/ byang chub sems dpa' sems dpa' chen po sangs rgyas kyi byang chub mngon par rdzogs par 'tshang </text></item>
<item><p>400b7</p><section>mdo sde</section><text>rgya bar 'dod pas ting nge 'dzin 'di la brtson par bya'o/ /byang chub sems dpa' mtshan dang dpe byad bzang po yongs su sgrub par 'dod pas ting nge 'dzin 'di la brtson par </text></item>
<item><p>401a1</p><section>mdo sde</section><text>bya'o/ /byang chub sems dpa' sangs rgyas kyi chos ma 'dres pa bco brgyad thob par 'dod pas ting nge 'dzin 'di la brtson par bya'o/ /byang chub sems dpa' </text></item>
<item><p>401a2</p><section>mdo sde</section><text>stobs dang / mi 'jigs pa dang / byams pa chen po dang / snying rje chen po thob par 'dod pas ting nge 'dzin 'di la brtson par bya'o/ /byang chub sems dpa' sangs rgyas kyi spyan dang /</text></item>
<item><p>401a3</p><section>mdo sde</section><text>rang byung nyid dang / sangs rgyas kyi zhing phun sum tshogs pa dang / tshe phun sum tshogs pa dang / bkod pa phun sum tshogs pa thob par 'dod pas ting nge 'dzin 'di la brtson par bya'o/ /byang </text></item>
<item><p>401a4</p><section>mdo sde</section><text>chub sems dpa' 'khor phun sum tshogs pa dang / gzugs phun sum tshogs pa dang / byang chub sems dpa' mtshan phun sum tshogs pa dang / nyan thos phun sum tshogs pa thob </text></item>
<item><p>401a5</p><section>mdo sde</section><text>par 'dod pas ting nge 'dzin 'di la brtson par bya'o/ /byang chub sems dpa' snang ba dang / ye shes dang / gzungs dang / sems can gyi skad kyi brda dang / rigs pa dang /</text></item>
<item><p>401a6</p><section>mdo sde</section><text>tshul dang / sgo thob par 'dod pas ting nge 'dzin 'di la brtson par bya'o/ /byang chub sems dpa' lam la 'jug pa dang / 'od phun sum tshogs pa dang / so so yang dag </text></item>
<item><p>401a7</p><section>mdo sde</section><text>par rig pa'i stobs bskyed pa dang / rnam par gdon mi za ba'i stobs bskyed pa la mkhas pa thob par 'dod pas ting nge 'dzin 'di la brtson par bya'o/ /byang chub sems </text></item>
<item><p>401b1</p><section>mdo sde</section><text>dpa' spobs pa phun sum tshogs pa dang / lta ba phyin ci ma log pa dang / mnyam pa nyid rtogs par khong du chud par 'dod pas ting nge 'dzin 'di la brtson par bya'o/ /de ci'i phyir </text></item>
<item><p>401b2</p><section>mdo sde</section><text>zhe na/ 'di ltar byang chub sems dpa' ting nge 'dzin 'di la brtson pa ni yon tan gyi phan yon 'di thams cad 'thob bo/ /de ltar byang chub sems dpa' yon tan gyi phan yon </text></item>
<item><p>401b3</p><section>mdo sde</section><text>dang ldan pa ni sangs rgyas zhes bya'o/ /'dren pa zhes bya'o/ /rnam par 'dren pa zhes bya'o/ /yongs su 'dren pa zhes bya'o/ /ston pa zhes bya'o/ /thams cad mkhyen pa zhes bya'o/ /rgyal </text></item>
<item><p>401b4</p><section>mdo sde</section><text>ba zhes bya'o/ /'jig rten gyi mgon po zhes bya'o/ /rang byung zhes bya'o/ /de bzhin gshegs pa zhes bya'o/ /ji ltar smra ba de bzhin byed pa zhes bya'o/ /mnyam pa med pa dang / mi </text></item>
<item><p>401b5</p><section>mdo sde</section><text>mnyam pa dang mnyam pa dang / mtshungs pa med pa zhes bya'o/ /mchog tu smra ba/ yang dag par smra ba/ bde ba smra ba/ dus su smra ba zhes bya'o/ /'dul ba smra ba zhes bya'o/ /bla na med </text></item>
<item><p>401b6</p><section>mdo sde</section><text>pa zhes bya'o/ /mi'i dam pa zhes bya'o/ /de ci'i phyir zhe na/ 'jam dpal/ nges ting nge 'dzin 'di la gnas nas bcom ldan 'das mar me mdzad de bzhin gshegs pa mthong ma </text></item>
<item><p>401b7</p><section>mdo sde</section><text>thag tu byang chub thob bo/ /'jam dpal gyis gsol pa/ gal te bcom ldan 'das de bzhin gshegs pa mar me mdzad gzigs ma thag tu byang chub brnyes nas/ bcom ldan </text></item>
<item><p>402a1</p><section>mdo sde</section><text>'das/ ci'i slad du slar bskal pa grangs ma mchis par 'khor ba na 'khor/ bcom ldan 'das kyis bka' stsal pa/ 'jam dpal/ sangs rgyas kyi bya ba </text></item>
<item><p>402a2</p><section>mdo sde</section><text>byed cing sems can yongs su smin par bya ba dang / sngon gyi smon lam phun sum tshogs pa thob par bya ba'i phyir bskal pa grangs med par 'khor ba na 'khor mod kyi/ 'on kyang /</text></item>
<item><p>402a3</p><section>mdo sde</section><text>'jam dpal/ der ngas byang chub dang / de nyid du yongs su mya ngan las 'das pa bzung ngo / /de nas bcom ldan 'das kyis don 'di nyid rgya cher bstan pa'i phyir de'i tshe tshigs </text></item>
<item><p>402a4</p><section>mdo sde</section><text>su bcad pa 'di dag bka' stsal to/ /'di dang ldan pa 'dren par 'gyur te blo gros mtha' yas blo gros mchog /phyogs bcu'i sangs rgyas bye ba phrag brgya mang po dag gis </text></item>
<item><p>402a5</p><section>mdo sde</section><text>dgongs par 'gyur/ /mdo sde brgya yi tshul dag shin tu rab 'byed bsam yas dpag med de/ /mdo sde 'di la rab tu sbyor ba mi zad gzungs 'thob rnyed par 'gyur//</text></item>
<item><p>402a6</p><section>mdo sde</section><text>'di ni ye shes ting 'dzin rnam par gdon mi za ba skad kun sgo/ /rab tu rtogs dang rnam par grol dang chags med 'dzin pa thams cad zhi/ /mi skye ba dang 'gog dang </text></item>
<item><p>402a7</p><section>mdo sde</section><text>gzhi med mya ngan 'das dang rims nad med/ /stobs dang mtshan dang dpe byad bzang dang rgyal ba'i yon tan kun sgrub pa/ /dbyangs kyi yan lag kun dang sna tshogs </text></item>
<item><p>402b1</p><section>mdo sde</section><text>mtha' yas skad rnams yongs su sbyong / /rjes su rtogs dang tshim pa dang ni sbyong dang 'dzin pa thams cad bral/ /shin tu rnam par shes dang gdon mi za mchog nyon mongs </text></item>
<item><p>402b2</p><section>mdo sde</section><text>thams cad zad/ /mdo sde 'di la rab tu sbyor ba byang chub drung du song ba yin/ /rtse gcig yid kyis mngon sum du na 'di la tshul bzhin rab sbyar la/ /gnyid dang le lo ma </text></item>
<item><p>402b3</p><section>mdo sde</section><text>byed shes kyi khe bde mngon par dga' ma byed/ /rtag tu tshul khrims gnyen dang phrag dog med dang byams pa'i yid du byos/ /dga' ba'i ngang tshul gus dang bcas pas </text></item>
<item><p>402b4</p><section>mdo sde</section><text>ting 'dzin mchog 'di rnyed par 'gyur/ /mnyam sems shin tu bsdams pa drang po rtag tu rnam par dga' ba dang / /gnas med 'dris med shes kyi khe dang bde la pad+ma chu </text></item>
<item><p>402b5</p><section>mdo sde</section><text>bzhin byos/ /ji ltar bya bzhin nga med mos pa brtan zhing sred dang g.yo med pa/ /de ni phyi ma'i dus na gzungs mchog rgyal po 'di ni 'thob par 'gyur/ /stong gsum dag ni rab tu </text></item>
<item><p>402b6</p><section>mdo sde</section><text>g.yos nas lha brgya sil snyan dkrol bar byed/ /nam mkha' las ni byug pa gos dang phye ma dag dang rgyal mtshan brgya/ /mdzes phreng mgul rgyan rna cha zla gam dung dang rkang </text></item>
<item><p>402b7</p><section>mdo sde</section><text>gdub do shal brgya/ /nor bu mu tig dpung rgyan gtsug rgyan sor gdub sna tshogs 'thob bar byed/ /lha dang lha yi bu mo klu dang dri za 'dab bzang tshogs mang po/ /nam mkha' </text></item>
<item><p>403a1</p><section>mdo sde</section><text>lding dang lha min dbang po dge bsnyen dge slong brgya mang dang / /de bzhin dge slong ma dang dge bsnyen ma ni mang po dga' 'gyur langs/ /rang gi gos </text></item>
<item><p>403a2</p><section>mdo sde</section><text>dag dang ni rgyan rnams phul nas byang chub sems bskyed do/ /chos 'di shin tu bstan tshe sems can mang po byang chub zhugs pa dang / /kha cig phyir mi ldog par gyur pa bstan </text></item>
<item><p>403a3</p><section>mdo sde</section><text>cing tshad gzung nus ma yin/ /dgra bcom nyid du btul bar gyur ba mtha' yas gang+gA'i bye ma snyed/ /'dren pa blta phyir zhing ni brgya nas lhags pa de dag dga' nas dong //</text></item>
<item><p>403a4</p><section>mdo sde</section><text>bcom ldan 'das kyis chos kyi rnam grangs 'di bshad pa na/ sems can grangs med pa bla na med pa yang dag par rdzogs pa'i byang chub tu yang dag par zhugs so/ /byang </text></item>
<item><p>403a5</p><section>mdo sde</section><text>chub sems dpa' khrag khrig phrag brgyad cu ni bla na med pa yang dag par rdzogs pa'i byang chub las phyir mi ldog par gyur to/ /byang chub sems dpa' bye ba phrag drug </text></item>
<item><p>403a6</p><section>mdo sde</section><text>cu dang / 'bum phrag gsum ni de bzhin gshegs pa'i ye shes kyi phyag rgya'i ting nge 'dzin 'di thob bo/ /dge slong dang / dge slong ma dang / dge bsnyen dang / dge bsnyen </text></item>
<item><p>403a7</p><section>mdo sde</section><text>ma dpag tu med pa dang / sems can tshad med pa dag gis ni dgra bcom pa nyid thob bo/ /phyogs bcu'i 'jig rten gyi khams nas 'dus pa'i byang chub sems dpa' </text></item>
<item><p>403b1</p><section>mdo sde</section><text>de dag thams cad kyis ni de bzhin gshegs pa'i ye shes kyi phyag rgya'i ting nge 'dzin 'di thob bo/ /bcom ldan 'das kyis de skad ces bka' stsal nas/ nyan thos chen po de dag </text></item>
<item><p>403b2</p><section>mdo sde</section><text>dang | mchog tu dga' ba'i rgyal po dang / 'jam dpal la sogs pa sems dpa' dpe med drug cu dang / byams pa dang / seng ge rab snang dang / snang byed la thug pa'i bar la </text></item>
<item><p>403b3</p><section>mdo sde</section><text>sogs pa bskal pa bzang po'i byang chub sems dpa' sems dpa' chen po thams cad dang / phyogs bcu'i 'jig rten gyi khams nas 'dus pa'i byang chub sems dpa' sems </text></item>
<item><p>403b4</p><section>mdo sde</section><text>dpa' chen po dang / rgyal po'i btsun mo dpal bzang dang / gser mchog snang dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig </text></item>
<item><p>403b5</p><section>mdo sde</section><text>rten yi rangs te/ bcom ldan 'das kyis gsungs pa la mngon par bstod do/ /'phags pa de bzhin gshegs pa'i ye shes kyi phyag rgya'i ting nge 'dzin ces bya ba theg pa chen po'i mdo </text></item>
<item><p>403b6</p><section>mdo sde</section><text>rdzogs so// //rgya gar gyi mkhan po dzin mi tra dang / mu ni warma dang / dA na shI la dang / zhus chen gyi lo tsA ba ban+de ye shes sdes bsgyur cing zhus te skad gsar bcad kyis kyang bcos nas gtan la phab </text></item>
<item><p>403b7</p><section>mdo sde</section><text>pa|| ||rgya gar skad du AR+ya shU rang ga ma sa mA d+hi nA ma ma hA yA na sU tra/ bod skad du/ 'phags pa dpa' bar 'gro ba'i ting nge 'dzin ces bya ba theg pa chen po'i mdo/ bam po dang po/ sangs rgyas dang byang </text></item>
<item><p>404a1</p><section>mdo sde</section><text>chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na/ bya </text></item>
<item><p>404a2</p><section>mdo sde</section><text>rgod kyi phung po'i ri la dge slong sum khri nyis stong gi dge slong gi dge 'dun chen po mngon par shes pas mngon par shes pa sha stag dang thabs gcig tu bzhugs so/ /</text></item>
<item><p>404a3</p><section>mdo sde</section><text>byang chub sems dpa' bdun khri nyis stong dang yang thabs gcig ste/ thams cad kyang mngon par shes pa'i ye shes thob pa/ gzungs kyis mi brjed pa'i chos dang ldan pa/</text></item>
<item><p>404a4</p><section>mdo sde</section><text>spobs pa mi zad pa'i chos dang ldan pa/ ting nge 'dzin la shin tu gnas pas mi g.yo ba/ shes rab kyi mig sgrub pa shes pa la mkhas pa/ bzod pa thob pa/ gzungs </text></item>
<item><p>404a5</p><section>mdo sde</section><text>kyi tshul thob pa/ chos zab mo'i tshul la zhugs pa/ bskal pa grangs med pa bye ba tshar phyin pa/ smon lam phun sum tshogs pa/ bdud dang / phyir rgol ba bcom pa/ sangs </text></item>
<item><p>404a6</p><section>mdo sde</section><text>rgyas kyi zhing bkod pa chen po dang ldan pa yongs su bzung ba/ byams pa chen po'i go cha bgos pa/ snying rje chen po yongs su bzung ba/ brtson 'grus chen pos rtul ba/ tshig </text></item>
<item><p>404a7</p><section>mdo sde</section><text>thams cad kyi nges pa'i tshig ston pa shes pa la mkhas pa/ spyod pa yongs su dag pa/ rnam par thar pa'i sgo gsum la gnas pa/ ye shes dus gsum la ma chags pa thob </text></item>
<item><p>404b1</p><section>mdo sde</section><text>pa| khams gsum las mngon par byung ba/ sangs rgyas dang / chos la mos pa mang ba/ chos kyi 'khor lo skor ba/ sgra thogs pa med pa/ sgra yid du 'ong bas go bar byed pa/ spyod </text></item>
<item><p>404b2</p><section>mdo sde</section><text>lam thams cad yongs su brtags pa ma yin pa/ dkris pa dang bral ba/ mtshan gyis legs par brgyan pa/ sems can thams cad yongs su mi gtong ba'i go cha ba gos pa/</text></item>
<item><p>404b3</p><section>mdo sde</section><text>dran pa dang / blo gros dang / rtogs pa dang ldan pa/ ngo tsha shes pa dang / brtan pa dang ldan pa sha stag la/ 'di lta ste/ byang chub sems dpa' sems dpa' chen po thogs pa </text></item>
<item><p>404b4</p><section>mdo sde</section><text>med par chos kyi 'khor lo skor ba dang / byang chub sems dpa' sems dpa' chen po sems bskyed ma thag tu chos kyi 'khor lo skor ba dang / byang chub sems dpa' sems dpa' </text></item>
<item><p>404b5</p><section>mdo sde</section><text>chen po sgrib pa med pa'i chos kyi 'khor lo bskor ba dang / byang chub sems dpa' sems dpa' chen po mig gtsang zhing dri ma med par yongs su sbyong ba dang / byang chub sems dpa' </text></item>
<item><p>404b6</p><section>mdo sde</section><text>sems dpa' chen po kun nas ldang ba thams cad rnam par sel ba dang / byang chub sems dpa' sems dpa' chen po dga' ba dang / dad pa'i spyod lam ston pa dang / byang chub </text></item>
<item><p>404b7</p><section>mdo sde</section><text>sems dpa' sems dpa' chen po mtshan dam pa bkod pa'i rgyal po'i blo gros dang / byang chub sems dpa' sems dpa' chen po sems can thams cad mi slu ba'i blo dang ldan </text></item>
<item><p>405a1</p><section>mdo sde</section><text>pa dang / byang chub sems dpa' sems dpa' chen po yon tan rgya mtsho mtha' yas pa'i blo gros dang / byang chub sems dpa' sems dpa' </text></item>
<item><p>405a2</p><section>mdo sde</section><text>chen po 'du shes ldog pa shes pa la mkhas pa dang / byang chub sems dpa' sems dpa' chen po brtson 'grus brtan zhing rtul ba rtag tu legs par brtsams pa dang /</text></item>
<item><p>405a3</p><section>mdo sde</section><text>byang chub sems dpa' sems dpa' chen po rtag tu mnyam par gzhag cing dbang po mi g.yeng ba dang / byang chub sems dpa' sems dpa' chen po rab tu dga' ba'i </text></item>
<item><p>405a4</p><section>mdo sde</section><text>sgra 'byin pa'i dbyangs dang / byang chub sems dpa' sems dpa' chen po lha thams cad kyis bstod pa dang / byang chub sems dpa' sems dpa' chen po gzungs kyi dbang phyug gi </text></item>
<item><p>405a5</p><section>mdo sde</section><text>rgyal po dang / byang chub sems dpa' sems dpa' chen po spobs pa'i rgyal po dang / byang chub sems dpa' sems dpa' chen po spobs pa'i rgyan bkod pa'i rgyal po dang / byang </text></item>
<item><p>405a6</p><section>mdo sde</section><text>chub sems dpa' sems dpa' chen po 'jam dpal gzhon nur gyur pa dang / byang chub sems dpa' sems dpa' chen po byams pa dang / byang chub sems dpa' sems dpa' chen po </text></item>
<item><p>405a7</p><section>mdo sde</section><text>lhun po'i rtse 'dzin brtsegs pa'i rgyal po dang / byang chub sems dpa' sems dpa' chen po yon tan rin po che bkod pa rgya mtsho'i blo gros dang / byang chub sems dpa' sems </text></item>
<item><p>405b1</p><section>mdo sde</section><text>dpa' chen po brtson 'grus chen po dang / byang chub sems dpa' sems dpa' chen po bkod pa chen po'i blo gros dang / byang chub sems dpa' sems dpa' chen po rin po che </text></item>
<item><p>405b2</p><section>mdo sde</section><text>chen po'i tog dang / byang chub sems dpa' sems dpa' chen po 'od kyi tog dang / byang chub sems dpa' sems dpa' chen po 'od dpal dang / byang chub sems dpa' sems </text></item>
<item><p>405b3</p><section>mdo sde</section><text>dpa' chen po 'od bkod dang / byang chub sems dpa' sems dpa' chen po dad ldan dang / byang chub sems dpa' sems dpa' chen po mchog tu dga' ba'i rgyal po dang / byang </text></item>
<item><p>405b4</p><section>mdo sde</section><text>chub sems dpa' sems dpa' chen po mthu brtan dang / byang chub sems dpa' sems dpa' chen po blo gros brtan pa dang / de dag la sogs pa byang chub sems dpa' sum khri </text></item>
<item><p>405b5</p><section>mdo sde</section><text>nyis stong dang thabs gcig go /gang yang stong gsum gyi stong chen po'i 'jig rten gyi khams 'di na gnas pa'i brgya byin dang / tshangs pa dang / 'jig rten skyong ba dang / de ma </text></item>
<item><p>405b6</p><section>mdo sde</section><text>yin pa gzhan yang lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa/</text></item>
<item><p>405b7</p><section>mdo sde</section><text>gzi brjid che ba/ gzi brjid che ba che zhing che ba 'ongs shing lhags pa/ dge ba'i rtsa ba bskyed pa/ rgya chen po la mos pa de dag thams cad kyang 'khor der tshogs shing 'khod </text></item>
<item><p>406a1</p><section>mdo sde</section><text>par gyur to/ /de nas byang chub sems dpa' sems dpa' chen po blo gros brtan pa 'khor de nyid du 'dus par gyur te 'dug pa de 'di snyam du sems </text></item>
<item><p>406a2</p><section>mdo sde</section><text>te| gang bdag gis de bzhin gshegs pa dgra bcom pa yang dag par rdzogs pa'i sangs rgyas la ji lta bu'i zhu ba zhus pas sangs rgyas kyi rigs kyang yongs su 'dzin par </text></item>
<item><p>406a3</p><section>mdo sde</section><text>'gyur ba dang / chos kyi rigs kyang yongs su bsrung bar 'gyur ba dang / dge 'dun gyi rigs kyang shin tu yongs su 'dzin par 'gyur ba dang / bdud kyi gnas thams cad kyang mog </text></item>
<item><p>406a4</p><section>mdo sde</section><text>mog por byas par 'gyur ba dang / gang zag lhag pa'i nga rgyal can rnams kyang shin tu tshar chod par 'gyur ba dang / sems can dge ba'i rtsa ba ma bskyed pa rnams kyang dge </text></item>
<item><p>406a5</p><section>mdo sde</section><text>ba'i rtsa ba bskyed par 'gyur ba dang / sems can dge ba'i rtsa ba bskyed pa rnams kyang dge ba'i rtsa ba rgyas par 'phel bar 'gyur ba dang / sems can gang dag byang chub tu sems ma </text></item>
<item><p>406a6</p><section>mdo sde</section><text>bskyed pa de dag kyang byang chub tu sems bskyed par 'gyur ba dang / sems can gang dag byang chub tu sems bskyed pa de dag kyang phyir mi ldog par 'gyur ba dang / gang dag phyir mi </text></item>
<item><p>406a7</p><section>mdo sde</section><text>ldog pa de dag kyang myur du bla na med yang dag par rdzogs pa'i byang chub mngon par rdzogs par 'tshang rgya bar 'gyur ba dang / sems can dmigs pa can thams cad dang / bdag </text></item>
<item><p>406b1</p><section>mdo sde</section><text>tu mngon par zhen pa rnams kyang lta ba de dag las bskyod par 'gyur ba dang / sems can dman pa la mos pa rnams kyang sangs rgyas kyi chos rgya chen po la mos par 'gyur ba </text></item>
<item><p>406b2</p><section>mdo sde</section><text>dang | sems can rgya chen po la mos pa rnams kyang mgu zhing mchog tu dga' bar 'gyur ba de lta bu'i zhu ba kun zhu bar bya'o snyam mo/ /de nas byang chub sems dpa' sems </text></item>
<item><p>406b3</p><section>mdo sde</section><text>dpa' chen po blo gros brtan pa stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal </text></item>
<item><p>406b4</p><section>mdo sde</section><text>mo sbyar ba btud nas bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na/ bcom ldan </text></item>
<item><p>406b5</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/ /de skad ces gsol pa dang / bcom ldan 'das kyis </text></item>
<item><p>406b6</p><section>mdo sde</section><text>byang chub sems dpa' blo gros brtan pa la 'di skad ces bka' stsal to/ /blo gros brtan pa/ dris pa lung bstan pa'i phyir khyod la de bzhin gshegs pas rtag tu skabs phye yi/</text></item>
<item><p>406b7</p><section>mdo sde</section><text>blo gros brtan pa/ khyod ci dang ci 'dod pa de bzhin gshegs pa la zhus shig dang / zhu ba zhus pa de dang de'i lung bstan pas ngas khyod kyi sems rangs par bya'o/ /de skad ces bka' </text></item>
<item><p>407a1</p><section>mdo sde</section><text>stsal pa dang / bcom ldan 'das la byang chub sems dpa' sems dpa' chen po blo gros brtan pas 'di skad ces gsol to/ /bcom ldan 'das/</text></item>
<item><p>407a2</p><section>mdo sde</section><text>byang chub sems dpa' sems dpa' chen po ting nge 'dzin gang la gnas na myur du bla na med pa yang dag par rdzogs pa'i byang chub mngon par rdzogs 'tshang rgya bar 'gyur ba </text></item>
<item><p>407a3</p><section>mdo sde</section><text>dang | sangs rgyas bcom ldan 'das rnams dang mi 'bral bar 'gyur ba dang / phyogs bcur snang ba'i phyir snang ba chen po thob par 'gyur ba dang / bdud thams cad tshar </text></item>
<item><p>407a4</p><section>mdo sde</section><text>gcad pa'i phyir shes rab rgya chen po grags pas rnam par 'phrul bar 'gyur ba dang / rang byung gi chos thob pa'i phyir ye shes la dbang du 'gyur ba dang / ma bstan pa'i ye </text></item>
<item><p>407a5</p><section>mdo sde</section><text>shes dang ldan pa'i phyir gzhan gyi dring la 'jog par mi 'gyur ba dang / phyi ma'i mtha'i bskal pa bye bar ston pa'i phyir spobs pa rgyun mi 'chad par 'gyur ba dang / tshe bskal ba dpag </text></item>
<item><p>407a6</p><section>mdo sde</section><text>tu med par 'dzin pa'i byir rdzu 'phrul gyi rkang pa thob par 'gyur ba dang / sems can nyan thos kyi theg pa'i chos la mos pa rnams la nyan thos kyi theg pa ston par 'gyur ba dang / sems </text></item>
<item><p>407a7</p><section>mdo sde</section><text>can rang sangs rgyas kyi theg pa'i chos la mos pa rnams la rang sangs rgyas kyi theg pa bston par 'gyur ba dang / sems can theg pa chen po'i chos la mos pa rnams la sangs </text></item>
<item><p>407b1</p><section>mdo sde</section><text>rgyas kyi theg pa ston par 'gyur ba dang / nyan thos kyi chos rnams kyang 'tshal cing 'chad la nyan thos kyi nges par gyur pa la'ang mi 'jug pa dang / rang sangs rgyas kyi chos rnams </text></item>
<item><p>407b2</p><section>mdo sde</section><text>kyang 'tshal cing 'chad la rang sangs rgyas kyi nges par 'gyur pa la'ang mi 'jug pa dang / sangs rgyas kyi chos rnams kyang 'tshal cing 'chad la shin tu yongs su mya ngan las 'das pa'ang </text></item>
<item><p>407b3</p><section>mdo sde</section><text>thob par mi bgyid pa dang / nyan thos kyi kha dog dang / gzugs dang / rtags dang / cha byad rnams kyang ston la byang chub kyi sems dang yang mi 'bral ba dang / rang sangs rgyas kyi </text></item>
<item><p>407b4</p><section>mdo sde</section><text>kha dog dang / gzugs dang / rtags dang / cha byad rnams kyang ston la sangs rgyas kyi thugs rje chen po dang yang mi 'bral ba dang / sa bcu'i stobs bskyed pa dang ldan pa'i </text></item>
<item><p>407b5</p><section>mdo sde</section><text>phyir sgyu ma lta bu'i ting nge 'dzin gyis nges par byung bas de bzhin gshegs pa'i gzugs dang / kha dog dang / cha byad kyang ston pa dang / srid pa tha ma dang ldan pas dga' ldan </text></item>
<item><p>407b6</p><section>mdo sde</section><text>gyi gnas rab na gnas par yang gda' ba dang / dge ba'i rtsa ba'i stobs bskyed pa'i phyir mngal du 'jug pa dang / btsas pa dang / mngon par 'byung ba dang / dka' ba spyod pa dang /</text></item>
<item><p>407b7</p><section>mdo sde</section><text>bdud 'dul ba dang / byang chub kyi snying po'ang ston pa dang / shes rab kyi stobs bskyed pa'i phyir byang chub kyang rnam par 'tshang rgya ba dang / gsol ba gdab pa dang / chos kyi </text></item>
<item><p>408a1</p><section>mdo sde</section><text>'khor lo bskor ba'ang ston pa nas ye shes kyi stobs bskyed pa'i phyir sangs rgyas kyi yongs su mya ngan las 'da' ba'i bar du'ang yongs su ston pa dang /</text></item>
<item><p>408a2</p><section>mdo sde</section><text>ting nge 'dzin gyi stobs bskyed pa'i phyir lus 'jig par yang ston pa dang / smon lam gyi stobs bskyed pa'i phyir dam pa'i chos rab tu 'jig par 'gyur ba'ang ston pa'i ting nge </text></item>
<item><p>408a3</p><section>mdo sde</section><text>'dzin de gang yang mchis sam/ bcom ldan 'das/ byang chub sems dpa' sems dpa' chen po ting nge 'dzin gang la gnas na sangs rgyas kyi zhing thams cad kyi yon tan </text></item>
<item><p>408a4</p><section>mdo sde</section><text>bkod pa rnam par sprul pa'ang ston cing gzugs su mthong ba thams cad kyang ston la/ shin tu yongs su mya ngan las 'das pas yongs su mya ngan las 'da' bar yang mi 'gyur </text></item>
<item><p>408a5</p><section>mdo sde</section><text>ba'i ting nge 'dzin de gang lags/ de skad ces gsol ba dang / bcom ldan 'das kyis byang chub sems dpa' blo gros brtan pa la 'di skad ces bka' stsal to/ /blo gros </text></item>
<item><p>408a6</p><section>mdo sde</section><text>brtan pa/ legs so/ /legs so/ /yang blo gros brtan pa/ khyod skye bo mang po la phan pa dang / skye bo mang po la bde ba dang / 'jig rten la snying brtse ba dang / skye bo phal po </text></item>
<item><p>408a7</p><section>mdo sde</section><text>che dang / lha dang mi rnams kyi don dang / phan pa dang / bde ba dang / da ltar dang / ma 'ongs pa'i byang chub sems dpa' rnams yongs su gzung ba'i phyir zhugs te/ blo gros </text></item>
<item><p>408b1</p><section>mdo sde</section><text>brtan pa/ khyod de bzhin gshegs pa la don de zhu bar sems pa legs so/ /legs so/ /'di ltar/ blo gros brtan pa/ khyod ni sngon gyi rgyal ba la bya ba byas pa/ dge ba'i rtsa ba bskyed </text></item>
<item><p>408b2</p><section>mdo sde</section><text>pa| sangs rgyas bye ba khrag khrig brgya stong mang po la bsnyen bkur byas pa/ theg pa chen po 'di la yongs su sbyang ba byas pa/ theg pa thams cad kyi nges par 'byung ba'i lam rnams </text></item>
<item><p>408b3</p><section>mdo sde</section><text>su nges par byung ba/ bdud dang / nyon mongs pa dang / phyir rgol ba bcom pa/ chos la phan gdags pa'i phyir sangs rgyas kyi chos la rang dbang yod pa'i ye shes dang ldan pa/ byang </text></item>
<item><p>408b4</p><section>mdo sde</section><text>chub sems dpa'i ye shes yang dag par 'dzin du 'jug pa/ byang chub sems dpa' yongs su sdud pa/ sangs rgyas thams cad kyi chos kyi mdzod 'dzin pa'o/ /'di ltar/ blo gros brtan pa/ khyod </text></item>
<item><p>408b5</p><section>mdo sde</section><text>ni sangs rgyas bcom ldan 'das gang+gA'i klung gi bye ma snyed la zhu ba zhus pa'i lung bstan pa tshar phyin pa'o/ /blo gros brtan pa/ ngas ni skyes bu dam pa khyod lta bu theg pa chen po la yang </text></item>
<item><p>408b6</p><section>mdo sde</section><text>dag par zhugs pa go cha chen po bgos pa ma gtogs par 'khor 'di na/ lha'am/ klu'am/ gnod sbyin nam/ dri za'am/ lha ma yin nam/ nam mkha' lding ngam/ mi'am ci'am/</text></item>
<item><p>408b7</p><section>mdo sde</section><text>lto 'phye chen po'am/ mi'am/ mi ma yin pa'am/ nyan thos kyi theg pa la yang dag par zhugs pa'am/ rang sangs rgyas kyi theg pa la yang dag par zhugs pa'ang rung ste/ gang </text></item>
<item><p>409a1</p><section>mdo sde</section><text>de bzhin gshegs pa la don 'di 'dri nus pa de ma mthong ngo / /blo gros brtan pa/ /de'i phyir legs par rab tu nyon la yid la zungs shig dang /</text></item>
<item><p>409a2</p><section>mdo sde</section><text>byang chub sems dpa' sems dpa' chen po ting nge 'dzin gang dang ldan na yon tan gyi bye brag de dag dang / de bas kyang shin tu ches khyad par du 'phags pa gzhan dag kyang </text></item>
<item><p>409a3</p><section>mdo sde</section><text>thob par 'gyur ba'i ting nge 'dzin de ngas khyod la bstan to/ /bcom ldan 'das/ legs so zhes gsol nas/ byang chub sems dpa' blo gros brtan pa bcom ldan 'das </text></item>
<item><p>409a4</p><section>mdo sde</section><text>kyi ltar nyan pa dang / bcom ldan 'das kyis 'di skad ces bka' stsal to/ /blo gros brtan pa/ dpa' bar 'gro ba'i ting nge 'dzin ces bya ba yod de/ byang chub sems dpa' </text></item>
<item><p>409a5</p><section>mdo sde</section><text>sems dpa' chen po dag ting nge 'dzin de la gnas na/ sangs rgyas kyi zhing thams cad kyi yon tan bkod pa rnam par sprul pa'ang ston la shin tu yongs su mya ngan las </text></item>
<item><p>409a6</p><section>mdo sde</section><text>'da' bar yang mi 'gyur/ gzugs su ston pa thams cad kyang ston la gzugs kyi de bzhin nyid las chos rnams 'khrugs par yang mi byed/ sangs rgyas kyi zhing thams </text></item>
<item><p>409a7</p><section>mdo sde</section><text>cad du'ang 'gro la sangs rgyas kyi zhing sna tshogs su 'du shes pa'ang med/ sangs rgyas thams cad dang phrad par yang 'gyur la chos kyi dbyings tha dad par yang mi byed/ spyod </text></item>
<item><p>409b1</p><section>mdo sde</section><text>pa thams cad du'ang snang la de dag la spyod pa yongs su dag pa'ang shes/ lha dang / mi thams cad kyi bdag po'ang yongs su 'dzin la de dag rgyags shing bag med par 'gyur </text></item>
<item><p>409b2</p><section>mdo sde</section><text>ba'ang mi skyed/ bdud kyi yul thams cad kyang ston la bdud kyi las la gnas pa'ang ma yin/ khams gsum thams cad du'ang spyod la chos kyi dbyings kyi rang bzhin shes pa </text></item>
<item><p>409b3</p><section>mdo sde</section><text>las kyang mi g.yo/ 'chi bar yang mi 'gyur/ skye bar yang mi 'gyur/ 'gro ba thams cad du'ang skye la 'gro ba sna tshogs su 'du shes pa'ang ma yin/ chos kyi tshig rab tu dbye ba </text></item>
<item><p>409b4</p><section>mdo sde</section><text>thams cad kyang ston la yi ge mnyam pa nyid dang / chos kyi tshul rtogs pa las kyang mi g.yo/ gcig tu mnyam par yang bzhag la sems can yongs su smin par byed par </text></item>
<item><p>409b5</p><section>mdo sde</section><text>spyod par yang snang la mi zad pa dang / mi skye ba la bzod pa dang yang ldan pa chos rnams kyi skye ba dang / 'gog pa'ang rnam par 'jog /thams cad du ma zhum pa'i phyir seng ge'i </text></item>
<item><p>409b6</p><section>mdo sde</section><text>rtsal gyis kyang 'gro zhing 'jig rten pa dang / 'jig rten las 'das pa'i bya ba thams cad na'ang snang la pad+ma bzhin du mi chags pa'i phyir rtag tu chos kyi kun dga' mchog la </text></item>
<item><p>409b7</p><section>mdo sde</section><text>dga' zhing mos par yang 'gyur ro/ /de nas nyan thos chen po de dag dang / brgya byin dang / tshangs pa dag dang / 'jig rten skyong ba dag dang / lha'i bu dag dang / thams </text></item>
<item><p>410a1</p><section>mdo sde</section><text>cad dang ldan pa'i 'khor de 'di snyam du sems te/ bdag cag gis dpa' bar 'gro ba'i ting nge 'dzin gyi ming tsam yang sngon ma thos na/ rgya cher rnam par </text></item>
<item><p>410a2</p><section>mdo sde</section><text>phye zhing bshad pa lta ci smos te/ gang bdag cag gis dpa' bar 'gro ba'i ting nge 'dzin gyi ming thos pas na bdag cag gis rnyed pa legs par rnyed do/ /bdag cag 'khor 'dir </text></item>
<item><p>410a3</p><section>mdo sde</section><text>legs par 'ongs so/ /bdag cag gis de bzhin gshegs pa legs par mthong ngo / /byang chub sems dpa'i theg pa pa'i rigs kyi bu'am/ rigs kyi bu mo gang dag dpa' </text></item>
<item><p>410a4</p><section>mdo sde</section><text>bar 'gro ba'i ting nge 'dzin rnam par phye ste bshad pa 'di thos nas mos shing yid ches la dad pa de dag the tshom med par bla na med pa yang dag par rdzogs pa'i byang chub las phyir </text></item>
<item><p>410a5</p><section>mdo sde</section><text>mi ldog par 'gyur na/ gang dag thos nas len pa dang / 'dzin pa dang / klog pa dang / kun chub par byed pa dang / gzhan dag la'ang rgya cher ston pa dang / de bzhin nyid du </text></item>
<item><p>410a6</p><section>mdo sde</section><text>nan tan byed pa lta ci smos snyam mo/ /de nas brgya byin dag dang / tshangs pa dag dang / 'jig rten skyong ba dag dang / lha'i bu de dag 'di snyam du sems te/ gang bdag </text></item>
<item><p>410a7</p><section>mdo sde</section><text>cag gis de bzhin gshegs pa la mchod pa bya ba'i phyir khri gang la bzhugs nas/ de bzhin gshegs pa dpa' bar 'gro ba'i ting nge 'dzin 'di ston pa'i chos kyi khri/ skyes </text></item>
<item><p>410b1</p><section>mdo sde</section><text>bu dam pa'i khri/ bkod pa chen po'i khri/ chos kyi 'khor lo chen po bskor ba'i khri'i seng ge'i khri nges par bsham par bya'o snyam mo/ /khri de la de bzhin gshegs pa bzhugs nas dpa' </text></item>
<item><p>410b2</p><section>mdo sde</section><text>par 'gro ba'i ting nge 'dzin 'di 'chad par 'gyur ro snyam mo/ /de nas lha'i bu re re zhing yang bdag ni de bzhin gshegs pa'i seng ge'i khri shom gyi gzhan ni ma yin no snyam mo/ /de </text></item>
<item><p>410b3</p><section>mdo sde</section><text>nas lha'i bu dag dang / brgya byin dang / tshangs pa dang / 'jig rten skyong ba de dag gis de bzhin gshegs pa la mchod pa bya ba'i phyir rang rang gis seng ge'i khri sna tshogs pa/ blta </text></item>
<item><p>410b4</p><section>mdo sde</section><text>na sdug pa/ 'phang mtho ba/ rgya che ba/ yangs pa/ ras bcos bu rgya stong du ma bting ba/ steng gi bar snang las rin po che'i gdugs dang / rgyal mtshan dang / dra bas g.yogs </text></item>
<item><p>410b5</p><section>mdo sde</section><text>pa| khor khor yug tu rin po che'i stegs bus bskor ba/ g.yas g.yon du rin po che'i shing ljon pa du mas brgyan pa/ dar gyi lnga ldi bres pa/ mu tig gi phreng ba dbyangs pa/</text></item>
<item><p>410b6</p><section>mdo sde</section><text>gdugs dang / rgyal mtshan dang / ba dan sgreng ba/ bla bre bres pa/ gser gyi dril bu g.yer kha'i dra bas g.yogs pa/ me tog sna tshogs bkram pa/ gser dang / dngul dang /</text></item>
<item><p>410b7</p><section>mdo sde</section><text>mu tig dang / nor bus brgyan pa/ rnam pa thams cad kyi mchog dang ldan pa'i rgyan gyi bkod pas legs par brgyan pa/ gser phye bkram pa/ lha'i tsan+dan dang / spos dang </text></item>
<item><p>411a1</p><section>mdo sde</section><text>phreng ba dang / phye ma dang / byug pa dang / spos thams cad kyis bsgos pa/ me tog sna tshogs gtor ba/ snying po dam pa dang ldan pa'i phog por nas </text></item>
<item><p>411a2</p><section>mdo sde</section><text>bdug pa bshams par gyur te/ de ltar de'i skad cig than cig yud tsam la de bzhin gshegs pa la mchod pa'i las bya ba'i phyir seng ge'i khri bye ba khrag khrig brgya stong </text></item>
<item><p>411a3</p><section>mdo sde</section><text>phrag brgyad cu rtsa bzhi bshams par gyur kyang 'khor dang sa chen po la sgrib par yang mi byed/ lha'i bu gcig gis lha'i bu gcig shos kyi khri bshams pa'ang ma mthong ste/ lha'i </text></item>
<item><p>411a4</p><section>mdo sde</section><text>bu re re zhing yang bdag gis bcom ldan 'das kyi seng ge'i khri bshams pas bdag gi seng ge'i khri la de bzhin gshegs pa bzhugs te/ dpa' bar 'gro ba'i ting nge 'dzin </text></item>
<item><p>411a5</p><section>mdo sde</section><text>'di 'chad par shes so/ /de nas brgya byin dang / tshangs pa dang / 'jig rten skyong ba dag dang / de ma yin pa'i lha'i bu gzhan dag gis kyang bcom ldan 'das kyi seng ge'i </text></item>
<item><p>411a6</p><section>mdo sde</section><text>khri bshams nas/ bcom ldan 'das la 'di skad ces gsol to/ /bcom ldan 'das/ bdag gi seng ge'i khri 'di la bzhugs te/ dpa' bar 'gro ba'i ting nge 'dzin </text></item>
<item><p>411a7</p><section>mdo sde</section><text>'di bshad du gsol/ /de nas bcom ldan 'das kyis de'i tshe ji lta bu'i rdzu 'phrul mngon par 'du bya ba mngon par mdzad pas/ seng ge'i khri bye ba khrag khrig brgya stong phrag brgyad </text></item>
<item><p>411b1</p><section>mdo sde</section><text>cu rtsa bzhi po de la sangs rgyas bye ba khrag khrig brgya stong phrag brgyad cu rtsa bzhi mngon par sprul nas/ seng ge'i khri de dag thams cad la de bzhin gshegs pa dag bzhugs </text></item>
<item><p>411b2</p><section>mdo sde</section><text>par snang ba de 'dra ba'i rdzu 'phrul mngon par 'du bya ba mngon par mdzad nas/ de na lha'i bu re re zhing bdag bdag gi seng ge'i khri de nyid la de bzhin gshegs pa bzhugs par mthong </text></item>
<item><p>411b3</p><section>mdo sde</section><text>gi phan tshun du gcig gis gcig gi khri ni ma mthong ste/ de na brgya byin re re zhing brgya byin gnyis pa la/ kye grogs po/ de bzhin gshegs pa kho bo'i seng ge'i khri la bzhugs kyi </text></item>
<item><p>411b4</p><section>mdo sde</section><text>ltos shig ces ston to/ /gnyis pa'ang gsum pa la/ kye grogs po/ de bzhin gshegs pa kho bo'i seng ge'i khri la bzhugs kyi ltos shig ces smra'o/ /de bzhin du brgya byin dang /</text></item>
<item><p>411b5</p><section>mdo sde</section><text>tshangs pa dang / 'jig rten skyong ba de dag thams cad dang / lha de dag thams cad kyang phan tshun gcig la gcig /kye grogs po dag /de bzhin gshegs pa kho bo'i seng ge'i </text></item>
<item><p>411b6</p><section>mdo sde</section><text>khri la bzhugs kyi ltos shig ces ston to/ /de na re re zhing yang re re dag la de bzhin gshegs pa dpa' bar 'gro ba'i ting nge 'dzin 'chad pa kho bo'i seng ge'i khri la bzhugs kyi khyod </text></item>
<item><p>411b7</p><section>mdo sde</section><text>kyi la ni ma yin no zhes de skad ces smra'o/ /de nas bcom ldan 'das kyis brgya byin dang / tshangs pa dang / 'jig rten skyong ba de dag dang / lha'i bu de dag gdul ba'i dbang dang / dpa' </text></item>
<item><p>412a1</p><section>mdo sde</section><text>bar 'gro ba'i ting nge 'dzin 'di'ang brtsam pa tsam bstan pa dang / theg pa chen po yongs su bsdu ba'ang bstan pa'i phyir de'i tshe ci nas kyang brgya byin </text></item>
<item><p>412a2</p><section>mdo sde</section><text>dang | tshangs pa dang / 'jig rten skyong ba thams cad dang / lha'i bu de dag gis seng ge'i khri bye ba khrag khrig brgya stong phrag brgyad cu rtsa bzhi po de dag la sangs rgyas bye ba khrag </text></item>
<item><p>412a3</p><section>mdo sde</section><text>khrig brgya stong phrag brgyad cu rtsa bzhi bzhugs par mthong ba de lta bu'i ltas bstan to/ /de na 'khor de dag thams cad ngo mtshar du gyur nas bdag bdag gi stan de dag las </text></item>
<item><p>412a4</p><section>mdo sde</section><text>langs te/ thams cad kyis thal mo sbyar nas de bzhin gshegs pa la phyag btsal te/ tshig 'di skad ces legs so/ /legs so/ /'di ltar de bzhin gshegs pas </text></item>
<item><p>412a5</p><section>mdo sde</section><text>lha'i bu 'di dag gi bsam pa yongs su rdzogs par mdzad pa ni ngo mtshar te/ sangs rgyas bcom ldan 'das rnams kyi yul bsam gyis mi khyab bo zhes smras so/ /de ltar lha'i </text></item>
<item><p>412a6</p><section>mdo sde</section><text>bu ji snyed kyis sangs rgyas kyi seng ge'i khri bshams pa de dag thams cad kyis de bzhin gshegs pa'i rnam par 'phrul pa'i cho 'phrul 'di lta bu 'di mthong nas/ thams cad </text></item>
<item><p>412a7</p><section>mdo sde</section><text>kyis bla na med pa yang dag par rdzogs pa'i byang chub tu sems bskyed nas tshig 'di skad ces/ bcom ldan 'das/ bdag cag ni de bzhin gshegs pa la mchod pa bgyi </text></item>
<item><p>412b1</p><section>mdo sde</section><text>pa dang / sems can thams cad kyi sdug bsngal zhi bar bgyi ba dang / dam pa'i chos yongs su gzung ba dang / sangs rgyas kyi tshul rgyun mi 'chad par bgyi ba'i slad du bla na med pa </text></item>
<item><p>412b2</p><section>mdo sde</section><text>yang dag par rdzogs pa'i byang chub tu sems bskyed do/ /bcom ldan 'das/ ji ltar da ltar na/ de bzhin gshegs pa dgra bcom pa yang dag par rdzogs pa'i sangs rgyas rnam </text></item>
<item><p>412b3</p><section>mdo sde</section><text>par 'phrul pa de bzhin du bdag cag kyang ma 'ongs pa'i dus na sangs rgyas kyi yul la gnas te/ rnam par 'phrul bar bgyi'o/ /de nas bcom ldan 'das kyis lha'i bu de dag la </text></item>
<item><p>412b4</p><section>mdo sde</section><text>legs so zhes bya ba byin te/ legs so/ /legs so/ /lha'i bu dag /de de bzhin no/ /lha'i bu dag /ji skad smras pa de bzhin te/ gang sems can thams cad kyi sdug bsngal </text></item>
<item><p>412b5</p><section>mdo sde</section><text>zhi bar bya ba dang / dam pa'i chos yongs su gzung ba dang / sangs rgyas kyi tshul rgyun mi 'chad par bya ba'i phyir bla na med pa yang dag par rdzogs pa'i byang chub tu sems bskyed </text></item>
<item><p>412b6</p><section>mdo sde</section><text>pa de ni de bzhin gshegs pa la mchod pa'i dam pa yin no/ /de nas tshangs pa'i 'khor de'i nang nas tshangs pa mnyam pa nyid la gnas pa zhes bya bas bcom ldan 'das </text></item>
<item><p>412b7</p><section>mdo sde</section><text>la 'di skad ces gsol to/ /de bzhin gshegs pa yang dag pa gang bdag gi seng ge'i khri la bzhugs pa lags sam/ gang gzhan gyi seng ge'i khri la bzhugs pa </text></item>
<item><p>413a1</p><section>mdo sde</section><text>lags/ de skad ces gsol pa dang / bcom ldan 'das kyis tshangs pa mnyam pa nyid la gnas pa la 'di skad ces bka' stsal to/ /tshangs pa/</text></item>
<item><p>413a2</p><section>mdo sde</section><text>chos thams cad ni bdag po med pa'i phyir sgyu ma lta bur byung ba/ rnam par sgrub pas nye bar gnas pa'i mtshan nyid byed pa med pa/ yongs su rtog pa las byung ba ste/</text></item>
<item><p>413a3</p><section>mdo sde</section><text>de dag ni ji lta ji ltar 'dod pa de lta de ltar rnam par sgrub bo/ /tshangs pa/ de bzhin gshegs pa 'di dag thams cad ni yang dag pa ma yin no/ /tshangs pa/ ji ltar </text></item>
<item><p>413a4</p><section>mdo sde</section><text>na de bzhin gshegs pa 'di dag thams cad yang dag pa ma yin zhe na/ 'di dag ni bden pa ma yin te/ 'di dag ni mi bden bas na de'i phyir 'di dag ni yang </text></item>
<item><p>413a5</p><section>mdo sde</section><text>dag pa ma yin no/ /byung ba ma yin/ 'byung bar 'gyur ba'ang ma yin pas na/ de'i phyir 'di dag ni yang dag pa ma yin no/ /de dag ni 'byung ba chen pos ma bsdus </text></item>
<item><p>413a6</p><section>mdo sde</section><text>pas na/ de'i phyir 'di dag ni yang dag pa ma yin no/ /'di dag ni phung pos ma bsdus/ khams kyis ma bsdus/ skye mched kyis ma bsdus pas na/ de'i phyir 'di dag ni yang dag </text></item>
<item><p>413a7</p><section>mdo sde</section><text>pa ma yin no/ /'di dag ni yang dag pa ma yin/ skyes pa ma yin/ byung ba ma yin pas na/ de'i phyir 'di dag ni yang dag pa ma yin no/ /'di dag ni yang dag pa ma yin te/</text></item>
<item><p>413b1</p><section>mdo sde</section><text>thog ma ji lta bar tha mtshar yang de bzhin/ bar du'ang de bzhin pas na de'i phyir 'di dag ni yang dag pa ma yin no/ /tshangs pa/ de bzhin gshegs pa 'di dag thams cad ni </text></item>
<item><p>413b2</p><section>mdo sde</section><text>mnyam pa ste khyad par med do/ /gsol pa/ bcom ldan 'das/ ci'i slad dun de bzhin gshegs pa 'di dag thams cad mnyam ste khyad par ma mchis pa lags/ bcom </text></item>
<item><p>413b3</p><section>mdo sde</section><text>ldan 'das kyis bka' stsal pa/ tshangs pa/ de bzhin gshegs pa 'di dag ni gzugs kyi de bzhin nyid kyis mnyam/ tshor ba dang / 'du shes dang / 'du byed dang /</text></item>
<item><p>413b4</p><section>mdo sde</section><text>rnam par shes pa'i de bzhin nyid kyis mnyam pas na de'i phyir 'di dag ni mnyam mo/ /tshangs pa/ de bzhin gshegs pa 'di dag thams cad ni thog ma'i mtha'i de bzhin </text></item>
<item><p>413b5</p><section>mdo sde</section><text>nyid kyis mnyam/ tha ma'i mtha'i de bzhin nyid kyis mnyam/ da ltar byung ba'i de bzhin nyid kyis mnyam mo/ /tshangs pa/ de bzhin gshegs pa 'di dag ni sgyu ma'i chos </text></item>
<item><p>413b6</p><section>mdo sde</section><text>kyi de bzhin nyid kyis mnyam/ mig yor gyi chos kyi de bzhin nyid kyis mnyam pas na/ de'i phyir 'di dag ni mnyam mo/ /tshangs pa/ de bzhin gshegs pa 'di dag ni ma </text></item>
<item><p>413b7</p><section>mdo sde</section><text>'ongs pa'i de bzhin nyid kyis mnyam/ da ltar byung ba'i de bzhin nyid kyis mnyam /ma chags pa'i de bzhin nyid kyis mnyam pas na de'i phyir 'di dag ni mnyam pa zhes </text></item>
<item><p>414a1</p><section>mdo sde</section><text>bya'o/ /chos thams cad gang dang mnyam pa 'di dag kyang de dang mnyam/ sems can thams cad gang dang mnyam pa 'di dag kyang de dang mnyam /</text></item>
<item><p>414a2</p><section>mdo sde</section><text>sangs rgyas thams cad gang dang mnyam pa 'di dag kyang de dang mnyam/ sangs rgyas kyi zhing thams cad gang dang mnyam pa 'di dag kyang de dang mnyam pas na/ tshangs pa /</text></item>
<item><p>414a3</p><section>mdo sde</section><text>de bzhin gshegs pa 'di dag ni mnyam pa nyid las mi 'da' ste/ de'i phyir 'di dag ni mnyam mo/ /tshangs pa/ de bas na de bzhin gshegs pa 'di dag ni mnyam pa nyid </text></item>
<item><p>414a4</p><section>mdo sde</section><text>las ma 'das te/ de'i phyir 'di dag ni mnyam mo/ /tshangs pa/ de lta bas na de ltar de bzhin gshegs pas chos thams cad mnyam par mngon par rdzogs par sangs </text></item>
<item><p>414a5</p><section>mdo sde</section><text>rgyas te/ de'i phyir de bzhin gshegs pa chos thams cad kyi mnyam pa nyid la gnas pa zhes bya'o/ /de nas bcom ldan 'das la tshangs pa mnyam pa nyid la gnas </text></item>
<item><p>414a6</p><section>mdo sde</section><text>pas 'di skad ces gsol to/ /bcom ldan 'das/ de bzhin gshegs pa ni de ltar chos thams cad kyi mnyam pa nyid mngon par rdzogs par sangs rgyas la/ gzugs </text></item>
<item><p>414a7</p><section>mdo sde</section><text>kyi sku yongs su grub pa'ang sems can rnams la ston pa ngo mtshar to/ /bcom ldan 'das kyis bka' stsal pa/ tshangs pa/ de ni sngon dpa' bar 'gro ba'i ting nge 'dzin sbyangs </text></item>
<item><p>414b1</p><section>mdo sde</section><text>pa'i khyad par yin te/ de'i phyir de bzhin gshegs pa de ltar chos thams cad kyi mnyam pa nyid mngon par rdzogs par sangs rgyas nas/ gzugs kyi sku yongs su grub </text></item>
<item><p>414b2</p><section>mdo sde</section><text>pa'ang sems can rnams la ston to/ /de bzhin gshegs pa la blta ba bstan pa 'di bshad pa na/ tshangs pa mnyam pa nyid la gnas pas chos la rjes su mthun pa'i </text></item>
<item><p>414b3</p><section>mdo sde</section><text>bzod pa thob bo/ /lha'i bu khris kyang chos la rjes su mthun pa'i bzod pa thob par gyur to/ /de nas bcom ldan 'das kyis de 'dra ba'i rdzu 'phrul bsdus nas/ de bzhin gshegs </text></item>
<item><p>414b4</p><section>mdo sde</section><text>pa'i sku de dag thams cad mi snang bar byas pa dang / 'khor de dag thams cad kyis de bzhin gshegs pa gcig pu mthong ngo / /de nas bcom ldan 'das kyis byang chub sems </text></item>
<item><p>414b5</p><section>mdo sde</section><text>dpa' blo gros brtan pa la bka' stsal pa/ blo gros brtan pa/ dpa' bar 'gro ba'i ting nge 'dzin ni byang chub sems dpa' sa dang po la gnas pas mi 'thob/ sa gnyis pa </text></item>
<item><p>414b6</p><section>mdo sde</section><text>la gnas pas ma yin/ sa gsum pa la gnas pas ma yin/ sa bzhi pa la gnas pas ma yin/ sa lnga pa la gnas pa ma yin/ sa drug pa la gnas pas ma yin/ sa bdun </text></item>
<item><p>414b7</p><section>mdo sde</section><text>pa la gnas pas ma yin/ sa brgyad pa la gnas pas ma yin/ byang chub sems dpa' sa dgu pa la gnas pas mi 'thob kyi/ blo gros brtan pa/ dpa' bar 'gro ba'i ting </text></item>
<item><p>415a1</p><section>mdo sde</section><text>nge 'dzin ni byang chub sems dpa' sa bcu pa la gnas pas 'thob bo/ /blo gros brtan pa/ de la dpa' bar 'gro ba'i ting nge 'dzin de gang zhe na/ 'di </text></item>
<item><p>415a2</p><section>mdo sde</section><text>lta ste/ nam mkha'i khams bzhin du sems bskyed pa shin tu yongs su sbyang ba byas pa dang / sems can thams cad kyi sems la rtog pa mngon sum du gyur pa dang / sems </text></item>
<item><p>415a3</p><section>mdo sde</section><text>can thams cad kyi dbang po mchog dang / mchog ma yin pa shes pa dang / gnas dang / gnas ma yin pa la rnam par lta ba mngon sum du gyur pa dang / las rnam par 'byed </text></item>
<item><p>415a4</p><section>mdo sde</section><text>pa thams cad la las kyi rnam par smin pa la 'jug pa shes pa dang / mos pa sna tshogs la 'jug pa mi brjed pa dang / khams sna tshogs dang / khams du ma dag mngon sum </text></item>
<item><p>415a5</p><section>mdo sde</section><text>du gyur pa dang / tshangs pa'i dbyangs dang / ting nge 'dzin gyis rnam par rtse ba dang / rdo rje lta bu'i ting nge 'dzin mthong zhing shes pa dang / ting nge 'dzin dang / snyoms par </text></item>
<item><p>415a6</p><section>mdo sde</section><text>'jug pa thams cad gcig tu gyur pa dang / thams cad du 'gro ba'i shes pas rnam par lta ba dang / sngon gyi gnas rjes su dran pa'i shes pa la sgrib pa med pa dang / lha'i </text></item>
<item><p>415a7</p><section>mdo sde</section><text>mig thogs pa med pas mthong ba dang / zag pa zad par bya ba dang / spang bar bya ba'i phyir dus gcig tu 'thob pa shes pa dang / gzugs dang / /gzugs med pa'i mnyam </text></item>
<item><p>415b1</p><section>mdo sde</section><text>pa nyid la 'jug pa shes pa dang / gzugs thams cad ston cing rnam par 'phrul pas rnam par rtse ba dang / sgra skad thams cad brag ca'i sgra dang mnyam pa dang / dbyangs kyi yan lag </text></item>
<item><p>415b2</p><section>mdo sde</section><text>rnam par dag pa dang / gzungs la 'jug pa shes pa dang / sems can thams cad legs par bshad pas tshim par byed pa dang / so so ci rigs par chos 'chad pa dang /</text></item>
<item><p>415b3</p><section>mdo sde</section><text>dus dang dus ma yin pa la rnam par lta ba dang / dbang po 'gyur ba shes pa dang / chos 'chad pa don med pa ma yin pa dang / yang dag pa'i mtha' la 'jug pa shes pa dang /</text></item>
<item><p>415b4</p><section>mdo sde</section><text>sems can thams cad rab tu gzung ba dang / tshar gcad pa la mkhas pa shes pa dang / pha rol tu phyin pa thams cad yongs su rdzogs pa dang / spyod lam ma brtags pa </text></item>
<item><p>415b5</p><section>mdo sde</section><text>dang | rtog pa dang / rnam par rtog pa dang / yongs su rtog pa thams cad yang dag par bcom pa dang / chos kyi dbyings tha mi dad pa mnyam pa'i ngos la 'jug pa shes pa </text></item>
<item><p>415b6</p><section>mdo sde</section><text>dang | de bzhin gshegs pa thams cad kyi zhabs kyi drung du skad cig gis lus ston pa dang / de bzhin gshegs pa thams cad kyis chos bshad pa 'dzin cing mi brjed pa </text></item>
<item><p>415b7</p><section>mdo sde</section><text>dang | mig yor lta bu'i lus 'jig rten gyi khams thams cad du rnam par 'phrul ba dang / theg pa thams cad kyi nges par 'byung ba ston pa la mkhas pa dang / theg pa </text></item>
<item><p>416a1</p><section>mdo sde</section><text>chen po las mi nyams pa dang / dkon mchog gsum gyi rigs 'dzin pa dang / phyi ma'i mtha'i mur thug pa'i bskal por go cha sra zhing yongs </text></item>
<item><p>416a2</p><section>mdo sde</section><text>su mi skyo ba dang / skye ba'i gnas thams cad du ci rigs par byed pa ston pa dang / sems can thams cad yongs su smin par bya ba shes pa la mkhas pa dang / nyan thos </text></item>
<item><p>416a3</p><section>mdo sde</section><text>dang | rang sangs rgyas thams cad kyi ye shes kyis gting dpag dka' ba dang / dbyangs kyi yan lag thams cad mngon par sgrub pa bstan pa shes pa dang / chos thams </text></item>
<item><p>416a4</p><section>mdo sde</section><text>cad las mngon par 'phags pa'i gnas shes pa dang / bskal pa gcig tu bskal pa grangs med pa 'jug pa dang / bskal pa grangs med pa la bskal pa gcig 'jug </text></item>
<item><p>416a5</p><section>mdo sde</section><text>pa dang / zhing thams cad du zhing gcig yang dag par 'du zhing 'jug pa dang / zhing gcig la zhing thams cad ston pa shes pa dang / skra'i khyon gcig la sangs rgyas </text></item>
<item><p>416a6</p><section>mdo sde</section><text>kyi zhing bsam gyis mi khyab pa'i 'du shes su gyur pa 'jug pa shes pa dang / sems can gcig gi lus la sems can thams cad kyi lus yang dag par 'du zhing 'jug </text></item>
<item><p>416a7</p><section>mdo sde</section><text>pa shes pa dang / sangs rgyas kyi zhing thams cad nam mkha' dang mnyam pa nyid du rtogs pa dang / rang gi lus la sangs rgyas kyi zhing ma lus pa thams cad rgyas par 'gengs </text></item>
<item><p>416b1</p><section>mdo sde</section><text>pa dang / rang gi lus lus thams cad kyi rjes su 'jug pa dang / chos thams cad mtshan nyid med par rtogs pa la mkhas pa dang / thabs thams cad la mkhas pa dang /</text></item>
<item><p>416b2</p><section>mdo sde</section><text>thabs thams cad la mkhas pa'i bya ba shes pa dang / sgra skad gcig byung bas chos kyi dbyings thams cad du grags pa dang / tshig gcig la brtsams nas bskal pa grangs </text></item>
<item><p>416b3</p><section>mdo sde</section><text>med par 'chad pa dang / chos thams cad sangs rgyas kyi chos su rtogs pa dang / chos kyi tshig rab tu dbye ba thams cad bstan pa la mkhas pa shes pa dang / 'gre ba dang / 'gre </text></item>
<item><p>416b4</p><section>mdo sde</section><text>pa ma yin pa la mkhas pa shes pas rnam par dpyod pa dang / zung gi rim pa dang / snrel zhi'i rgyud bstan pa shes pa dang / bdud kyi lam thams cad las yang dag par </text></item>
<item><p>416b5</p><section>mdo sde</section><text>'da' ba shes pa dang / thabs chen po la mkhas pas shes rab dang / ye shes kyi 'od zer gtong ba dang / lus dang / ngag dang / yid kyi las ye shes sngon du 'gro ba </text></item>
<item><p>416b6</p><section>mdo sde</section><text>dang | mngon par 'du mi byed pa'i rdzu 'phrul mngon du gyur cing thob pa dang / so so yang dag par rig pa bzhis sems can gyi khams thams cad tshim par byed pa dang /</text></item>
<item><p>416b7</p><section>mdo sde</section><text>chos kyi dbyings thams cad kyis kras par rnam par 'phrul pa ston pa dang / bsdu ba'i dngos po bzhis sems can thams cad yongs su 'dzin pa dang / 'jig rten gyi khams </text></item>
<item><p>417a1</p><section>mdo sde</section><text>thams cad du sems can gyi tha snyad thams cad rtogs pa dang / sgyu ma lta bu'i chos sgrub pa la the tshom med pa dang / skye ba thams cad la dbang thob pa </text></item>
<item><p>417a2</p><section>mdo sde</section><text>yongs su rdzogs pa dang / yo byad la dbang thob pa dang / sems can thams cad bsam pa bzhin du tshim par byed pa dang / tshul khrims 'chal pa dang / tshul khrims </text></item>
<item><p>417a3</p><section>mdo sde</section><text>dang ldan pa la sbyin gnas su sems mnyam pa dang / byang chub sems dpa'i gsang ba thams cad thob pa dang / 'jig rten gyi khams thams cad du 'ong zer gtong ba </text></item>
<item><p>417a4</p><section>mdo sde</section><text>dang | thams cad mkhyen pa'i rgya mtsho dug can pa gting dpag dka' ba shes pa dang / sems dang / chu dang / me dang / rlung dang mnyam pa dang / tshig bstan pa </text></item>
<item><p>417a5</p><section>mdo sde</section><text>thams cad la chos kyi 'khor lo skor ba dang / de bzhin gshegs pa'i sa la 'jug pa dang / ma bstan par rang gis bzod pa dang / ye shes thob pa dang / rin po </text></item>
<item><p>417a6</p><section>mdo sde</section><text>che lta bu'i sems bskyed bas kun nas nyon mongs pa thams cad kyi dri mas mi gos pa dang / spu gcig gi khung bur chu'i phung po thams cad chud par byed la/ chu na gnas </text></item>
<item><p>417a7</p><section>mdo sde</section><text>pa'i sems can la'ang gnod par mi 'gyur ba dang / dge ba'i rtsa ba tshad med pa'i bsod nams gsog pa'i snying po yongs su bsngo ba la mkhas pa'i bya ba shes pa dang /</text></item>
<item><p>417b1</p><section>mdo sde</section><text>sems can thams cad kyi spyod pa dang / 'phrul pa la ye shes thogs pa med pa dang / sangs rgyas kyi chos thams cad mngon par rdzogs par byang chub pa la dbugs 'byin pa thob pa dang / rang </text></item>
<item><p>417b2</p><section>mdo sde</section><text>gi lus kyi smon lam gyis sems can 'dzin pa'i spyod pa'i gnas rgyun ma bcad pa kun tu ston pa dang / sangs rgyas thams cad kyi spyod yul la 'jug pa dang / de bzhin gshegs pa'i </text></item>
<item><p>417b3</p><section>mdo sde</section><text>ye shes la rnam par lta ba mngon sum du gyur pa dang / de bzhin gshegs pa'i gsang ba la 'jug pa dang / rtse ba dang / dga' ba dang / longs spyod thams cad kun tu ston pa dang / sems </text></item>
<item><p>417b4</p><section>mdo sde</section><text>zhi zhing rab tu zhil nye bar zhi ba dang / thos pa tshad med pa 'dzin pa rdzogs pa dang / thos pa thams cad kyi nan tan rgyun mi gcod pa dang / 'jig rten gyi bya ba rnam pa sna tshogs kyi rjes su </text></item>
<item><p>417b5</p><section>mdo sde</section><text>'jug pa dang / 'jig rten gyi chos thams cad kyis mi gos pa dang / bskal pa grangs med pa snga dro gcig tu byin gyis rlob cing chos 'chad pa dang / spyod lam thams cad du </text></item>
<item><p>417b6</p><section>mdo sde</section><text>lkug pa dang / grum po dang / rna ba mi gsang ba dang / glen pa dang / 'on pa dang / long ba ston cing sems can yongs su smin par byed pa dang / lce'i dbang pos sangs rgyas kyi </text></item>
<item><p>417b7</p><section>mdo sde</section><text>zhing ma lus pa thams cad khebs bar byed pa dang / sangs rgyas med pa'i 'jig rten gyi khams su sangs rgyas 'byung ba ston pa dang / lag na rdo rje 'bum rtag tu phyi bzhin du </text></item>
<item><p>418a1</p><section>mdo sde</section><text>'brang ba dang / sangs rgyas thams cad kyi byang chub rang byung gi ye shes la rnam par lta ba mngon sum du gyur pa dang / rtag par 'du shes pa'i </text></item>
<item><p>418a2</p><section>mdo sde</section><text>sems can rnams la sreg pa'i bskal pa ston pa dang / tshe'i tshad bskal pa tshad med pa bye ba khrag khrig pa rgya stong du byin gyis rlob pa dang / sems kyi skad cig thang cig yud </text></item>
<item><p>418a3</p><section>mdo sde</section><text>tsam la sangs rgyas kyi zhing thams cad ston cing 'gro ba shes pa dang / nyan thos dang / rang sangs rgyas thams cad kyi spyod la ma ston pa dang / byang chub sems dpa'i spyod pa thams </text></item>
<item><p>418a4</p><section>mdo sde</section><text>cad rgyun mi gcod pa dang / zhi zhing rab tu zhi la nye bar zhi ba dang / mtshan ma med pa la gnas pa dang / sil snyan dang / pheg rdob pa dang / rol mo'i sgra dbyangs 'byin </text></item>
<item><p>418a5</p><section>mdo sde</section><text>pa dang / de bya bzhin gshegs pa thams cad la blta ba dang / bsnyen bkur bya ba dang / mchod par bya ba rgyun mi gcod pa dang / thos pa dang / mthong ba dang / phyag bya </text></item>
<item><p>418a6</p><section>mdo sde</section><text>ba dang / 'dod pa dang / 'gro ba dang / bstan pa dang / rjes su dran par byas te/ sems can mtha' yas pa/ tshad med pa/ yongs su smin par byed pa dang / sems kyi skad </text></item>
<item><p>418a7</p><section>mdo sde</section><text>cig sems kyi skad cig la 'dul ba'i sems can ji ltar yongs su smin pa la mngon par rdzogs par byang chub pa dang / rnam par grol pa ston pa dang / byang chub sems dpa' </text></item>
<item><p>418b1</p><section>mdo sde</section><text>dag mngal du 'jug pa dang / btsas pa dang / mngon par 'byung ba dang / dka' ba spyod pa dang / byang chub kyi snying por 'gro ba dang / bdud 'dul ba dang / byang chub mngon par rdzogs </text></item>
<item><p>418b2</p><section>mdo sde</section><text>par 'tshang rgya ba dang / chos kyi 'khor lo bskor ba dang / mya ngan las 'da' ba chen po dang / lus 'jig pa'ang ston la byang chub sems dpa'i chos nyid de'ang mi gtong zhing </text></item>
<item><p>418b3</p><section>mdo sde</section><text>shin tu phung po med par yang mya ngan las mi 'da' ba 'di ni/ blo gros brtan pa/ dpa' bar 'gor ba'i ting nge 'dzin ces bya ste/ 'di ni dpa' bar 'gro ba'i ting nge 'dzin gyi yul lo/ /</text></item>
<item><p>418b4</p><section>mdo sde</section><text>gzhan yang dpag tu med pa dag yod do/ /de la 'di skad ces bya ste/ ji ltar nam mkha' dag gyur cing / /rdul gyis gos par mi 'gyur bzhin/ /dpa' 'gro ting 'dzin gnas pa yang /</text></item>
<item><p>418b5</p><section>mdo sde</section><text>yid ni de ltar sgom par byed/ /gang phyir lus can thams cad kyi/ /rnam par bcas pa'i sems shes pa/ /des na 'di ni bdag nyid che/ /de yi mtshan mar rab tu shes/ /dpa' </text></item>
<item><p>418b6</p><section>mdo sde</section><text>'gro rtogs par khong chud pas/ /sems can dag gi dbang po rnams/ /rno ba dag dang rtul ba dang / /gnas dang gnas ma yin pa shes/ /lus kun rnam par phye ba dang / /rnam </text></item>
<item><p>418b7</p><section>mdo sde</section><text>par smin pa sna tshogs dang / /sems can rnams kyi mos pa yang / /bde gshegs sras des shes par 'gyur/ /sems can khams ni mkhas pa la/ /de ni chags par 'gyur </text></item>
<item><p>419a1</p><section>mdo sde</section><text>ba med/ /gang phyir de yis mi rmongs pas/ /tshangs dbyangs ting 'dzin shes par 'gyur/ /rdo rje snying po'i ting nge 'dzin/ /sra ba des ni shes gyur nas//</text></item>
<item><p>419a2</p><section>mdo sde</section><text>ting nge 'dzin la mnyam gzhan ste/ /lag na 'dug bzhin mthong bar 'gyur/ /chos rnams kun gyis lam gyur pa/ /thams cad du ni gang 'gro ba'i/ /dam pa thub pas bshad </text></item>
<item><p>419a3</p><section>mdo sde</section><text>pa ste/ /de dag 'dis ni rtogs par 'gyur/ /de nas de yi sngon gyi gnas/ /shes pa la ni 'jug par 'gyur/ /lha mig dri ma med pa yis/ /'gro ba dag ni mthong bar </text></item>
<item><p>419a4</p><section>mdo sde</section><text>'gyur/ /zag pa dag ni zad byas kyang / /mkhas de mya ngan 'da' mi byed/ /gzugs yod pa dang gzugs med pa'i/ /mtshan nyid gcig pa mnyam pa shes/ /ji ltar </text></item>
<item><p>419a5</p><section>mdo sde</section><text>sgyu ma'i mkhan po dag /sna tshogs rnam par rtse ba ltar/ /dpa' bo des ni gzugs kun kyang / /ting nge 'dzin gyis rim gyis ston/ /sgra kun gyi ni mnyam pa nyid/ /brag </text></item>
<item><p>419a6</p><section>mdo sde</section><text>ca lta bu rnam dag dang / /sems can kun gyi skad rnams kyang / /skad cig tsam gyis des shes so/ /gzungs dang ye shes ldan pas na/ /skad kyi byed la myur du 'jug </text></item>
<item><p>419a7</p><section>mdo sde</section><text>sgra dbyangs kyi ni thog ma'i mtha'/ /ji lta bzhin du rtogs par 'gyur/ /rdul med dran dang blo gros kyis/ /thub pa gshegs par myur du 'jug /legs bshad pas </text></item>
<item><p>419b1</p><section>mdo sde</section><text>ni sems can la/ /sdig pa med pa yid dga' byed/ /sems can rnams la ci rigs par/ /dgra bcom pa ni chos 'chad de/ /mi yi dus dang dus ma yin/ /blos ni rnam par </text></item>
<item><p>419b2</p><section>mdo sde</section><text>rtog par byed/ /ji ltar dbang po rnams 'byung ba/ /de lta nyid du phyi phyir zhing / /cho ga bzhin du shes gyur nas/ /brtan pa dam pa don yod ston/ /yang dag mtha' ni phra ba nyid/ /nad </text></item>
<item><p>419b3</p><section>mdo sde</section><text>dang gral bas rtogs par 'gyur/ /sems can bsdus dang char bcad la/ /dus rnams kun tu mkhas par 'gyur/ /rtog dang rnam par rtog kun bcom/ /kun tu rtog pas ma bsgribs </text></item>
<item><p>419b4</p><section>mdo sde</section><text>pa| |pha rol phyin pa'i pha rol thob/ /spyod lam la ni mi rtog go /chos dbyings 'dres pa med pa yang / /ye shes kyis ni rtogs par 'gyur/ /sangs rgyas gang dag phyogs </text></item>
<item><p>419b5</p><section>mdo sde</section><text>bzhugs pa/ /skad cig tu yang kun tu snang / /de bzhin gshegs pa thams cad kyi/ /chos bstan gang dang ci yod pa/ /de kun shes rab ldan pas len/ /rmongs pa dag </text></item>
<item><p>419b6</p><section>mdo sde</section><text>tu 'gyur pa med/ /mi g.yor lta bu'i lus rnams kyis/ /zhing kun du yang snang bar 'gyur/ /nad med theg pa thams cad pa/ /blo ldan na sangs rgyas bzhin du 'chad/ /brtul </text></item>
<item><p>419b7</p><section>mdo sde</section><text>zhugs brtan par gyur pa de/ /theg chen de las mi nyams te/ /dkon mchog gsum rigs gnas bya'i phyir/ /de ltar rnam pa gsum du 'chad/ /phyi ma'i mthar ni go bgos </text></item>
<item><p>420a1</p><section>mdo sde</section><text>kyang / /de ni skyo bar mi 'gyur te/ /snying rje las ni byung ba ste/ /sems can ris ni kun na snang / /shin tu blo dang ldan pa yis/ /skye ba'i mtshan nyid </text></item>
<item><p>420a2</p><section>mdo sde</section><text>kun bstan te/ /mkhas pas sems can thams cad ni/ /myur du yongs su smin par byed/ /sems can kun gyi bsam pa dang / /sems kyi spyod yul shes pas na/ /de bas </text></item>
<item><p>420a3</p><section>mdo sde</section><text>de ni nyan thos dang / /lus can kun gyis rtogs par dka'/ /gang du gnyis ni med pa der/ /dbyangs kyi yan lag kun bsgrub sgrub/ /chos rnams kun las 'phags </text></item>
<item><p>420a4</p><section>mdo sde</section><text>zhib/ /gzhal yas chos ni ston par byed/ /rnam grol shes pa bskal gcig tu/ /bskal ba du ma ston par byed/ /bskal pa rnam pa du ma dag /bskal pa gcig tu </text></item>
<item><p>420a5</p><section>mdo sde</section><text>ston par byed/ /zhing ni rnam pa du ma dag /zhing gcig tu ni ston par byed/ /zhing gcig rnam pa du ma yi/ /zhing rnams su ni ston par byed/ /skra yi rtse mo gcig tu </text></item>
<item><p>420a6</p><section>mdo sde</section><text>yang | |zhing rnams thams cad ston par byed/ /de bzhin du ni lus gcig la/ /sdig med lus kun ston par byed/ /zhing kun dper na nam mkha' bzhin/ /dag pa </text></item>
<item><p>420a7</p><section>mdo sde</section><text>nyid du rtogs par 'gyur/ /de ni bdag gi lus kyis kyang / /zhing rnams thams cad khyab par byed/ /bdag gi lus dang chos kyi dbyings/ /de gnyis mnyam par </text></item>
<item><p>420b1</p><section>mdo sde</section><text>rab tu shes/ /chos kyi dbyings ni mtshan ma med/ /snang ba med pa nyid du rtogs/ /sna tshogs kyi ni thabs la mkhas/ /sgra bsam mi khyab nam mkha' bzhin/ /don rig tshig gcig brtsams </text></item>
<item><p>420b2</p><section>mdo sde</section><text>byas nas/ /bskal ba'i bar du 'chad par byed/ /sems can chen po chos kun la/ /sangs rgyas kyis ni chos su rtogs/ /tshig gi rab tu dbye bstan la/ /de yi mkhas pa 'jug par </text></item>
<item><p>420b3</p><section>mdo sde</section><text>'gyur/ /rgyud kyi rnam pa sna tshogs pa/ /zung dang sgrel zhi sgrub par byed/ /bdud kyi lam ni mnan 'gyur nas/ /lus las 'od zer gtong bar byed/ /de yi lus dang dag yid kyi/ /las </text></item>
<item><p>420b4</p><section>mdo sde</section><text>ni ye shes sngon du 'gro/ /de ni tshe rabs tshe rabs su/ /rdzu 'phrul mngon par thob bar 'gyur/ /so sor rig pa'i stobs bskyed pas/ /dbang ldan chos kyi dbyings su ni/ /rnam par 'phrul </text></item>
<item><p>420b5</p><section>mdo sde</section><text>pa du ma byed/ /g.yo ba med pa'i gnas 'chad do/ /bsdu ba rnam pa bzhi po yis/ /sems can bu gcig bzhin du sdud/ /de dag gi ni smra ba dang / sgra dang skad kyang shes par 'gyur/ /</text></item>
<item><p>420b6</p><section>mdo sde</section><text>des ni sgyu ma 'dra ba'i chos/ /byin gyis brlabs nas rnam par 'phrul/ /sems can thams cad skye bar gnas/ /nam mkha' lta bur snang bar 'gyur/ /rnam thos bu ni ji bzhin </text></item>
<item><p>420b7</p><section>mdo sde</section><text>du| |yo byad kun ldan phyug thob nas/ /sems can rnams kyi 'dod pa yi/ /bsam pa thams cad rdzogs par byed/ /tshul khrims 'chal dang khrims ldan la/ /de yi </text></item>
<item><p>421a1</p><section>mdo sde</section><text>sems ni de tshe mnyam/ /sangs rgyas rnams kyi gsang ba yang / /gang zag dam pas shes par 'gyur/ /'od zer dra ba byas nas kyang / /'jig rten </text></item>
<item><p>421a2</p><section>mdo sde</section><text>khams rnams khyab byed de/ /shes rab ldan pas gting dpag dka'/ /rgya mtsho chen po chu ldan bzhin/ /sa chu me dang mtshungs pa dang / /rlung dang nam mkha' 'dra ba'i </text></item>
<item><p>421a3</p><section>mdo sde</section><text>yid| |de ni rtag par sems can la/ /snying brtse pa yi phyir 'jug go /srid pa sel ba de yis ni/ /mi skye dam pa'i bzod thob nas/ /nor bu rin chen dag pa ltar/ /de </text></item>
<item><p>421a4</p><section>mdo sde</section><text>bzhin nyon mongs mi gos so/ /spu yi khung bu gcig tu ni/ /chu yi phung po kun 'jug cing / /bskal pa chen po rnam par rtse/ /dge ba phun sum tshogs par byed/ /yongs </text></item>
<item><p>421a5</p><section>mdo sde</section><text>su bsngo bar bya ba la/ /de yi shes pa mi rmongs te/ /sems can rnams kyi spyod shes nas/ /'phrul ba chen po byed par 'gyur/ /chos kun rtogs par bya ba'i phyir/ /de </text></item>
<item><p>421a6</p><section>mdo sde</section><text>yi sems ni rtag par 'jug /lus ni sbyangs shing rdul med de/ /mya ngan bral pa ser sna med/ /sems can rnams ni gang las skye/ /de ni smad pa med pas shes/ /</text></item>
<item><p>421a7</p><section>mdo sde</section><text>sangs rgyas rnams kyi spyod yul yang / /smra ba'i mchog gis rab tu shes/ /de bzhin gshegs pas gang mkhyen pa/ /de kun la ni rtog par byed/ /sangs rgyas </text></item>
<item><p>421b1</p><section>mdo sde</section><text>rnams kyi gsang ba kun/ /des ni rjes su rtogs par 'gyur/ /gang yang rtse dang dga' ba dang / /de dag thams cad nges ston te/ /thos pa dag ni tshad med pas/ /thos pa rgya mtsho thob par </text></item>
<item><p>421b2</p><section>mdo sde</section><text>'gyur/ /thos pa 'tshol bas ngoms pa med/ /'jig rten chos dang mthun 'jug pa/ /'jig rten gyis ni mi gos te/ /mtshe'u'i pad ma ji bzhin no/ /de ni snga dro gcig tu yang / /bskal </text></item>
<item><p>421b3</p><section>mdo sde</section><text>pa mang po ston par byed/ /bdag ni glen pa lkugs pa yi/ /dbyibs dag tu ni ston par byed/ /lag na rdo rje stong dag dang / /'grogs shing sems can smin par byed/ /rang byung ba </text></item>
<item><p>421b4</p><section>mdo sde</section><text>ni rtag tu shes/ /de nyid la ni rtog par byed/ /bskal pa bsam gyis mi khyab pa'i/ /tshe ni skad cig gcig la ston/ /de ni nyan thos rang rgyal gyi/ /byed pa dag kyang ston par byed/ /</text></item>
<item><p>421b5</p><section>mdo sde</section><text>byang chub sems dpa'i spyod pa la/ /rtag pa kho nar rjes su 'jug /sems kyis rtag tu zhi ba dang / /nye bar zhi zhing phung po med/ /sems can dga' bar byed pa yi/ /sil snyan </text></item>
<item><p>421b6</p><section>mdo sde</section><text>dkrol pa kun kyang shes/ /sangs rgyas rnams la phyag 'tshal dang / /bsnyen bkur bya ba gtong mi byed/ /mthong ba dang ni thos pa yis/ /sems can mang po smin par byed/ /skad </text></item>
<item><p>421b7</p><section>mdo sde</section><text>cig tu ni sna tshogs pa'i/ /sems can dag ni ston par byed/ /dpa' bo la lar btsas pa dang / /mngon par 'byung dang 'chi bston/ /la lar yongs su mya ngan 'da'/ /la </text></item>
<item><p>422a1</p><section>mdo sde</section><text>lar 'khor lo bskor ba'o/ /la lar bdud rnams rab tu 'joms/ /la lar dka' ba spyod byed kyang / /sems can thar bar bya ba'i phyir/ /shin </text></item>
<item><p>422a2</p><section>mdo sde</section><text>tu mya ngan mi 'da'o/ /dpa' bar 'gro ba'i ting 'dzin gyi/ /yul ni 'di 'dra 'di yin te/ /gang gis ting 'dzin de thob pa/ /dri med de ltar rnam par rtse/ /blo gros brtan pa/</text></item>
<item><p>422a3</p><section>mdo sde</section><text>de ni dpa' bar 'gro ba'i ting nge 'dzin ces bya ste/ de'ang dpa' bar 'gor ba'i ting nge 'dzin gyi yul yin no/ /gzhan dag kyang dpag tu med pa yod do/ /blo gros brtan pa/ de </text></item>
<item><p>422a4</p><section>mdo sde</section><text>ltar na dpa' bar 'gro ba'i ting nge 'dzin ni tshad med pa bstan pa'o/ /sangs rgyas thams cad kyi spyod yul dang / /yul bkod pa ston pa'o/ /sems can thams cad nye bar 'tsho </text></item>
<item><p>422a5</p><section>mdo sde</section><text>ba'o/ /'gro ba thams cad la phan 'dogs pa'o/ /blo gros brtan pa/ dpa' bar 'gro ba'i ting nge 'dzin ni bshad pa gcig tu mi blta/ /spyod yul gcig tu ma yin/ rnam </text></item>
<item><p>422a6</p><section>mdo sde</section><text>pa gcig tu ma yin/ dmigs ba gcig tu ma yin/ don gcig las byung bar mi blta'o/ /de ci'i phyir zhe na/ blo gros brtan pa/ ting nge 'dzin thams cad dang /</text></item>
<item><p>422a7</p><section>mdo sde</section><text>snyoms par 'jug pa thams cad dang / rnam par thar pa thams cad dang / rdzu 'phrul dang / mngon par shes pa dang / so so yang dag par rig pa'i shes pa de dag thams </text></item>
<item><p>422b1</p><section>mdo sde</section><text>cad ni dpa' bar 'gor ba'i ting nge 'dzin gyi nang du 'dus shing chud par blta'o/ /blo gros brtan pa/ /'di lta ste/ dper na/ chu mig dang / mtshe'u dang / rdzing dang / lteng ka dang /</text></item>
<item><p>422b2</p><section>mdo sde</section><text>chu phran dang / 'bab chu dang / 'bab chu chen po gang ji snyed pa de dag ni rgya mtsho chen por 'dus par blta'o/ /blo gros brtan pa/ /de bzhin du byang chub sems dpa'i ting nge 'dzin dang /</text></item>
<item><p>422b3</p><section>mdo sde</section><text>snyoms par 'jug pa dang / rnam par thar pa gang ji snyed pa dag dang / rdzu 'phrul thams cad dang / mngon par shes pa dang / so so yang dag par rig pa'i shes pa de dag thams cad ni </text></item>
<item><p>422b4</p><section>mdo sde</section><text>dpa' bar 'gro ba'i ting nge 'dzin gyi nang du 'dus par blta'o/ /blo gros brtan pa/ 'di lta ste/ dper na/ rgyal po'i dpung gi tshogs yan lag bzhi pa thams cad ni dpa' bo g.yul </text></item>
<item><p>422b5</p><section>mdo sde</section><text>du 'jug pa'i lag tu song zhing dbang du gyur yin te/ dpa' bo g.yul du 'jug pa gang dang gang du 'gro ba de dang der dbung gi tshogs yan lag bzhi pa'ang 'gro'o/ /blo gros brtan pa/ de bzhin tu </text></item>
<item><p>422b6</p><section>mdo sde</section><text>ting nge 'dzin gyi sgo'am/ snyoms par 'jug pa'i sgo'am/ chos la gnas pa'i sgo'am/ rnam par thar pa'i sgo'am/ gzungs kyi sgo'am/ mngon par shes pa dang / rig pa dang / rnam par </text></item>
<item><p>422b7</p><section>mdo sde</section><text>grol ba'i sgo gang ji snyed pa chos la gnas pa'i sgo de dag thams cad ni dpa' bar 'gro ba'i ting nge 'dzin gyi lag tu song ba yin/ /dbang du gyur pa yin/ mngon du gyur pa yin te/ blo </text></item>
<item><p>423a1</p><section>mdo sde</section><text>gros brtan pa/ byang chub sems dpa'i dpa' bar 'gro ba'i ting nge 'dzin gang dang gang du 'gro ba de dang de nyid du chos la gnas pa'i sgo thams cad </text></item>
<item><p>423a2</p><section>mdo sde</section><text>'gro'o/ /blo gros brtan pa/ 'di lta ste/ dper na/ 'khor los bsgyur ba'i rgyal po gar 'gro ba der rin po che sna bdun yang 'gro'o/ /blo gros brtan pa/ de bzhin du dpa' </text></item>
<item><p>423a3</p><section>mdo sde</section><text>bar 'gro ba'i ting nge 'dzin gar 'gro ba der byang chub kyi phyogs kyi chos thams cad kyang 'gro zhing rjes su 'brang ste/ de bas na dpa' bar 'gro ba'i ting nge 'dzin ces bya'o// //</text></item>
<item><p>423a4</p><section>mdo sde</section><text>bam po gnyis pa/ blo gros brtan pa/ dpa' bar 'gro ba'i ting nge 'dzin la gnas pa'i byang chub sems dpa' ni longs spyod btsal te/ sbyin pa byed par byed par mi blta yi </text></item>
<item><p>423a5</p><section>mdo sde</section><text>blo gros brtan pa/ stong gsum gyi stong chen po'i 'jig rten gyi khams na rin po che gang ji snyed pa rgya mtsho chen po na yod pa'am/ lha'i gnas na yod pa'am/ klu'i gnas na yod </text></item>
<item><p>423a6</p><section>mdo sde</section><text>pa'am/ sa chen po'i steng na yod pa'am/ gnod sbyin gyi lag na yod pa'am/ mi'i 'jig rten na yod pa'i rin po che'ang rung / zas dang / skom dang / gos dang / bzhon </text></item>
<item><p>423a7</p><section>mdo sde</section><text>pa'ang rung ste/ de dag thams cad la de dbang phyug tu gyur pa yin/ dbang du gyur pa yin no/ /gang la sbyin par 'dod pa de la sbyin par byed de/ de'ang sngon gyi bsod </text></item>
<item><p>423b1</p><section>mdo sde</section><text>rnams kyis thob pa yin na/ yid kyis rdzu 'phrul sgrub pa lta ji smos te/ blo gros brtan pa/ de ni dpa' bar 'gro ba'i ting nge 'dzin la gnas pa'i byang chub sems dpa'i sbyin pa'i </text></item>
<item><p>423b2</p><section>mdo sde</section><text>pha rol tu phyin pa yongs su sbyang ba byed pa'i bye brag tu blta'o/ /blo gros brtan pa/ gzhan yang dpa' bar 'gro ba'i ting nge 'dzin la gnas pa'i byang chub sems dpa' ni tshul khrims </text></item>
<item><p>423b3</p><section>mdo sde</section><text>len par mi byed de/ de ni tshul khrims kyi chos nyid las kyang mi g.yo la sems can gzhan gdul ba'i phyir tshul khrims kyang len par byed/ bslab pa'ang yongs su 'dzin par byed/</text></item>
<item><p>423b4</p><section>mdo sde</section><text>cho ga dang spyod pa'ang ston la ltung ba las byung bar yang shes/ 'thol ba dang / 'chags par yang byed la de thams cad du ltung ba med pa'i chos dang yang ldan pa yin/ de sems </text></item>
<item><p>423b5</p><section>mdo sde</section><text>can yongs su smin par bya ba'i phyir 'dod pa'i khams su skyes te/ 'khor los bsgyur ba'i rgyal por gyur nas/ bud med kyi tshogs kyis mdun du bdar cing / btsun mo'i 'khor </text></item>
<item><p>423b6</p><section>mdo sde</section><text>gyi nang du gnas te/ 'dod pa la longs spyod par yang snang zhing / bu pho dang / bu mo dang / chung mas gzir ba'i khyim na'ang gnas la/ de'ang 'dod chags dang bral ba/ ting </text></item>
<item><p>423b7</p><section>mdo sde</section><text>nge 'dzin gyi chos nyid la gnas pa/ tshul khrims yongs su dag pa/ legs par mthong bas srid pa la skyon du lta ba yin te/ blo gros brtan pa/ de ni dpa' bar 'gro ba'i ting nge </text></item>
<item><p>424a1</p><section>mdo sde</section><text>'dzin la gnas pa'i byang chub sems dpa'i tshul khrims kyi pha rol phyin pa yongs su sbyang ba byed pa'i bye brag tu blta'o/ /blo gros brtan pa/ gzhan yang </text></item>
<item><p>424a2</p><section>mdo sde</section><text>dpa' bar 'gro ba'i ting nge 'dzin la gnas pa'i byang chub sems dpa' ni shin tu skad cig pas bzod pa la gnas pa yin/ sems can thams cad ma skyes pas bzod pa </text></item>
<item><p>424a3</p><section>mdo sde</section><text>sgom par byed/ chos thams cad ma byung bas bzod pa sgom par byed/ sems la gzugs med pas bzod pa sgom par byed/ bdag kun nas mi slong bas bzod pa sgom </text></item>
<item><p>424a4</p><section>mdo sde</section><text>par byed/ gzhan mi dmigs pas bzod pa sgom par byed/ 'khor ba la rlom sems med pas bzod pa sgom par byed/ mya ngan las 'das pa'i rang bzhin gyis bzod </text></item>
<item><p>424a5</p><section>mdo sde</section><text>pa sgom par byed/ rang bzhin gyis dbyer med pas bzod pa sgom par byed de/ de bzod pa'ang sgom la chos gang la'ang sgom par mi byed/ sgom pa dang bral bar yang mi </text></item>
<item><p>424a6</p><section>mdo sde</section><text>byed do/ /de de ltar bzod pa la gnas nas sems can yongs su smin par bya ba'i phyir 'dod pa'i khams su skye ste/ gshe ba'i dbang por yang snang la chos nyid kyis </text></item>
<item><p>424a7</p><section>mdo sde</section><text>gshe bar yang mi byed/ gnod sems dang ldan pa'i dbang por yang snang la ngo bo nyid bsgoms pas gnod sems su'ang mi byed/ bsnyen par dka' bar yang snang la </text></item>
<item><p>424b1</p><section>mdo sde</section><text>chos gang yang nye ba'am/ ring bar yang mi gnas/ sems can yongs su smin par bya ba'i phyir spyod lam thams cad rnam par 'khrugs par yang byed la/ chos kyi dbyings </text></item>
<item><p>424b2</p><section>mdo sde</section><text>'khrugs par yang yang dag par rjes su mi mthong ngo / /de ni bzod pa smra ba'ang rjod la rtag pa dang / brtan pa dang / ther zug dang / mi 'gyur ba'i chos gang yang mi bzod do/ /de </text></item>
<item><p>424b3</p><section>mdo sde</section><text>de ltar bzod pa dang ldan pas gnod sems dang / thab dang / zhe sdang dang / khro ba mang ba'i sems can rnams la gnod sems dang / thab dang / zhe sdang dang / khro ba spang ba'i </text></item>
<item><p>424b4</p><section>mdo sde</section><text>phyir bzod pa'i bsngags pa'ang rjod la gnod sems dang / bzod pa'ang mi dmigs shing / de dus thams cad du ma snang / ma nyams so/ /blo gros brtan pa/ de ni dpa' bar 'gro </text></item>
<item><p>424b5</p><section>mdo sde</section><text>ba'i ting nge 'dzin la gnas pa'i byang chub sems dpa'i bzod pa yongs su sbyong bar byed pa'i bye brag tu blta'o/ /blo gros brtan pa/ gzhan yang dpa' bar 'gro ba'i ting nge 'dzin </text></item>
<item><p>424b6</p><section>mdo sde</section><text>la gnas pa'i byang chub sems dpa' ni dge ba'i chos thams cad btsal ba'i phyir brtson 'grus kyang rtsom la lus kyis rtul ba'ang ma yin/ ngag dang / sems kyis rtul ba'ang ma </text></item>
<item><p>424b7</p><section>mdo sde</section><text>yin te/ brtson 'grus rtsom pa de'ang ji ltar na bdag la bltas te de bzhin nyid du slob cing de bzhin du nan tan byed par 'gyur snyam nas/ sems can le lo can rnams kyi </text></item>
<item><p>425a1</p><section>mdo sde</section><text>phyir ston to/ /de brtson 'grus kyang rtsom la thams cad du rtsom pa'ang med do/ /de ci'i phyir zhe na/ de ltar byang chub sems dpa' des chos kyi dbyings </text></item>
<item><p>425a2</p><section>mdo sde</section><text>gnas pa nyid ma 'ongs ma song ba rtogs pa'i phyir ro/ /de de ltar gnas pas lus dang / ngag dang / sems dang bral ba'i brtson 'grus kyang ston la chos gang yang yongs su </text></item>
<item><p>425a3</p><section>mdo sde</section><text>grub par yang mi mthong ngo / /de brtson 'grus brtsams par yang snang la de phyi'am nang gi lus rtul ba'ang med do/ /sangs rgyas kyi zhing grangs med par 'gro zhing 'ong yang lus kyi chos </text></item>
<item><p>425a4</p><section>mdo sde</section><text>nyid las kyang mi g.yo'o/ /de dge ba thams cad rtsom par yang ston la des dge ba'am/ mi dge ba'i chos gang yang mi dmigs so/ /thos pa yongs su 'tshol bar yang snang la de sangs </text></item>
<item><p>425a5</p><section>mdo sde</section><text>rgyas thams cad kyi byang chub la gzhan gyi dring la mi 'jog pa'ang yin no/ /mkhan po dang / slob dpon yang 'tshol la lha dang bcas pa'i 'jig rten gyi slob dpon yang yin no/ /thal mo </text></item>
<item><p>425a6</p><section>mdo sde</section><text>sbyar te chos kun chub par byed par yang snang la de thogs pa med pa'i spongs pa'ang thob bo/ /gus par byed par yang snang la de la lha dang bcas pa'i 'jig rten yang gus par byed </text></item>
<item><p>425a7</p><section>mdo sde</section><text>do| |de mngal na nyal bar yang ston la de mngal gyi dri ma thams cad kyis kyang mi gos so/ /de btsas par yang ston la des chos gang yang skye ba'am/ 'gags par yang mi mthong </text></item>
<item><p>425b1</p><section>mdo sde</section><text>ngo| |khye'u yi gzugs su'ang ston la de dbang po thams cad kyang yongs su rdzogs so/ /bzo'i gnas dang / las kyi gnas dang / rig pa dang / sngags kyi gnas dang / rtsi dang / sman </text></item>
<item><p>425b2</p><section>mdo sde</section><text>dang | yi ge dang / lag rtsis dang / grangs dang / rtsis slob par yang snang la de bzo thams cad kyang rtogs par khong du chud do/ /na bar yang ston la de nyon mongs pa'i nang thams cad </text></item>
<item><p>425b3</p><section>mdo sde</section><text>dang yang bral lo/ /rga bar yang ston la de dbang po thams cad nyams pa'ang med do/ /'chi ba'ang ston la de skye ba'ang ma yin/ 'chi ba'ang ma yin/ 'chi 'pho ba'ang ma yin/ 'byung </text></item>
<item><p>425b4</p><section>mdo sde</section><text>pa'ang ma yin no/ /blo gros brtan pa/ de ltar na dpa' bar 'gro ba'i ting nge 'dzin 'di la gnas pa'i byang chub sems dpa' ni de 'dra ba'i brtson 'grus spyod pa dang ldan pa yin no//</text></item>
<item><p>425b5</p><section>mdo sde</section><text>blo gros brtan pa/ gzhan yang dpa' bar 'gro ba'i ting nge 'dzin 'di la gnas pa'i byang chub sems dpa' ni chos thams cad rang bzhin gyis snyoms par zhugs par yang shes la </text></item>
<item><p>425b6</p><section>mdo sde</section><text>ting nge 'dzin dang / bsam gtan gyi spyod pa rnam par 'byed pa'ang ston to/ /de sems can sems rnam par g.yengs pa rnams ting nge 'dzin la gzung ba'i phyir/ bdag bsam </text></item>
<item><p>425b7</p><section>mdo sde</section><text>gtan la gnas par yang ston la chos kyi dbyings la rnam par g.yengs pa'i chos gang yang mi mthong ngo / /chos kyi dbyings gang dang mnyam pa chos thams cad kyang de dang mnyam par </text></item>
<item><p>426a1</p><section>mdo sde</section><text>yid la nges par sems shing gnas la de ting nge 'dzin dang / sems rtse gcig pa las kyang mi g.yo'o/ /mnyam par yang 'jog la 'ong ba dang / 'gro </text></item>
<item><p>426a2</p><section>mdo sde</section><text>ba dang / 'dug pa dang / 'greng ba dang / 'chag pa dang / nyal bar yang byed do/ /de spyod lam thams cad kyang ston la gcig tu snyoms par zhugs pa'ang yin no/ /de smra bar </text></item>
<item><p>426a3</p><section>mdo sde</section><text>yang snang la ting nge 'dzin gyi chos nyid de'ang mi gtong ngo / /blo gros brtan pa/ de ltar na byang chub sems dpa' gang gi tshe na sems can gzhan rnams dang / gang zag gzhan </text></item>
<item><p>426a4</p><section>mdo sde</section><text>dag la phan gdags pa'i phyir/ grong dang / grong khyer dang / grong rdal dang / ljongs dang / yul 'khor dang / rgyal po'i pho brang 'khor du 'gro zhing 'jug pa de'i tshe'ang </text></item>
<item><p>426a5</p><section>mdo sde</section><text>mnyam par gzhag pa nyid yin no/ /gang gi tshe na sems can gzhan rnams dang / gang zag gzhan dag la snying brtse ba'i phyir zas za ba de'i tshe'ang mnyam par </text></item>
<item><p>426a6</p><section>mdo sde</section><text>bzhag bzhin du zas za'o/ /de zas za bar yang snang la byang chub sems dpa' de'i lus gcig tu mkhregs pa/ sra ba/ snying por gyur pa/ rdo rje lta bu/ khong stong ma yin </text></item>
<item><p>426a7</p><section>mdo sde</section><text>pa| mi phyed pa'ang yin no/ /byang chub sems dpa' de'i khong na long ka dang pho ba'ang med/ bshad pa dang gci ba'ang med/ snabs dang mchil ma'ang med/ mi gtsang ba'ang med/ /</text></item>
<item><p>426b1</p><section>mdo sde</section><text>dri mi zhim pa'ang med do/ /de za bar yang mi byed la mid par yang mi byed/ za ba'ang med do/ /sems can la snying brtse ba'i phyir de za bar yang snang la de thams cad du kha na ma tho </text></item>
<item><p>426b2</p><section>mdo sde</section><text>ba'ang med pa yin te/ blo gros brtan pa/ de ltar na dpa' bar 'gro ba'i ting nge 'dzin 'di la gnas pa'i byang chub sems dpa' ni byis pa so so'i skye bo'i spyad pa thams cad spyod </text></item>
<item><p>426b3</p><section>mdo sde</section><text>par yang snang la gang du'ang spyod pa'ang med/ rab tu spyod par yang med/ kun spyod pa'ang med de/ spyod pa thams cad las kyang log pa yin no/ /blo gros brtan pa/ de ni dpa' </text></item>
<item><p>426b4</p><section>mdo sde</section><text>bar 'gro ba'i ting nge 'dzin 'di la gnas pa'i byang chub sems dpa'i bsam gtan gyi pha rol tu phyin pa'i nges par 'byung ba'i lam yongs su sbyong ba byed pa'i bye brag tu blta'o/ /blo </text></item>
<item><p>426b5</p><section>mdo sde</section><text>gros brtan pa/ gzhan yang dpa' bar 'gro ba'i ting nge 'dzin 'di la ngas pa'i byang chub sems dpa' ni dgon pa na gnas par yang snang la de la dgon pa ji lta bar de la grong </text></item>
<item><p>426b6</p><section>mdo sde</section><text>yang de bzhin no/ /de gos dkar po gyon zhing khyim gyi gnas na gnas par yang snang la de la khyim ji lta bar rab tu byung ba'ang de bzhin no/ /blo gros brtan pa/ byang chub sems </text></item>
<item><p>426b7</p><section>mdo sde</section><text>dpa' ni khyim gyi chos kyis kyang mi gos la rab tu byung ba'i chos kyis kyang rlom sems med do/ /de ni sems can yongs su smin par bya ba'i phyir ya mtshan can thams cad kyi nang du </text></item>
<item><p>427a1</p><section>mdo sde</section><text>rab tu byung bar yang snang la de gang du'ang ya mtshan can gyi lta bar 'gyur ba'ang med/ des dag par yid ches pa'ang med do/ /de ya mtshan can </text></item>
<item><p>427a2</p><section>mdo sde</section><text>thams cad kyi kha dog dang / gzugs dang / rtags kyang ston la de la zhugs pa'ang ma yin/ de la gzhol ba'ang ma yin/ de la 'bab pa'ang ma yin/ de la bab pa'ang ma </text></item>
<item><p>427a3</p><section>mdo sde</section><text>yin no/ /blo gros brtan pa/ 'di lta ste/ dper na/ mgron po phal po che'i lam la mtshon pa yongs su 'dren pa de ni lam yang ston la lam de nyid du'ang 'gro zhing / slar yang </text></item>
<item><p>427a4</p><section>mdo sde</section><text>log nas mgron po phal po che gzhan dag kyang sgrol lo/ /blo gros brtan pa/ de bzhin du dpa' bar 'gro ba'i ting nge 'dzin 'di la gnas pa'i byang chub sems dpa' yang ji </text></item>
<item><p>427a5</p><section>mdo sde</section><text>lta bu'i theg pa'i lam la gnas pa'i sems can dpag tu med pa dag la lam ston te/ nyan thos kyi theg pa'i lam la gnas pa'i sems can dag la ni nyan thos kyi theg </text></item>
<item><p>427a6</p><section>mdo sde</section><text>pa'i lam ston/ rang sangs rgyas kyi theg pa'i lam la gnas pa'i sems can dag la ni rang sangs rgyas kyi theg pa'i lam ston/ sangs rgyas kyi theg pa'i lam la gnas </text></item>
<item><p>427a7</p><section>mdo sde</section><text>pa'i sems can dag la ni theg pa chen po'i lam ston te/ nges par 'byung ba de dag la so so ci rigs par lam bstan nas slar log ste/ sems can gzhan dag kyang sgrol </text></item>
<item><p>427b1</p><section>mdo sde</section><text>par byed pas de'i phyir skyes bu dam pa de ni lam mtshon pa lta bu zhes bya'o/ /blo gros brtan pa/ 'di lta ste/ dper na/ gru legs par sbyar ba byas pa ni sems can tshad med pa </text></item>
<item><p>427b2</p><section>mdo sde</section><text>bsgral ba'i phyir/ tshu rol gyi 'gram nas pha rol gyi 'gram du 'gro zhing bsgral nas/ sems can gzhan bsgral ba'i phyir slar yang pha rol gyi 'gram nas tshu rol gyi 'gram du 'ong </text></item>
<item><p>427b3</p><section>mdo sde</section><text>ngo| |blo gros brtan pa/ de bzhin du dpa' bar 'gro ba'i ting nge 'dzin 'di la gnas pa'i byang chub sems dpa' yang 'khor ba'i rgyun la gnas pa'i chu bo bzhis ded pa'i </text></item>
<item><p>427b4</p><section>mdo sde</section><text>sems can dag mthong nas de dag 'khor ba'i rgyun las bsgral ba'i phyir sems can de dag ji ltar mos pa bzhin du mya ngan las 'da' ba ston par byed de/ dpa' bar 'gro ba'i </text></item>
<item><p>427b5</p><section>mdo sde</section><text>ting nge 'dzin la gnas pa'i byang chub sems dpa' de gal te nyan thos kyi theg pas 'dul ba'i sems can dag mthong na/ de dag yongs su mya ngan las 'da' ba'i phyir de'ang de </text></item>
<item><p>427b6</p><section>mdo sde</section><text>dag dang lhan cig tu yongs su mya ngan las kyang 'da' la/ de dpa' bar 'gro ba'i ting nge 'dzin 'di nyid kyi stobs bskyed pas slar skye bar yang ston to/ /de gal te rang sangs </text></item>
<item><p>427b7</p><section>mdo sde</section><text>rgyas kyi theg pas 'dul ba'i sems can dag mthong na/ de dag yongs su mya ngan las 'da' ba'i phyir de'ang de dag dang lhan cig tu yongs su mya ngan las kyang 'da' la/ de dpa' </text></item>
<item><p>428a1</p><section>mdo sde</section><text>bar 'gro ba'i ting nge 'dzin 'di nyid kyi stobs bskyed pas slar yang skye bar ston to/ /de 'khor ba las mya ngan las 'das par yang 'gro la </text></item>
<item><p>428a2</p><section>mdo sde</section><text>sems can gzhan bsgral ba'i phyir slar yang 'khor ba na'ang snang ste/ skyes bu de dag ni mnyan pa lta bu zhes bya'o/ /blo gros brtan pa/ 'di lta ste/ dper na/ sgyu ma </text></item>
<item><p>428a3</p><section>mdo sde</section><text>mkhan ni skye bo phal po che tshogs pa'i mdun du bdag shi bar ston te/ bdag tshig pa'am/ zos pa'am/ rnyis pa'am/ skams pa'am/ rnam par 'thor pa bstan </text></item>
<item><p>428a4</p><section>mdo sde</section><text>nas des sems can de dag las nor blangs te/ slar 'dug par byed do/ /blo gros brtan pa/ de bzhin du dpa' bar 'gro ba'i ting nge 'dzin la gnas pa'i byang chub </text></item>
<item><p>428a5</p><section>mdo sde</section><text>sems dpa' yang sems can yongs su smin par bya ba'i phyir skye ba dang / rga ba dang / na ba dang / 'chi ba'ang ston la/ de skye ba'ang med/ rga ba'ang med/ na ba'ang med/ 'chi </text></item>
<item><p>428a6</p><section>mdo sde</section><text>ba'ang med do/ /blo gros brtan pa/ de'ang dpa' bar 'gro ba'i ting nge 'dzin la gnas pa'i byang chub sems dpa'i ting nge 'dzin yongs su sbyang ba byed pa'i bye brag tu blta'o//</text></item>
<item><p>428a7</p><section>mdo sde</section><text>blo gros brtan pa/ gzhan yang dpa' bar 'gro ba'i ting nge 'dzin la gnas pa'i byang chub sems dpa' ni shes rab dang ldan pa yin te/ shes rab rno bas de sems can </text></item>
<item><p>428b1</p><section>mdo sde</section><text>gyi rang bzhin yang mi dmigs la sems can yongs su smin par bya ba'i phyir sems can sems can zhes tha snyad kyang 'dogs so/ /srog dang / gang zag gi rang bzhin yang mi dmigs la </text></item>
<item><p>428b2</p><section>mdo sde</section><text>srog dang / gang zag du tha snyad gdags pa'ang tha snyad du 'dogs so/ /las dang / rnam par smin pa'i rang bzhin yang mi dmigs la las dang / rnam par smin pa'ang ston to/ /'khor </text></item>
<item><p>428b3</p><section>mdo sde</section><text>ba'i nyon mongs pa'i rang bzhin yang mi dmigs la 'khor ba'i nyon mongs pa'i yongs su shes pa'ang ston to/ /mya ngan las 'da' bar 'gro ba'ang mi gtong la mya ngan las 'da' bar </text></item>
<item><p>428b4</p><section>mdo sde</section><text>'gro bar bya ba'i phyir chos kyang ston to/ /chos gdags pa'ang mi dmigs la dge ba dang / mi dge ba'i chos rnam par gzhag pa'ang ston to/ /de shes rab thogs pa med pa'i </text></item>
<item><p>428b5</p><section>mdo sde</section><text>dam pa'i pha rol tu phyin pas 'dod pa'i khams la'ang mi chags la de na'ang snang ngo / /gzugs kyi khams la'ang mi chags la de na'ang snang ngo / /de gzugs kyi khams kyi </text></item>
<item><p>428b6</p><section>mdo sde</section><text>bsam gtan la snyoms par zhugs par yang snang la 'dod pa'i khams su'ang skye'o/ /gzugs med pa'i khams kyi snyoms par 'jug pa la snyoms par zhugs par yang </text></item>
<item><p>428b7</p><section>mdo sde</section><text>snang la gzugs kyi khams su'ang skye'o/ /de ni 'dod pa'i khams na spyod par yang snang la 'du shes med 'du shes med min skye mched kyi snyoms par 'jug pa la'ang snyoms </text></item>
<item><p>429a1</p><section>mdo sde</section><text>par 'jug cing 'dod pa'i khams su'ang skye'o/ /de bsam gtan dang / bsam gtan gyi yan lag rnams kyang shes shing mnyam par 'jog pa dang </text></item>
<item><p>429a2</p><section>mdo sde</section><text>ldang bar yang byed la sems can yongs su smin par bya ba'i phyir du gang dang gang du 'dong ba de dang der skye bar yang byed do/ /de thabs dang / shes rab kyi yongs su bzung bas spyod </text></item>
<item><p>429a3</p><section>mdo sde</section><text>pa thams cad las ldog pa la'ang gnas la sems can yongs su smin par bya ba'i phyir yang spyod do/ /chos gang la'ang nye bar mi spyod la spyod pa thams cad las kyang ma log </text></item>
<item><p>429a4</p><section>mdo sde</section><text>pa yin no/ /de ni ngar 'dzin pa dang / nga yir 'dzin pa dag dang yang bral ba yin la len pa dang / gtong bar yang snang ngo / /de shes rab dang / ye shes dang ldan pas ye shes </text></item>
<item><p>429a5</p><section>mdo sde</section><text>kyis byas pa'i chos thams cad byed kyi/ nga rgyal gyis byed pa'ang ma yin la las dang / rnam par smin par brjod pa'ang ma yin no/ /sems can yongs su smin par bya ba'i </text></item>
<item><p>429a6</p><section>mdo sde</section><text>phyir| de lug ltar lkug pa dang / blun pa dang / glen pa dang / 'on par yang ston la de tshangs pa'i sgra dang / skad dang / dbyangs kyi sgra 'byin pa dang ldan pa'ang yin </text></item>
<item><p>429a7</p><section>mdo sde</section><text>no| |de bzo thams cad kyi pha rol tu phyin cing shes rab kyi pha rol tu phyin pas ci zhig bshad ces mi rtog /ci zhig smra zhes mi sems/ ji ltar bstan par bya zhes </text></item>
<item><p>429b1</p><section>mdo sde</section><text>'tshal bar yang mi byed la/ /'khor gang dang gang du 'gro ba de dang de dag tu lhun gyis grub cing / dpa' bar 'gro ba'i ting nge 'dzin gyi mthus 'khor thams cad kyi dbang po </text></item>
<item><p>429b2</p><section>mdo sde</section><text>mchog dang mchog ma yin pa shes pa'i phyir chos la spobs par byed de/ de'i ye shes bri ba'am/ gang bar yang mi 'gyur zhing / 'khor thams cad kyang legs par bshad </text></item>
<item><p>429b3</p><section>mdo sde</section><text>pas tshim par byed do/ /blo gros brtan pa/ 'di lta ste/ dper na/ bud med dam/ skyes pa'am/ khye'u'am/ bu mos snod chung du'ang rung / chen po'ang rung ste/ ji tsam pa de </text></item>
<item><p>429b4</p><section>mdo sde</section><text>khyer nas/ chu mig gam/ mtshe'u'am/ rdzing ngam/ lteng ka'am/ 'bab chu'am/ rgya mtsho chen por stong ste/ snod de dag thams cad yongs su bkang nas song yang chu mig </text></item>
<item><p>429b5</p><section>mdo sde</section><text>gam| mtshe'u'am/ rdzing ngam/ lteng ka'am/ 'bab chu'am/ rgya mtsho chen po de'ang cung zad kyang bri ba'ang med la sems can de dag kyang tshim par byed do/ /blo gros brtan pa/</text></item>
<item><p>429b6</p><section>mdo sde</section><text>de bzhin du dpa' bar 'gro ba'i ting nge 'dzin 'di la gnas pa'i byang chub sems dpa' yang 'khor gang dang gang du 'gro'ang rung ste/ gal te rgyal rigs kyi 'khor ram/ gal </text></item>
<item><p>429b7</p><section>mdo sde</section><text>te bram ze'i 'khor ram/ gal te khyim bdag gi 'khor ram/ gal te dge sbyong gi 'khor ram/ gal te brgya byin gyi 'khor ram/ gal te tshangs pa'i 'khor du 'gro na'ang /</text></item>
<item><p>430a1</p><section>mdo sde</section><text>de dag thams cad la lhun gyis grub cing legs par bshad pas tshim par byed de/ ji lta bur rigs pa dang / dbang po dang / mos pa ji lta ba bzhin du chos </text></item>
<item><p>430a2</p><section>mdo sde</section><text>'chad pa 'byung yang / byang chub sems dpa' de'i shes rab dang / ye shes dang / spobs pa dang / ston pa yongs su bri ba'ang med la 'khor thams cad kyang legs par bshad </text></item>
<item><p>430a3</p><section>mdo sde</section><text>pas tshim par byed do/ /blo gros brtan pa/ dpa' bar 'gro ba'i ting nge 'dzin 'di la gnas pa'i byang chub sems dpa' ni mthong ma thag tu'ang sems can rnams 'dul bar byed </text></item>
<item><p>430a4</p><section>mdo sde</section><text>do| |thos pa dang / spyod lam dang / bshad pa dang / mi smra bar 'dug pas kyang sems can dag 'dul bar byed do/ /blo gros brtan pa/ 'di lta ste/ dper na/ sman gyi rgyal </text></item>
<item><p>430a5</p><section>mdo sde</section><text>po chen po blta na sdug pa zhes bya ba ni mthong ma thag tu sems can dag gi nad sel bar byed do/ /blo gros brtan pa/ de bzhin du dpa' bar 'gro ba'i ting nge 'dzin 'di la </text></item>
<item><p>430a6</p><section>mdo sde</section><text>gnas pa'i byang chub sems dpa' yang mthong ma thag tu sems can de dag gi nad 'di lta ste/ /'dod chags dang / zhe sdang dang / gti mug gi nad rnams sel bar byed </text></item>
<item><p>430a7</p><section>mdo sde</section><text>do| |blo gros brtan pa/ 'di lta ste/ dper na/ sman gyi rgyal po chen po 'bral ba zhes bya ba des bskus pa'i rnga chen po g.yul gyi ngogs su brdungs na/ rnga'i sgra de thos ma </text></item>
<item><p>430b1</p><section>mdo sde</section><text>thag tu sems can rnams zug rdu rnams ltung bar 'gyur/ dug thams cad kyang mi gdug par 'gyur ro/ /blo gros brtan pa/ de bzhin du dpa' bar 'gro ba'i ting nge 'dzin </text></item>
<item><p>430b2</p><section>mdo sde</section><text>'di la gnas pa'i byang chub sems dpa'i ming thos ma thag tu sems can rnams kyi 'dod chags dang / zhe sdang dang / gti mug gi nyon mongs pa'i zug rdu rnams ltung bar </text></item>
<item><p>430b3</p><section>mdo sde</section><text>'gyur/ /lta bar gyur pa'i dug thams cad kyang mi gdug par 'gyur ro/ /blo gros brtan pa/ 'di lta ste/ dper na/ sman gyi shing ljon pa ni rtsa ba nas byung yang sems can rnams </text></item>
<item><p>430b4</p><section>mdo sde</section><text>kyi nad sel bar byed do/ /sdong po'am/ yal ga'am/ 'dab ma'am/ me tog gam/ 'bras bu'am/ shun pa'am/ gsog gam/ snying po las blangs kyang sems can rnams </text></item>
<item><p>430b5</p><section>mdo sde</section><text>kyi nad sel bar byed do/ /bsgreng ngam/ 'gyel tam/ dum bu dum bur bcad pa las blangs kyang sems can rnams kyi nad sel bar byed do/ /blo gros brtan pa/ de ltar na </text></item>
<item><p>430b6</p><section>mdo sde</section><text>sman gyi shing ljon pa ni sems can rnams kyi nad zhi bar bya ba'i 'tsho bar nam yang mi 'gyur ba ma yin no/ /blo gros brtan pa/ de bzhin du dpa' bar 'gro ba'i ting nge 'dzin </text></item>
<item><p>430b7</p><section>mdo sde</section><text>'di la gnas pa'i byang chub sems dpa' yang sems can rnams kyi nyon mongs pa'i nad zhi bar bya ba'i 'tsho bar nam yang mi 'gyur ba ma yin te/ gang dag de la phan pa </text></item>
<item><p>431a1</p><section>mdo sde</section><text>dang | gnod par byed pa de dag gi nye bar 'tsho bar yang 'gyur/ gang de la bkur sti byed pa dang / bkur sti mi byed pa de dag gi nye bar 'tsho bar </text></item>
<item><p>431a2</p><section>mdo sde</section><text>yang 'gyur ro/ /de shi zhing shi ba'i dus byas par gyur pa'i sha la gang dag za ba dud 'gro'i skye gnas su song ba rkang gnyis pa dang / rkang bzhi ba dang / ri dwags dang / bya'i </text></item>
<item><p>431a3</p><section>mdo sde</section><text>tshogs de dag kyang byang chub sems dpa' de'i sngon gyi smon lam dang / tshul khrims kyi stobs bskyed pas de'i 'chi ba'i dus byas te/ shi 'phos ma thag tu bde 'gro mtho ris </text></item>
<item><p>431a4</p><section>mdo sde</section><text>kyi 'jig rten lha'i nang du skye bar 'gyur te/ de dag ngan song dang / nad rnams dang bral bar 'gyur ro/ /blo gros brtan pa/ de ltar na sman gyi shing ljon pa zhes bya ba de </text></item>
<item><p>431a5</p><section>mdo sde</section><text>ni dpa' bar 'gro ba'i ting nge 'dzin la gnas pa'i byang chub sems dpa'i tshig bla dwags so/ /blo gros brtan pa/ dpa' bar 'gro ba'i ting nge 'dzin la gnas pa'i byang chub </text></item>
<item><p>431a6</p><section>mdo sde</section><text>sems dpa' de la ni pha rol tu phyin pa drug po 'di dag ma bstan par tshe rabs thams cad tu rtag tu 'jug par 'gyur ro/ /gom pa 'dor ba thams cad la'ang pha rol </text></item>
<item><p>431a7</p><section>mdo sde</section><text>tu phyin pa drug po 'di dag 'jug par 'gyur ro/ /dbugs rdub pa dang / 'byung ba thams cad la'ang pha rol tu phyin pa drug po 'di dag 'jug par 'gyur ro/ /sems </text></item>
<item><p>431b1</p><section>mdo sde</section><text>bskyed cing sems bskyed pa thams cad la'ang pha rol tu phyin pa drug po 'di dag 'jug par 'gyur ro/ /de ci'i phyir zhe na/ 'di ltar/ blo gros brtan pa/ byang chub sems dpa' </text></item>
<item><p>431b2</p><section>mdo sde</section><text>de'i lus ni chos kyi yang rang bzhin no/ /gnas pa ni chos kyi rang bzhin no/ /blo gros brtan pa/ 'di lta ste/ dper na/ rgyal po'am/ blon pos yan lag gi tshogs 'bum dang </text></item>
<item><p>431b3</p><section>mdo sde</section><text>ldan pa'i spos kyi phye ma btags pa rdul lta bu zhib mor byas pa sbyar ba las mi la la zhig 'ongs te/ kye lha/ spos kyi phyi ma'i tshogs sbyar ba 'di las spos gzhan dang ma 'bags </text></item>
<item><p>431b4</p><section>mdo sde</section><text>pa| spos gzhan dang ma 'dres pa'i yan lag gcig cig blang bar 'tshal lo zhes de skad zer na/ blo gros brtan pa/ de ji snyam du sems/ spos kyi phye ma sbyar ba de las </text></item>
<item><p>431b5</p><section>mdo sde</section><text>spos gzhan dang ma 'bags pa/ spos gzhan dang ma 'dres pa'i yan lag gcig blang bar nus sam/ gsol pa/ bcom ldan 'das/ de ni mi nus so/ /bcom ldan </text></item>
<item><p>431b6</p><section>mdo sde</section><text>'das kyis bka' stsal pa/ blo gros brtan pa/ de bzhin du byang chub sems dpa' de'i lus yun ring po nas pha rol tu phyin pa thams cad kyis bsgos pa dang / pha rol tu phyin </text></item>
<item><p>431b7</p><section>mdo sde</section><text>pa thams cad kyis bsgos pa'i sems dang / sems las byung ba thams cad 'byung bar 'gyur te/ de'i sems bskyed cing sems bskyed pa thams cad la pha rol tu phyin pa drug </text></item>
<item><p>432a1</p><section>mdo sde</section><text>po dag 'byung bar 'gyur ro/ /blo gros brtan pa/ ji ltar na byang chub sems dpa' de'i sems bskyed pa thams cad la pha rol tu phyin pa drug po dag 'byung </text></item>
<item><p>432a2</p><section>mdo sde</section><text>bar 'gyur zhe na/ blo gros brtan pa/ 'di ltar gang sems kyis btang ba dang / spangs pa dang / mngon par ma zhen pa de ni de'i sbyin pa'i pha rol tu phyin pa'o/ /gang sems zhi ba dang /</text></item>
<item><p>432a3</p><section>mdo sde</section><text>rab tu zhi ba dang / nye bar zhi ba dang / shin tu zhi gnas su gyur pa de ni de'i tshul khrims kyi pha rol tu phyin pa'o/ /gang sems kyi mi zad pa'i chos nyid dang / /yul thams cad kyis </text></item>
<item><p>432a4</p><section>mdo sde</section><text>smras par mi 'gyur ba de ni de'i bzod pa'i pha rol tu phyin pa'o/ /gang sems kyi rnam par sgrub pa dang / dbye ba dang / dben pa dang / rnam par shes pa de ni de'i brtson 'grus gyi pha </text></item>
<item><p>432a5</p><section>mdo sde</section><text>rol tu phyin pa'o/ /gang sems kyi nges par sems pa dang / nye bar rtog pa dang / gang yang de'i shin tu sems pa de ni bsam gtan gyi pha rol tu phyin pa'o/ /gang sems rab tu shes pa </text></item>
<item><p>432a6</p><section>mdo sde</section><text>dang | so sor rtog pa dang / rab tu zhi ba dang / nye bar zhi ba dang / mngon sum du shes pa de ni de'i shes rab kyi pha rol tu phyin pa'o/ /blo gros brtan pa/ de ltar na dpa' bar 'gro ba'i </text></item>
<item><p>432a7</p><section>mdo sde</section><text>ting nge 'dzin 'di la gnas pa'i byang chub sems dpa' la ni 'jug pa 'dis sems bskyed pa thams cad la pha rol tu phyin pa drug 'jug go /de nas bcom ldan 'das la byang chub </text></item>
<item><p>432b1</p><section>mdo sde</section><text>sems dpa' sems dpa' chen po blo gros brtan pas 'di skad ces gsol to/ /bcom ldan 'das/ ji tsam du byang chub sems dpa' gang dpa' bar 'gro ba'i ting nge 'dzin </text></item>
<item><p>432b2</p><section>mdo sde</section><text>'di shin tu yongs su grub pa de'i gnas pa ni bsam gyis mi khyab ste ngo mtshar to/ /bcom ldan 'das/ byang chub sems dpa' de bzhin gshegs pa'i gnas pas gnas </text></item>
<item><p>432b3</p><section>mdo sde</section><text>par 'tshal bas dpa' bar 'gro ba'i ting nge 'dzin 'di la brtson par bgyi'o/ /de ci'i slad du zhe na/ de ltar de ni byis pa so so'i skye bo thams cad kyi gnas pa rnams na'ang gda' </text></item>
<item><p>432b4</p><section>mdo sde</section><text>la| gang la'ang chags par mi 'gyur/ zhe sdang bar mi 'gyur/ gti mug par mi 'gyur ro/ /de nas bcom ldan 'das la tshangs pa byams par mchog ces bya ba des 'di skad </text></item>
<item><p>432b5</p><section>mdo sde</section><text>ces gsol to/ /bcom ldan 'das/ byang chub sems dpa' byis pa so so'i skye bo thams cad kyis gnas pas gnas par 'tshal bas dpa' bar 'gro ba'i ting nge 'dzin 'di </text></item>
<item><p>432b6</p><section>mdo sde</section><text>la bslab par bgyi'o/ /de ci'i slad du zhe na/ de ltar de ni byis pa so so'i skye bo thams cad kyi gnas pa rnams na'ang gda' la/ gang la'ang mi chags/ mi 'ching / chags </text></item>
<item><p>432b7</p><section>mdo sde</section><text>par mi 'gyur/ zhe sdang bar mi 'gyur/ gti mug par mi 'gyur ro/ /de nas bcom ldan 'das kyis tshangs pa byams pa mchog la legs so zhes bya ba byin te/ legs so//</text></item>
<item><p>433a1</p><section>mdo sde</section><text>legs so/ /tshangs pa/ de de bzhin no/ /ji skad smras pa bzhin te/ byang chub sems dpa' byis pa so so'i skye bo thams cad kyi gnas pas gnas </text></item>
<item><p>433a2</p><section>mdo sde</section><text>bar 'dod pas bslab pa thams cad la rlom sems med par dpa' bar 'gro ba'i ting nge 'dzin 'di la bslab par bya'o/ /de nas bcom ldan 'das la byang chub sems </text></item>
<item><p>433a3</p><section>mdo sde</section><text>dpa' blo gros brtan pas 'di skad ces gsol to/ /bcom ldan 'das/ ji ltar slob na byang chub sems dpa' bslab pa thams cad la rlom sems ma mchis par dpa' </text></item>
<item><p>433a4</p><section>mdo sde</section><text>bar 'gro ba'i ting nge 'dzin 'di la slob pa lags/ de skad ces gsol ba dang / bcom ldan 'das kyis byang chub sems dpa' sems dpa' chen po blo gros brtan pa la </text></item>
<item><p>433a5</p><section>mdo sde</section><text>'di skad ces bka' stsal to/ /blo gros brtan pa/ 'di lta ste/ dper na/ 'phong gi slob dpon nam/ 'phong gi slob ma ni thog mar ba lang gi ko ba la phog par byed </text></item>
<item><p>433a6</p><section>mdo sde</section><text>do| |gang gi tshe na ba lang gi ko ba la lobs pa de'i tshe shing leb la phog par byed do/ /gang gi tshe shing leb la lobs pa de'i tshe 'ben la phog par byed do/ /gang gi </text></item>
<item><p>433a7</p><section>mdo sde</section><text>tshe 'ben la lobs pa de'i tshe dbyug gu la phog par byed do/ /gang gi tshe dbyug gu la lobs pa de'i tshe skra brgya la phog par byed do/ /gang gi tshe skra brgya la lobs pa </text></item>
<item><p>433b1</p><section>mdo sde</section><text>de'i tshe skra bcu la phog par byed do/ /gang gi tshe skra bcu la lobs pa de'i tshe skra gcig la phog par byed do/ /gang gi tshe skra gcig la lobs pa de'i tshe sgras mtshon pa la phog pa la slob </text></item>
<item><p>433b2</p><section>mdo sde</section><text>par byed do/ /gang gi tshe sgras mtshon pa la lobs pa de'i tshe mi 'chor bar phog par 'gyur ro/ /gang gi tshe mi 'chor bar phog pa de'i tshe 'phong slob pa tshar phyin pa yin te/ de 'dod na </text></item>
<item><p>433b3</p><section>mdo sde</section><text>nub mo mun pa mun nag gi nang na'ang mi dang mi ma yin pa gang dang gang dag gi sgra sgrag pa de dag der lhun gyis grub cing mi 'chor ba nyid du mda' 'gro'o/ /blo gros brtan pa/</text></item>
<item><p>433b4</p><section>mdo sde</section><text>de bzhin du byang chub sems dpa' dpa' bar 'gro ba'i ting nge 'dzin 'di la slob pa na thog ma nyid du bsam pa la slob bo/ /gang gi tshe bsam pa la lobs par gyur pa de'i tshe </text></item>
<item><p>433b5</p><section>mdo sde</section><text>sbyor ba la 'jug go /gang gi tshe sbyor ba la bslabs par gyur pa de'i tshe lhag pa'i bsam pa la 'jug go /gang gi tshe lhag pa'i bsam pa la bslabs par gyur pa de'i tshe byams </text></item>
<item><p>433b6</p><section>mdo sde</section><text>pa chen po la 'jug go /gang gi tshe byams pa chen po la bslabs par gyur pa de'i tshe snying rje chen po la 'jug go /gang gi tshe snying rje chen po la bslabs par gyur pa de'i tshe dga' ba </text></item>
<item><p>433b7</p><section>mdo sde</section><text>chen po la 'jug go /gang gi tshe dga' ba chen po la bslabs par gyur pa de'i tshe btang snyoms chen po la 'jug go /gang gi tshe btang snyoms chen po la bslabs par gyur pa de'i tshe </text></item>
<item><p>434a1</p><section>mdo sde</section><text>byang chub sems dpa' 'phags pa'i gnas pa bzhi la bslab pa yin te/ bzhi gang zhe na/ byams pa chen po dang / snying rje chen po dang / dga' ba chen po </text></item>
<item><p>434a2</p><section>mdo sde</section><text>dang | btang snyoms chen po'o/ /gang gi tshe byang chub sems dpa'i 'phags pa'i gnas pa 'di bzhi la bslabs par gyur pa de'i tshe rjes su mthun pa'i mngon par shes pa lnga po </text></item>
<item><p>434a3</p><section>mdo sde</section><text>mi nyams pa dag la slob bo/ /gang gi tshe rjes su mthun pa'i mngon par shes pa lnga po mi nyams pa dag la bslabs par gyur pa de'i tshe pha rol tu phyin pa drug tshar phyin pa yin no/ /</text></item>
<item><p>434a4</p><section>mdo sde</section><text>gang gi tshe pha rol tu phyin pa drug tshar phyin par gyur pa de'i tshe thabs mkhas pa rtogs par khong du chud pa yin no/ /gang gi tshe thabs mkhas pa rtogs par khong du chud pa de'i tshe </text></item>
<item><p>434a5</p><section>mdo sde</section><text>rjes su mthun pa'i bzod pa gnyis pa la gnas pa yin no/ /gang gi tshe rjes su mthun pa'i bzod pa gnyis pa la gnas pa de'i tshe mi skye ba'i chos la bzod pa 'thob bo/ /gang gi </text></item>
<item><p>434a6</p><section>mdo sde</section><text>tshe mi skye ba'i chos la bzod pa dang ldan pa de'i tshe sangs rgyas bcom ldan 'das rnams kyis bla na med pa yang dag par rdzogs pa'i byang chub tu lung bstan par 'gyur </text></item>
<item><p>434a7</p><section>mdo sde</section><text>ro| |gang gi tshe sangs rgyas bcom ldan 'das rnams kyis bla na med pa yang dag par rdzogs pa'i byang chub tu lung bstan pa de'i tshe sa brgyad pa la 'jug par 'gyur ro/ /gang </text></item>
<item><p>434b1</p><section>mdo sde</section><text>gi tshe sa brgyad pa la zhugs par gyur pa de'i tshe byang chub sems dpa'i ting nge 'dzin da ltar gyi sangs rgyas mngon sum du bzhugs pa 'thob ste/ de ting nge 'dzin de dang ldan pas sangs </text></item>
<item><p>434b2</p><section>mdo sde</section><text>rgyas mthong ba dang mi 'bral bar 'gyur ro/ /gang gi tshe sangs rgyas mthong ba dang mi 'bral ba de'i tshe sangs rgyas kyi chos thams cad yongs su rdzogs shing yongs su grub pa thos par </text></item>
<item><p>434b3</p><section>mdo sde</section><text>'gyur ro/ /des sangs rgyas kyi chos thams cad yongs su rdzogs shing yongs su grub pa la gnas nas sangs rgyas kyi zhing bkod pa phun sum tshogs pa mngon par sgrub bo/ /de </text></item>
<item><p>434b4</p><section>mdo sde</section><text>sangs rgyas kyi zhing bkod pa yongs su bzung nas skye ba dang / rigs dang / rus phun sum tshogs pa dang / mngal du 'jug pa dang / mngon par 'byung ba phun sum tshogs pa yongs </text></item>
<item><p>434b5</p><section>mdo sde</section><text>su rdzogs par byed do/ /de skye ba dang / rigs dang / rus phun sum tshogs pa dang / mngal du 'jug pa dang / mngon par 'byung ba phun sum tshogs par gyur nas sa bcu yongs </text></item>
<item><p>434b6</p><section>mdo sde</section><text>su rdzogs par byed do/ /de sa bcu la gnas nas sangs rgyas thams cad kyis dbang bskur ba 'thob bo/ /de sangs rgyas thams cad kyis dbang bskur ba thob nas byang chub sems </text></item>
<item><p>434b7</p><section>mdo sde</section><text>dpa'i ting nge 'dzin thams cad thob par 'gyur ro/ /de byang chub sems dpa'i ting nge 'dzin thams cad thob nas phyis dpa' bar 'gro ba'i ting nge 'dzin 'di thob par 'gyur </text></item>
<item><p>435a1</p><section>mdo sde</section><text>ro| |dpa' bar 'gro ba'i ting nge 'dzin thob pa'i byang chub sems dpa' de ni sems can rnams la sangs rgyas kyi mdzad pas nye bar gnas par 'gyur </text></item>
<item><p>435a2</p><section>mdo sde</section><text>te| byang chub sems dpa'i chos nyid de'ang mi gtong ngo / /blo gros brtan pa/ de ltar na byang chub sems dpa' gang chos de lta bu dag la bslabs par gyur pa de ni dpa' bar 'gro </text></item>
<item><p>435a3</p><section>mdo sde</section><text>ba'i ting nge 'dzin 'di thob par 'gyur ro/ /blo gros brtan pa/ dpa' bar 'gro ba'i ting nge 'dzin 'di la gnas pa'i byang chub sems dpas ni gang du'ang bslab par mi </text></item>
<item><p>435a4</p><section>mdo sde</section><text>bya'o| |de ci'i phyir zhe na/ sngon legs par bslabs pa'i phyir te/ sangs rgyas kyi chos thams cad de la mngon du 'gyur ro/ /blo gros brtan pa/ 'di lta ste/ dper na/</text></item>
<item><p>435a5</p><section>mdo sde</section><text>'phong gi slob dpon nam/ 'phong gi slob ma ni sgras mtshon pa la phog par byed par gnas pas phyis gang du'ang mi slob bo/ /de ci'i phyir zhe na/ sngon legs par </text></item>
<item><p>435a6</p><section>mdo sde</section><text>ba slabs pa'i phyir te/ phog par bya ba thams cad de la mngon du 'gyur ro/ /blo gros brtan pa/ de bzhin du dpa' bar 'gro ba'i ting nge 'dzin 'di la gnas pa'i byang </text></item>
<item><p>435a7</p><section>mdo sde</section><text>chub sems dpas kyang chos gang la'ang bslab par mi bya'o/ /de ci'i phyir zhe na/ de sngon legs par bslabs pa'i phyir te/ ting nge 'dzin thams cad dang / snyoms par </text></item>
<item><p>435b1</p><section>mdo sde</section><text>'jug pa thams cad dang / rnam par thar pa thams cad dang / byang chub sems dpa'i yon tan gyi chos thams cad de la mngon du 'gyur ro/ /de nas bcom ldan 'das la </text></item>
<item><p>435b2</p><section>mdo sde</section><text>byang chub sems dpa' blo gros brtan pas 'di skad ces gsol to/ /bcom ldan 'das/ bdag spobs so/ /bde bar gshegs pa/ bdag spobs so/ /bcom ldan 'das kyis </text></item>
<item><p>435b3</p><section>mdo sde</section><text>bka' stsal pa/ blo gros brtan pa/ de'i dus la da bab par shes na khyod spobs par gyis shig /blo gros brtan pas gsol pa/ bcom ldan 'das/ 'di lta ste/ dper na/ stong </text></item>
<item><p>435b4</p><section>mdo sde</section><text>gsum gyi stong chen po la dbang ba'i tshangs pa chen po ni stong gsum gyi stong chen po'i 'jig rten gyi khams 'di la tshegs chung dus rnam par lta bar bgyid do/ /bcom ldan 'das/</text></item>
<item><p>435b5</p><section>mdo sde</section><text>de bzhin du dpa' bar 'gro ba'i ting nge 'dzin 'di la gnas pa'i byang chub sems dpa' yang tshegs chung dus byang chub sems dpa'i chos thams cad la rnam par blta zhing </text></item>
<item><p>435b6</p><section>mdo sde</section><text>sems can thams cad kyi sems dang / spyod pa rnams kyang 'tshal to/ /bcom ldan 'das kyis bka' stsal pa/ blo gros brtan pa/ de de bzhin no/ /ji skad smras pa bzhin </text></item>
<item><p>435b7</p><section>mdo sde</section><text>te| byang chub sems dpa' gang dag dpa' bar 'gro ba'i ting nge 'dzin 'di la gnas pa de dag ni kun tu rnam par bltas par blta bar byas te/ sangs rgyas kyi chos thams </text></item>
<item><p>436a1</p><section>mdo sde</section><text>cad mngon sum du gyur pa dag go /de nas bcom ldan 'das la brgya byin lhun po'i rtse 'dzin ces bya ba stong gsum gyi stong chen po'i 'jig rten gyi </text></item>
<item><p>436a2</p><section>mdo sde</section><text>khams 'di'i mtha'i gling na gnas pas 'di skad ces gsol to/ /bcom ldan 'das/ 'di lta ste/ dper na/ ri rab kyi rtse mo la gnas na tshegs chung dus bang rim thams </text></item>
<item><p>436a3</p><section>mdo sde</section><text>cad blta'o/ /bcom ldan 'das /de bzhin du dpa' bar 'gro ba'i ting nge 'dzin 'di la gnas pa'i byang chub sems dpa' yang tshegs chung dus nyan thos kyi spyod pa thams cad </text></item>
<item><p>436a4</p><section>mdo sde</section><text>la rnam par blta zhing rang sangs rgyas kyi spyod pa thams cad dang / byang chub sems dpa'i spyod pa thams cad dang / sems can thams cad kyi spyod pa la'ang rnam par blta'o//</text></item>
<item><p>436a5</p><section>mdo sde</section><text>de nas byang chub sems dpa' blo gros brtan pas brgya byin lhun po'i rtse 'dzin la 'di skad ces smras so/ /kye grogs po/ khyod gling bzhi pa'i 'jig rten gyi khams gang </text></item>
<item><p>436a6</p><section>mdo sde</section><text>nas 'ongs/ ri rab gang gi rtse mo la gnas/ de skad ces smras pa dang / byang chub sems dpa' blo gros brtan pa la brgya byin lhun po'i rtse 'dzin gyis 'di skad ces smras </text></item>
<item><p>436a7</p><section>mdo sde</section><text>so| |rigs kyi bu/ byang chub sems dpa' gang dpa' bar 'gro ba'i ting nge 'dzin 'di thob pa de la khyod gang na gnas zhes gnas mi 'dri'o/ /de ci'i phyir zhe na/ de ni </text></item>
<item><p>436b1</p><section>mdo sde</section><text>sangs rgyas kyi zhing thams cad na gnas so/ /de ni gang du'ang mngon par zhen pas mi gnas so/ /de ni dmigs pas mi gnas so/ /de ni lta bar gyur pas mi gnas so/ /de nas </text></item>
<item><p>436b2</p><section>mdo sde</section><text>byang chub sems dpa' blo gros brtan pas brgya byin lhun po'i rtse 'dzin la 'di skad ces smras so/ /kye grogs po/ ci khyod kyis dpa' bar 'gro ba'i ting nge 'dzin 'di thob bam/ brgya </text></item>
<item><p>436b3</p><section>mdo sde</section><text>byin lhun po'i rtse 'dzin gyis smras pa/ rigs kyi bu /ci ting nge 'dzin 'di thob pa'am/ mthob pas nye bar gnas sam/ smras pa/ de ma yin no/ /smras pa/ rigs kyi bu/ de lta bas na byang chub </text></item>
<item><p>436b4</p><section>mdo sde</section><text>sems dpa' gang ting nge 'dzin 'dis gnas pa de ni chos gang yang mi 'thob cing thob pa med do/ /byang chub sems dpa' blo gros brtan pas smras pa/ kye grogs po/ khyod kyi spobs pa </text></item>
<item><p>436b5</p><section>mdo sde</section><text>bas na khyod ni dpa' bar 'gro ba'i ting nge 'dzin 'di la gnas so/ /smras pa/ rigs kyi bu/ chos thams cad gnas med pa'i phyir kho bos ni dpa' bar 'gro ba'i ting nge 'dzin </text></item>
<item><p>436b6</p><section>mdo sde</section><text>'di gang la gnas pa'i chos de ma mthong ngo / /de ci'i phyir zhe na/ byang chub sems dpa' ting nge 'dzin 'di la gnas pa ni chos gang la'ang mi gnas so/ /gang la'ang mi gnas </text></item>
<item><p>436b7</p><section>mdo sde</section><text>pa de la ni len pa med do/ /gang la len pa med ba de la chos bstan pa gang yang med do/ /de nas bcom ldan 'das kyis byang chub sems dpa' blo gros brtan pa la 'di </text></item>
<item><p>437a1</p><section>mdo sde</section><text>skad ces bka' stsal to/ /blo gros brtan pa/ khyod kyis brgya byin lhun po'i rtse 'dzin mthong ngam/ gsol pa/ bcom ldan 'das/ mthong ngo / /</text></item>
<item><p>437a2</p><section>mdo sde</section><text>bcom ldan 'das kyis bka' stsal pa/ blo gros brtan pa/ brgya byin lhun po'i rtse 'dzin 'di ni dpa' bar 'gro ba'i ting nge 'dzin 'di thob pa'o/ /nges par gyur pa thob </text></item>
<item><p>437a3</p><section>mdo sde</section><text>pa'o| |tshegs med pa thob pa'o/ /'di ni dpa' bar 'gro ba'i ting nge 'dzin la gnas nas stong gsum gyi stong chen po'i 'jig rten gyi khams 'di na brgya byin gyi gnas </text></item>
<item><p>437a4</p><section>mdo sde</section><text>ji snyed yod pa de thams cad du 'di ston par byed do/ /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das/ gal te </text></item>
<item><p>437a5</p><section>mdo sde</section><text>brgya byin lhun po'i rtse 'dzin 'di/ brgya byin gyi gnas thams cad du gda' ba lags na/ bdag gis ni 'di brgya byin gyi gnas ri rab kyi rtse mor sngan chad ma mthong </text></item>
<item><p>437a6</p><section>mdo sde</section><text>ngo| |de nas brgya byin lhun po'i rtse 'dzin gyis lha'i dbang po brgya byin la 'di skad ces smras so/ /kau shi ka /gal te khyed lta bu la kho bo lta bu'i gzugs kyi lus yongs </text></item>
<item><p>437a7</p><section>mdo sde</section><text>su grub pa bstan du zin na/ de'i phyir brgya byin gyi gnas thams cad du khyed dga' bar mi 'gyur te/ kau shi ka /kho bo ni khyod kyi brgya byin gyi gnas su rgyu mod kyi kho bo </text></item>
<item><p>437b1</p><section>mdo sde</section><text>khyod kyis mi mthong ngo / /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das/ bdag cag ni skyes bu dam pa 'di'i gzugs </text></item>
<item><p>437b2</p><section>mdo sde</section><text>kyi lus yongs su grub pa mthong bar 'tshal lo/ /bcom ldan 'das kyis bka' stsal pa/ ci kau shi ka /skyes bu dam pa 'di'i gzugs kyi lus yongs su grub pa mthong bar 'dod </text></item>
<item><p>437b3</p><section>mdo sde</section><text>dam| gsol pa/ bcom ldan 'das/ mthong bar 'tshal lo/ /de nas bcom ldan 'das kyis brgya byin lhun po'i rtse 'dzin la bka' stsal pa/ skyes bu dam pa/ khyod kyis lha'i dbang </text></item>
<item><p>437b4</p><section>mdo sde</section><text>po brgya byin 'di la rang gi gzugs kyi lus yongs su grub pa ston cig /de nas brgya byin lhun po'i rtse 'dzin gyis bdag gi gzugs kyi lus yongs su grub pa bstan to/ /gzugs </text></item>
<item><p>437b5</p><section>mdo sde</section><text>kyi lus yongs su grub pa bstan ma thag tu de nas 'khor de na brgya byin nam/ tshangs pa'am/ 'jig rten skyong ba'am/ gnas gtsang ma'i ris kyi lha'am/ nyan thos kyi theg </text></item>
<item><p>437b6</p><section>mdo sde</section><text>pa pa'am/ rang sangs rgyas kyi theg pa pa'am/ byang chub sems dpa'i theg pa pa'am/ de ma yin pa sems can gzhan yang rung ste/ gang dag gis dpa' bar 'gro </text></item>
<item><p>437b7</p><section>mdo sde</section><text>ba'i ting nge 'dzin 'di ma thob pa de dag thams cad kyi lus ni 'di lta ste/ dper na/ snag tsha'i phung po bzhin du snang ngo / /brgya byin de'i lus ni ri rab bzhin du mngon par </text></item>
<item><p>438a1</p><section>mdo sde</section><text>'phags shing lam me lhan ne lhang nger snang ngo / /de bzhin gshegs pa'i sku ni de'i nyis 'gyur du bzhugs par snang ngo / /de nas bcom </text></item>
<item><p>438a2</p><section>mdo sde</section><text>bcom ldan 'das la lha'i dbang po brgya byin gyis 'di skad ces gsol to/ /bcom ldan 'das/ sems can chen po 'di'i gzugs kyi lus yongs su grub pa ngo mtshar te /</text></item>
<item><p>438a3</p><section>mdo sde</section><text>bcom ldan 'das/ brgya byin dang / tshangs pa dang / 'jig rten skyong ba 'di dag gi lus ni snag tsha'i phung po bzhin du mchis par gda'o/ /bcom ldan 'das/ bdag ri rab </text></item>
<item><p>438a4</p><section>mdo sde</section><text>kyi rtse mo 'di la mchis shing gang gi tshen bdag chos bzang lha'i mdun sar mchis pa de'i tshe/ bcom ldan 'das/ bdag gi mgul du brgya byin thogs pa zhes bgyi ba'i nor bu </text></item>
<item><p>438a5</p><section>mdo sde</section><text>rin po che chen po thogs pas de'i 'od kyis lha'i 'khor thams cad mog mog por gyur te/ lam mer ma mchis/ lhang nger ma mchis/ lhan ner ma mchis na/ bcom ldan </text></item>
<item><p>438a6</p><section>mdo sde</section><text>'das| skyes bu dam pa de'i 'od kyis bdag mog mog por bgyis lags te/ bdag gi brgya byin thogs pa'i nor bu rin po che chen po de'ang lam mer ma mchis/ lhan </text></item>
<item><p>438a7</p><section>mdo sde</section><text>ner ma mchis/ lhang nger ma mchis so/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka /gal </text></item>
<item><p>438b1</p><section>mdo sde</section><text>te stong gsum gyi stong chen po'i 'jig rten gyi khams 'di brgya byin thogs pa'i nor bu rin po che chen pos yongs su gang du zin kyang lha thams cad snang ba zhes bya ba'i nor bu rin po che </text></item>
<item><p>438b2</p><section>mdo sde</section><text>yod de/ de'i 'od kyis brgya byin thogs pa'i nor bu rin po che de dag thams cad mog mog por 'gyur ro/ /kau shi ka /gal te stong gsum gyi stong chen po'i 'jig rten gyi khams 'di'i </text></item>
<item><p>438b3</p><section>mdo sde</section><text>lha thams cad snang ba'i nor bu rin po ches yongs su gang du zin kyang rdo rje snang ba zhes bya ba'i nor bu rin po che yod de/ de'i 'od kyis lha thams cad snang ba'i nor bu rin po che de dag </text></item>
<item><p>438b4</p><section>mdo sde</section><text>thams cad mog mog por 'gyur ro/ /kau shi ka /gal te stong gsum gyi stong chen po'i 'jig rten gyi khams 'di rdo rje snang ba'i nor bu rin po ches yongs su gang du zin kyang snang </text></item>
<item><p>438b5</p><section>mdo sde</section><text>ba thams cad bsdus pa zhes bya ba'i nor bu rin po che yod de/ des rdo rje snang ba'i nor bu rin po che thams cad mog mog por byed do/ /kau shi ka /brgya byin 'di'i mgul du snang ba </text></item>
<item><p>438b6</p><section>mdo sde</section><text>thams cad bsdus pa zhes bya ba'i nor bu rin po che chen po thogs pa mthong ngam/ bcom ldan 'das/ gang gi tshe bdag gis brtags pa de'i tshen mig zi zi bor gyur lags te/ de'i </text></item>
<item><p>438b7</p><section>mdo sde</section><text>'od ni de lta bu lags so/ /bka' stsal pa/ kau shi ka /byang chub sems dpa' gang dpa' bar 'gro ba'i ting nge 'dzin 'di thob par gyur pa de/ gang gi tshe na lha'i dbang po </text></item>
<item><p>439a1</p><section>mdo sde</section><text>brgya byin du gyur pa de'i tshe/ de'i mgul du nor bu rin po che de lta bu thogs par 'gyur ro/ /de nas bcom ldan 'das la lha'i dbang po brgya </text></item>
<item><p>439a2</p><section>mdo sde</section><text>byin gyis 'di skad ces gsol to/ /bcom ldan 'das/ gang dag gis bla na med pa yang dag par rdzogs pa'i byang chub tu sems ma bskyed pa'i sems can de dag ni </text></item>
<item><p>439a3</p><section>mdo sde</section><text>gzugs kyi lus yongs su grub pa 'di lta bu las yongs su nyams so/ /bcom ldan 'das/ sems can de dag ni dpa' bar 'gro ba'i ting nge 'dzin 'di las yongs su nyams </text></item>
<item><p>439a4</p><section>mdo sde</section><text>so| |de nas lha'i dbang po brgya byin gyis bshad pa de lha'i bu sbed pas thos nas lha'i dbang po brgya byin la 'di skad ces smras so/ /kye yab/ nyan thos kyi nges par gyur pa </text></item>
<item><p>439a5</p><section>mdo sde</section><text>la zhugs pa'i sems can brgya phrag mang po dag sangs rgyas kyi chos la 'dod pa'i sems bskyed kyang ci zhig byar yod de/ de dag ni 'khor ba'i rgyun gyi mtshams bcad </text></item>
<item><p>439a6</p><section>mdo sde</section><text>pa'o| |kye yab/ gang dag gis byang chub tu sems bskyed pa dang / gang dag byang chub tu sems bskyed pa dang / gang dag byang chub tu sems bskyed par 'gyur ba de dag </text></item>
<item><p>439a7</p><section>mdo sde</section><text>gis ni sangs rgyas kyi chos 'di dag la 'dod pa'i sems bskyed par bya ste/ de dag ni gzugs kyi lus yongs su grub pa 'di lta bu thob par 'gyur ro/ /kye yab/ 'di </text></item>
<item><p>439b1</p><section>mdo sde</section><text>lta ste/ dper na/ nyi ma dang zla ba'i bsngags pa ji tsam mang du brjod cing bsngags pa bshad pa la mi dmus long gis 'dod pa'i sems bskyed kyang nges de dag mi mthong ste//</text></item>
<item><p>439b2</p><section>mdo sde</section><text>myong bar mi 'gyur ro/ /kye yab/ de bzhin du nyan thos kyi nges par gyur pa la zhugs pa ni sangs rgyas kyi chos rnams kyi bsngags pa brjod bsngags pa bstan pa la 'dod </text></item>
<item><p>439b3</p><section>mdo sde</section><text>pa'i sems ji tsam mang du bskyed kyang des sangs rgyas kyi chos dang yon tan rnams mi shes ma mthong mi myong ngo / /kye yab /de bas na gzugs 'dod pas bla na med pa yang dag </text></item>
<item><p>439b4</p><section>mdo sde</section><text>par rdzogs pa'i byang chub tu sems bskyed par bgyi ste/ de'i gzugs kyi lus kha dog yongs su grub pa 'di lta bur 'gyur ro/ /lha'i bu sped pas bstan pa 'di bshad pa'i tshe </text></item>
<item><p>439b5</p><section>mdo sde</section><text>lha'i bu khri nyis stong gis bla na med pa yang dag par rdzogs pa'i byang chub tu sems bskyed do/ /de nas byang chub sems dpa' blo gros brtan pas lha'i bu sbed pa la 'di skad </text></item>
<item><p>439b6</p><section>mdo sde</section><text>ces smras so/ /lha'i bu/ khyod kyis dge ba'i rtsa ba ji tsam gyis bud med kyi lus las bsgyur /smras pa/ rigs kyi bu/ theg pa chen po la gnas pas nam bud med dam/ skyes </text></item>
<item><p>439b7</p><section>mdo sde</section><text>par gnas kyang nyes par mi 'gyur ro/ /de ci'i phyir zhe na/ thams cad mkhyen pa'i sems ni khams gsum dang lhan cig mi gnas pa'i phyir te/ bud med dang skyes pa ni sems </text></item>
<item><p>440a1</p><section>mdo sde</section><text>gyis rab tu phye ba yin no/ /yang rigs kyi bu/ khyod kyis dge ba'i rtsa ba ji tsam gyis bud med kyi lus las bsgyur ces gang de skad smras pa ni/ ji tsam </text></item>
<item><p>440a2</p><section>mdo sde</section><text>du khyim thab la g.yo med cing phangs par sems pas rim gro byas pas so/ /smras pa/ khyod kyis ji ltar khyim thab la rim gro byas/ smras pa/ ston pa tsam du phangs par </text></item>
<item><p>440a3</p><section>mdo sde</section><text>bsams pas so/ /smras pa/ ji ltar khyod kyis g.yo med par byas/ smras pa/ lus kyi las ji lta ba dang / ngag gi las ji lta ba de bzhin du yid kyi las bgyis te/ rigs </text></item>
<item><p>440a4</p><section>mdo sde</section><text>kyi bu/ de ni bud med kyi g.yo med pa'o/ /smras pa/ khyod kyis bud med kyi lus las ji ltar bsgyur/ smras pa/ ji ltar bsgrubs pa bzhin du'o/ /smras pa/ khyod kyis ji ltar </text></item>
<item><p>440a5</p><section>mdo sde</section><text>bsgrubs/ smras pa/ ji ltar bsgyur ba bzhin du'o/ /smras pa/ lha'i bu bshad pa de'i don gang yin/ smras pa/ rigs kyi bu/ chos thams cad ni chos kyi dbyings su ro </text></item>
<item><p>440a6</p><section>mdo sde</section><text>gcig pas ni/ rigs kyi bu/ chos thams cad ni mi 'grub mi ldog go /yang rigs kyi bu/ ji srid du bdag smon par gyur pa de srid du bdag la bud med kyi mtshan byung </text></item>
<item><p>440a7</p><section>mdo sde</section><text>ngo| |rigs kyi bu/ gang gi tshe na bdag la skyes pa'i mtshan byung bar gyur ba de'i tshe'ang bdag gis bud med kyi rang bzhin gyi chos nyid de ma spangs so/ /rigs kyi bu/</text></item>
<item><p>440b1</p><section>mdo sde</section><text>de bas na 'di lta ste/ bud med dam/ skyes bar 'dzin pa ni phyin ci log tu 'dzin pa'o/ /rigs kyi bu/ gang yang phyin ci log dang / phyin ci ma log pa de gnyi ga gnyis su med pa gnyis </text></item>
<item><p>440b2</p><section>mdo sde</section><text>su dbyer med pa'o/ /de ci'i phyir zhe na/ rigs kyi bu /chos thams cad ni shin tu gnyis dang bral ba'o/ /de nas byang chub sems dpa' blo gros brtan pas lha'i bu sbed pa la 'di skad </text></item>
<item><p>440b3</p><section>mdo sde</section><text>ces smras so/ /ci lha'i bu/ khyod kyis dpa' bar 'gro ba'i ting nge 'dzin 'di'i phyogs 'ga' yang mngon sum du gyur ram/ smras pa/ rigs kyi bu/ gzhan gyis bstan pas bdag </text></item>
<item><p>440b4</p><section>mdo sde</section><text>la mngon sum du gyur gyi/ bdag gi ye shes kyis mngon sum du gyur pa ni ma lags so/ /rigs kyi bu/ bdag gis mngon par shes pa gang gi tshe na bcom ldan 'das shAkya thub </text></item>
<item><p>440b5</p><section>mdo sde</section><text>pa de bzhin gshegs pa dgra bcom pa yang dag par rdzogs pa'i sangs rgyas rgyal po zas gtsang ma'i khab na byang chub sems dpar gyur cing bdag gi mal dus las kyi nang na </text></item>
<item><p>440b6</p><section>mdo sde</section><text>bzhugs pa de'i tshe/ mtshan mo mi nyal tsam na shar phyogs nas tshangs pa gang+gA'i klung gi bye ma snyed lhags te/ de nas byang chub sems dpa' la/ 'di lta ste/ byang chub </text></item>
<item><p>440b7</p><section>mdo sde</section><text>sems dpa'i lam dang / nyan thos kyi lam yongs su zhus pa dang / byang chub sems dpas de dag la ji ltar zhu ba zhus pa bzhin du lan glan te/ de na byang chub sems </text></item>
<item><p>441a1</p><section>mdo sde</section><text>dpa' la tshangs pa gcig gis 'di skad ces smras so/ /skyes bu dam pa/ chos shes pa thob pa dang / thogs pa med pa'i shes rab dang / spobs pa </text></item>
<item><p>441a2</p><section>mdo sde</section><text>'di lta bu'ang yod la/ 'dod pa'i longs spyod dang / rgyal srid la chags par yang byed pa 'di ni mi rigs so/ /de nas tshangs pa gzhan byang chub sems dpa'i thabs shes pa'i </text></item>
<item><p>441a3</p><section>mdo sde</section><text>yon tan gyi chos la mngon sum du gyur pa de dag gis 'di skad ces smras so/ /rigs kyi bu/ 'di ni 'dod pa'i longs spyod dang / rgyal srid kyi phyir khyim na gnas pa ma yin </text></item>
<item><p>441a4</p><section>mdo sde</section><text>gyi| 'di ni sems can yongs su smin par bya ba'i phyir khyim na gnas te/ 'di ni 'jig rten gyi khams gzhan du'ang chos kyi 'khor lo skor la/ 'dir yang byang chub sems </text></item>
<item><p>441a5</p><section>mdo sde</section><text>dpar gyur par snang ngo / /de'i tshe tshangs pa des 'di skad ces smras so/ /byang chub sems dpa' ting nge 'dzin gang la gnas na 'di 'dra bar rnam par 'phrul par 'gyur/ de </text></item>
<item><p>441a6</p><section>mdo sde</section><text>dag gis smras pa/ tshangs pa/ 'di ni dpa' bar 'gro ba'i ting nge 'dzin gyi yul lo/ /rigs kyi bu/ de'i tshe bdag 'di snyam du sems te/ rigs kyi bu/ 'di ltar 'dod pa </text></item>
<item><p>441a7</p><section>mdo sde</section><text>la yongs su spyod cing rgyal srid kyang yongs su sdud la ting nge 'dzin kyang thob pa ni byang chub sems dpa' rnams kyi ting nge 'dzin gyi rtsal ngo mtshar to snyam mo/ /rigs kyi bu/</text></item>
<item><p>441b1</p><section>mdo sde</section><text>bdag gis de thos nas byang chub sems dpa' la shin tu ston par 'du shes mngon par bzhag go |bdag gis dad pa'ang rnyed nas bdag gis lhag pa'i bsam pas bla na med pa </text></item>
<item><p>441b2</p><section>mdo sde</section><text>yang dag par rdzogs pa'i byang chub tu sems bskyed de/ bdag kyang ye shes dang / yon tan gyi chos 'di lta bu dang ldan par gyur cig ces bgyis so/ /rigs kyi bu/ 'di la ni bdag </text></item>
<item><p>441b3</p><section>mdo sde</section><text>phyogs tsam zhig mngon du gyur gyi/ dpa' bar 'gro ba'i ting nge 'dzin 'di'i yon tan gyi bye brag gi bsam gyis mi khyab bo/ /de nas bcom ldan 'das la byang chub sems dpa' blo </text></item>
<item><p>441b4</p><section>mdo sde</section><text>gros brtan pas 'di skad ces gsol to/ /bcom ldan 'das/ lha'i bu sped pa'i lhag pa'i bsam pa bstan pa ni ngo mtshar te/ de ni dge ba'i bshes gnyen bcom ldan 'das </text></item>
<item><p>441b5</p><section>mdo sde</section><text>kyis yongs su zin pas/ 'di lta ste/ dper na/ da ltar de bzhin gshegs pa dgra bcom pa yang dag par rdzogs pa'i sangs rgyas rnam par 'phrul pa bzhin du bcom ldan 'das </text></item>
<item><p>441b6</p><section>mdo sde</section><text>lha'i bu sped pa 'di'ang ring po mi thogs par dpa' bar 'gro ba'i ting nge 'dzin 'di la gnas te rnam par 'phrul par 'gyur ro/ /bcom ldan 'das kyis bka' stsal pa/ rigs </text></item>
<item><p>441b7</p><section>mdo sde</section><text>kyi bu/ de de bzhin no/ /de nas bcom ldan 'das la byang chub sems dpa' blo gros brtan pas 'di skad ces gsol to/ /bcom ldan 'das/ 'khor 'di na byang chub </text></item>
<item><p>442a1</p><section>mdo sde</section><text>sems dpa' dpa' bar 'gro ba'i ting nge 'dzin 'di thob pa gang la la dag 'dus pa mchis sam/ de nas 'khor de na lha'i bu sangs rgyas blo gros mngon </text></item>
<item><p>442a2</p><section>mdo sde</section><text>sum zhes bya ba 'dus par gyur te/ 'dug pa des byang chub sems dpa' blo gros brtan pa la 'di skad ces smras so/ /blo gros brtan pa/ khyod de bzhin gshegs pa ye shes </text></item>
<item><p>442a3</p><section>mdo sde</section><text>rgya mtsho chen po'i spyan sngar 'dug ste/ byang chub sems dpa' sems dpa' chen po yon tan gyi chos rin po che mtha' yas pa dang ldan pa go cha chen po bgos pa rnams kyi nang </text></item>
<item><p>442a4</p><section>mdo sde</section><text>du phyin nas/ bcom ldan 'das/ byang chub sems dpa' dpa' bar 'gro ba'i ting nge 'dzin 'di thob pa gang la la dag 'khor 'dir 'dus pa chen po mchis sam zhes de skad </text></item>
<item><p>442a5</p><section>mdo sde</section><text>zer ba'i khyod kyi zhu ba ni kho bos bsams na/ 'di lta ste/ dper na/ mgron pa byis pa'i rang bzhin can la la zhig rgya mtsho chen por zhugs nas/ rgya mtsho chen po 'di </text></item>
<item><p>442a6</p><section>mdo sde</section><text>na gang dag blangs te/ 'gro bar bya ba'i rin po che dag yod dam zhes de skad zer ba dang mtshungs pa snyam byed do/ /blo gros brtan pa/ 'khor 'di na ni byang chub sems </text></item>
<item><p>442a7</p><section>mdo sde</section><text>dpa' gang dag dpa' bar 'gro ba'i ting nge 'dzin 'di thob pa brgya byin gyi kha dog dang / gzugs dang ldan pa dag kyang yod do/ /byang chub sems dpa' gang dag dpa' </text></item>
<item><p>442b1</p><section>mdo sde</section><text>bar 'gro ba'i ting nge 'dzin 'di thob pa tshangs pa'i kha dog dang / gzugs dang ldan pa dag kyang yod do/ /byang chub sems dpa' gang dag dpa' bar 'gro ba'i ting nge 'dzin </text></item>
<item><p>442b2</p><section>mdo sde</section><text>'di thob pa'i lha'i kha dog dang / gzugs dang ldan pa dag kyang yod do/ /byang chub sems dpa' 'khor los bsgyur ba'i kha dog dang / gzugs dang ldan pa dag kyang yod do/ /</text></item>
<item><p>442b3</p><section>mdo sde</section><text>byang chub sems dpa' dge slong gi kha dog dang / gzugs dang ldan pa dag kyang yod do/ /byang chub sems dpa' dge slong ma'i kha dog dang / gzugs dang ldan pa dag kyang </text></item>
<item><p>442b4</p><section>mdo sde</section><text>yod do/ /byang chub sems dpa' dge bsnyen gyi kha dog dang / gzugs dang ldan pa dag kyang yod do/ /dge bsnyen ma'i kha dog dang / gzugs dang ldan pa dag kyang </text></item>
<item><p>442b5</p><section>mdo sde</section><text>yod do/ /mtshan gyis legs par brgyan pa dag kyang yod do/ /byang chub sems dpa' gang dpa' bar 'gro ba'i ting nge 'dzin 'di thob pa dag sems can gdul ba'i phyir </text></item>
<item><p>442b6</p><section>mdo sde</section><text>lus dang / kha dog dman pa dang ldan pa dag kyang yod do/ /blo gros brtan pa/ 'khor 'di na byang chub sems dpa' nyan thos kyi kha dog dang / gzugs dang / spyod lam </text></item>
<item><p>442b7</p><section>mdo sde</section><text>dang ldan pa dag kyang yod do/ /byang chub sems dpa' gang dpa' bar 'gro ba'i ting nge 'dzin 'di thob pa dag rang sangs rgyas kyi kha dog dang / gzugs dang / spyod lam </text></item>
<item><p>443a1</p><section>mdo sde</section><text>dang ldan pa dag kyang yod do/ /blo gros brtan pa/ gang gi tshe na de ltar de bzhin gshegs pa dgra bcom pa yang dag par rdzogs pa'i sangs </text></item>
<item><p>443a2</p><section>mdo sde</section><text>rgyas gal te rgyal rigs kyi 'khor ram/ gal te bram ze'i 'khor ram/ gal te khyim bdag gi 'khor ram/ gal te dge sbyong gi 'khor ram/ gal te lha'i 'khor ram/</text></item>
<item><p>443a3</p><section>mdo sde</section><text>gal te brgya byin gyi 'khor ram/ gal te tshangs pa'i 'khor ram/ gal te 'jig rten skyong gi 'khor ram/ 'khor gang dang gang du gshegs par de bzhin gshegs pa </text></item>
<item><p>443a4</p><section>mdo sde</section><text>sems can de dag ji ltar mos pa de lta bu'i kha dog dang / gzugs dang / gzugs dang / spyod lam du snang zhing de dag gis kyang de'i kha dog de 'dra ba nyid du mthong ste/ blo gros brtan </text></item>
<item><p>443a5</p><section>mdo sde</section><text>pa| de'ang dpa' bar 'gro ba'i ting nge 'dzin la sngon bsam pa sbyangs ba'i bye brag tu blta'o/ /blo gros brtan pa/ de ltar na khyod kyis gang dang gang na de bzhin gshegs </text></item>
<item><p>443a6</p><section>mdo sde</section><text>pa dgra bcom pa yang dag par rdzogs pa'i sangs rgyas chos ston pa mthong ba de dang der/ khyod kyis 'di na byang chub sems dpa' sems dpa' chen po go cha chen po </text></item>
<item><p>443a7</p><section>mdo sde</section><text>bgos pa/ chos thams cad kyi dbang phyug dang ldan par gnas pa/ chos kyi 'khor lo skor ba dpag tu med pa dag yod par shes par gyis shig /de nas bcom </text></item>
<item><p>443b1</p><section>mdo sde</section><text>ldan 'das la byang chub sems dpa' blo gros brtan pas 'di skad ces gsol to/ /bcom ldan 'das/ 'di'i spobs pa ji lta ba dang / de'i ye shes thogs pa ma mchis par 'chad </text></item>
<item><p>443b2</p><section>mdo sde</section><text>pa ji lta ba dang / 'di'i spyod pa rnam par 'byed pa 'chad pa ji lta ba las na/ bdag ni lha'i bu sangs rgyas blo gros mngon sum 'dis dpa' bar 'gro ba'i ting nge 'dzin 'di thob </text></item>
<item><p>443b3</p><section>mdo sde</section><text>po snyam bgyid do/ /de skad ces gsol pa dang / bcom ldan 'das kyis byang chub sems dpa' blo gros brtan pa la 'di skad ces bka' stsal to/ /blo gros brtan pa/ de de bzhin no/ /</text></item>
<item><p>443b4</p><section>mdo sde</section><text>ji skad smras pa de bzhin te/ lha'i bu 'di ni dpa' bar 'gro ba'i ting nge 'dzin la gnas te/ ting nge 'dzin 'di mngon du byas nas 'chad do/ /de nas bcom ldan 'das kyis lha'i bu </text></item>
<item><p>443b5</p><section>mdo sde</section><text>sangs rgyas blo gros mngon sum la bka' stsal pa/ lha'i bu/ khyod kyis dpa' bar 'gro ba'i ting nge 'dzin 'di sbyangs pa'i bye brag gi phyogs 'ga' zhig ston cig /de nas byang chub sems </text></item>
<item><p>443b6</p><section>mdo sde</section><text>dpa' blo gros brtan pa la lha'i bu sangs rgyas blo gros mngon sum gyis 'di skad ces smras so/ /blo gros brtan pa/ khyod dpa' bar 'gro ba'i ting nge 'dzin 'di'i phyogs tsam gyi khyu mchog tu </text></item>
<item><p>443b7</p><section>mdo sde</section><text>gyur pa lta bar 'dod dam/ smras pa/ lha'i bu/ lta bar 'dod do/ /de nas lha'i bu sangs rgyas blo gros mngon sum gyis dpa' bar 'gro ba'i ting nge 'dzin 'di thob pa'i phyir de'i tshe thams </text></item>
<item><p>444a1</p><section>mdo sde</section><text>cad dang ldan pa'i 'khor 'di 'khor los bsgyur ba'i rgyal po'i kha dog dang / gzugs su gnas pa dang / mtshan gyis legs par brgyan pa dang </text></item>
<item><p>444a2</p><section>mdo sde</section><text>'khor dang bcas pa dpung gi mthu dang ldan pa dang / rin po che sna bdun dang ldan par 'du shes pa de 'dra ba'i rdzu 'phrul mngon par 'du byed pa'i las bstan nas/ smras pa/</text></item>
<item><p>444a3</p><section>mdo sde</section><text>blo gros brtan pa/ ci mthong / smras pa/ lha'i bu/ kho bos ni thams cad dang ldan pa'i 'khor 'di 'khor los bsgyur ba'i kha dog dang / dbyibs dang / gzugs su gnas </text></item>
<item><p>444a4</p><section>mdo sde</section><text>pa dang / mtshan gyis legs par brgyan pa dang / 'khor dang bcas pa dpung gi mthu dang ldan pa dang / rin po che sna bdun dang ldan par mthong ngo / /de nas lha'i bu sangs </text></item>
<item><p>444a5</p><section>mdo sde</section><text>rgyas blo gros mngon sum gyis thams cad dang ldan pa'i 'khor lha'i dbang po brgya byin gyi kha dog dang / dbyibs dang / gzugs su gnas pa dang / sum cu rtsa gsum gnas </text></item>
<item><p>444a6</p><section>mdo sde</section><text>kyi khang pa na gnas shing lha'i bu mo brgya stong gis yongs su bskor te/ sil snyan dang / pheg rdob pa dang / rol mo'i sgra dbyangs byed par 'du shes pa de 'dra ba'i rdzu 'phrul </text></item>
<item><p>444a7</p><section>mdo sde</section><text>mngon par 'du byed pa byin gyis brlabs nas/ smras pa/ blo gros brtan pa/ ci mthong / smras pa/ lha'i bu/ kho bos ni thams cad dang ldan pa'i 'khor 'di lha'i dbang </text></item>
<item><p>444b1</p><section>mdo sde</section><text>bo brgya byin gyi kha dog dang / dbyibs dang / gzugs su gnas pa dang / sum cu rtsa gsum gyi lha'i khang pa na gnas shing lha'i bu mo brgya stong gis yongs su bskor te/ sil snyan </text></item>
<item><p>444b2</p><section>mdo sde</section><text>dang | pheg rdob pa dang / rol mo'i sgra dbyangs byed par mthong ngo / /de nas lha'i bu sangs rgyas blo gros mngon sum gyis yang gang thams cad dang ldan pa'i 'khor de tshangs pa'i kha </text></item>
<item><p>444b3</p><section>mdo sde</section><text>dog dang / dbyibs dang / gzugs su gnas pa dang / spyod lam shin tu zhi ba dang / tshangs pa'i gnas kyi gzhal med khang na gnas pa dang / tshad med pa bzhi'i bsam gtan </text></item>
<item><p>444b4</p><section>mdo sde</section><text>la bsam gtan du byed par 'du shes pa de lta bu'i byin gyi rlabs pa byin gyis brlabs nas/ smras pa/ blo gros brtan pa/ ci mthong / smras pa/ lha'i bu/ kho bos ni thams cad dang ldan pa'i 'khor </text></item>
<item><p>444b5</p><section>mdo sde</section><text>'di tshangs pa'i kha dog dang / dbyibs dang / gzugs su gnas pa dang / spyod lam rab tu zhi ba dang / tshangs pa'i gnas kyi gzhal med khang na gnas pa dang / tshad med pa </text></item>
<item><p>444b6</p><section>mdo sde</section><text>bzhi'i bsam gtan la bsam gtan du byed par mthong ngo / /de nas lha'i bu sangs rgyas blo gros mngon sum gyis yang 'khor de dag gnas brtan 'od srung chen po'i kha dog dang /</text></item>
<item><p>444b7</p><section>mdo sde</section><text>gzugs dang / dbyibs dang / chos gos snam sbyar dang / thang ba dang / lhung bzed thogs pa'i spyod lam 'dzin pa dang / rnam par thar pa brgyad kyi bsam gtan la bsam gtan </text></item>
<item><p>445a1</p><section>mdo sde</section><text>byed pa ci 'dra ba de 'dra bar snang la/ sna tshogs su med cing kha dog gcig tu gyur pa de lta bu'i byin gyi rlabs pa byin gyis brlabs nas/ smras pa/</text></item>
<item><p>445a2</p><section>mdo sde</section><text>blo gros brtan pa/ ci mthong / smras pa/ lha'i bu/ kho bos ni thams cad dang ldan pa'i 'khor 'di gnas brtan 'od srung chen po'i kha dog dang / gzugs dang / dbyibs </text></item>
<item><p>445a3</p><section>mdo sde</section><text>dang | chos gos snam sbyar dang / thang ba dang / lhung bzed thogs pa'i spyod lam 'dzin pa dang / rnam par thar pa brgyad kyi bsam gtan la bsam gtan byed pa ci 'dra ba de </text></item>
<item><p>445a4</p><section>mdo sde</section><text>'dra bar snang la/ sna tshos su med cing kha dog gcig tu gyur pa de lta bur mthong ngo / /de nas lha'i bu sangs rgyas blo gros mngon sum gyis dpa' bar 'gro ba'i ting nge 'dzin </text></item>
<item><p>445a5</p><section>mdo sde</section><text>'di nyid kyi khyu mchog tu gyur pa bstan pa'i phyir thams cad dang ldan pa'i 'khor bcom ldan 'das shAkya thub pa'i kha dog dang / gzugs dang / dbyibs dang / spyod lam </text></item>
<item><p>445a6</p><section>mdo sde</section><text>dang | mtshan bkod pas brgyan pa dang / zhabs 'bring pa dge slong gi dge 'dun ci 'dra bar de 'dra bar de bzhin gshegs pa mang po thams cad so so na dge slong gi dge </text></item>
<item><p>445a7</p><section>mdo sde</section><text>'dun dang bcas par snang ba de lta bu'i mtshan ma bstan nas/ smras pa/ blo gros brtan pa/ ci mthong / smras pa/ lha'i bu/ kho bos ni thams cad dang ldan pa'i 'khor </text></item>
<item><p>445b1</p><section>mdo sde</section><text>'di de bzhin gshegs pa'i kha dog dang / gzugs dang / dbyibs dang / spyod lam dang / mtshan bkod pas brgyan pa dang / zhabs 'bring pa dge slong gi dge 'dun gyis yongs </text></item>
<item><p>445b2</p><section>mdo sde</section><text>su bskor ba ci 'dra ba de 'dra bar so so na dge slong gi dge 'dun dang bcas par mthong ngo / /smras pa/ blo gros brtan pa/ 'di ni dpa' bar 'gro ba'i ting nge 'dzin gyi khyu mchog tu gyur pa </text></item>
<item><p>445b3</p><section>mdo sde</section><text>ste| blo gros brtan pa/ byang chub sems dpa' ting nge 'dzin de dang ldan pa ni 'dod na stong gsum gyi stong chen po'i 'jig rten gyi khams 'di yungs 'bru gcig tu byin gyis </text></item>
<item><p>445b4</p><section>mdo sde</section><text>rlob bo/ /yang na yungs 'bru gcig gi nang du chud par kun tu ston cing gling bzhi pa'i 'jig rten gyi khams thams cad kyang snang bar 'gyur/ nyi ma dang zla ba thams cad kyang snang </text></item>
<item><p>445b5</p><section>mdo sde</section><text>bar gyur te/ sems can dag la gnod par yang mi 'gyur ro/ /blo gros brtan pa/ de ltar na ting nge 'dzin 'di bsam gyis mi khyab bo// //bam po gsum </text></item>
<item><p>445b6</p><section>mdo sde</section><text>pa |de nas nyan thos chen po de dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang /</text></item>
<item><p>445b7</p><section>mdo sde</section><text>mi dang / mi ma yin pa dag dang / brgya byin dang / tshangs pa dang / 'jig rten skyong ba de dag dang / byang chub sems dpa' de dag gis mgrin gcig tu tshig smras pa/ bcom </text></item>
<item><p>446a1</p><section>mdo sde</section><text>ldan 'das/ gang dag gis dpa' bar 'gro ba'i ting nge 'dzin 'di thob pa'am/ thob par gyur pa'i byang chub sems dpa' de dag ni bsam gyis </text></item>
<item><p>446a2</p><section>mdo sde</section><text>mi khyab par blta ba lags so/ /bcom ldan 'das/ sems can de dag ni de bzhin gshegs pa'i 'gros su mchi ba lags so/ /mngon par shes pa'i ye shes dang /</text></item>
<item><p>446a3</p><section>mdo sde</section><text>rig pa dang ldan pa lags te/ bcom ldan 'das/ de ltar bdag cag stan gcig la mchis pa las 'di 'dra ba'i kha dog dang / gzugs su gda' bar gyur nas/ bdag </text></item>
<item><p>446a4</p><section>mdo sde</section><text>cag gcig la gcig kha dog dang / gzugs dang / spyod lam de ltar bur mthong ste/ bcom ldan 'das/ bdag cag ni gang dag dpa' bar 'gro ba'i ting nge 'dzin rnar mi </text></item>
<item><p>446a5</p><section>mdo sde</section><text>grag pa'i sems can de dag bdud kyis byin gyis brlabs pa'o/ /bcom ldan 'das/ tha na gang dag dpa' bar 'gro ba'i ting nge 'dzin 'di thos pa'i sems can de dag </text></item>
<item><p>446a6</p><section>mdo sde</section><text>kyang sangs rgyas thams cad kyis yongs su bzung ba lags na 'don par bgyid pa lta ci smos/ thos nas nan tan bgyid pa lta ci smos/ gang dag gis dpa' bar 'gro ba'i </text></item>
<item><p>446a7</p><section>mdo sde</section><text>ting nge 'dzin 'di thos pa lta ci smos snyam bgyid do/ /bcom ldan 'das/ chos thams cad kyi pha rol tu mchi bar 'tshal bas dpa' bar 'gro ba'i ting nge 'dzin mnyan par </text></item>
<item><p>446b1</p><section>mdo sde</section><text>bgyi'o| |gzung bar bgyi'o/ /bklag par bgyi'o/ /kun chub par bgyi'o/ /gzugs dang / kha dog thams cad ston par 'tshal ba dang / sems can thams cad kyi spyod </text></item>
<item><p>446b2</p><section>mdo sde</section><text>pa dang | spyod lam ji lta ba bzhin du ston par 'tshal ba dang / de dag gi sems rab tu rtogs par 'tshal ba dang / de dag gi nad ji lta ba bzhin du sman gyis gso bar 'tshal </text></item>
<item><p>446b3</p><section>mdo sde</section><text>bas dpa' bar 'gro ba'i ting nge 'dzin na 'di nyid mnyan par bgyi'o/ /bklag par bgyi'o/ /bsgom par bgyi'o/ /gang dag gis dpa' bar 'gro ba'i ting nge 'dzin 'di thob pa'i </text></item>
<item><p>446b4</p><section>mdo sde</section><text>skyes bu dam pa de dag ni sangs rgyas thams cad kyi yul du mchis pa lags so/ /rang byung gi ye shes la dbang bgyid pa lags so/ /de skad ces gsol pa dang / bcom ldan </text></item>
<item><p>446b5</p><section>mdo sde</section><text>'das kyis nyan thos chen po de dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po de dag dang /</text></item>
<item><p>446b6</p><section>mdo sde</section><text>brgya byin dang / tshangs pa dang / 'jig rten skyong ba de dag dang / byang chub sems dpa' de dag la 'di skad ces bka' stsal to/ /rigs kyi bu dang / de de bzhin no/ /ji skad smras </text></item>
<item><p>446b7</p><section>mdo sde</section><text>pa de bzhin te/ dpa' bar 'gro ba'i ting nge 'dzin 'di ma thob pa'i phyir byang chub sems dpa' de la ni byang chub sems dpa' zhes nga mi smra'o/ /dpa' bar 'gro ba'i ting nge 'dzin </text></item>
<item><p>447a1</p><section>mdo sde</section><text>'di ma thob pa'i phyir byang chub sems dpa' de la ni mngon par shes pa thob pa zhes nga mi smra'o/ /dpa' bar 'gro ba'i ting nge 'dzin 'di ma thob pa'i </text></item>
<item><p>447a2</p><section>mdo sde</section><text>phyir byang chub sems dpa' de la ni sbyang ba byas pa'o zhes nga mi smra'o/ /dpa' bar 'gro ba'i ting nge 'dzin 'di ma thob pa'i phyir byang chub sems dpa' de la ni sbyin pa dang </text></item>
<item><p>447a3</p><section>mdo sde</section><text>tshul khrims dang / bzod pa dang / brtson 'grus dang / bsam gtan dang / shes rab dang / thabs dang ldan pa'o zhes nga mi smra'o/ /dpa' bar 'gro ba'i ting nge 'dzin 'di ma thob </text></item>
<item><p>447a4</p><section>mdo sde</section><text>pa'i phyir byang chub sems dpa' de la ni mang du thos pa'o zhes nga mi smra'o/ /dpa' bar 'gro ba'i ting nge 'dzin 'di ma thob pa'i phyir byang chub sems dpa' de la ni spobs pa dang </text></item>
<item><p>447a5</p><section>mdo sde</section><text>ldan pa'o zhes nga mi smra'o/ /rigs kyi bu dag /de bas na nges par 'byung ba'i lam thams cad du nges par 'byung bar 'dod pa'i byang chub sems dpa' rlom sems thams cad </text></item>
<item><p>447a6</p><section>mdo sde</section><text>med pa'i phyir dpa' bar 'gro ba'i ting nge 'dzin 'di bslab par bya'o/ /de nas byang chub sems dpa' blo gros brtan pas lha'i bu sangs rgyas blo gros mngon sum la 'di skad </text></item>
<item><p>447a7</p><section>mdo sde</section><text>ces smras so/ /lha'i bu/ byang chub sems dpa' ting nge 'dzin 'di thob par 'dod pas gang la brtson par bya/ smras pa/ rigs kyi bu/ byang chub sems dpa' ting nge 'dzin </text></item>
<item><p>447b1</p><section>mdo sde</section><text>'di thob par 'dod pas so so'i skye bo'i chos rnams la brtson par bya'o/ /smras pa/ lha'i bu/ ji ltar na byang chub sems dpas so so'i skye bo'i chos rnams la brtson par bya/ smras </text></item>
<item><p>447b2</p><section>mdo sde</section><text>pa| ci nas kyang so so'i skye bo'i chos rnams sangs rgyas kyi chos rnams dang ldan pa'ang ma yin/ mi ldan pa'ang ma yin par mthong ba de lta bur/ rigs kyi bu/ byang chub sems </text></item>
<item><p>447b3</p><section>mdo sde</section><text>dpas so so'i skye bo'i chos la brtson par bya'o/ /smras pa/ lha'i bu/ ci sangs rgyas kyi chos rnams ldan pa'am/ mi ldan par nye bar gnas sam/ smras pa/ rigs kyi bu/ so </text></item>
<item><p>447b4</p><section>mdo sde</section><text>so'i skye bo'i chos rnams kyang sbyar ba'am/ dbral bar mi nus te/ gang yang / rigs kyi bu/ sangs rgyas kyi chos rnams dang / so so'i skye bo'i chos rnams gnyis su med cing </text></item>
<item><p>447b5</p><section>mdo sde</section><text>gnyis su dbyer med de/ tshul gcig pas de'i phyir brtson pa zhes bya'o/ rigs kyi bu/ 'di la sbyar ba'am/ dbral bar bya ba'i chos ni gang yang med do/ /de ci'i phyir zhe </text></item>
<item><p>447b6</p><section>mdo sde</section><text>na| rigs kyi bu/ chos thams cad ni mi skye ba'i de bzhin nyid dang ldan no/ /chos thams cad ni mi 'gog pa'i de bzhin nyid dang ldan no/ /chos thams cad ni mi 'khrugs pa'i de </text></item>
<item><p>447b7</p><section>mdo sde</section><text>bzhin nyid dang ldan no/ /chos thams cad ni 'du ba med pa'i de bzhin nyid dang ldan no/ /chos thams cad ni 'bral ba med pa'i de bzhin nyid dang ldan no/ /chos thams cad </text></item>
<item><p>448a1</p><section>mdo sde</section><text>ni nam mkha' bzhin du dben pa dang ldan no/ /chos thams cad ni stong pa nyid kyi mnyam pa nyid dang ldan no/ /chos thams cad ni ma skyes pa'i chos </text></item>
<item><p>448a2</p><section>mdo sde</section><text>nyid dang ldan te shi 'pho med do/ /smras pa/ lha'i bu/ dpa' bar 'gro ba'i ting nge 'dzin gang du 'gro ba yin/ smras pa/ rigs kyi bu/ dpa' bar 'gro ba'i ting nge 'dzin </text></item>
<item><p>448a3</p><section>mdo sde</section><text>ni sems can thams cad kyi sems dang spyod pa la 'gro ba'ang yin la/ sems dang / lta ba dang / dmigs par 'du shes pa la 'gro ba ni ma yin no/ /srid par 'gro ba'i 'chi </text></item>
<item><p>448a4</p><section>mdo sde</section><text>'pho dang / skye ba thams cad du 'gro ba'ang yin la/ srid par 'gro ba'i nyon mongs par 'gro ba ni ma yin no/ /rigs kyi bu/ dpa' bar 'gro ba'i ting nge 'dzin ni ting nge 'dzin </text></item>
<item><p>448a5</p><section>mdo sde</section><text>thams cad ston par 'gro ba'ang yin la mnyam pa nyid 'khrugs par 'gro ba ni ma yin no/ /sangs rgyas kyi zhing thams cad du 'jug par 'gro ba'ang yin la zhing sna tshogs su </text></item>
<item><p>448a6</p><section>mdo sde</section><text>'du shes par 'gro ba ni ma yin no/ /sangs rgyas thams cad ston par 'gro ba'ang yin la sangs rgyas kyi gzugs dang / mtshan la rnam par rtog cing ston par 'gro ba ni ma yin </text></item>
<item><p>448a7</p><section>mdo sde</section><text>no| |sgra dang / skad thams cad ston par 'gro ba'ang yin la yi ge'i 'du shes yongs su rtog par 'gro ba ni ma yin no/ /rigs kyi bu/ dpa' bar 'gro ba'i ting nge 'dzin ni </text></item>
<item><p>448b1</p><section>mdo sde</section><text>sangs rgyas thams cad mthong bar 'gro ba'ang yin la shin tu mthong bar 'gro ba ni ma yin no/ /rigs kyi bu/ de lta bas na dpa' bar 'gro ba'i ting nge 'dzin ji lta bur 'gro </text></item>
<item><p>448b2</p><section>mdo sde</section><text>ba yin zhes gang de skad smras pa ni/ de bzhin gshegs pa'i 'gro ba gang yin pa ting nge 'dzin 'di'i 'gro ba'ang de yin no/ /smras pa/ lha'i bu/ de bzhin gshegs pa </text></item>
<item><p>448b3</p><section>mdo sde</section><text>ji lta bur gshegs/ smras pa/ de bzhin gshegs pa ni de bzhin nyid kyi phyir mi 'gro bar gshegs so/ /smras pa/ lha'i bu/ de bzhin gshegs pa yongs su mya ngan </text></item>
<item><p>448b4</p><section>mdo sde</section><text>'da' bar mi gshegs sam/ smras pa/ rigs kyi bu/ chos thams cad yongs su mya ngan las 'da' bar 'gro ba yin te/ de bas na de bzhin gshegs pa yongs su mya ngan las </text></item>
<item><p>448b5</p><section>mdo sde</section><text>'da' bar gshegs pa ma yin no/ /de ci'i phyir zhe na/ mya ngan las 'da' ba'i 'gro ba ni yongs su mya ngan las mi 'da'o/ /smras pa/ lha'i bu/ sangs rgyas bcom ldan 'das </text></item>
<item><p>448b6</p><section>mdo sde</section><text>gang+gA'i klung gi bye ma snyed yongs su mya ngan las ma 'das sam/ smras pa/ ci rigs kyi bu/ sangs rgyas bcom ldan 'das gang+gA'i klung gi bye ma snyed skyes sam/ smras pa/ lha'i </text></item>
<item><p>448b7</p><section>mdo sde</section><text>bu| de ni de bzhin gshegs pas sangs rgyas bcom ldan 'das gang+gA'i klung gi bye ma snyed skyes la mya ngan las kyang 'das so zhes bka' stsal to/ /smras pa/ rigs kyi bu/</text></item>
<item><p>449a1</p><section>mdo sde</section><text>gang yang de bzhin gshegs pas lha dang / mi'i skye bo mang po la phan pa'i phyir/ skye bo mang po la bde ba'i phyir/ 'jig rten la snying brtse </text></item>
<item><p>449a2</p><section>mdo sde</section><text>ba'i phyir/ skye bo phal po che dang / lha dang / mi rnams kyi don gyi phyir/ phan pa'i phyir/ bde ba'i phyir/ gang zag gcig 'jig rten du 'byung ste/ 'di lta ste/ de bzhin gshegs </text></item>
<item><p>449a3</p><section>mdo sde</section><text>pa dgra bcom pa yang dag par rdzogs pa'i sangs rgyas so zhes de skad ces bka' stsal pa/ ci de bzhin gshegs pas gang skye ba'am/ 'gag par 'gyur ba'i gang zag </text></item>
<item><p>449a4</p><section>mdo sde</section><text>de rnyed dam/ smras pa/ lha'i bu/ de bzhin gshegs pas gang skye ba'am/ 'gag par 'gyur ba'i chos gang yang ma rnyed do/ /smras pa/ rigs kyi bu/ de bzhin te/ de bzhin gshegs </text></item>
<item><p>449a5</p><section>mdo sde</section><text>pa ni sangs rgyas 'byung bar yang 'chad mod kyi/ de bzhin gshegs pa'i chos nyid ni 'byung ba'am/ 'gag pa med do/ /de bzhin gshegs pa ni sangs rgyas yongs su </text></item>
<item><p>449a6</p><section>mdo sde</section><text>mya ngan las 'da' bar yang 'chad mod kyi/ de bzhin gshegs pa'i de bzhin nyid ni yongs su mya ngan las kyang mi 'da'o/ /smras pa/ lha'i bu/ de bzhin gshegs </text></item>
<item><p>449a7</p><section>mdo sde</section><text>pa dpag tu med pa da ltar mngon par rdzogs par sangs ma rgyas sam/ smras pa/ rigs kyi bu/ mi skye ba'i chos nyid ji lta ba dang / mi 'gag pa'i chos nyid ji lta ba de </text></item>
<item><p>449b1</p><section>mdo sde</section><text>bzhin du de bzhin gshegs pa skyes shing mngon par rdzogs par sangs rgyas te/ rigs kyi bu/ bdag ni de bzhin gshegs pa mngon par rdzogs par sangs rgyas pa dang /</text></item>
<item><p>449b2</p><section>mdo sde</section><text>yongs su mya ngan las 'das pa tha dad par mi 'dod do/ /smras pa/ ci'i phyir/ smras pa/ rigs kyi bu/ de bzhin gshegs pas ni chos thams cad shin tu yongs su mya ngan las </text></item>
<item><p>449b3</p><section>mdo sde</section><text>'das par mngon par rdzogs par sangs rgyas so/ /smras pa/ lha'i bu/ chos gang shin tu yongs su mya ngan las 'das pa de mngon par rdzogs par sangs rgyas par bya nus sam/ smras </text></item>
<item><p>449b4</p><section>mdo sde</section><text>pa| rigs kyi bu/ ji ltar yongs su mya ngan las 'das pa de bzhin du des mngon par rdzogs par sangs rgyas mod kyi mya ngan las 'das pa'i de bzhin nyid de las kyang mi 'da'o/ /rigs </text></item>
<item><p>449b5</p><section>mdo sde</section><text>kyi bu| de bzhin gshegs pas ni skye bas kyang byang chub mngon par rdzogs par sangs rgyas pa ma yin/ 'gag pas kyang ma yin/ chos gang la'ang gnas pas kyang byang chub mngon </text></item>
<item><p>449b6</p><section>mdo sde</section><text>par rdzogs par sangs rgyas pa ma yin te/ rigs kyi bu gang na mi skye ba/ mi 'gag pa/ mi gnas pa de ni yongs su mya ngan las 'das pa'o/ /smras pa/ lha'i bu/ khyod dpa' bar 'gro </text></item>
<item><p>449b7</p><section>mdo sde</section><text>ba'i ting nge 'dzin 'di la gnas te de ltar 'chad dam/ smras pa/ rigs kyi bu/ bdag ni chos gang la'ang gnas te 'chad pa med do/ /smras pa/ lha'i bu/ khyod ji ltar gnas </text></item>
<item><p>450a1</p><section>mdo sde</section><text>med la gnas te 'chad par byed/ smras pa/ rigs kyi bu/ de ji snyam du sems/ gang de bzhin gshegs pas sprul pas sprul par 'chad pa de gang du gnas </text></item>
<item><p>450a2</p><section>mdo sde</section><text>te 'chad/ smras pa/ de bzhin gshegs pas sprul pa de ni de bzhin gshegs pa'i byin gyi rlabs kyis 'chad do/ /smras pa/ rigs kyi bu/ yang de bzhin gshegs pas byin </text></item>
<item><p>450a3</p><section>mdo sde</section><text>gyis brlab pa gang zhig byin gyis brlabs te/ sprul pa la byin gyis rlob par mdzad/ ci bdag byin gyis brlabs pa'am/ smras pa/ de ma yin no/ /smras pa/ gzhan </text></item>
<item><p>450a4</p><section>mdo sde</section><text>byin gyis brlabs pa'am/ smras pa/ de ma yin no/ /smras pa/ chos bstan pa byin gyis brlab pa'am/ smras pa/ de ma yin no/ /smras pa/ de bzhin gshegs pa gang </text></item>
<item><p>450a5</p><section>mdo sde</section><text>du gnas te byin gyis rlob/ smras pa/ lha'i bu/ de bzhin gshegs pa ni gnas med pa la gnas te sprul pa sprul par mdzad do/ /smras pa/ rigs kyi bu/ ji ltar de </text></item>
<item><p>450a6</p><section>mdo sde</section><text>bzhin gshegs pa gnas med pa la gnas te sprul pa sprul par mdzad pa bzhin du sprul pa de dag kyang gnas med pa la gnas bzhin du 'chad do/ /rigs kyi bu/ de </text></item>
<item><p>450a7</p><section>mdo sde</section><text>bzhin du chos thams cad ni gnas med pa la gnas pa yin te/ bdag kyang gnas med pa la gnas nas ting nge 'dzin 'di 'chad do/ /smras pa/ lha'i bu/ gnas </text></item>
<item><p>450b1</p><section>mdo sde</section><text>med pa la gnas na khyod ji ltar na spobs par 'gyur/ smras pa/ ji ltar gnas med pa de bzhin du spobs so/ /smras pa/ lha'i bu/ ji ltar na byang chub sems dpa' spobs pa </text></item>
<item><p>450b2</p><section>mdo sde</section><text>phun sum tshogs pa yin/ smras pa/ rigs kyi bu/ gang gi tshe byang chub sems dpa' bdag tu 'du shes pas mi 'chad/ gang zag tu 'du shes pa dang / sems can du 'du </text></item>
<item><p>450b3</p><section>mdo sde</section><text>shes pa dang / chos su 'du shes pas mi 'chad pa de lta bu ni/ rigs kyi bu/ byang chub sems dpa' spobs pa phun sum tshogs pa yin te/ chos 'chad pa na ji ltar yi ge mi zad </text></item>
<item><p>450b4</p><section>mdo sde</section><text>cing zad par mi 'gyur ba de bzhin du chos mi zad cing zad par mi 'gyur la/ yi ge rnam pa sna tshogs su'ang mi 'chad/ chos rnam pa sna tshogs su'ang mi 'chad de/ rigs kyi bu/ de </text></item>
<item><p>450b5</p><section>mdo sde</section><text>ltar na byang chub sems dpa' spobs pa phun sum tshogs pa yin no/ /rigs kyi bu/ gzhan yang / gang gi tshe byang chub sems dpa' sems kyi sgyu ma'i chos nyid kyang mi 'dor/</text></item>
<item><p>450b6</p><section>mdo sde</section><text>'dod chags dang bral ba'i chos nyid kyang mi 'dor/ brag ca'i sgra lta bu'i chos nyid kyang mi 'dor na/ rigs kyi bu/ de lta bu ni byang chub sems dpa' spobs pa phun sum tshogs </text></item>
<item><p>450b7</p><section>mdo sde</section><text>pa yin no/ /ji ltar yi ge de dag yul na mi gnas/ phyogs na mi gnas/ nang na ma yin/ phyi rol na ma yin/ gnyis ka med par yang ma yin zhing gang na'ang mi gnas </text></item>
<item><p>451a1</p><section>mdo sde</section><text>te| tshogs pa las byung ba de bzhin du/ rigs kyi bu/ chos thams cad kyang yul na mi gnas/ phyogs na mi gnas/ nang na ma yin/ phyi rol na ma yin//</text></item>
<item><p>451a2</p><section>mdo sde</section><text>gnyi ga med par yang ma yin/ 'das pa ma yin/ ma 'ongs pa ma yin/ da ltar byung ba ma yin te/ yi ge gang dag gis de dag bshad pa de dag kyang de ltar yi ge mi zad pa mngon </text></item>
<item><p>451a3</p><section>mdo sde</section><text>sum du gyur pas 'chad pas na de'i phyir spobs pa phun sum tshogs pa zhes bya'o/ /smras pa/ lha'i bu/ khyod ji ltar 'chad pa de bzhin du spobs sam/ smras pa/ rigs kyi </text></item>
<item><p>451a4</p><section>mdo sde</section><text>bu| bdag de bzhin du spobs te/ brag ca'i sgra byung ba'i rang bzhin ji lta ba dag gi lam gyi sgras bshad pa thams cad kyang de bzhin du rtogs par bya'o/ /smras pa/ lha'i </text></item>
<item><p>451a5</p><section>mdo sde</section><text>bu| rtogs pa zhes bya ba ci/ smras pa/ rigs kyi bu/ rtogs pa zhes bya ba de ni nam mkha' rtogs pa'i tshigs bla drags so/ /rigs kyi bu/ 'di lta ste/ dper na/ nam </text></item>
<item><p>451a6</p><section>mdo sde</section><text>mkha' ni dpe med pa yin no/ /rigs kyi bu/ de bzhin du chos thams cad kyang dpe med pas na de'i phyir rtogs pa zhes bya'o/ /gang du de 'gro ba'i chos de dag gi dpe'ang </text></item>
<item><p>451a7</p><section>mdo sde</section><text>bya bar sla ba ma yin pas na de'i phyir rtogs pa zhes bya'o/ /ye shes de ni dpe med pa/ 'dra ba med pa/ dngos po thams cad bral ba de rtogs par byed pas na de'i phyir </text></item>
<item><p>451b1</p><section>mdo sde</section><text>rtogs pa zhes bya'o/ /de nas bcom ldan 'das kyis lha'i bu sangs rgyas blo gros mngon sum la legs so zhes bya ba byin nas/ lha'i bu/ legs so/ /legs so/ /khyod kyi tshig </text></item>
<item><p>451b2</p><section>mdo sde</section><text>'di ni legs par smras pa'o/ /gal te bshad par bya na de ltar bshad do/ /byang chub sems dpas bshad pa de thos nas/ skrag par mi bya/ dngang bar mi bya/ dngang bar 'gyur </text></item>
<item><p>451b3</p><section>mdo sde</section><text>bar mi bya'o/ /de ci'i phyir zhe na/ rtogs par bya ba de ma rtogs bar bla na med pa yang dag par rdzogs pa'i byang chub mngon par rdzogs par 'tshang rgya bar mi nus pa'i phyir ro/ /de nas </text></item>
<item><p>451b4</p><section>mdo sde</section><text>bcom ldan 'das la byang chub sems dpa' blo gros brtan pas 'di skad ces gsol to/ /bcom ldan 'das/ lha'i bu/ sangs rgyas blo gros mngon sum 'di sangs rgyas kyi zhing gang </text></item>
<item><p>451b5</p><section>mdo sde</section><text>nas mi mjed kyi 'jig rten gyi khams 'dir mchis/ lha'i bu/ sangs rgyas blo gros mngon sum gyis smras pa/ rigs kyi bu/ ci zhig bya/ smras pa/ lha'i bu/ gang na skyes bu dam </text></item>
<item><p>451b6</p><section>mdo sde</section><text>pa 'di lta bu dag gi gtsug lag khang ngam/ gnas khang ngam/ gnas sam/ 'chags yod pa'i phyogs der phyag 'tshal lo/ /phyag bya'o/ /lha'i bus smras pa/ blo gros brtan </text></item>
<item><p>451b7</p><section>mdo sde</section><text>pa| dpa' bar 'gro ba'i ting nge 'dzin bshad pa 'di nyid glegs bam du bris nas gang dag gi lags song bar gyur pa'i sems can de dag kyang lha dang bcas 'jig rten </text></item>
<item><p>452a1</p><section>mdo sde</section><text>gyis phyag bya ba yin no/ /de nas bcom ldan 'das kyis byang chub sems dpa' blo gros brtan pa la 'di skad ces bka' stsal to/ /blo gros </text></item>
<item><p>452a2</p><section>mdo sde</section><text>brtan pa/ lha'i bu sangs rgyas blo gros mngon sum 'di ni de bzhin gshegs pa mi 'khrugs pa'i sangs rgyas kyi zhing 'jig rten gyi khams mngon dga' nas dpa' bar </text></item>
<item><p>452a3</p><section>mdo sde</section><text>'gro ba'i ting nge 'dzin 'di nyan cing 'chad du mi mjed kyi 'jig rten gyi khams 'dir 'ongs so/ /gsol pa/ bcom ldan 'das/ de bzhin gshegs pa mi 'khrugs pa de </text></item>
<item><p>452a4</p><section>mdo sde</section><text>byang chub sems dpa' de dag la dpa' bar 'gro ba'i ting nge 'dzin 'di mi 'chad dam/ ci lags na/ lha'i bu sangs rgyas blo gros mngon sum 'di 'jig rten gyi khams </text></item>
<item><p>452a5</p><section>mdo sde</section><text>mngon dga' de nas mi mjed kyi 'jig rten gyi khams 'dir mchis/ bka' stsal pa/ blo gros brtan pa/ gang ting nge 'dzin 'di mi 'chad pa'i de bzhin gshegs </text></item>
<item><p>452a6</p><section>mdo sde</section><text>pa de ni shin tu dkon mod kyi/ blo gros brtan pa/ lha'i bu sangs rgyas blo gros mngon sum 'di mi mjed kyi 'jig rten gyi khams 'dir byang chub mngon par rdzogs par </text></item>
<item><p>452a7</p><section>mdo sde</section><text>'tshang rgya bar 'gyur te/ lha'i bu 'di ni mi mjed kyi 'jig rten gyi khams 'dir gang snyigs ma lnga'i nyes pa gang yin pa de dag spang ba dang / sangs rgyas kyi zhing gi yon </text></item>
<item><p>452b1</p><section>mdo sde</section><text>tan bkod pa dag kyang yongs su gzung ba dang / sems can rnams kyang yongs su smin par bya ba dang / dpa' bar 'gro ba'i ting nge 'dzin 'di'ang shin tu bsgom pa yongs su rdzogs </text></item>
<item><p>452b2</p><section>mdo sde</section><text>par bya ba'i phyir lha'i bu sangs rgyas blo gros mngon sum 'di 'jig rten gyi khams mngon dga' de nas mi mjed kyi 'jig rten gyi khams 'dir 'ongs so/ /gsol pa/ bcom ldan </text></item>
<item><p>452b3</p><section>mdo sde</section><text>'das/ lha'i bu sangs rgyas blo gros mngon sum 'di ji srid na mi mjed kyi 'jig rten gyi khams 'dir bla na med pa yang dag par rdzogs pa'i byang chub mngon par rdzogs par 'tshang </text></item>
<item><p>452b4</p><section>mdo sde</section><text>rgya bar 'gyur/ 'di byang chub thob nas ming ci zhes bya bar 'gyur/ bcom ldan 'das/ de'i tshe de'i dus na 'jig rten gyi khams 'di ming ji skad ces bgyi bar 'gyur/ bcom </text></item>
<item><p>452b5</p><section>mdo sde</section><text>ldan 'das kyis bka' stsal pa/ blo gros brtan pa/ bskal pa bzang po 'di 'das shing sangs rgyas stong yongs su mya ngan las 'das nas bskal pa drug cu rtsa gnyis na sangs rgyas </text></item>
<item><p>452b6</p><section>mdo sde</section><text>'byung bar 'gyur te/ de na rang sangs rgyas kyang bye ba khrag khrig brgya phrag stong 'byung bar 'gyur ro/ /blo gros brtan pa/ bskal pa drug cu rtsa gnyis po de dag 'das nas lha'i bu 'di bla </text></item>
<item><p>452b7</p><section>mdo sde</section><text>na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas 'od dri ma </text></item>
<item><p>453a1</p><section>mdo sde</section><text>med par grags pa'i rgyal po zhes bya bar 'gyur ro/ /blo gros brtan pa/ de'i tshe de'i dus na mi mjed kyi 'jig rten gyi khams 'di ni mthong na dad pa </text></item>
<item><p>453a2</p><section>mdo sde</section><text>zhes bya ba'i 'jig rten gyi khams su 'gyur te/ blo gros brtan pa/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyi zhing </text></item>
<item><p>453a3</p><section>mdo sde</section><text>mthong na dad pa zhes bya ba'i 'jig rten gyi khams de na sems can de dag thams cad dad pa rnyed pas mdzes par 'gyur te/ de na sems can gang yang 'dod chags kyis sems </text></item>
<item><p>453a4</p><section>mdo sde</section><text>kun tu dkris shing 'dug par mi 'gyur/ zhe sdang gis sems kun tu dkris shing 'dug par mi 'gyur/ gti mug gis sems kun tu dkris shing 'dug par mi 'gyur te/</text></item>
<item><p>453a5</p><section>mdo sde</section><text>sems can de dag thams cad chos spyod pa dang ldan zhing chos la dad pa rnyed par 'gyur ro/ /blo gros brtan pa/ de bzhin gshegs pa 'od dri ma med par grags pa'i </text></item>
<item><p>453a6</p><section>mdo sde</section><text>rgyal po'i tshe'i tshad ni bskal pa bar ma bcu'i tshad du 'gyur ro/ /sems can rnams ni theg pa gsum gyis nges par 'byung bar 'gyur ro/ /de na byang chub sems </text></item>
<item><p>453a7</p><section>mdo sde</section><text>dpa' dpa' bar 'gro ba'i ting nge 'dzin thob pa dang / chos thams cad la rnam par 'phrul ba dang ldan pa ni tshad med par 'gyur ro/ /blo gros brtan pa/ de'i tshe de'i </text></item>
<item><p>453b1</p><section>mdo sde</section><text>dus na gang bdud dang / bdud kyi ris kyi lha 'byung ba de dag thams cad kyang theg pa chen po la yang dag par zhugs par 'gyur/ sems can thams cad la snying rjes gnas </text></item>
<item><p>453b2</p><section>mdo sde</section><text>par 'gyur ro/ /sangs rgyas kyi zhing de'ang ngan song gsum yongs su spangs par 'gyur/ mi khom pa brgyad las 'das pa dang / rtag tu brgyan pa'i sangs rgyas kyi zhing du 'gyur </text></item>
<item><p>453b3</p><section>mdo sde</section><text>te| byang gi sgra mi snyan gyi gling dang 'dra bar 'gyur ro/ /sangs rgyas kyi zhing de ni bdud dang / phyir rgol ba bcom pa dang / lta ba thams cad dang bral bar 'gyur ro/ /bcom ldan 'das </text></item>
<item><p>453b4</p><section>mdo sde</section><text>de bzhin gshegs pa 'od dri ma med par grags pa'i rgyal po yongs su mya ngan las 'das nas bde bar gshegs pas gsungs pa'i dam pa'i chos ni lo bye ba phrag 'bum du gnas </text></item>
<item><p>453b5</p><section>mdo sde</section><text>par 'gyur ro/ /blo gros brtan pa/ lha'i bu 'di ni bkod pa 'di lta bus mi mjed kyi 'jig rten gyi khams 'dir bla na med pa yang dag par rdzogs pa'i byang chub mngon par rdzogs </text></item>
<item><p>453b6</p><section>mdo sde</section><text>par 'tshang rgya bar 'gyur ro/ /de nas byang chub sems dpa' blo gros brtan pas lha'i bu sangs rgyas blo gros mngon sum la 'di skad ces smras so/ /lha'i bu/ khyod ni de bzhin </text></item>
<item><p>453b7</p><section>mdo sde</section><text>gshegs pas bla na med pa yang dag par rdzogs pa'i byang chub tu lung bstan pas rnyed pa shin tu rnyed do/ /lha'i bus smras pa/ rigs kyi bu/ gang chos thams cad kyi ma rnyed pa </text></item>
<item><p>454a1</p><section>mdo sde</section><text>de ni chos kyi rnyed pa'o/ /gang chos 'ga' zhig dmigs pa de la ni chos kyi rnyed pa ci'ang med do/ /rigs kyi bu/ de lta bas na gang chos thams </text></item>
<item><p>454a2</p><section>mdo sde</section><text>cad kyi ma rnyed pa/ so sor ma rnyed pa/ mi dmigs pa de ni chos kyi rnyed pa yin te/ rigs kyi bu/ bdag kyang rnyed pa legs par rnyed do/ /lha'i bu de la 'di bshad cing lung bstan </text></item>
<item><p>454a3</p><section>mdo sde</section><text>pa'i tshe srog chags sngon dge ba'i rtsa ba bskyed pa nyi khri lnga stong gis ni bla na med pa yang dag par rdzogs pa'i byang chub tu sems bskyed do/ /byang chub sems dpa' khris ni </text></item>
<item><p>454a4</p><section>mdo sde</section><text>mi skye ba'i chos la bzod pa thob par gyur to/ /de nas bcom ldan 'das la tshe dang ldan pa shA ri'i bus 'di skad ces gsol to/ /dpa' bar 'gro ba'i ting nge 'dzin 'di </text></item>
<item><p>454a5</p><section>mdo sde</section><text>'chad pa'i tshe/ bdud sdig can mig gis mi rtsol bar bgyi ba'i slad du mi mchi ba bcom ldan 'das/ ngo mtshar to/ /bde bar gshegs pa/ ngo mtshar to/ /bcom ldan </text></item>
<item><p>454a6</p><section>mdo sde</section><text>'das kyis bka' stsal pa/ sha ri'i bu/ khyod bdud sdig can skabs su mthong bar 'dod dam/ gsol pa/ bcom ldan 'das/ mthong bar 'tshal lo/ /de nas de'i </text></item>
<item><p>454a7</p><section>mdo sde</section><text>tshe bcom ldan 'das kyis smin mtshams kyi mdzod spu nas bdud sdig can zhags pa lnga'i 'ching bas bcings la/ bcings pa de gcod pa'am/ de las thar bar </text></item>
<item><p>454b1</p><section>mdo sde</section><text>byed mi nus par gang thams cad dang ldan pa'i 'khor gyis mthong bar 'gyur ba de lta bu'i 'od phyung nas/ bcom ldan 'das kyis bka' stsal pa/ shA ri'i bu/ khyod kyis bdud </text></item>
<item><p>454b2</p><section>mdo sde</section><text>sdig can zhags pa lnga'i 'ching bas bcings pa mthong ngam/ gsol pa/ bcom ldan 'das/ mthong ngo / /bde bar gshegs pa/ mthong ngo / /bcom ldan 'das kyis bka' </text></item>
<item><p>454b3</p><section>mdo sde</section><text>stsal pa/ shA ri'i bu/ de ni dpa' bar 'gro ba'i ting nge 'dzin 'di'i khyu mchog tu gyur pa yin no/ /shA ri'i bu/ sangs rgyas kyi zhing gang dag na dpa' bar 'gro ba'i ting nge 'dzin </text></item>
<item><p>454b4</p><section>mdo sde</section><text>'di 'chad dam/ ston pa'i sangs rgyas kyi zhing de dag na bdud dam/ bdud kyi ris kyi lha gang dag yid rab tu zhe sdang zhing chos la bar chad bya ba'i phyir nye bar gnas pa de dag </text></item>
<item><p>454b5</p><section>mdo sde</section><text>thams cad dpa' bar 'gro ba'i ting nge 'dzin gyi gzi brjid dang / sangs rgyas bcom ldan 'das de dag gi byin gyi rlabs kyis bdag zhags pa lnga'i 'ching bas bcings par shes </text></item>
<item><p>454b6</p><section>mdo sde</section><text>par 'gyur ro/ /shA ri'i bu/ da ltar yang rung / nga yongs su mya ngan las 'das pa'i tshe'ang rung ste/ dpa' bar 'gro ba'i ting nge 'dzin 'di gang na 'chad dam/ ston tam/</text></item>
<item><p>454b7</p><section>mdo sde</section><text>yi ger 'dri'am/ glegs bam du byed par 'gyur ba der bdud sdig can nam/ bdud kyi ris kyi lha'am/ de ma yin pa gzhan yang yid kyi rtog par rab tu zhe sdang ba ji snyed </text></item>
<item><p>455a1</p><section>mdo sde</section><text>pa de dag thams cad dpa' bar 'gro ba'i ting nge 'dzin gyi gzi brjid dang / sangs rgyas bcom ldan 'das de dag gi byin gyi rlabs kyis </text></item>
<item><p>455a2</p><section>mdo sde</section><text>bdag zhags pa lnga'i 'ching bas bcings par shes par 'gyur ro/ /de nas 'khor der 'dus pa'i lha dang / klu dang / gnod sbyin dang / dri za dang / lha ma yin dang /</text></item>
<item><p>455a3</p><section>mdo sde</section><text>nam mkha' lding dang / mi'am ci dang / lto 'phye chen po dang / mi dang / mi ma yin pa de dag thams cad kyis/ bcom ldan 'das la 'di skad ces gsol to/ /bcom ldan </text></item>
<item><p>455a4</p><section>mdo sde</section><text>'das/ bdag cag ni dpa' bar 'gro ba'i ting nge 'dzin 'di la the tshom mi 'tshal lo/ /nem nur ma mchis so/ /bar chad kyang mi bgyid do/ /bdag cag bcing mi </text></item>
<item><p>455a5</p><section>mdo sde</section><text>'tshal te/ bcom ldan 'das/ bdag cag ni ting nge 'dzin 'di yongs su gzung ba'i slad du chos smra ba de'ang bsrung bar bgyid do/ /dpa' bar 'gro ba'i ting nge 'dzin </text></item>
<item><p>455a6</p><section>mdo sde</section><text>'di la'ang ston par 'du shes bskyed par bgyi'o/ /de skad ces gsol pa dang / bcom ldan 'das kyis lha dang / klu dang / gnod sbyin dang / dri za dang / lha ma yin </text></item>
<item><p>455a7</p><section>mdo sde</section><text>dang | nam mkha' lding dang / mi'am ci dang / lto 'phye chen po dang / mi dang / mi yin pa de dag la 'di skad ces bka' stsal to/ /kye grogs po dag de'i phyir khyed lta </text></item>
<item><p>455b1</p><section>mdo sde</section><text>bar gyur pa'i 'ching ba bcu gnyis las yongs su thar bar gyis shig /bcu gnyis gang zhe na/ 'di lta ste/ bdag tu lta ba'i 'ching ba dang / sems can du lta ba'i 'ching ba </text></item>
<item><p>455b2</p><section>mdo sde</section><text>dang | srog tu lta ba'i 'ching ba dang / gang zag tu lta ba'i 'ching ba dang / chad par lta ba'i 'ching ba dang / rtag par lta ba'i 'ching ba dang / ngar 'dzin par lta ba'i 'ching </text></item>
<item><p>455b3</p><section>mdo sde</section><text>ba dang / nga yir 'dzin par lta ba'i 'ching ba dang / 'byung bar lta ba'i 'ching ba dang / 'jig par lta ba'i 'ching ba dang / 'jig tshogs la lta ba'i 'ching ba dang / chos </text></item>
<item><p>455b4</p><section>mdo sde</section><text>thams cad la mngon par zhen par lta ba'i 'ching ba las so/ /kye grogs po dag /de bzhin gshegs pa'am/ de bzhin gshegs pas gsungs pa'i chos 'dul </text></item>
<item><p>455b5</p><section>mdo sde</section><text>ba la gang la la dag gshe ba'am/ spong ba'am/ zlog par byed pa de dag thams cad ni bcing ba 'di bcu gnyis kyis bcings nas/ zlog par byed/ spong bar byed/ gshe bar </text></item>
<item><p>455b6</p><section>mdo sde</section><text>byed do/ /kye grogs po dag /gang dag de bzhin gshegs pas gsungs pa'i chos 'dul ba 'di thos nas mos par byed/ yid ches par byed de/ spong bar mi byed pa </text></item>
<item><p>455b7</p><section>mdo sde</section><text>de dag thams cad ni lta bar gyur pa'i 'ching ba bcu gnyis kyi bcing ba 'di dag las yongs su grol bar 'gyur ro/ /de nas bcom ldan 'das la gnas brtan shA ri'i </text></item>
<item><p>456a1</p><section>mdo sde</section><text>bus 'di skad ces gsol to/ /ci bcom ldan 'das/ bdud sdig can gyis dpa' bar 'gro ba'i ting nge 'dzin 'di'i ming thos lags sam /</text></item>
<item><p>456a2</p><section>mdo sde</section><text>bcom ldan 'das kyis bka' stsal pa/ shA ri'i bu/ thos mod kyi 'ong ba dang / bdag bcing ba de las thar bar byed mi nus so/ /gsol pa/ bcom ldan 'das/ gang </text></item>
<item><p>456a3</p><section>mdo sde</section><text>de bzhin gshegs pas dpa' bar 'gro ba'i ting nge 'dzin 'di'i ming byin gyis brlabs na thos par gyur pa bcom ldan 'das/ ngo mtshar to/ /bde bar gshegs pa /</text></item>
<item><p>456a4</p><section>mdo sde</section><text>ngo mtshar to/ /bka' stsal pa/ shA ri'i bu chog gi khyod de skad ma zer cig shA ri'i bu/ sangs rgyas kyi zhing gang+gA'i klung gi bye ma snyed mes yongs su gang ba'ang </text></item>
<item><p>456a5</p><section>mdo sde</section><text>'bogs te/ dpa' bar 'gro ba'i ting nge 'dzin 'di'i ming nyan du 'gro bar bya'o/ /de ci'i phyir zhe na/ shA ri'i bu/ dpa' bar 'gro ba'i ting nge 'dzin 'di ni thos nas </text></item>
<item><p>456a6</p><section>mdo sde</section><text>kyang gces spras byed pa yin gyi/ bsam gtan bzhi la gnas shing tshangs pa'i 'jig rten du skye ba ni de lta ma yin no zhes ngas bshad do/ /shA ri'i bu/ bdud </text></item>
<item><p>456a7</p><section>mdo sde</section><text>sdig can gyis dpa' bar 'gro ba'i ting nge 'dzin 'di'i ming thos pa de nyid de'i bdud kyi las thams cad rab tu zhi bar 'gyur ba'i rgyur 'gyur ro/ /gang yang 'ching </text></item>
<item><p>456b1</p><section>mdo sde</section><text>bas bcings bzhin du thos pa de nyid de'i lta bar gyur pa'i 'ching ba bcu gnyis las rab tu thar bar 'gyur ba'i rgyur 'gyur ro/ /shA ri'i bu/ de bas na lta bar gyur pa'i </text></item>
<item><p>456b2</p><section>mdo sde</section><text>bdud kyi zhags pas bcings par gnas pas kyang dpa' bar 'gro ba'i ting nge 'dzin 'di mnyan par bya na dga' ba dang / dad pa dang / mchog tu dga' ba thob pas mnyan pa </text></item>
<item><p>456b3</p><section>mdo sde</section><text>lta ci smros/ de nas 'khor der byang chub sems dpa' bdud kyi spyod pa'i yul gyis mi gos pa zhes bya ba zhig 'dus par gyur te 'dug go /de nas bcom ldan 'das la byang chub </text></item>
<item><p>456b4</p><section>mdo sde</section><text>sems dpa' bdud kyi spyod pa'i yul gyis mi gos pas 'di skad ces gsol to/ /bcom ldan 'das/ bdud sdig can 'khor 'dir mchi bar mdzad du gsol/ bcom ldan </text></item>
<item><p>456b5</p><section>mdo sde</section><text>'das/ bdag gis de la bdud kyi spyod pa'i yul thams cad bstan par bgyi'o/ /dpa' bar 'gro ba'i ting nge 'dzin 'di la'ang 'jug par bgyi'o/ /bcom ldan 'das kyis </text></item>
<item><p>456b6</p><section>mdo sde</section><text>bka' stsal pa/ da de'i dus la bab par sems na'o/ /de nas byang chub sems dpa' bdud kyi spyod pa'i yul gyis mi gos pa 'khor der mi snang bar gyur nas/ bdud kyi </text></item>
<item><p>456b7</p><section>mdo sde</section><text>gnas su 'dug par gyur to/ /de nas byang chub sems dpa' bdud kyi spyod pa'i yul gyis mi gos pas bdud sdig can la 'di skad ces smras so/ /sdig can/ de bzhin gshegs </text></item>
<item><p>457a1</p><section>mdo sde</section><text>pa dgra bcom pa yang dag par rdzogs pa'i sangs rgyas dpa' bar 'gro ba'i ting nge 'dzin 'chad na khyod mi nyan nam/ de na sems can dpag tu </text></item>
<item><p>457a2</p><section>mdo sde</section><text>med pa dag byang chub kyi phyir go cha gyon par byed de/ de dag khyod kyi yul las 'da' bar 'gyur ro/ /gzhan yang / sems shin tu dpag tu med pa dag khyod kyi yul las 'da' </text></item>
<item><p>457a3</p><section>mdo sde</section><text>bar 'gyur ro/ /de skad ces smras pa dang / byang chub sems dpa' bdud kyi spyod pa'i yul gyis mi gos pa la bdud sdig can gyis 'di skad ces smras so/ /rigs kyi bu/</text></item>
<item><p>457a4</p><section>mdo sde</section><text>bdag ni dpa' bar 'gro ba'i ting nge 'dzin nyan na mchi bar mi nus so/ /de ci'i slad du zhe na/ bdag ni zhags pa'i 'ching ba lngas bcings te/ lag pa gnyis dang /</text></item>
<item><p>457a5</p><section>mdo sde</section><text>rkang pa gnyis dang / mgul bar bcings pas der mchi mi nus so/ /smras pa/ sdig can khyod sus bcings/ smras pa/ ting nge 'dzin 'di la bar chad bgyid du mchi zhing </text></item>
<item><p>457a6</p><section>mdo sde</section><text>sems can gang dag 'di la mos pa de dbral bar bgyi'o snyam du bsams pa dang / de'i tshe zhags pa'i 'ching ba lngas bcings par 'tshal bar gyur to/ /gang gi tshe </text></item>
<item><p>457a7</p><section>mdo sde</section><text>na bdag de bzhin gshegs pa ni mnyes par dka' ba/ byang chub sems dpa' theg pa chen po la yang dag par zhugs pa'ang mnyes par dka' ba lags kyi/ der mi </text></item>
<item><p>457b1</p><section>mdo sde</section><text>mchi bar 'di nyid du bdag gi gnas na gnas so snyam du bsams na de'i tshe bdag grol bar gyur bar 'tshal lo/ /byang chub sems dpa' bdud kyis spyod pa'i yul gyis ma </text></item>
<item><p>457b2</p><section>mdo sde</section><text>gos pas smras pa/ sdig can/ de lta bas na byis pa so so'i skye bo thams cad ni rang gi yongs su rtogs pa'i phyin ci log gis bcings so/ /'du shes 'dzin pas bcings so/ /</text></item>
<item><p>457b3</p><section>mdo sde</section><text>g.yo ba dang / rlom sems dang / spros pas bcings so/ /mthong ba dang / thos pa dang / bye brag phyed pa dang / rnam par shes pa'i rnam par rtog pas bcings pa yin te/ sdig </text></item>
<item><p>457b4</p><section>mdo sde</section><text>can| 'di la chos gang yang bcings pa'ang med/ grol ba'ang med do/ /de ci'i phyir zhe na/ sdig can/ chos thams cad ni rang bzhin gyis rnam par grol bas chos thams </text></item>
<item><p>457b5</p><section>mdo sde</section><text>cad grol ba ste/ sdig can/ chos thams cad ni rang bzhin gyis ma bcings ma grol ba'o/ /sdig can/ 'di ni ma bcings/ ma grol ba'i sgo zhes bya ba'i chos kyi sgo yin te/ de </text></item>
<item><p>457b6</p><section>mdo sde</section><text>bzhin gshegs pa ni sgo des chos ston to/ /gang dag gis chos ston pa 'di shes pa de dag ni bcings pa las thar bar yang mi rtsol ba gang las thar bar 'gyur ba'i </text></item>
<item><p>457b7</p><section>mdo sde</section><text>bcings pa'ang mi dmigs so/ /de nas 'khor de'i nang nas lha'i bu mo bdun brgyas lha'i me tog dang / bdug pa dang / phye ma dang / spos dang / phreng ba dang / byug pa </text></item>
<item><p>458a1</p><section>mdo sde</section><text>dag gis byang chub sems dpa' bdud kyi spyod pa'i yul gyis mi gos pa'i lus la gtor nas/ rigs kyi bu/ gang gi tshe na bdud kyi bcing </text></item>
<item><p>458a2</p><section>mdo sde</section><text>pa 'di las thar bar 'gyur/ rigs kyi bu des de dag la 'di skad ces smras so/ /gang bdud kyi bcing ba 'khrugs par mi byed pa de ni bdud kyi bcing ba las thar bar 'gyur </text></item>
<item><p>458a3</p><section>mdo sde</section><text>ro| |bdud kyi bcing ba de gang zhe na/ 'di lta ste/ lta bar gyur pa drug cu rtsa gnyis yin te/ gang lta ba drug cu rtsa gnyis 'khrugs par mi byed pa de bdud kyi bcing ba las </text></item>
<item><p>458a4</p><section>mdo sde</section><text>thar bar 'gyur ro/ /lha'i bu mo de dag gis smras pa/ rigs kyi bu/ ji ltar na lta bar gyur pa mi 'khrugs pa lags/ des smras pa/ lta bar gyur pa de dag ni chos gang gi </text></item>
<item><p>458a5</p><section>mdo sde</section><text>nang du'ang song ba'ang ma yin/ ma song ba'ang ma yin te/ de ltar gang du'ang mi 'gro /gang nas kyang mi 'ong ba 'di ni bdud kyi bcing ba las thar ba yin no/ /lta bar gyur </text></item>
<item><p>458a6</p><section>mdo sde</section><text>pa de dag ni med pa yin te/ yod pa ma yin no/ /gang yod pa dang / med par rnam par mi rtog pa de ni bdud kyi bcing ba las thar ba'o/ /lta bar gyur pa de dag thams cad </text></item>
<item><p>458a7</p><section>mdo sde</section><text>ni yongs su grub pa ma yin te/ gang chos thams cad kyi yongs su ma grub pa de ni bdud kyi bcing ba las thar ba'o/ /lta bar gyur ba de dag ni nang na'ang med/ phyi rol </text></item>
<item><p>458b1</p><section>mdo sde</section><text>na'ang med/ gnyi ga med par yang mi dmigs/ ring ba'ang ma yin/ nye ba'ang ma yin te/ gang de ltar shes shing rlom sems med pa de ni bdud kyi bcing ba las thar ba'o/ /</text></item>
<item><p>458b2</p><section>mdo sde</section><text>lta ba de ni chos gang gi lta ba'ang ma yin no/ /gang chos gang gi'ang lta ba ma yin pa de ni yang dag pa'i lta ba zhes bya ba ste/ yang dag pa'i lta ba gang yin pa de la ni mnyam </text></item>
<item><p>458b3</p><section>mdo sde</section><text>pa'am mi mnyam pa med do/ /chos thams cad mi byed pa'i phyir gang na chos gang yang mnyam pa'am/ mi mnyam par byed pa'ang med/ mi byed pa'ang med pa de ni bdud kyi </text></item>
<item><p>458b4</p><section>mdo sde</section><text>bcing ba las thar ba'o/ /de nas lha'i bu mo bdun brgyas bshad pa de thos nas mthun pa'i chos la bzod pa thob ste/ rigs kyi bu/ bdag cag kyang bdud kyi bcing ba'i </text></item>
<item><p>458b5</p><section>mdo sde</section><text>yul gyis mi gos par gyur nas/ bdud kyi yul gyi 'ching bas bcings pa'i sems can thams cad bdud kyi yul gyi bcings pa las yongs su thar bar bgyi'o zhes tshig </text></item>
<item><p>458b6</p><section>mdo sde</section><text>de skad kyang smras so/ /de nas byang chub sems dpa' bdud kyi spyod pa'i yul gyis mi gos pas bdud sdig can la 'di skad ces smras so/ /'di la sdig can/ /khyod kyi g.yog </text></item>
<item><p>458b7</p><section>mdo sde</section><text>lha'i bu mo 'di dag ni byang chub tu yang dag par zhugs na da khyod kyis ji ltar bya/ bdud kyis smras pa/ da ji ltar bgyi/ bdag ni 'ching ba lngas bcings na/ /de ji ltar bgyi </text></item>
<item><p>459a1</p><section>mdo sde</section><text>ma 'tshal te/ /smras pa/ sdig can/ /khyod bla na med pa yang dag par rdzogs pa'i byang chub tu sems skyed cig dang / bcings pa las yongs bas </text></item>
<item><p>459a2</p><section>mdo sde</section><text>bar 'gyur ro/ /lha'i bu mo de dag gis kyang sdig can la snying rje ba bskyed nas 'di skad ces smras so/ /bdag cag gsol ba 'debs kyi/ sdig can/ /khyod bla na med pa yang </text></item>
<item><p>459a3</p><section>mdo sde</section><text>dag par rdzogs pa'i byang chub tu sems skyed cig /bde ba la 'jigs par 'du shes ma skyed cig /bde ba la sdug bsngal du 'du shes ma skyed cig /thar pa la 'ching bar 'du </text></item>
<item><p>459a4</p><section>mdo sde</section><text>shes ma skyed cig /de nas bdud sdig can gyis sgyus byang chub tu sems bskyed nas/ gal te khyod byang chub kyi sems bskyed pa 'di slar gtong na/ nga byang chub tu sems skyed </text></item>
<item><p>459a5</p><section>mdo sde</section><text>do zhes de skad kyi tshig kyang smras so/ /de nas bzod pa thob pa'i lha'i bu mo bdun brgya po de dag gis thabs mkhas pas bdud sdig can thar bar bya ba'i phyir/ gang byang chub </text></item>
<item><p>459a6</p><section>mdo sde</section><text>sems dpa' gcig gi thams cad mkhyen pa'i sems bskyed pa ni byang chub sems dpa' thams cad kyi sems bskyed pa'ang de yin te/ sems de la ni mi mnyam pa med de/ sems </text></item>
<item><p>459a7</p><section>mdo sde</section><text>de ni sems can thams cad mnyam pa'i sems so/ /de bas na sems de ni mnyam pa'o snyam nas/ bdag cag gis byang chub tu sems bskyed pa de gtang gi/ sdig can/ /khyod </text></item>
<item><p>459b1</p><section>mdo sde</section><text>byang chub tu sems skyed cig ces de skad kyi tshig smras so/ /de nas byang chub sems dpa' bdud kyi spyod pa'i yul gyis mi gos pa la bdud kyis 'di skad ces smras so/ /rigs </text></item>
<item><p>459b2</p><section>mdo sde</section><text>kyi bu/ bdag byang chub tu sems bskyed kyi/ bcings pa 'di las thar par gyur cig ces bdud sdig can gyis tshig de smras ma thag tu/ de nas bdud sdig can bdag thar par </text></item>
<item><p>459b3</p><section>mdo sde</section><text>shes par gyur to/ /de nas byang chub sems dpa' bdud kyi spyod pa'i yul gyis mi gos pas de'i tshe gang du bdud kyi gnas thams cad snang bar gyur pa dang / bdud sdig can </text></item>
<item><p>459b4</p><section>mdo sde</section><text>'di lta ste/ dper na/ snag tsha'i phung po bzhin du bdag la mog mog por mthong bar 'gyur ba de lta bu'i 'od kyang lus las phyung / de lta bu'i bdag gi lus yongs su grub </text></item>
<item><p>459b5</p><section>mdo sde</section><text>pa'ang bstan to/ /de nas bdud kyi ris kyi lha de dag gi nang nas lha mo 'dod chags la spyod cing chags pa nyis brgyas byang chub sems dpa' de'i lus kyi gzugs phun sum </text></item>
<item><p>459b6</p><section>mdo sde</section><text>tshogs pa mthong nas chags par gyur to/ /chags nas de dag 'di snyam du sems te/ gal te rigs kyi bu 'di bdag cag dang dga' bar byed/ rtse bar byed/ dga' mgur </text></item>
<item><p>459b7</p><section>mdo sde</section><text>spyod par byed na/ bdag cag ni 'di'i sems kyi dbang du 'gyur ro snyam mo/ /de nas byang chub sems dpa' bdud kyi spyod pa'i yul gyis mi gos pas lha'i bu mo nyis brgya </text></item>
<item><p>460a1</p><section>mdo sde</section><text>gdul pa'i dbang gi phyir bdag gi lus kyi gzugs phun sum tshogs pa dang 'dra ba'i lha'i bu nyis brgya'ang mngon par sprul/ khang pa brtsegs pa </text></item>
<item><p>460a2</p><section>mdo sde</section><text>bdud kyi gzhal med khang gi dbyibs las lhag pa nyis brgya'ang mngon par sprul pa dang / lha'i bu mo de dag bdag cag de'i nang du zhugs so snyam du shes par gyur te/ re re zhing </text></item>
<item><p>460a3</p><section>mdo sde</section><text>yang bdag 'di dang lhan cig tu rtse'o/ /dga'o/ /dga' mgur spyod do snyam du sems par gyur nas/ 'dod pa la 'dod chags rgyun bcad pa/ bsam pa thams cad yongs su </text></item>
<item><p>460a4</p><section>mdo sde</section><text>rdzogs pa/ lhag pa'i bsam pas sems kyis mos par gyur pa de dag la skyes bu dam pa des bla na med pa yang dag par rdzogs pa'i byang chub tu sems bskyed par 'gyur ba de </text></item>
<item><p>460a5</p><section>mdo sde</section><text>lta de ltar chos bshad do/ /de nas byang chub sems dpa' bdud kyi spyod pa'i yul gyis mi gos pas bdud sdig can la 'di skad ces smras so/ /sdig can/ khyod de bzhin </text></item>
<item><p>460a6</p><section>mdo sde</section><text>gshegs pa'i drung du song zhig /de nas bdud sdig can 'di snyam du sems te/ bdag ni bcing ba de las thar kyi/ bdag par chad byed du 'gro'o snyam mo/ /de nas bdud </text></item>
<item><p>460a7</p><section>mdo sde</section><text>sdig can gnyen 'dab dang / g.yog dang / bkod pa chen po dang / bcom ldan 'das ga la ba der song nas bcom ldan 'das la 'di skad ces gsol to/ /bcom </text></item>
<item><p>460b1</p><section>mdo sde</section><text>ldan 'das/ slan chad dpa' bar 'gro ba'i ting nge 'dzin 'di ma 'chad cig /de ci'i slad du zhe na/ bcom ldan 'das/ gang gi tshe na bdag dpa' bar 'gro ba'i ting nge 'dzin 'di'i ming </text></item>
<item><p>460b2</p><section>mdo sde</section><text>thos pa de'i tshe bdag zhags pa'i 'ching ba lngas bcings par 'tshal to/ /bcom ldan 'das/ de bas na bka' mchid gzhan dag gsungs na legs so/ /slan chad dpa' bar </text></item>
<item><p>460b3</p><section>mdo sde</section><text>'gro ba'i ting nge 'dzin 'di ma 'chad cig /de nas byang chub sems dpa' blo gros brtan pas bdud sdig can la 'di skad ces smras so/ /sdig can/ khyod bcings pa de las sus bkrol/</text></item>
<item><p>460b4</p><section>mdo sde</section><text>smras pa/ byang chub sems dpa' bdud kyi spyod pa'i yul gyis mi gos pas bcings pa de las bkrol lo/ /smras pa/ sdig can/ khyod kyis de la ji lta bu zhig gis lan du phan btags/</text></item>
<item><p>460b5</p><section>mdo sde</section><text>smras pa/ bla na med pa yang dag par rdzogs pa'i byang chub tu sems bskyed do/ /de nas bcom ldan 'das kyis byang chub sems dpa' blo gros brtan pa la bka' stsal pa/ blo gros brtan </text></item>
<item><p>460b6</p><section>mdo sde</section><text>pa| 'di lta ste/ dper na/ bdud sdig can gyis bcings pa las thar par bya ba'i phyir byang chub tu sems bskyed kyi/ lhag pa'i bsam pas ni ma yin pa de bzhin du/ blo gros brtan pa </text></item>
<item><p>460b7</p><section>mdo sde</section><text>nga yongs su mya ngan las 'das nas phyi ma'i dus phyi ma'i tshe lnga brgya pa tha mal gang dge slong dang / dge slong ma mang po dag rnyed pa dang / bkur sti dang / tshigs su bcad pa 'dod pa'i </text></item>
<item><p>461a1</p><section>mdo sde</section><text>phyir byang chub tu sems bskyed par 'gyur gyi/ lhag pa'i bsam pas ni ma yin no/ /blo gros brtan pa/ dpa' bar 'gro ba'i ting nge 'dzin 'di'i </text></item>
<item><p>461a2</p><section>mdo sde</section><text>bye brag dang / de bzhin gshegs pas gsungs pa'i chos 'dul ba'i che ba nyid la ltos/ blo gros brtan pa/ dge slong dang / dge slong ma dang / dge bsnyen dang /</text></item>
<item><p>461a3</p><section>mdo sde</section><text>dge snyen ma dag co 'dri ba'i phyir ram/ bsting ba'i phyir ram/ rim gro bya ba'i phyir ram/ gzhan gyi rjes su 'jug pa'i phyir ram/ rnyed pa dang / bkur sti dang / tshigs </text></item>
<item><p>461a4</p><section>mdo sde</section><text>su bcad pa'i phyir dpa' bar 'gro ba'i ting nge 'dzin 'di thos te/ bla na med pa yang dag par rdzogs pa'i byang chub tu sems bskyed par 'gyur ba de nyid kyang / blo </text></item>
<item><p>461a5</p><section>mdo sde</section><text>gros brtan pa/ de dag gi bla na med pa yang dag par rdzogs pa'i byang chub kyi rgyur 'gyur na/ gang dag dba' bar 'gro ba'i ting nge 'dzin 'di thos te/ lhag pa'i </text></item>
<item><p>461a6</p><section>mdo sde</section><text>bsam pas byang chub tu sems bskyed pa lta ci smos te/ de dag ni sangs rgyas kyi chos la nges par rig par bya'o/ /de nas bcom ldan 'das la byang chub sems </text></item>
<item><p>461a7</p><section>mdo sde</section><text>dpa' blo gros brtan pas 'dri skad ces gsol to/ /bcom ldan 'das/ gang gi slad du dpa' bar 'gro ba'i ting nge 'dzin 'dri thos nas bcing ba las thar bar 'gyur </text></item>
<item><p>461b1</p><section>mdo sde</section><text>ba'i slad du bdud sdig can gyis bla na med pa yang dag par rdzogs pa'i byang chub tu sems bskyed pa sangs rgyas kyi chos yongs su rdzogs pa'i rgyur 'gyur lags sam/ bcom ldan </text></item>
<item><p>461b2</p><section>mdo sde</section><text>'das kyis la'ang stsol pa/ de bzhin no/ /blo gros brtan pa/ bdud sdig can gyis dpa' bar 'gro ba'i ting nge 'dzin 'di thos pa'i dge ba'i rtsa ba dang / byang chub tu sems bskyed pa </text></item>
<item><p>461b3</p><section>mdo sde</section><text>'di'i dge ba'i rtsa bas bdud rtsi las thams cad dang / bdud kyi skyod pa thams cad dang / bdud kyi g.yo thams cad dang / bdud kyi sgyu thams cad dang / klu rgyu thams cad byang bar byas te </text></item>
<item><p>461b4</p><section>mdo sde</section><text>spang shing yongs su btang ste bor nas rim gyis dpa' bar 'gro ba'i ting nge 'dzin 'di thob par 'gyur zhing bla na med pa yang dag par rdzogs pa'i byang chub mngon par rdzogs par 'tshang </text></item>
<item><p>461b5</p><section>mdo sde</section><text>rgya bar 'gyur ba'i dus dang gnas de yod do/ /de nas byang chub sems dpa' blo gros brtan pas bdud sdig can la 'di skad ces smras so/ /de bzhin gshegs pas khyod bla na </text></item>
<item><p>461b6</p><section>mdo sde</section><text>med pa yang dag par rdzogs pa'i byang chub tu lung bstan to/ /smras pa/ rigs kyi bu/ bdag gis lhag pa'i bsam pas ni bla na med pa yang dag par rdzogs pa'i byang chub </text></item>
<item><p>461b7</p><section>mdo sde</section><text>du sems ma bskyed na/ ji ltar na de bzhin gshegs pas bdag la lung ston par mdzad/ rigs kyi bu/ de bzhin gshegs pas kyang sems las ni las/ las las ni rnam </text></item>
<item><p>462a1</p><section>mdo sde</section><text>par smin par 'gyur ro zhes bka' stsal te/ rigs kyi bu/ de ltar bdag mi smon na/ ji ltar na de bzhin gshegs pa bdag bla na med pa </text></item>
<item><p>462a2</p><section>mdo sde</section><text>yang dag par rdzogs pa'i byang chub tu lung ston par mdzad/ de nas bcom ldan 'das kyis 'khor thams cad kyi the tshom gcad pa'i phyir byang chub sems dpa' blo gros </text></item>
<item><p>462a3</p><section>mdo sde</section><text>brtan pa la bka' stsal pa/ blo gros brtan pa/ bzhi po 'di dag ni byang chub sems dpa' rnams kyi lung bstan pa'o/ /bzhi gang zhe na/ 'di lta ste/ blo gros brtan pa/ byang </text></item>
<item><p>462a4</p><section>mdo sde</section><text>chub tu sems ma bskyed par lung bstan pa'ang yod do/ /sems bskyed ma thag tu lung bstan pa'ang yod do/ /gsang ste lung bstan pa'ang yod do/ /bzod pa thob nas </text></item>
<item><p>462a5</p><section>mdo sde</section><text>mngon sum du lung bstan pa'ang yod de/ blo gros brtan pa/ lung bstan pa bzhi po ni de dag yin te/ de dag ni de bzhin gshegs pas rab tu mkhyen gyi/ de ni nyan </text></item>
<item><p>462a6</p><section>mdo sde</section><text>thos dang / rang sangs rgyas kyis ma yin no/ /blo gros brtan pa/ de la byang chub tu sems ma bskyed par lung bstan pa gang zhe na/ blo gros brtan pa/ 'di la gang zag </text></item>
<item><p>462a7</p><section>mdo sde</section><text>la la zhig yang na sems can dmyal ba'am| yang na dud 'gro'i skye gnas sam/ yang na gshin rje'i 'jig rten nam/ yang na lha'am/ yang na mi'i nang du 'gro ba </text></item>
<item><p>462b1</p><section>mdo sde</section><text>lnga'i 'khor bar skyes par gyur la/ gang zag de'ang dbang po rno ba rgya chen po la mos pa yin na/ de la de bzhin gshegs pas rab tu mkhyen te/ skyes bu gang zag 'di ni bskal </text></item>
<item><p>462b2</p><section>mdo sde</section><text>pa 'di snyed/ bskal pa brgya phrag 'di snyed/ bskal pa stong phrag 'di snyed/ bskal pa brgya stong phrag 'di snyed/ bskal pa bye ba khrag khrig brgya stong phrag 'di snyed na /de bzhin </text></item>
<item><p>462b3</p><section>mdo sde</section><text>gshegs pa che ge mo zhig gi drung du byang chub tu sems bskyed par 'gyur te/ de'ang lhag pa'i bsam pas bla na med pa yang dag par rdzogs pa'i byang chub tu sems bskyed par </text></item>
<item><p>462b4</p><section>mdo sde</section><text>'gyur ro/ /de ni bskal pa bye ba khrag khrig brgya stong phrag 'di snyed cig tu byang chub sems dpa'i spyod pa spyad nas/ sangs rgyas bye ba khrag khrig brgya stong phrag 'di snyed cig </text></item>
<item><p>462b5</p><section>mdo sde</section><text>mthong bar 'gyur ro/ /sems can bye ba khrag khrig brgya stong phrag 'di snyed cig yongs su smin par byed par 'gyur ro/ /grangs med pa brgya stong phrag 'di snyed cig na byang chub </text></item>
<item><p>462b6</p><section>mdo sde</section><text>tu mngon par rdzogs par 'tshang rgya bar 'gyur te/ de byang chub thob nas ming 'di zhes bya bar 'gyur ro/ /de'i sangs rgyas kyi zhing ni 'di lta bur 'gyur ro/ /de'i nyan thos kyi </text></item>
<item><p>462b7</p><section>mdo sde</section><text>dge 'dun ni 'di snyed du 'gyur ro/ /de'i byang chub sems dpa'i dge 'dun ni 'di snyed du 'gyur ro/ /de'i tshe'i tshad ni 'di tsam du 'gyur ro/ /yongs su mya ngan las 'das </text></item>
<item><p>463a1</p><section>mdo sde</section><text>nas de'i dam pa'i chos ni 'di srid du gnas so zhes/ blo gros brtan pa/ de bzhin gshegs pa ni 'di'ang de bas kyang lhag pa dag rab tu mkhyen </text></item>
<item><p>463a2</p><section>mdo sde</section><text>te| blo gros brtan pa/ de ni byang chub tu sems ma bskyed par lung bstan pa zhes bya'o/ /de nas bcom ldan 'das la tshe dang ldan pa 'od srung chen pos 'di skad ces gsol to//</text></item>
<item><p>463a3</p><section>mdo sde</section><text>bcom ldan 'das/ bdag cag gis ni de ring slan chad sems can thams cad la ston par 'du shes bskyed par bgyi'o/ /de ci'i slad du zhe na/ sems can gang dag la </text></item>
<item><p>463a4</p><section>mdo sde</section><text>byang chub tu yongs su smin pa'i dbang po mchis/ gang dag la mchis zhes bdag cag la ye shes de mi 'jug pas/ bcom ldan 'das/ de dag ma 'tshal nas/ de </text></item>
<item><p>463a5</p><section>mdo sde</section><text>lta bu'i sems can dag la dman pa'i 'du shes bskyed pas/ de'i slad du bdag cag ni nyams pa lags so/ /bcom ldan 'das kyis bka' stsal pa/ legs so/ /</text></item>
<item><p>463a6</p><section>mdo sde</section><text>legs so/ /'od srung / tshig de ni legs par smras so/ /'od srung / ngas kyang don de'i dbang mthong nas khyed la/ dge slong dag /gang zag la tshod ma 'dzin cig /</text></item>
<item><p>463a7</p><section>mdo sde</section><text>dge slong dag /gang zag gis gang zag la tshod bzung na nyams par 'gyur te/ dge slong dag /nga'am/ gang gzhan yang nga dang 'dra ba dag gis tshod gzung ngo zhes de </text></item>
<item><p>463b1</p><section>mdo sde</section><text>skad du chos bshad de/ 'od srung / bstan pa des na byang chub sems dpa' 'am/ nyan thos kyis sems can thams cad la ston par 'du shes bskyed par bya'o/ /'di la byang chub sems </text></item>
<item><p>463b2</p><section>mdo sde</section><text>dpa'i theg pa pa'i gang zag la la dag tu gyur ta re/ des na der bdag bsrung bar bya'o/ /blo gros brtan pa/ gzhan yang sems can la la dge ba'i rtsa ba yongs su smin pa/ sa bon </text></item>
<item><p>463b3</p><section>mdo sde</section><text>btab pa/ sbyang ba byas pa/ dbang po rno ba/ rgya chen po la mos pa/ snying rje chen po dang ldan pa/ sems can thams cad rab tu thar bar bya ba'i phyir zhugs pa/ sems bskyed ma </text></item>
<item><p>463b4</p><section>mdo sde</section><text>thag tu phyir mi ldog pa/ byang chub sems dpa'i nges par gyur pa la zhugs pa/ log par ltung ba'i chos can ma yin pa/ mi dal ba brgyad las 'das pa dag yod de/ de dag </text></item>
<item><p>463b5</p><section>mdo sde</section><text>ni sems bskyed ma thag tu zhing yongs su dag pa dang / ming brjod pa dang / tshe'i mtha' brjod pa'i phyir bla na med pa yang dag par rdzogs pa'i byang chub tu lung bstan te/ blo </text></item>
<item><p>463b6</p><section>mdo sde</section><text>gros brtan pa/ de bzhin gshegs pas kyang gang zag de 'dra ba de dag gi bsam pa mkhyen nas bla na med pa yang dag par rdzogs pa'i byang chub tu lung ston pa de ni/ blo gros </text></item>
<item><p>463b7</p><section>mdo sde</section><text>brtan pa/ sems bskyed ma thag tu lung bstan pa zhes bya'o/ /blo gros brtan pa/ de la gsang ste lung bstan pa gang zhe na/ blo gros brtan pa/ 'di la byang chub sems dpa' </text></item>
<item><p>464a1</p><section>mdo sde</section><text>le lo can kha cig ji lta ji ltar lung ma bstan pa de lta de ltar bla na med pa yang dag par rdzogs pa'i byang chub tu brtson 'grus rtsom la/ byang chub </text></item>
<item><p>464a2</p><section>mdo sde</section><text>sems dpa' de'ang bdog pa thams cad yongs su gtong ba'i phyir sbyin pa sna tshogs la mos pa yin/ tshul khrims kyi phung po yongs su mi gtong ba'i phyir yid dam la </text></item>
<item><p>464a3</p><section>mdo sde</section><text>brtan par gnas pa yin/ sems can thams cad la sems snyoms pas bzod pa'i stobs kyi go cha bgos pa yin/ mgo dang / gos la me 'bar bltar dge ba'i chos </text></item>
<item><p>464a4</p><section>mdo sde</section><text>thams cad yongs su 'tshol bas brtson 'grus brtsams pa yin/ bsam gtan la bsam gtan pa yin pas dran pa dang / shes bzhin la mkhas pa yin/ byang chub sems </text></item>
<item><p>464a5</p><section>mdo sde</section><text>dpa'i spyod pa la zhugs pas shes rab kyis rnam par dpyad pa'i blo dang ldan pa yin la/ de pha rol tu phyin pa drug po 'di dag la spyod par byed cing de'ang mtshan ma dang </text></item>
<item><p>464a6</p><section>mdo sde</section><text>bcas pa/ byed pa dang bcas pa yin la/ de la byang chub sems dpa' gzhan dag dang / lha dang / klu dang / gnod sbyin dang / dri za dang / lha ma yin dang / nam </text></item>
<item><p>464a7</p><section>mdo sde</section><text>mkha' lding dag 'di snyam du sems te/ 'di ltar byang chub sems dpa' 'di ni brtson 'grus brtsams pa ngo mtshar na ji srid cig na bla na med pa yang dag par rdzogs </text></item>
<item><p>464b1</p><section>mdo sde</section><text>ba'i byang chub mngon bar rdzogs par 'tshang rgya bar 'gyur/ 'di byang chub thob nas ming cir 'gyur/ sangs rgyas kyi zhing ni ji lta bur 'gyur/ nyan thos kyi dge 'dun ni ji lta bur </text></item>
<item><p>464b2</p><section>mdo sde</section><text>'gyur| byang chub sems dpa'i dge 'dun ni ji lta bur 'gyur snyam pa dang / de bzhin gshegs pas sems can de dag gi the tshom gcad pa'i phyir byang chub sems dpa' </text></item>
<item><p>464b3</p><section>mdo sde</section><text>de bla na med pa yang dag par rdzogs pa'i byang chub tu lung ston te/ ci nas kyang thams cad dang ldan pa'i 'khor gyis thos pa dang / shes pa dang / rtogs par 'gyur la/ 'di lta </text></item>
<item><p>464b4</p><section>mdo sde</section><text>ste| de bzhin gshegs pa'i byin gyi rlabs kyis byang chub sems dpa' des mi shes mi mthong / mi thos shing 'khor de dag thams cad kyis byang chub sems dpa' de byang chub </text></item>
<item><p>464b5</p><section>mdo sde</section><text>thob nas ming 'di zhes bya bar 'gyur ro/ /sangs rgyas kyi zhing ni 'di lta bur 'gyur ro/ /nyan thos kyi dge 'dun ni 'di lta bur 'gyur ro/ /byang chub sems dpa'i dge 'dun ni </text></item>
<item><p>464b6</p><section>mdo sde</section><text>'di lta bur 'gyur ro/ /tshe'i tshad ni 'di tsam du 'gyur ro zhes thos par 'gyur/ mthong bar 'gyur/ shes par 'gyur zhing / de thos nas nem nur med pa dang / som nyi med </text></item>
<item><p>464b7</p><section>mdo sde</section><text>pa dang / the tshom med par 'gyur te/ byang chub sems dpa' de la ston pa'i 'du shes dang / de bzhin gshegs pa'i 'du shes dang / 'dren pa'i 'du shes bskyed par 'gyur la/</text></item>
<item><p>465a1</p><section>mdo sde</section><text>byang chub sems dpa' des ni bdag de bzhin gshegs pas lung bstan par mi shes/ mi mthong / mi rtogs pa de ni byang chub sems dpa'i </text></item>
<item><p>465a2</p><section>mdo sde</section><text>gsang ste lung bstan pa yin te/ de bzhin gshegs pa'i khyu mchog tu gyur pa'i byin gyi rlabs kyis byang chub sems dpa' la lung bstan pa thams cad dang ldan pa'i 'khor </text></item>
<item><p>465a3</p><section>mdo sde</section><text>gyis thos la byang chub sems dpa' des mi thos so/ /de la bzod pa thob nas mngon sum du lung bstan pa gang zhe na/ blo gros brtan pa/ 'di la byang chub sems dpa' </text></item>
<item><p>465a4</p><section>mdo sde</section><text>dge ba'i rtsa ba bsdus pa yin/ yun ring po nas tshangs par spyod pa mi dmigs par spyad pa dang / bdag med pa'i chos la bzod pa dang / mi skye ba'i chos la bzod pa thob pa </text></item>
<item><p>465a5</p><section>mdo sde</section><text>yin te/ de la de bzhin gshegs pa dag mi skye ba'i chos la bzod pa thob par mkhyen nas lha dang bcas pa'i 'jig rten gyi mdun dang / bdud dang bcas pa dang / tshangs pa </text></item>
<item><p>465a6</p><section>mdo sde</section><text>dang bcas pa dang / dge sbyong dang / bram zer bcas pa'i 'khor gyi mdun du/ rigs kyi bu/ khyod tshur shog /bskal ba brgya stong 'di snyed kyis bla na med pa yang dag par rdzogs pa'i </text></item>
<item><p>465a7</p><section>mdo sde</section><text>byang chub mngon bar rdzogs par 'tshang rgya bar 'gyur ro/ /khyod byang chub thob nas ming 'dri zhes bya bar 'gyur ro/ /sangs rgyas kyi zhing ni 'di lta bur 'gyur ro/ /nyan thos kyi </text></item>
<item><p>465b1</p><section>mdo sde</section><text>dge 'dun ni 'di lta bur 'gyur ro/ /byang chub sems dpa'i dge 'dun ni 'di lta bur 'gyur ro/ /tshe'i tshad ni 'di tsam du 'gyur ro zhes bzod pa thob pa la bla na med pa yang dag </text></item>
<item><p>465b2</p><section>mdo sde</section><text>par rdzogs pa'i byang chub tu mngon sum du lung bstan pas lung ston te/ de'i rjes su bslabs nas sems can tshad med pa dag kyang byang chub tu sems bskyed par 'gyur ro/ /byang </text></item>
<item><p>465b3</p><section>mdo sde</section><text>chub sems dpa' de'ang mngon sum du lung bstan pa thos nas nam mkha' la shing ta la bdun tsam du mngon par 'phags par 'gyur te/ blo gros brtan pa/ de ni byang chub </text></item>
<item><p>465b4</p><section>mdo sde</section><text>sems dpa'i lung bstan pa bzhi pa zhes bya'o// //bam po bzhi pa/ de nas bcom ldan 'das la byang chub sems dpa' blo gros brtan pas 'di skad ces </text></item>
<item><p>465b5</p><section>mdo sde</section><text>gsol to/ /bcom ldan 'das/ 'khor 'di na byang chub sems dpa' tshogs shing mchis pa las gang dag lung bstan pa 'di bzhis lung bstan pa dag mchis sam/ bcom </text></item>
<item><p>465b6</p><section>mdo sde</section><text>ldan 'das kyis bka' stsal pa/ blo gros brtan pa/ yod do/ gsol pa/ de dag gang lags/ bcom ldan 'das kyis bka' stsal pa/ blo gros brtan pa/ byang chub sems </text></item>
<item><p>465b7</p><section>mdo sde</section><text>dpa' seng ge'i sgra bsgrags 'di dang / khyim bdag dga' 'dod kyi bu 'di ni byang chub kyis sems ma bskyed par lung bstan to/ /de ma yin pa'i 'jig rten gyi khams gzhan dag </text></item>
<item><p>466a1</p><section>mdo sde</section><text>na'ang byang chub sems dpa' gang byang chub tu sems ma bskyed par lung bstan pas lung bstan pa tshad med pa dag yod do/ /blo gros brtan pa /</text></item>
<item><p>466a2</p><section>mdo sde</section><text>byang chub sems dpa' zhi ba ldan 'di dang / 'jam dpal gzhon nur gyur pa 'di dang / de ma yin pa'i 'jig rten gyi khams gzhan dag na'ang byang chub sems dpa' gang </text></item>
<item><p>466a3</p><section>mdo sde</section><text>dag sems bskyed ma thag tu phyir mi ldog par lung bstan pas lung bstan pa tshad med pa dag yod do/ /blo gros brtan pa/ byang chub sems dpa' ye shes dpa' bo 'di dang /</text></item>
<item><p>466a4</p><section>mdo sde</section><text>byang chub sems dpa' khyad par blo gros 'di dang / de ma yin pa'i 'jig rten gyi khams gzhan dag na'ang byang chub sems dpa' gang gsang ste lung bstan pas lung bstan </text></item>
<item><p>466a5</p><section>mdo sde</section><text>pa tshad med pa dag yod do/ /blo gros brtan pa/ nga dang / byang chub sems dpa' byams pa 'di dang / gang bskal pa bzang po 'di la byang chub sems dpa' 'byung ba de dag </text></item>
<item><p>466a6</p><section>mdo sde</section><text>thams cad bzod pa thob ste/ mngon sum du lung bstan pas lung bstan pa yin no/ /byang chub sems dpa' blo gros brtan pas gsol pa/ bcom ldan 'das/ 'di ltar byang </text></item>
<item><p>466a7</p><section>mdo sde</section><text>chub sems dpa' rnams kyi spyod pa bsam gyis mi khyab pa nas lung bstan pa'i bar du bsam gyis mi khyab pa ngo mtshar to/ /de ni nyan thos dang / rang sangs rgyas thams cad </text></item>
<item><p>466b1</p><section>mdo sde</section><text>kyi sa yang ma lags na/ sems can gzhan gyi lta ci smos/ bcom ldan 'das kyis bka' stsal pa/ blo gros brtan pa/ de de bzhin no/ /ji skad smras pa bzhin te/ blo gros brtan </text></item>
<item><p>466b2</p><section>mdo sde</section><text>pa| byang chub sems dpa' rnams kyi spyod pa thams cad rtul pa ni bsam gyis mi khyab bo/ /de nas byang chub sems dpa' bdud kyi spyod pa'i yul gyis mi gos pas bdud kyi ris kyi </text></item>
<item><p>466b3</p><section>mdo sde</section><text>lha'i bu mo bla na med pa yang dag par rdzogs pa'i byang chub tu smin par byas pa de dag gis me tog dang / phreng ba dang / spos dang / phye ma dang / byug pa dag gis bcom ldan 'das la </text></item>
<item><p>466b4</p><section>mdo sde</section><text>gtor nas 'di skad ces gsol to/ /bcom ldan 'das/ bdag cag ni gsang ste lung bstan pa sa lung bstan par mi 'gyur bar/ bcom ldan 'das/ bdag cag ni bzod pa thob </text></item>
<item><p>466b5</p><section>mdo sde</section><text>nas mngon sum du lung bstan pas lung bstan par gyur cig /bcom ldan 'das/ de bzhin gshegs pas bdag cag bzod pa thob nas bla na med pa yang dag par rdzogs pa'i </text></item>
<item><p>466b6</p><section>mdo sde</section><text>byang chub mngon sum du lung bstan pas lung bstan par mdzad na legs so/ /de nas bcom ldan 'das kyis de'i tshe 'dzum pa mdzad do/ /sangs rgyas bcom ldan 'das rnams </text></item>
<item><p>466b7</p><section>mdo sde</section><text>gang gi tshe 'dzum pa mdzad pa'i chos nyid ni 'di yin te/ de nas kha dog du ma/ kha dog sna tshogs/ kha dog brgya stong du ma/ 'di lta ste/ sngon po dang / ser po dang / dmar po </text></item>
<item><p>467a1</p><section>mdo sde</section><text>po dang / dkar po dang / le brgan dang / shel gyi kha dog dang / dngul gyi kha dog de dag zhal gyi sgo nas byung nas/ 'jig rten gyi khams </text></item>
<item><p>467a2</p><section>mdo sde</section><text>mtha' yas mu med pa snang bas khyab par byas te/ steng du tshangs pa'i 'jig rten gyi khams su mngon par 'phags nas/ gzi brjid kyis nyi ma dang zla ba'i gzi brjid zil gyis </text></item>
<item><p>467a3</p><section>mdo sde</section><text>mnan te/ slar log nas bcom ldan 'das la lan brgya stong du mar bskor te/ bcom ldan 'das kyi dbu'i gtsug tu nub bo/ /de nas tshe dang ldan pa kun dga' bo stan las </text></item>
<item><p>467a4</p><section>mdo sde</section><text>langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom </text></item>
<item><p>467a5</p><section>mdo sde</section><text>ldan 'das la 'di skad ces gsol to/ /bcom ldan 'das/ 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal pa/ kun dga' bo/</text></item>
<item><p>467a6</p><section>mdo sde</section><text>khyod kyis lha'i bu mo dgu brgya thal mo sbyar te/ de bzhin gshegs pa la phyag 'tshal ba 'di dag mthong ngam/ gsol pa/ bcom ldan 'das/ mthong ngo / /bde bar </text></item>
<item><p>467a7</p><section>mdo sde</section><text>gshegs pa/ mthong ngo / /bcom ldan 'das kyis bka' stsal pa/ kun dga' bo/ lha'i bu mo dgu brgya po 'di dag gis sangs rgyas lnga brgya la dge ba'i rtsa ba bskyed de/</text></item>
<item><p>467b1</p><section>mdo sde</section><text>phyis de bzhin gshegs pa grangs las 'das pa la bkur sti byed par 'gyur/ rim gro byed par 'gyur/ bsti stang byed par 'gyur/ mchod pa byed par 'gyur te/ bskal pa grangs </text></item>
<item><p>467b2</p><section>mdo sde</section><text>med pa bdun brgya na de bzhin gshegs pa dgra bcom pa yang dag par rdzogs pa'i sangs rgyas chos bkod pa'i rgyal po zhes bya bar 'gyur te/ kun dga' bo/ lha'i bu mo de dag ni </text></item>
<item><p>467b3</p><section>mdo sde</section><text>'di nas shi 'phos te/ 'chi ba'i dus byas ma thag tu bud med kyi lus las bsgyur te/ dga' ldan gyi gnas na byang chub sems dpa' byams pa dang lhan cig 'grogs shing </text></item>
<item><p>467b4</p><section>mdo sde</section><text>mnyes par byed par 'gyur la/ rim gyis bskal pa bzang po'i de bzhin gshegs pa thams cad mnyes par byed do/ /mnyes par byas nas mi mnyes par mi byed de/ rim gro byed/</text></item>
<item><p>467b5</p><section>mdo sde</section><text>bkur sti byed/ bsti stang byed/ mchod pa byed par 'gyur ro/ /de nas bdud sdig can gyis lha'i bu mo de dag lung bstan par rigs nas bcom ldan 'das la 'di skad ces </text></item>
<item><p>467b6</p><section>mdo sde</section><text>gsol to/ /bcom ldan 'das/ bdag gi g.yog 'khor gang gis dpa' bar 'gro ba'i ting nge 'dzin 'di thos pa de dag bdag gi dbang du mi 'gyur na/ de dag bdag gi slad bzhin </text></item>
<item><p>467b7</p><section>mdo sde</section><text>du 'brang ba lta ci smos/ dpa' bar 'gro ba'i ting nge 'dzin 'di thos pa ni/ bcom ldan 'das/ sangs rgyas kyi chos la nges par rig par bgyi'o/ /de nas lha'i bu mo de dag sems zhum par </text></item>
<item><p>468a1</p><section>mdo sde</section><text>ma gyur nas bdud sdig can la 'di skad ces smras so/ /sdig can/ de skad ma zer/ yid chad par ma byed cig /bdag cag ni khyod kyi yul las mi </text></item>
<item><p>468a2</p><section>mdo sde</section><text>'da' zhing mi ldog go /de ci'i phyir zhe na/ bdud kyi yul du 'gro ba'i de bzhin nyid gang yin pa de ni sangs rgyas kyi yul du 'gro ba'i de bzhin nyid yin te/ de ltar na bdud </text></item>
<item><p>468a3</p><section>mdo sde</section><text>kyi yul du 'gro ba'i de bzhin nyid dang / sangs rgyas kyi yul du 'gro ba'i de bzhin nyid de ni gnyis su med de gnyis su dbyer med do/ /sdig can/ de lta bas na bdag cag </text></item>
<item><p>468a4</p><section>mdo sde</section><text>ni de bzhin nyid las mi 'da'o/ /bdud kyi yul gyi chos nyid gang yin pa sangs rgyas kyi yul gyi chos nyid kyang de yin te/ de ltar na bdud kyi yul gyi chos nyid dang / sangs </text></item>
<item><p>468a5</p><section>mdo sde</section><text>rgyas kyi yul gyi chos nyid de ni gnyis su med de gnyis su dbyer med do/ /de bas na/ sdig can/ bdag cag ni chos nyid las mi 'da'o/ /bdud kyi yul yang chos gang </text></item>
<item><p>468a6</p><section>mdo sde</section><text>yang rnam par rig par mi byed/ sangs rgyas kyi yul yang chos gang yang rnam par rig par mi byed de/ de ltar na bdud kyi yul dang / sangs rgyas kyi yul de ni rnam par </text></item>
<item><p>468a7</p><section>mdo sde</section><text>rig par byed pa ma yin no/ /sdig can/ de bas na chos thams cad ni yul rnam par rig par byed pa ma yin te/ sdig can/ de bas na gang gi g.yog kyang ma yin/ g.yog </text></item>
<item><p>468b1</p><section>mdo sde</section><text>ma yin pa'ang ma yin no/ /de nas bdud sdig can sdug bsngal zhing yid mi bde la/ mi dga' bar gyur nas 'gro 'dod pa dang / byang chub sems dpa' bdud kyi spyod pa'i yul </text></item>
<item><p>468b2</p><section>mdo sde</section><text>gyis mi gos pas bdud sdig can la 'di skad ces smras so/ /sdig can/ khyod gang du 'gro /smras pa/ rigs kyi bu/ bdag ni gnas su mchi'o/ /smras pa/ de bas na sdig can khyod </text></item>
<item><p>468b3</p><section>mdo sde</section><text>'khor 'di nas kyang ma g.yo la/ bdag gi gnas su'ang 'dug par gyis shig /de nas bdud sdig can bdag nyid rang gi gnas su phyin pa snyam du shes so/ /de la byang chub </text></item>
<item><p>468b4</p><section>mdo sde</section><text>sems dpa' bdud kyi spyod pa'i yul gyis mi gos pas 'di skad ces smras so/ /sdig can/ khyod kyis ci mthong / bdud kyis smras pa/ bdag nyid rang gi gnas su phyin par </text></item>
<item><p>468b5</p><section>mdo sde</section><text>mthong ste/ rigs kyi bu/ kun dga' rab nyams dga' ba 'di dag dang / nags tshal nyams dga' ba 'di dag dang / rdzing bu nyams dga' ba 'di dag dang / chu bo nyams </text></item>
<item><p>468b6</p><section>mdo sde</section><text>dga' ba 'di dag ni bdud kyi gnas so/ /de nas byang chub sems dpa' bdud kyi spyod pa'i yul gyis mi gos pas bdud sdig can la 'di skad ces smras so/ /sdig can/</text></item>
<item><p>468b7</p><section>mdo sde</section><text>khyod kyis gnas 'di de bzhin gshegs pa la spyad pa'i phyir phul cig /smras pa/ phul lo/ /des bdag gi gnas na de bzhin gshegs pa 'khor dang bcas pa bzhugs </text></item>
<item><p>469a1</p><section>mdo sde</section><text>shing dpa' bar 'gro ba'i ting nge 'dzin 'di 'chad par mdzad/ ston par mdzad pa mthong ngo / /de nas bcom ldan 'das la tshe dang ldan pa kun dga' bos </text></item>
<item><p>469a2</p><section>mdo sde</section><text>'di skad ces gsol to/ /bcom ldan 'das/ gang gi gtsug lag khang na de bzhin gshegs pa bzhugs shing dpa' bar 'gro ba'i ting nge 'dzin 'di 'chad par mdzad/ ston par </text></item>
<item><p>469a3</p><section>mdo sde</section><text>mdzad pa dang / gang gis bshos gsol te/ dpa' bar 'gro ba'i ting nge 'dzin 'di 'chad par mdzad pa'i sbyin pa po sbyin bdag gtsug lag khang gi bdag po'i bsod nams ji </text></item>
<item><p>469a4</p><section>mdo sde</section><text>tsam du 'gyur/ bcom ldan 'das kyis bka' stsal pa/ kun dga' bo/ de bzhin gshegs pas bshos gang gsol te byang chub thob pa dang / bshos gang gsol te chos kyi </text></item>
<item><p>469a5</p><section>mdo sde</section><text>'khor lo bskor ba dang / bshos gang gsol te dpa' bar 'gro ba'i ting nge 'dzin 'di bshad pa'i bshos de dag la tha dad pa cung zad kyang med do/ /kun dga' bo/ sa'i phyogs </text></item>
<item><p>469a6</p><section>mdo sde</section><text>gang du byang chub thob pa'i sa'i phyogs rdo rje lta bu de ni 'das pa dang / ma byon pa dang / da ltar gyi bcom ldan 'das kyis yongs su spyad pa yin te/ kun dga' bo/ byang chub kyi snying </text></item>
<item><p>469a7</p><section>mdo sde</section><text>po de ji lta ba de bzhin du sa'i phyogs gang du dpa' bar 'gro ba'i ting nge 'dzin 'di bstan pa'am/ bshad pa'am/ yi ger bris pa'am/ lung phog pa la'ang blta bar bya ste/ kun dga' </text></item>
<item><p>469b1</p><section>mdo sde</section><text>bo| de bzhin gshegs pa bshos gang gsol te chos kyi 'khor lo bskor ba dang / chos smra bas sbyin pa po sbyin bdag gang gi zan zos te/ dpa' bar 'gro ba'i ting nge 'dzin 'di 'chad dam/</text></item>
<item><p>469b2</p><section>mdo sde</section><text>ston tam/ lung 'bog par byed dam/ klog par byed pa zas de dag la tha dad pa cung zad kyang med do/ /kun dga' bo/ de bzhin gshegs pa gtsug lag khang gang na bzhugs shing cho 'phrul </text></item>
<item><p>469b3</p><section>mdo sde</section><text>chen po bco brgyad kyis sems can gdul bar mdzad pa dang / gtsug lag khang ngam/ gnas khang ngam/ 'chag sa'i sa phyogs gang dang gang du dpa' bar 'gro ba'i ting nge 'dzin 'di 'chad </text></item>
<item><p>469b4</p><section>mdo sde</section><text>dam| ston tam/ klog gam/ yi ger 'dri'am rjod na/ kun dga' bo/ gtsug lag khang de dag la tha dad pa cung zad kyang med do/ /de nas tshe dang ldan pa kun dga' bos bdud sdig can </text></item>
<item><p>469b5</p><section>mdo sde</section><text>la 'di skad ces smras so/ sdig can/ khyod kyis gnas khang de bzhin gshegs pa la spyad pa'i phyir phul ba rnyed pa legs par rnyed do/ /bdud kyis smras pa/ kun dga' bo/ 'di ni byang </text></item>
<item><p>469b6</p><section>mdo sde</section><text>chub sems dpa' bdud kyi spyod pa'i yul gyis mi gos pa'i byin gyi rlabs yin te/ byang chub sems dpa' bdud kyi spyod pa'i yul gyis mi gos pa ni rnam par 'phrul pa 'di dag gis </text></item>
<item><p>469b7</p><section>mdo sde</section><text>rnam par 'phrul lo/ /de nas bcom ldan 'das la byang chub sems dpa' blo gros brtan pas 'di skad ces gsol to/ /byang chub sems dpa' bdud kyi spyod pa'i yul gyis mi gos pa </text></item>
<item><p>470a1</p><section>mdo sde</section><text>ni dpa' bar 'gro ba'i ting nge 'dzin 'di la gnas te/ rnam par 'phrul pa 'di dag gis rnam par 'phrul par bgyid do/ /bcom ldan 'das kyis bka' stsal </text></item>
<item><p>470a2</p><section>mdo sde</section><text>pa| blo gros brten pa/ de de bzhin te/ byang chub sems dpa' bdud kyi spyod pa'i yul gyis mi gos pa dpa' bar 'gro ba'i ting nge 'dzin 'di la gnas nas rnam par 'phrul pa 'di dag </text></item>
<item><p>470a3</p><section>mdo sde</section><text>gis rnam par 'phrul par byed do/ /bdud kyi spyod pa'i yul gyis kyang mi gos la bdud kyi yul gyis spyod pa thams cad kyang ston to/ /'khrig pa'i dga' ba'ang mi spyod la gnyis </text></item>
<item><p>470a4</p><section>mdo sde</section><text>kyis gnyis sbyor bar yang snang ngo / /rigs kyi bu/ de ting nge 'dzin 'di la gnas nas bdud rang gi gnas na gnas pa'ang ston la de bzhin gshegs pa'i 'khor nas kyang mi </text></item>
<item><p>470a5</p><section>mdo sde</section><text>g.yo'o/ /blo gros brtan pa/ byang chub sems dpa' ni ting nge 'dzin 'di la gnas nas bdud rnams la bdud kyi yul yang ston/ sangs rgyas kyi chos la yang yongs su smin par </text></item>
<item><p>470a6</p><section>mdo sde</section><text>byed do/ /de nas bcom ldan 'das la byang chub sems dpa' blo gros brtan pas 'di skad ces gsol to/ /bcom ldan 'das/ de bzhin gshegs pa ni sngon byang chub sems </text></item>
<item><p>470a7</p><section>mdo sde</section><text>dpar gyur pa'i tshe/ dpa' bar 'gro ba'i ting nge 'dzin 'di la gnas nas rnam par 'phrul pa'i bkod pa ji lta bu bstan pa/ bcom ldan 'das kyis spyad pa de'i phyogs tsam </text></item>
<item><p>470b1</p><section>mdo sde</section><text>zhig bka' stsal na legs so/ /de skad ces gsol pa dang / bcom ldan 'das kyis byang chub sems dpa' blo gros brtan pa la 'di skad ces bka' stsal to/ /blo gros brtan pa/ ngas </text></item>
<item><p>470b2</p><section>mdo sde</section><text>ni dpa' bar 'gro ba'i ting nge 'dzin 'di la gnas te/ stong gsum gyi stong chen po'i 'jig rten gyi khams 'dir gling bzhi pa'i 'jig rten gyi khams bye ba brgya dang / nyi ma dang / zla ba bye ba </text></item>
<item><p>470b3</p><section>mdo sde</section><text>brgya dang / rgyal chen bzhi'i lha'i ris bya ba brgya dang / sum cu rtsa gsum gyi lha bye ba brgya dang / 'thab bral gyi lha bye ba brgya dang / dga' ldan gyi lha bye ba brgya dang / 'phrul dga'i lha bye </text></item>
<item><p>470b4</p><section>mdo sde</section><text>ba brgya dang / gzhan 'phrul dbang byed kyi lha bye ba brgya dang / bdud kyi gnas bye ba brgya dang / tshangs pa'i gnas bye ba brgya nas/ de bzhin du 'og min gyi bar du bye ba phrag brgya brgya </text></item>
<item><p>470b5</p><section>mdo sde</section><text>dang | ri'i rgyal po ri rab bye ba phrag brgya dang / rgya mtsho chen po bye ba phrag brgya dang / de rnams la stong gsum gyi stong chen po'i 'jig rten gyi khams zhes bya ste/ blo gros brtan pa/</text></item>
<item><p>470b6</p><section>mdo sde</section><text>de ltar byang chub sems dpa' sems dpa' chen po dpa' bar 'gro ba'i ting nge 'dzin la gnas te/ stong gsum gyi stong chen po'i 'jig rten gyi khams 'dir dzam+bu'i gling la lar ni </text></item>
<item><p>470b7</p><section>mdo sde</section><text>sbyin pa'i pha rol tu phyin pa spyod do/ /dzam+bu'i gling la lar ni tshul khrims kyi pha rol tu phyin pa spyod/ dzam+bu'i gling la lar ni bzod pa'i pha rol tu phyin pa spyod/ dzam+bu'i gling la lar ni </text></item>
<item><p>471a1</p><section>mdo sde</section><text>brtson 'grus kyi pha rol tu phyin pa spyod/ dzam+bu'i gling la lar ni bsam gtan gyi pha rol tu phyin pa spyod/ dzam+bu'i gling la lar ni shes rab kyi pha rol tu phyin </text></item>
<item><p>471a2</p><section>mdo sde</section><text>pa spyod do/ /dzam+bu'i gling la lar ni mngon par shes pa lnga dang ldan par snang / dzam+bu'i gling la lar ni khyim na gnas par snang / dzam+bu'i gling la lar ni rab tu byung bar snang / dzam+bu'i </text></item>
<item><p>471a3</p><section>mdo sde</section><text>gling la lar ni dga' ldan gyi gnas na gnas par snang / dzam+bu'i gling la lar ni khyim bdag tshong dpon du shes/ dzam+bu'i gling la lar ni ded dpon du shes/ dzam+bu'i gling la lar </text></item>
<item><p>471a4</p><section>mdo sde</section><text>ni khams kyi rgyal por shes/ dzam+bu'i gling la lar ni blon por shes/ dzam+bu'i gling la lar ni 'khor los bsgyur ba'i rgyal por shes/ dzam+bu'i gling la lar ni stobs kyis 'khor </text></item>
<item><p>471a5</p><section>mdo sde</section><text>los bsgyur ba'i rgyal por shes/ dzam+bu'i gling la lar ni sa'i rgyal por shes/ dzam+bu'i gling la lar ni lha'i dbang po brgya byin du shes/ dzam+bu'i gling la lar ni tshangs par shes/</text></item>
<item><p>471a6</p><section>mdo sde</section><text>la lar ni rgyal chen bzhi'i lha'i ris kyi dbang por shes/ la lar ni sum cu rtsa gsum gyi lha rnams kyi dbang por shes/ la lar ni 'thab bral gyi lha rnams kyi dbang por </text></item>
<item><p>471a7</p><section>mdo sde</section><text>shes/ la lar ni dga' ldan gyi lha rnams kyi dbang por shes/ la lar ni 'phrul dga'i lha rnams kyi dbang por shes/ la lar ni gzhan 'phrul dbang byed kyi lha rnams kyi </text></item>
<item><p>471b1</p><section>mdo sde</section><text>dbang por shes/ la lar ni bdud du shes/ dzam+bu'i gling la lar ni tshong dpon du shes/ dzam+bu'i gling la lar ni khyim bdag tu shes/ dzam+bu'i gling la lar ni khams kyi rgyal por shes/ dzam+bu'i </text></item>
<item><p>471b2</p><section>mdo sde</section><text>gling la lar ni gzhon nur shes/ dzam+bu'i gling la lar ni blon por shes/ dzam+bu'i gling la lar ni ded dpon du shes/ dzam+bu'i gling la lar ni dga' ldan nas 'chi 'pho bar shes/ dzam+bu'i </text></item>
<item><p>471b3</p><section>mdo sde</section><text>gling la lar ni ma'i mngal du 'jug par shes/ dzam+bu'i gling la lar ni ma'i mngal na gnas par shes/ dzam+bu'i gling la lar ni btsa' bar shes/ dzam+bu'i gling la lar ni gom pa bdun </text></item>
<item><p>471b4</p><section>mdo sde</section><text>'dor bar shes/ dzam+bu'i gling la lar ni phyogs bzhir lta zhing 'jig rten nang gtso'o/ /'jig rten nang mchog go zhes seng ge'i sgra sgrog par shes/ dzam+bu'i gling la lar ni btsun mo'i </text></item>
<item><p>471b5</p><section>mdo sde</section><text>'khor gyi nang na gnas par shes/ dzam+bu'i gling la lar ni mngon par 'byung bar shes/ dzam+bu'i gling la lar ni dka' ba spyod par shes/ dzam+bu'i gling la lar ni zas za bar shes/ dzam+bu'i </text></item>
<item><p>471b6</p><section>mdo sde</section><text>gling la lar ni rtswa len par shes/ dzam+bu'i gling la lar ni byang chub kyi snying por 'gro bar shes/ dzam+bu'i gling la lar ni byang chub kyi snying por 'dug par shes/ dzam+bu'i gling la lar ni </text></item>
<item><p>471b7</p><section>mdo sde</section><text>bdud 'dul bar shes/ dzam+bu'i gling la lar ni byang chub thob par shes/ dzam+bu'i gling la lar ni byang chub thob ste 'dug par shes/ dzam+bu'i gling la lar ni byang chub thob nas bsam </text></item>
<item><p>472a1</p><section>mdo sde</section><text>gtan byed par shes/ dzam+bu'i gling la lar ni brgya byin dang / tshangs pa dag gsol ba 'debs par shes/ dzam+bu'i gling la lar ni chos kyi 'khor lo skor bar shes/</text></item>
<item><p>472a2</p><section>mdo sde</section><text>dzam+bu'i gling la lar ni sangs rgyas kyi mdzad pa sna tshogs mdzad par shes/ dzam+bu'i gling la lar ni tshe'i 'du byed 'dor bar shes/ la lar ni yongs su mya ngan las 'da' bar shes/ la </text></item>
<item><p>472a3</p><section>mdo sde</section><text>lar ni yongs su mya ngan las 'das par shes/ la lar ni sreg par shes/ la lar ni bsregs par shes/ dzam+bu'i gling la lar ni lus gcig tu mkhregs par shes/ la lar ni </text></item>
<item><p>472a4</p><section>mdo sde</section><text>ring bsrel 'ged par shes/ la lar ni chos nub par 'gyur bar shes/ la lar ni chos nub par shes/ la lar ni tshe dpag tu med par shes/ la lar ni tshe thung bar shes/</text></item>
<item><p>472a5</p><section>mdo sde</section><text>la lar ni ngan song du skye ba'i sgra yod par shes/ la lar ni ngan song du skye ba'i sgra'ang med par shes/ la lar ni dzam+bu'i gling lha'i longs spyod dang 'dra bar shes/ la lar ni sems </text></item>
<item><p>472a6</p><section>mdo sde</section><text>can dag nga dang bdag gir mi 'dzin pas dzam+bu'i gling byang gi sgar mi snyan dang 'dra bar shes/ la lar ni rin po che'i gling du shes/ la lar ni sa'i gling du shes/ la lar ni rab/ la </text></item>
<item><p>472a7</p><section>mdo sde</section><text>lar ni 'bring / la lar ni tha mar shes pa de ni/ blo gros brtan pa/ dpa' bar 'gro ba'i ting nge 'dzin gyi khyu mchog tu gyur pa yin te/ de'i phyir byang chub sems dpa' dag </text></item>
<item><p>472b1</p><section>mdo sde</section><text>shin tu yongs su mya ngan las 'da' bar yongs su mya ngan las mi 'da' zhing stong gsum gyi stong chen po'i 'jig rten gyi khams 'di yang 'di 'dra ba'i bkod pas rnam par rtsen pa ston </text></item>
<item><p>472b2</p><section>mdo sde</section><text>par mdzad pa la ltos/ blo gros brtan pa/ dzam+bu'i gling 'dir yang da lta na'ang chos kyi 'khor lo skor la/ dzam+bu'i gling gzhan dag tu'ang da dung mngon par rdzogs par sangs ma rgyas par yang </text></item>
<item><p>472b3</p><section>mdo sde</section><text>shes| la lar ni yongs su mya ngan las 'das par shes/ dzam+bu'i gling la lar ni dang po sems bskyed par shes te/ blo gros brtan pa/ de ni dpa' bar 'gro ba'i ting nge 'dzin gyi khyu </text></item>
<item><p>472b4</p><section>mdo sde</section><text>mchog tu gyur pa'o/ /de nas 'khor de na byang chub sems dpa' kha cig dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang /</text></item>
<item><p>472b5</p><section>mdo sde</section><text>lto 'phye chen po dang / mi dang mi ma yin pa de dag dang / nyan thos chen po de dag 'di snyam du sems te/ stong gsum gyi stong chen po'i 'jig rten gyi khams 'di nyid du rnam par rol </text></item>
<item><p>472b6</p><section>mdo sde</section><text>pa'i bkod pa 'di lta bu bstan par gyur tam/ 'on te stong gsum gyi stong chen po'i 'jig rten gyi khams gzhan dag tu'ang la la zhig tu bcom ldan 'das shAkya thub pa sangs rgyas kyi </text></item>
<item><p>472b7</p><section>mdo sde</section><text>yul la la 'jug snyam pa dang / de nas 'jam dpal gzhon nur gyur pas 'khor de dag gi the tshom gcad pa'i phyir bcom ldan 'das la 'di skad ces gsol to/ /bcom ldan 'das/</text></item>
<item><p>473a1</p><section>mdo sde</section><text>'di la bdag sangs rgyas kyi yul du spyad pa spyod cing / sangs rgyas kyi zhing 'di nas sangs rgyas kyi zhing gang+gA'i klung bye ma snyed drug cu 'das nas steng gi phyogs </text></item>
<item><p>473a2</p><section>mdo sde</section><text>su mchis pa dang / 'jig rten gyi khams sgron ma gcig ces bgyi ba de na de bzhin gshegs pa zhig chos ston te/ bcom ldan 'das/ bdag de bzhin gshegs pa de'i drung du mchis </text></item>
<item><p>473a3</p><section>mdo sde</section><text>nas de bzhin gshegs pa'i zhabs la mgo bos phyag 'tshal te/ 'di skad ces gsol to/ /bcom ldan 'das khyod mtshan ci/ ji ltar gzung bar bgyi/ de bzhin gshegs pa des </text></item>
<item><p>473a4</p><section>mdo sde</section><text>bdag la bka' stsal pa/ 'jam dpal/ khyod song la de bzhin gshegs pa shAkya thub pa de nyid la zhus shig dang / de nyid khyod la lan 'debs par mdzad de/ bcom ldan 'das/</text></item>
<item><p>473a5</p><section>mdo sde</section><text>de'i sangs rgyas kyi zhing gi yon tan bkod pa de ni bskal par yang bsngags pa mthar phyin par bya ba dang / bde ba'i rgyu rnams bshad mi nus te/ sangs rgyas kyi zhing de'i yon tan bkod </text></item>
<item><p>473a6</p><section>mdo sde</section><text>pa ni de 'dra'o/ /nyan thos dang / rang sangs rgyas rnams kyi ming yang mi grag go /byang chub sems dpa' phyir mi ldog pa'i chos kyi 'khor lo ston pa shin tu yongs su dag pa'i dge 'dun </text></item>
<item><p>473a7</p><section>mdo sde</section><text>lags te/ bcom ldan 'das/ 'jig rten gyi khams sgron ma gcig pa na/ da ltar de bzhin gshegs pa chos ston pa de'i mtshan de bzhin gshegs pas legs par bka' </text></item>
<item><p>473b1</p><section>mdo sde</section><text>stsal du gsol/ de skad ces gsol ba dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal/ de'i phyir legs par rab tu nyon </text></item>
<item><p>473b2</p><section>mdo sde</section><text>la yid la zungs shig dang ngas khyod la bshad do/ /thos nas kyang khyed kyis skrag par mi bya/ dngang bar mi bya/ dngang bar 'gyur bar mi bya/ the tshom du mi bya/ nem nur du mi bya'o/ /de ci'i </text></item>
<item><p>473b3</p><section>mdo sde</section><text>phyir zhe na/ sangs rgyas bcom ldan 'das rnams kyi sangs rgyas kyi gnas pa'ang bsam gyis mi khyab/ dpa' bar 'gro ba'i ting nge 'dzin gyi spyod pa'i yul la 'jug pa'ang bsam gyis mi khyab </text></item>
<item><p>473b4</p><section>mdo sde</section><text>ste| 'jam dpal/ 'jig rten gyi khams sgron ma gcig pa na de bzhin gshegs pa dgra bcom pa yang dag par rdzogs pa'i sangs rgyas yon tan gyi chos thams cad ston par snang ba rnam </text></item>
<item><p>473b5</p><section>mdo sde</section><text>par 'phrul ba'i rgyal po de bzhin gshegs pa chos ston pa ni 'jam dpal nga nyid yin na/ 'jig rten gyi khams sgron ma gcig pa zhes bya ba de na yon tan gyi chos thams cad ston par snang </text></item>
<item><p>473b6</p><section>mdo sde</section><text>ba rnam par 'phrul ba'i rgyal po zhes bya bar shes te/ nga nyid kyi sangs rgyas kyi yul du 'jug go /'jam dpal/ nga nyid de na phyir mi ldog pa'i chos kyi 'khor lo skor ro/ /sangs rgyas kyi </text></item>
<item><p>473b7</p><section>mdo sde</section><text>zhing de ni nga nyid kyis sngon yongs su sbyangs pa'o/ /'jam dpal/ de ltar na sangs rgyas kyi zhing bye ba khrag khrig brgya stong du nga'i yul 'jug go /der ni nyan thos dang / rang sangs rgyas thams </text></item>
<item><p>474a1</p><section>mdo sde</section><text>cad kyi mi chud do/ /gang gi phyir byang chub sems dpa' sangs rgyas kyi zhing tshad med par sems can rnams la chos ston par 'ang byed pa/ ting nge 'dzin 'di dang /</text></item>
<item><p>474a2</p><section>mdo sde</section><text>chos kyi dbyings las kyang mi g.yo ba 'di ni/ 'jam dpal/ dpa' bar 'gro ba'i ting nge 'dzin gyi yul yin no/ /'jam dpal/ 'di lta ste/ dper na/ nyi ma'i dkyil 'khor ram/</text></item>
<item><p>474a3</p><section>mdo sde</section><text>zla ba'i dkyil 'khor ni gzhal med khang las kyang mi g.yo la/ grong dang / grong khyer dang / grong rdal dang / ljongs dang / yul 'khor dang / rgyal po'i pho brang du ston par byed kyang </text></item>
<item><p>474a4</p><section>mdo sde</section><text>sems can dmus long dag gis ni mi shes mi mthong gi /snod ji lta ba bzhin du snang zhing shes pa'i phyir sems can mig gi las ji ltar yongs su dag pa rnams la gzhal med </text></item>
<item><p>474a5</p><section>mdo sde</section><text>khang de snang bar 'gyur ba de bzhin du/ 'jam dpal/ sangs rgyas bcom ldan 'das dang / byang chub sems dpa' rnams dpa' bar 'gro ba'i ting nge 'dzin 'di la gnas nas/</text></item>
<item><p>474a6</p><section>mdo sde</section><text>ting nge 'dzin gyi dkyil 'khor 'di las kyang mi g.yo zhing chos kyi dbyings kyi dkyil 'khor las kyang mi g.yo la/ sangs rgyas kyi zhing tshad med pa rnams su'ang sems can rnams la </text></item>
<item><p>474a7</p><section>mdo sde</section><text>ston par byed cing / sems can ji ltar mos pa dag la de bzhin du chos ston te/ sems can snod du ma gyur pa dag ji ltar dmus long gi sems kyis ma shes ma mthong ba bzhin </text></item>
<item><p>474b1</p><section>mdo sde</section><text>no| |de nas thams cad dang ldan pa'i 'khor de ngo mtshar du gyur nas/ dga' ba dang / dad pa dang / mchog tu dga' ba la gnas so/ /gang lha dang / klu dang / gnod sbyin dang / dri za dang /</text></item>
<item><p>474b2</p><section>mdo sde</section><text>lham yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa de dag gis de bzhin gshegs pa la me tog sil mas gtor to/ /sil snyan yang </text></item>
<item><p>474b3</p><section>mdo sde</section><text>dkrol to/ /me tog dang / bdug pa dang / spos dang / phreng ba dang / byug pa dag kyang gtor to/ /nyan thos chen po de dag gis kyang bdag bdag gi bla gos de bzhin gshegs pa'i sku la </text></item>
<item><p>474b4</p><section>mdo sde</section><text>gsol to/ /byang chub sems dpa' de dag gis kyang me tog gi skon bu ri rab dang mnyam pa dang / tsan+dan dang / spos dang / phreng ba dang / phye ma dang / byug pa dag gis de bzhin </text></item>
<item><p>474b5</p><section>mdo sde</section><text>gshegs pa la gtor te tshig 'di skad du/ bcom ldan 'das/ gang na dpa' bar 'gro ba'i ting nge 'dzin 'di rab tu spyod pa'i sa'i phyogs de ni rdo rje lta bu lags so/ /bcom ldan </text></item>
<item><p>474b6</p><section>mdo sde</section><text>'das/ gang dpa' bar 'gro ba'i ting nge 'dzin 'di bshad pa thos nas mos par bgyid/ yid ches par bgyid/ mi skrag /mi dngang / dngang bar mi 'gyur gyi/ len par bgyid/ 'dzin </text></item>
<item><p>474b7</p><section>mdo sde</section><text>par bgyid/ klog par bgyid/ kun chub par bgyid/ 'chad par bgyid pa'i sems can de dag kyang rdo rje lta bur 'gyur te/ bzod pa mi byed pa/ dad pa la gnas pa/ de bzhin gshegs </text></item>
<item><p>475a1</p><section>mdo sde</section><text>pas yongs su zin pa/ dge ba'i rtsa ba shin tu bgyis pa/ rnyed pa legs par rnyed pa/ bdud dang phyir rgol ba bcom pa/ ltung ba bcad pa/ dge ba'i </text></item>
<item><p>475a2</p><section>mdo sde</section><text>bshes gnyen gyis shin tu zin pa dag lags so/ /bcom ldan 'das kyis ji ltar bka' stsal ba'i don bdag gis 'tshal ba ltar na/ gang dpa' bar 'gro ba'i ting nge 'dzin 'di </text></item>
<item><p>475a3</p><section>mdo sde</section><text>thos ma thag tu mos pa'i sems can de dag ni sangs rgyas kyi chos la nges par 'gyur ro/ /bcom ldan 'das kyis bka' stsal pa/ rigs kyi bu/ de de bzhin no/ /ji skad smras pa </text></item>
<item><p>475a4</p><section>mdo sde</section><text>de bzhin te/ dge ba'i rtsa ba ma bskyed pa'i sems can dag gis ni bstan pa 'di thos nas yid ches par mi nus te/ rigs kyi bu/ gang dpa' bar 'gro ba'i ting nge 'dzin 'di la mos </text></item>
<item><p>475a5</p><section>mdo sde</section><text>par 'gyur ba'i sems can de dag ni nyung ngo / /gang dag spong zhing mos par mi 'gyur ba dag ni mang ngo / /rigs kyi bu/ byang chub sems dpa' chos bzhi dang ldan na ting nge 'dzin 'di la </text></item>
<item><p>475a6</p><section>mdo sde</section><text>mos par nus so/ /bzhi gang zhe na/ des sngon gyi yang dag par rdzogs pa'i sangs rgyas rnams las ting nge 'dzin 'di sngon chad thos pa yin/ dge ba'i bshes gnyen gyis yongs su zin </text></item>
<item><p>475a7</p><section>mdo sde</section><text>cing lhag pa'i bsam pa la gnas pa yin/ dge ba'i rtsa ba bsags pa dang / rgya chen po la mos pa yin/ theg pa chen po 'di la lus mngon du byas pa yin te/ rigs kyi bu dag /chos </text></item>
<item><p>475b1</p><section>mdo sde</section><text>bzhi po de dag dang ldan na ting nge 'dzin 'di la mos pa'am/ yid ches par sla'o/ /dgra bcom pa brnag pa yongs su rdzogs pa 'am/ lta ba phun sum tshogs pa'am/ rgyun du zhugs pa'am/</text></item>
<item><p>475b2</p><section>mdo sde</section><text>dad pas rjes su 'brang ba gang yin pa de dag kyang de bzhin gshegs pa la dad pas mos pa yin gyi/ de dag 'di la mngon sum du gyur pa ni ma yin no/ /rigs kyi bu dag /nyan thos dang /</text></item>
<item><p>475b3</p><section>mdo sde</section><text>rang sangs rgyas thams cad kyis kyang rtogs par khong du chud par mi nus na/ sems can gzhan dag gis lta ci smos/ de nas bcom ldan 'das la tshe dang ldan pa 'od srung chen pos 'di </text></item>
<item><p>475b4</p><section>mdo sde</section><text>skad ces gsol to/ /bcom ldan 'das/ 'di lta ste/ dper na/ mi dmus long la la zhig gnyid log pa'i rmi lam na mig rnyed de gzugs kyi rnam pa dag kyang mthong bar gyur nas/ de'i </text></item>
<item><p>475b5</p><section>mdo sde</section><text>rmi lam na tshim zhing mgu la yi rangs te/ rab tu dga' zhing dga' ba dang / yid bde ba skyes nas sems can mig dang ldan pa gzhan dag dang / 'greng ba'am/ mchis pa'am/ 'chag </text></item>
<item><p>475b6</p><section>mdo sde</section><text>pa'am/ smra bar bgyid pa las/ bcom ldan 'das/ mi dmus long de sad pa dang / mi de dmus long nyid lags te/ gzugs dag mi mthong ngo / /bcom ldan 'das/ de bzhin du </text></item>
<item><p>475b7</p><section>mdo sde</section><text>gang gi tshe bdag cag gis dpa' bar 'gro ba'i ting nge 'dzin 'di ma thos pa de'i tshe/ bdag cag yi rangs te/ dga' ba dang / yid bde ba skyes par gyur la/ bdag cag ni lha'i mig dang </text></item>
<item><p>476a1</p><section>mdo sde</section><text>ldan pa'o snyam du 'tshal cing / byang chub sems dpa' dag dang smra bar bgyid pa zhig na gang gi slad du da ltar bcom ldan 'das las dpa' bar 'gro ba'i ting </text></item>
<item><p>476a2</p><section>mdo sde</section><text>nge 'dzin 'di thos pa de'i slad du bdag cag dmus long du gyur te/ dpa' bar 'gro ba'i ting nge 'dzin 'di la de bzhin gshegs pa ji ltar gnas pa dang / byang chub sems dpa' </text></item>
<item><p>476a3</p><section>mdo sde</section><text>dag ji ltar spyod pa ma 'tshal mi mthong ngo / /bcom ldan 'das/ sangs rgyas kyi yul la spyod pa ma 'tshal ba'i slad du/ bdag ni de ring slan chad bdag nyid la dmus long lta bur </text></item>
<item><p>476a4</p><section>mdo sde</section><text>'tshal to/ /gang dag shes pa la bzod pa 'di thob pa'i byang chub sems dpa' rnams la ni lha'i mig dang ldan par 'dzin te/ phyag 'tshal bar bgyi'o/ /bcom ldan 'das/</text></item>
<item><p>476a5</p><section>mdo sde</section><text>thams cad mkhyen pa'i sems ma mchis par su zhig bdag la ye shes dang ldan pa'am/ sbyin gnas so zhes khas 'che bar 'gyur/ byang chub sems dpa' rnams ni ye shes </text></item>
<item><p>476a6</p><section>mdo sde</section><text>de rtogs par 'gyur ro/ /bcom ldan 'das kyis bka' stsal pa/ 'od srung / legs so/ /legs so/ /de de bzhin te/ ji skad smras pa bzhin no/ /'di la ni nyan thos rnams kyi </text></item>
<item><p>476a7</p><section>mdo sde</section><text>ye shes kyis rtogs pa 'jug par mi 'gyur te/ ye shes kyis rtogs pa de ni byang chub sems dpa' rnams kyis khong du chud par 'gyur ro/ /gnas brtan 'od srung chen pos </text></item>
<item><p>476b1</p><section>mdo sde</section><text>bstan pa 'di bshad pa'i tshe lha dang mi'i srog chags brgya stong bla na med pa yang dag par rdzogs pa'i byang chub tu sems skyes so/ /de nas byang chub sems dpa' blo gros brtan pas 'jam </text></item>
<item><p>476b2</p><section>mdo sde</section><text>dpal gzhon nur gyur pa la 'di skad ces smras so/ /'jam dpal/ sbyin pa'i gnas/ sbyin pa'i gnas zhes bgyi pa/ 'jam dpal/ ji tsam gyis na sbyin pa'i gnas zhes bgyi/ 'jam dpal </text></item>
<item><p>476b3</p><section>mdo sde</section><text>gyis smras pa/ rigs kyi bu/ sbyin pa'i gnas/ sbyin pa'i gnas zhes bya ba ni/ gang chos bcu dang ldan pa yin no/ /bcu gang zhe na/ 'di lta ste/ stong pa nyid dang / mtshan ma med pa </text></item>
<item><p>476b4</p><section>mdo sde</section><text>dang | smon pa med pa'i rnam par thar pa'i sgo gsum la gnas pa'ang yin la/ nges par gyur pa la'ang mi 'jug pa dang / bden pa bzhi yongs su shes pa'ang yin la/ 'bras bu thob </text></item>
<item><p>476b5</p><section>mdo sde</section><text>par yang mi byed pa dang / rnam par thar pa brgyad kyi bsam gtan la bsam gtan pa'ang yin la/ byang chub sems dpa'i spyod pa'ang mi gtong ba dang / rig pa gsum dang ldan pa'ang </text></item>
<item><p>476b6</p><section>mdo sde</section><text>yin la/ khams gsum na'ang spyod pa dang / nyan thos kyi kha dog dang / rtags dang / dbyibs su gnas pa'ang yin la/ sgra'i rjes su song zhing pha rol las thos pa 'tshol bar yang </text></item>
<item><p>476b7</p><section>mdo sde</section><text>mi byed pa dang / rang sangs rgyas kyi kha dog dang / rtags dang / dbyibs su gnas pa'ang yin la/ spobs pa thogs pa med pas chos kyang ston pa dang / gcig pu mnyam par </text></item>
<item><p>477a1</p><section>mdo sde</section><text>gzhag pa'ang yin la/ sems can thams cad smin par bya ba'i spyod pa rnams na'ang snang ba dang / lam las kyang ma 'das la/ lam ngan pa na'ang snang pa dang /</text></item>
<item><p>477a2</p><section>mdo sde</section><text>shin tu kun tu chags par yang snang la/ nyon mongs pa thams cad dang bral bas 'dod chags dang bral bar yang gyur pa dang / shin tu yongs su mya ngan las 'das pa'ang yin la/</text></item>
<item><p>477a3</p><section>mdo sde</section><text>'khor ba'i spyod pa 'khrugs par mi byed/ gtong bar yang mi byed pa ste/ rigs kyi bu/ chos bcu po de dag dang ldan na sbyin pa'i gnas zhes bya'o/ /de nas byang chub sems dpa' </text></item>
<item><p>477a4</p><section>mdo sde</section><text>blo gros brtan pas gnas brtan rab 'byor la 'di skad ces smras so/ /gnas brtan rab 'byor ni bcom ldan 'das kyis sbyin pa'i gnas kyi nang na mchog tu bka' stsal na/ 'jam </text></item>
<item><p>477a5</p><section>mdo sde</section><text>dpal gzhon nur gyur pas gang chos bcu po 'di dag bshad pa'i chos de dag gi nang na gnas brtan rab 'byor snang ngam/ de skad ces smras pa dang / gnas brtan rab 'byor gyis </text></item>
<item><p>477a6</p><section>mdo sde</section><text>byang chub sems dpa' blo gros brtan pa la 'di skad ces smras so/ /rigs kyi bu/ de las chos gcig kyang kho bo la med na bcu lta ci smos/ smras pa/ 'o na da ji ltar na gnas brtan </text></item>
<item><p>477a7</p><section>mdo sde</section><text>rab 'byor sbyin pa'i gnas kyi nang na mchog ces bya/ rab 'byor gyis smras pa/ rigs kyi bu/ kho bo ni byang chub sems dpa' dang bsgrun tam/ de bzhin gshegs pa dang / rang sangs </text></item>
<item><p>477b1</p><section>mdo sde</section><text>rgyas dang bsgrun te/ sbyin pa'i gnas kyi nang na mchog go zhes ni bcom ldan 'das kyis bka' ma stsal kyi/ rigs kyi bu/ kho bo ni nyan thos rnams dang bsgrun te/ sbyin pa'i gnas kyi nang na mchog </text></item>
<item><p>477b2</p><section>mdo sde</section><text>go zhes bcom ldan 'das kyis bka' stsal to/ /blo gros brtan pa 'di lta ste/ dper na/ mtha' 'khob kyi gling na gnas pa la ni khams kyi rgyal po zhes bshad mod kyi/ gang gi tshe na 'khor los </text></item>
<item><p>477b3</p><section>mdo sde</section><text>bsgyur ba'i rgyal po mtha' 'khob kyi gling du song ba na de la khams kyi rgyal po zhes mi brjod kyi/ de ni 'khor los bsgyur ba'i rgyal po yin pas na 'khor los sgyur ba'i rgyal pos khams kyi </text></item>
<item><p>477b4</p><section>mdo sde</section><text>rgyal po de zil gyis gnon to/ /blo gros brtan pa/ de bzhin du grong dang / grong khyer dang / grong rdal gang dag na byang chub sems dpa' mi gnas pa de dag na bdag sbyin pa'i gnas so zhes bya </text></item>
<item><p>477b5</p><section>mdo sde</section><text>ba'i grangs su 'gro mod kyi/ gang gi tshe der de bzhin gshegs pa bzhugs sam/ theg pa chen po la yang dag par zhugs pa la la zhig gnas par gyur na de'i tshe kho bo sbyin pa'i gnas zhes </text></item>
<item><p>477b6</p><section>mdo sde</section><text>bya ba'i grangs su mi 'gro ste/ kho bo byang chub sems dpas thams cad mkhyen pa'i sems kyis zil gyis mnan to/ /de nas bcom ldan 'das kyis gnas brtan rab 'byor la legs </text></item>
<item><p>477b7</p><section>mdo sde</section><text>so zhes bya ba byin te/ rab 'byor/ 'di ltar nyan thos chen po mngon pa'i nga rgyal med pa 'di bstan pa legs so/ /legs so/ /de nas byang chub sems dpa' blo gros brtan pas </text></item>
<item><p>478a1</p><section>mdo sde</section><text>'jam dpal gzhon nur gyur pa la 'di skad ces smras so/ /'jam dpal/ mang du thos pa/ mang du thos pa zhes bya ba/ 'jam dpal/ ji tsam gyis na </text></item>
<item><p>478a2</p><section>mdo sde</section><text>mang du thos pa yin/ 'jam dpal gyis smras pa/ rigs kyi bu/ mang du thos pa/ mang du thos pa zhes bya ba ni/ rigs kyi bu/ gang gi tshe thos ma thag tu chos kyi sgo'i tshig gcig </text></item>
<item><p>478a3</p><section>mdo sde</section><text>gi dris pa'i lan rnam par phye ba bye ba khrag khrig 'bum 'gyur du bskal pa'am/ bskal pa brgyar ston kyang chos kyi sgo de'i tshig dang spobs pa yongs su bri bar yang mi 'gyur bas na de'i </text></item>
<item><p>478a4</p><section>mdo sde</section><text>phyir mang du thos pa zhes bya ste/ blo gros brtan pa/ de tsam gyis na mang du thos pa/ mang du thos pa zhes bya'o/ /blo gros brtan pa/ gzhan yang / phyogs bcu'i sangs rgyas bcom ldan 'das dpag </text></item>
<item><p>478a5</p><section>mdo sde</section><text>tu med pa/ grangs med pas bshad pa kun 'dzin kyang de la tshig gcig kyang sngon ma thos pa'i rnar grags par mi 'gyur gyi/ gang ci thos kyang de thams cad mngon thos pa nyid thos pa yin gyi/</text></item>
<item><p>478a6</p><section>mdo sde</section><text>ma thos pa las thos pa ma yin pa dang / mi brjed pa'i chos can du gyur pa'i phyir ji ltar thos pa kun 'dzin pa dang / sems can med pa'i phyir sems can la de ltar chos 'chad cing </text></item>
<item><p>478a7</p><section>mdo sde</section><text>bdag gam/ sems can nam/ chos la kun tu rtog pa rnam pa sna tshogs pa'i 'du shes su'ang mi byed pa yin te/ blo gros brtan pa/ de tsam gyis na mang du thos pa zhes bya'o/ /</text></item>
<item><p>478b1</p><section>mdo sde</section><text>de nas lha'i bu zla ba dri ma med pa'i snying po zhes bya ba 'khor de nyid du 'dus par gyur te/ 'dug pa des tshe dang ldan pa kun dga' bo la 'di skad ces smras so/ /gnas brtan kun dga' bo ni </text></item>
<item><p>478b2</p><section>mdo sde</section><text>mang du thos pa rnams kyi mchog go zhes bcom ldan 'das kyis bka' stsal na/ ci gnas brtan kun dga' bo/ ji ltar na 'jam dpal gzhon nur gyur pas bshad pa de 'dra ba'i mang du </text></item>
<item><p>478b3</p><section>mdo sde</section><text>thos pa de 'dra ba dang ldan nam/ kun dga' bos smras pa/ lha'i bu de ni mi ldan te/ kho bo ni ji ltar 'jam dpal gzhon nur gyur pas bshad pa de 'dra ba'i mang du thos pa dang ldan pa ma </text></item>
<item><p>478b4</p><section>mdo sde</section><text>yin no/ /smras pa/ 'o na ji ltar na/ gnas brtan kun dga' bo mang du thos pa rnams kyi mchog go zhes bcom ldan 'das kyis bka' stsal/ smras pa/ lha'i bu/ bcom ldan </text></item>
<item><p>478b5</p><section>mdo sde</section><text>'das kyi nyan thos pha rol gyi sgra'i rjes su song zhing pha rol gyi sgra la mos pas rnam par grol ba la gtod pa gang su dag yod pa de dag tshad mar byas nas/ kho bo mang du thos pa rnams </text></item>
<item><p>478b6</p><section>mdo sde</section><text>kyi mchog go zhes bcom ldan 'das kyis bka' stsal gyi/ lha'i bu/ kho bo ni byang chub sems dpa' ye shes kyi rgya mtsho thogs pa med cing tshad med la shes rab dang spobs pa </text></item>
<item><p>478b7</p><section>mdo sde</section><text>zad mi shes pa dag gi nang na mang du thos pa'i mchog go zhes ni bka' ma stsal to/ /lha'i bu/ 'di lta ste/ dper na/ dzam+bu'i gling gi mi dag ni nyi ma dang / zla ba'i 'od kyis ni snang </text></item>
<item><p>479a1</p><section>mdo sde</section><text>ba rnams kyi las dag kyang byed/ gzugs rnams kyang mthong ngo / /lha'i bu/ de bzhin du shes rab kyi snang ba 'di ni de bzhin gshegs pa'i yin te/ de'i </text></item>
<item><p>479a2</p><section>mdo sde</section><text>phyir kho bo bcom ldan 'das kyis chos ji ltar gsungs pa bzhin du 'dzin gyi/ lha'i bu/ de la kho bo skyes bu'i mthur ni mi blta ste/ sangs rgyas kyi skyes bu'i mthu nyid du blta'o/ /de </text></item>
<item><p>479a3</p><section>mdo sde</section><text>nas bcom ldan 'das kyis gnas brtan kun dga' bo la legs so zhes bya ba byin te/ legs so/ /legs so/ /kun dga' bo/ de de bzhin no/ /ji skad smras pa bzhin te/ khyod </text></item>
<item><p>479a4</p><section>mdo sde</section><text>ni sangs rgyas kyi mthus kun chub par byed do/ /de nas bcom ldan 'das kyis lha'i bu zla ba dri ma med pa'i snying po la bka' stsal pa/ lha'i bu/ dge slong kun dga' bos chos kun </text></item>
<item><p>479a5</p><section>mdo sde</section><text>chub par byas pa ni nyung gi /gang dag kun chub par ma byas pa ni dpag tu med do/ /lha'i bu/ de bzhin gshegs pas chos ji snyed mngon par rdzogs par sangs rgyas pa'i chos </text></item>
<item><p>479a6</p><section>mdo sde</section><text>'dul ba de las bye ba'i cha 'am/ bye ba stong gi cha'am/ bye ba brgya stong gi cha'i cha shas kyang ngas ma bshad do/ /ngas gang bshad pa de las bye ba brgya stong gi cha shas kyang dge </text></item>
<item><p>479a7</p><section>mdo sde</section><text>slong kun dga' bos ma bzung ngo / /lha'i bu/ nga ni phyogs bcu'i 'jig rten gyi khams nas lhags pa'i brgya byin dang / tshangs pa dang / 'jig rten skyong ba dang / lha dang / klu </text></item>
<item><p>479b1</p><section>mdo sde</section><text>dang / gnod sbyin dang / dri za dag dang / byang chub sems dpa' dag dang / nyin zhag gcig cig chos kyi 'bel ba'i gtam bshad pa dang / dris pa rnam par phye ba bshad pa dang //</text></item>
<item><p>479b2</p><section>mdo sde</section><text>mda' sde dang / dbyangs kyis bsnyad pa'i sde dang / lung du bstan pa'i sde dang / tshigs su bcad pa'i sde dang / ched du brjod pa'i sde dang / rtogs pa brjod pa'i sde dang / gleng gzhi'i sde </text></item>
<item><p>479b3</p><section>mdo sde</section><text>dang | de lta bu byung ba'i sde dang / skyes pa'i rabs kyi sde dang / shin tu rgyas pa'i sde dang / rmad du byung ba'i chos kyi sde dang / gtan la dbab par bstan pa'i sde rnams bshad pa dang /</text></item>
<item><p>479b4</p><section>mdo sde</section><text>sems can gyi spyod pa 'jug pa bshad pa dang / pha rol tu phyin pa yongs su rdzogs pa bshad pa dang / nyan thos dang / rang sangs rgyas kyi theg pa bshad pa dang / 'khor ba smad pa </text></item>
<item><p>479b5</p><section>mdo sde</section><text>bshad pa dang / mya ngan las 'da' ba'i yon tan gyi phan yon bshad pa 'chad par byed na/ lha'i bu/ chos bshad pa de las rgya cher rnam par dbye ba ni dzam+bu'i gling gi rdul phra rab kyi </text></item>
<item><p>479b6</p><section>mdo sde</section><text>rdul dang mnyam pa'i sems can mang du thos pa dge slong kun dga' bo dang 'dra ba dag gis kyang bskal pa brgya phrag stong du'ang thams cad chub par sla ba ma yin no/ /lha'i bu/ rnam grangs </text></item>
<item><p>479b7</p><section>mdo sde</section><text>des kyang 'di ltar rig par bya ste/ de ltar de bzhin gshegs pa'i chos bshad pa ni dpag tu med do/ /de la dge slong kun dga' bos ni nyung zad cig kun chub par byas su zad kyi/</text></item>
<item><p>480a1</p><section>mdo sde</section><text>gang dag kun chub par ma byas pa dag ni dpag tu med do/ /de nas lha'i bu zla ba dri ma med pa'i snying pos rin po che sna bdun las byas pa'i gdugs 'bum </text></item>
<item><p>480a2</p><section>mdo sde</section><text>bcom ldan 'das la phul nas/ gdugs de dag gis bar snang yog par snang ste/ sems can gdugs de dag gis ji snyed yog pa de dag thams cad kyi lus kyang gser gyi </text></item>
<item><p>480a3</p><section>mdo sde</section><text>kha dog tu snang bar gyur to/ /de nas lha'i bu des gdugs de dag bcom ldan 'das la phul nas 'di skad kyi tshig smras so/ /bcom ldan 'das/ bdag gi dge ba'i rtsa ba 'dis </text></item>
<item><p>480a4</p><section>mdo sde</section><text>sems can thams cad ji ltar de bzhin gshegs pa'i chos bshad pa dang / ji ltar 'jam dpal gzhon nur gyur pa'i dran pas chos 'dzin pa de lta bu de 'dra ba'i spobs pa dang /</text></item>
<item><p>480a5</p><section>mdo sde</section><text>chos 'chad pa dang ldan par gyur cig/ de nas bcom ldan 'das kyis lha'i bu de'i lhag pa'i bsam pa mkhyen nas/ blo gros brtan pa/ lha'i bu 'di ni bskal pa bzhi khri bzhi </text></item>
<item><p>480a6</p><section>mdo sde</section><text>stong na sangs rgyas kyi zhing rin po che thams cad kyis spras pa zhes bya bar de bzhin gshegs pa dgra bcom pa yang dag par rdzogs pa'i sangs rgyas rin po che'i gdugs gcig </text></item>
<item><p>480a7</p><section>mdo sde</section><text>pa zhes bya bar 'gyur ro zhes lha'i bu de bla na med pa yang dag par rdzogs pa'i byang chub tu lung bstan to/ /gtam 'di brjod pa'i tshe 'khor de nas byang chub sems dpa'i </text></item>
<item><p>480b1</p><section>mdo sde</section><text>theg pa pa'i srog chags nyis brgya sems zhum par gyur nas/ sangs rgyas kyi chos dag kyang de lta bu yin/ 'di ltar thams cad mkhyen pa nyid du'ang 'gyur bar dka' ba yin te/ bdag </text></item>
<item><p>480b2</p><section>mdo sde</section><text>cag gis ni gnas de yongs su rdzogs par byed mi nus kyi/ bdag cag ni rang sangs rgyas kyi theg pas yongs su mya ngan las 'da' bar bya gor ma chag go /de ci'i phyir zhe na/ byang </text></item>
<item><p>480b3</p><section>mdo sde</section><text>chub sems dpa' gang phyir ldog pa de ni rang byang chub 'thob bo zhes de bzhin gshegs pas gsungs so snyam mo/ /de nas 'jam dpal gzhon nur gyur pas byang chub sems dpa' </text></item>
<item><p>480b4</p><section>mdo sde</section><text>sems zhum pa nyis brgya po de dag gi sems rab tu 'dzin pa la brten nas/ kye ma 'di dag ni bla na med pa yang dag par rdzogs pa'i byang chub mngon par rdzogs par 'tshang rgya ba'i </text></item>
<item><p>480b5</p><section>mdo sde</section><text>skal pa yod do zhes de dag gdul ba'i dbang gi phyir bcom ldan 'das la 'di skad ces gsol to/ /bcom ldan 'das/ bdag gis mngon par 'tshal ba 'das pa'i dus na </text></item>
<item><p>480b6</p><section>mdo sde</section><text>bskal pa rnam par snang ba zhes bgyi ba zhig byung ste/ bcom ldan 'das/ bdag bskal pa rnam par snang ba de la lan bye ba khrag khrig brgya stong phrag sum cu rtsa drug tu rang sangs </text></item>
<item><p>480b7</p><section>mdo sde</section><text>rgyas kyi theg pas yongs su mya ngan las 'das so/ /de nas thams cad dang ldan pa'i 'khor de the tshom du gyur nas/ 'di ji lta bu zhig/ 'di ci gang gi tshe yongs su mya ngan las 'das </text></item>
<item><p>481a1</p><section>mdo sde</section><text>pa la nying mtshams sbyor ba med na/ ji ltar na 'jam dpal gzhon nur gyur pa 'di ni/ bcom ldan 'das/ bdag gis mngon par 'tshal ba/ bskal </text></item>
<item><p>481a2</p><section>mdo sde</section><text>pa rnam par snang ba la lan bye ba khrag khrig brgya stong phrag sum cu rtsa drug tu rang sangs rgyas kyi theg pas yongs su mya ngan las 'das so zhes de skad smra snyam mo/ /de nas sangs </text></item>
<item><p>481a3</p><section>mdo sde</section><text>rgyas kyi mthus tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das/ gang gi tshe yongs su mya ngan las 'das pa la nying mtshams sbyor ba </text></item>
<item><p>481a4</p><section>mdo sde</section><text>ma mchis na/ ji ltar na 'jam dpal gzhon nur gyur pa 'di mya ngan las 'das nas nying mtshams sbyor bar bgyid/ bcom ldan 'das kyis bka' stsal pa/ shA ri'i bu/ khyod </text></item>
<item><p>481a5</p><section>mdo sde</section><text>kyis 'jam dpal gzhon nur gyur pa 'di nyid la dris shig dang / de nyid khyod la lan ldon par 'gyur ro/ /de nas tshe dang ldan pa shA ri'i bus 'jam dpal gzhon nur gyur pa la 'di </text></item>
<item><p>481a6</p><section>mdo sde</section><text>skad ces smras so/ /'jam dpal/ gang gi tshe yongs su mya ngan las 'das pa la 'gro ba med cing nying mtshams sbyor ba med na/ 'jam dpal khyod ji ltar na 'di skad du/ bcom </text></item>
<item><p>481a7</p><section>mdo sde</section><text>ldan 'das/ bdag gis mngon par 'tshal ba bskal pa rnam par snang ba la lan bye ba khrag khrig brgya stong phrag sum cu rtsa drug tu rang sangs rgyas kyi theg pas yongs su mya ngan las </text></item>
<item><p>481b1</p><section>mdo sde</section><text>'das zhes smra/ khyod kyis smras pa'i don ji ltar blta bar bya/ de skad ces smras pa dang / 'jam dpal gzhon nur gyur pas tshe dang ldan pa shA ri'i bu la 'di skad ces smras so/ /btsun pa </text></item>
<item><p>481b2</p><section>mdo sde</section><text>shA ri'i bu/ de bzhin gshegs pa ni thams cad mkhyen pa/ thams cad gzigs pa/ bden par gsung ba/ yang dag par gsung ba/ slu bar mi mdzad pa yin no/ /de ni lha dang </text></item>
<item><p>481b3</p><section>mdo sde</section><text>bcas pa'i 'jig rten gyis bslu bar mi nus te/ de ni 'dir kho bo'i dbang yin te/ gal te kho bo gzhan du smra bar gyur na/ kho bos de bzhin gshegs pa bslus par 'gyur ro/ /de </text></item>
<item><p>481b4</p><section>mdo sde</section><text>ltar na/ btsun pa shA ri'i bu/ de'i tshe de'i dus na bskal pa rnam par snang ba la de bzhin gshegs pa dgra bcom pa yang dag par rdzogs pa'i sangs rgyas rgyal ba zhes bya ba zhig byung </text></item>
<item><p>481b5</p><section>mdo sde</section><text>ste| des lha dang bcas pa'i 'jig rten gyi don mdzad nas yongs su mya ngan las 'das so/ /de yongs su mya ngan 'das nas dam pa'i chos lo 'bum du gnas par gyur to/ /de ltar/ btsun </text></item>
<item><p>481b6</p><section>mdo sde</section><text>pa shA ri'i bu/ dam pa'i chos de nub nas sems can de dag rkyen gyi stobs can du gyur te/ rang sangs rgyas kyi spyod lam gyis gdul nus par 'gyur ba ma gtogs par gal te de dag la </text></item>
<item><p>481b7</p><section>mdo sde</section><text>sangs rgyas brgya stong gis chos bshad du zin kyang de dag chos bshad pa la mos par mi 'gyur te/ sems can de dag rang sangs rgyas kyi theg pa la mos pa sha stag go /btsun pa </text></item>
<item><p>482a1</p><section>mdo sde</section><text>shA ri'i bu/ de'i tshe de'i dus na gang la sems can de dag gis yon dbul bar bya ba'i rang sangs rgyas 'ga' yang ma byung nas/ shA ri'i bu/ kho </text></item>
<item><p>482a2</p><section>mdo sde</section><text>bo ni sems can de dag yongs su smin par bya ba'i phyir bdag nyid rang sangs rgyas su khas 'ches te/ grong dang / grong khyer dang / grong rdal dang / yul 'khor dang / pho brang </text></item>
<item><p>482a3</p><section>mdo sde</section><text>'khor gang dang gang du gnas pa de dang der rang sangs rgyas su 'du shes so/ /rang sangs rgyas kyi spyod lam yang bstan cing rang sangs rgyas kyi cha byad kyang bstan pas kho bo la sems </text></item>
<item><p>482a4</p><section>mdo sde</section><text>can de dag gus pa dang bcas shing rim gro bskyed nas bsod snyoms sbyin par byed do/ /kho bos bsod snyoms de dag blangs nas sems can snod du gyur pa ji snyed pa'i sems </text></item>
<item><p>482a5</p><section>mdo sde</section><text>can de dag la chos bshad do/ /bshad nas kyang kho bo ngang pa'i rgyal po bzhin du bar snang la 'phags te/ de na sems can de dag bdag la dad par gyur pas phyag 'tshal zhing /</text></item>
<item><p>482a6</p><section>mdo sde</section><text>bdag cag gis kyang chos de dag thob par gyur cig ces de skad kyi tshig kyang smras so/ /btsun pa shA ri'i bu/ rnam grangs des na sems can mang po dag dge ba'i rtsa ba la yongs </text></item>
<item><p>482a7</p><section>mdo sde</section><text>su smin par byas so/ /gang gi tshe na kye ma'o sems can 'di dag ni bsod nams kyis skye'o snyam du shes pa de'i tshes kye grogs po dag/ bdag ni yongs su mya ngan las 'da' ba'i </text></item>
<item><p>482b1</p><section>mdo sde</section><text>dus la bab kyi/ bdag ni yongs su mya ngan las 'da'o zhes sgra phyung ste/ de na'ang sems can brgya stong mang po dag me tog dang / bdug pa dang / spos dang / phreng ba dang / byug pa dag </text></item>
<item><p>482b2</p><section>mdo sde</section><text>thogs nas 'ong ngo / /kho bo ni 'du shes dang / tshor ba 'gog pa'i snyoms par 'jug pa la snyoms par 'jug cing smon lam gyi dbang gis yongs su mya ngan las 'das so/ /sems can </text></item>
<item><p>482b3</p><section>mdo sde</section><text>de dag gis kyang kho bo yongs su mya ngan las 'das par shes nas lus bsregs so/ /bsregs nas kyang mchod rten byed cing de dag mchod rten de la mchod pa'i las byed de/ de ltar/</text></item>
<item><p>482b4</p><section>mdo sde</section><text>btsun pa shA ri'i bu/ kho bo la der yongs su mya ngan las 'das par 'du shes so/ /yang gnyis su na kho bo rgyal po'i pho brang gzhan zhig tu song nas kho bo rang sangs rgyas su khas 'ches </text></item>
<item><p>482b5</p><section>mdo sde</section><text>so| |sems can de dag kyang kho bo la rang sangs rgyas su 'du shes nas bsod snyoms sbyin par byed de/ de dag gi nang du'ang kho bo yongs su mya ngan las 'das par bstan cing de dag </text></item>
<item><p>482b6</p><section>mdo sde</section><text>kyang kho bo yongs su mya ngan las 'das pa la mchod pa byed do/ /btsun pa shA ri'i bu/ rnam grangs des kyang rnam par snang ba'i bskal pa bar ma de la kho bo lan bye ba khrag khrig brgya </text></item>
<item><p>482b7</p><section>mdo sde</section><text>stong phrag sum cu rtsa drug tu rang sangs rgyas kyi theg par yongs su mya ngan las 'das te/ rgyal po'i pho brang thams cad du'ang kho bos srog chags bye ba phrag sum cu rtsa drug rang </text></item>
<item><p>483a1</p><section>mdo sde</section><text>sangs rgyas kyi theg pa la rab tu btul lo/ /btsun pa shA ri'i bu/ de ni rang sangs rgyas kyi theg pas yongs su mya ngan las 'da' ba yin mod kyi/ shin </text></item>
<item><p>483a2</p><section>mdo sde</section><text>tu yongs su mya ngan las kyang mi 'da'o/ /'jam dpal gzhon nur gyur pas bshad pa 'di'i lan btab ma thag tu stong gsum gyi stong chen po'i 'jig rten gyi khams 'di rnam pa </text></item>
<item><p>483a3</p><section>mdo sde</section><text>drug tu g.yos so/ /snang ba chen pos kyang khyab par gyur to/ /lha brgya stong dag kyang 'jam dpal gzhon nur gyur pa la mchod pa'i las bya ba'i phyir me tog gi char yang 'bebs </text></item>
<item><p>483a4</p><section>mdo sde</section><text>so| |ngo mtshar rmad du byung ba'i chos kyi sgra'ang 'byin to/ /bcom ldan 'das/ bdag cag gis de bzhin gshegs pa dang / 'jam dpal gzhon nur gyur pa'ang mthong /</text></item>
<item><p>483a5</p><section>mdo sde</section><text>dpa' bar 'gro ba'i ting nge 'dzin 'di'ang thos te/ rnyed pa legs par rnyed do zhes ched du brjod pa ched du brjod do/ /bcom ldan 'das/ 'jam dpal gzhon nur gyur pa </text></item>
<item><p>483a6</p><section>mdo sde</section><text>'di bsam gyis mi khyab pa'i chos dang ldan pa ngo mtshar na/ bcom ldan 'das/ 'jam dpal gzhon nur gyur pa ting nge 'dzin gang la gnas te/ bsam gyis mi khyab </text></item>
<item><p>483a7</p><section>mdo sde</section><text>pa'i chos nyid 'di lta bu 'di ston par bgyid/ bcom ldan 'das kyis bka' stsal pa/ lha'i bu dag/ 'di la 'jam dpal gzhon nur gyur pa dpa' bar 'gro ba'i ting </text></item>
<item><p>483b1</p><section>mdo sde</section><text>nge 'dzin la gnas nas bsam gyis mi khyab pa'i chos nyid 'di lta bu 'di ston te/ byang chub sems dpa'i ting nge 'dzin de la gnas na dad pas rjes su 'brang ba'ang yin la gzhan </text></item>
<item><p>483b2</p><section>mdo sde</section><text>gyi dad pas 'gro ba'ang ma yin/ chos kyi rjes su 'brang ba'ang yin la chos nyid dang / chos kyi 'khor lo bskor ba las nyams pa'ang ma yin/ brgyad pa'ang yin la log pa brgyad </text></item>
<item><p>483b3</p><section>mdo sde</section><text>du lhung ba'i sems can rnams kyi phyir bskal pa grangs med par spyod pa'ang yin/ rgyun du zhugs pa'ang yin la sems can rgyun phyogs su ded pa rnams kyi phyir nyan thos rnams kyi </text></item>
<item><p>483b4</p><section>mdo sde</section><text>skyon med par yang mi ltung / lan gcig phyir 'ong ba'ang yin la 'jig rten gyi khams thams cad du snang ba'ang yin/ phyir mi 'ong ba'ang yin la sems can yongs su smin par </text></item>
<item><p>483b5</p><section>mdo sde</section><text>bya ba'i don du'ang 'ong / dgra bcom pa'ang yin la sangs rgyas kyi chos yongs su btsal ba'i phyir brtson 'grus brtsams pa'ang yin/ nyan thos kyang yin la spobs pa rgyun mi </text></item>
<item><p>483b6</p><section>mdo sde</section><text>chad pa'i phyir sems can thams cad la chos 'chad pa'ang yin/ rang sangs rgyas kyang yin la sems can rkyen gyi stobs can rnams kyi ched du bskal pa grangs med par </text></item>
<item><p>483b7</p><section>mdo sde</section><text>spyod par yang byed/ sems can rkyen gyi mthu che ba rnams kyi phyir yongs su mya ngan las 'da' bar yang ston la ting nge 'dzin gyi stobs kyis kyang skye ba yin te/ lha'i bu dag/</text></item>
<item><p>484a1</p><section>mdo sde</section><text>de ltar byang chub sems dpa' dpa' bar 'gro ba'i ting nge 'dzin 'di la gnas pa ni 'phags pa'i tha snyad thams cad kyis kyang tha snyad 'dogs shing /</text></item>
<item><p>484a2</p><section>mdo sde</section><text>sems can ji lta bu'i sa la gnas pa de dag la'ang chos ston la sa de la gnas par yang mi byed do// //bam po lnga pa ste tha ma/ de nas lha'i bu de dag </text></item>
<item><p>484a3</p><section>mdo sde</section><text>gis bshad pa de thos nas rab tu dga' ste tshig smras pa/ bcom ldan 'das/ gang dag nyan thos kyi skyon med pa la zhugs pa dang / gang dag rang sangs rgyas kyi skyon </text></item>
<item><p>484a4</p><section>mdo sde</section><text>med pa la zhugs pa'i sems can de dag gis ni mdud par bgyi ste/ bcom ldan 'das/ sems can de dag ni dpa' bar 'gro ba'i ting nge 'dzin 'di las nyams pa </text></item>
<item><p>484a5</p><section>mdo sde</section><text>lags so/ /bcom ldan 'das/ mtshams ma mchis pa lnga dang ldan pas dpa' bar 'gro ba'i ting nge 'dzin 'di thos pa ni legs kyi/ dgra bcom pa zag pa zad pa ni </text></item>
<item><p>484a6</p><section>mdo sde</section><text>de lta ma lags so/ /de ci'i slad du zhe na/ bcom ldan 'das/ mtshams ma mchis pa lnga dang ldan pas ni dpa' bar 'gro ba'i ting nge 'dzin 'di thos nas bla na med pa </text></item>
<item><p>484a7</p><section>mdo sde</section><text>yang dag par rdzogs pa'i byang chub tu sems kyang bskyed la/ des sngon sdig pa'i las bgyis pas ni sems can dmyal bar yang mchi mod kyi/ 'on kyang dpa' </text></item>
<item><p>484b1</p><section>mdo sde</section><text>bar 'gro ba'i ting nge 'dzin gyi nang du'ang chud par mchi'o/ /dgra bcom pa zag pa zad pa/ shin tu bslabs pa/ snod du ma gyur pas dpa' bar 'gro ba'i ting nge 'dzin la ci zhig bgyir mchis </text></item>
<item><p>484b2</p><section>mdo sde</section><text>te| bcom ldan 'das/ 'di lta ste/ dper na/ sbrang rtsi 'am/ mar ram/ 'bru mar gyi sbyin pa chen po bgyid pa'i tshe/ mi mang po snod thogs te mchis pa las/ de na mi zhig </text></item>
<item><p>484b3</p><section>mdo sde</section><text>dran pa nyams pas snod chag par gyur na/ de sbrang rtsi dang / mar dang / 'bru mar gyi sbyin gtong bgyid pa der mchis su lags kyang / snod chag pa'i slad du ci bgyir yang ma </text></item>
<item><p>484b4</p><section>mdo sde</section><text>mchis te/ de bdag ci yog pa zhig 'tshal nas mchi bar bas kyi/ sems can gzhan dag la 'drangs par bgyi zhing bstabs pa'i slad du blangs te mchi ni mi nus so/ /bcom ldan </text></item>
<item><p>484b5</p><section>mdo sde</section><text>'das/ mi gang dag snod dang ldan pa ni bdag kyang ci yog tu 'tshal la/ snod kyang yongs su bkang nas blangs te mchis pas sems can gzhan dag gi'ang nye bar 'tsho ba lags so/</text></item>
<item><p>484b6</p><section>mdo sde</section><text>bcom ldan 'das/ sbrang rtsi dang / mar dang / 'bru mar gyi sbyin gtong gi mchod sbyin zhes bgyi ba de ni de bzhin gshegs pas gsungs pa'i chos 'dul ba'i tshig bla dwags so/ /</text></item>
<item><p>484b7</p><section>mdo sde</section><text>snod chags pa'i mis ci yog par 'tshal te mchi bar bas kyi blangs te mchi mi nus so zhes bgyi ba de ni nyan thos dang / rang sangs rgyas rnams kyi tshig bla dwags so/ /bcom ldan 'das </text></item>
<item><p>485a1</p><section>mdo sde</section><text>snod dang ldan pa'i mi zhes bgyi ba de ni bdag la phan pa dang / gzhan la phan pa'i slad du zhugs pa byang chub sems dpa' rnams kyi tshig bla </text></item>
<item><p>485a2</p><section>mdo sde</section><text>dwags so/ /de nas byang chub sems dpa' sems zhum pa rang gi rang bzhin la slar 'jug 'dod par gyur pa nyis brgya po de dag gis lha'i bu dag gi bshad pa 'di dang / 'jam dpal/</text></item>
<item><p>485a3</p><section>mdo sde</section><text>gzhon nur gyur pa'i bsod nams bsam gyis mi khyab pa thos nas/ lhag pa'i bsam pas bla na med pa yang dag par rdzogs pa'i byang chub tu sems bskyed de/ yang sems </text></item>
<item><p>485a4</p><section>mdo sde</section><text>bskyed pa de byang chub dang 'brel bar gyur to/ /'di skad kyi tshig kyang smras so/ /bcom ldan 'das/ bdag cag ni srog yongs su gtong bar yang spro yi/ sems can yongs </text></item>
<item><p>485a5</p><section>mdo sde</section><text>su gtong ba ni ma lags so/ /bcom ldan 'das/ bdag cag ni dpa' bar 'gro ba'i ting nge 'dzin 'di thos pa'i stobs bskyed pa'i dge ba'i rtsa bas byang chub sems dpa'i </text></item>
<item><p>485a6</p><section>mdo sde</section><text>stobs bcu thob par gyur cig/ bcu gang zhe na/ 'di lta ste/ byang chub kyi sems lhag pa'i bsam pa'i stobs dang / sangs rgyas kyi chos la dad pa'i stobs dang /</text></item>
<item><p>485a7</p><section>mdo sde</section><text>mang du thos pa mi brjed pa'i stobs dang / 'khor bas yongs su mi skyo ba'i stobs dang / sems can rnams la snying rje chen po brtan pa'i stobs dang / gtong ba spel ba'i </text></item>
<item><p>485b1</p><section>mdo sde</section><text>sems kyi stobs dang / tshul khrims yang dag par blangs pa mi nyams pa'i stobs dang / bzod cing dang du len pa'i stobs dang / bdud 'dul ba'i shes rab kyi stobs dang / chos </text></item>
<item><p>485b2</p><section>mdo sde</section><text>zab mo la mos pa'i stobs te/ bcom ldan 'das/ bdag cag gis byang chub sems dpa'i stobs bcu po de dag thob par gyur cig /de nas bcom ldan 'das kyis byang chub sems </text></item>
<item><p>485b3</p><section>mdo sde</section><text>dpa' blo gros brtan pa la bka' stsal pa/ blo gros brtan pa/ da ltar ram/ nga 'das nas kyang rung ste/ gang la la zhig gis dpa' bar 'gro ba'i ting nge 'dzin 'di mnyan te thos </text></item>
<item><p>485b4</p><section>mdo sde</section><text>nas mos bar byed na/ de dag thams cad ni byang chub sems dpa'i stobs bcu po 'di dag dang ldan par 'gyur ro/ /yang de'i tshe na 'khor der byang chub sems dpa' sems </text></item>
<item><p>485b5</p><section>mdo sde</section><text>dpa' chen po rgyal ba'i blo gros zhes bya ba 'dus par gyur te 'dug go /de nas byang chub sems dpa' sems dpa' chen po rgyal ba'i blo gros stan las langs te bla gos phrag pa </text></item>
<item><p>485b6</p><section>mdo sde</section><text>gcig tu gzang nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces </text></item>
<item><p>485b7</p><section>mdo sde</section><text>gsol to/ /bcom ldan 'das/ rigs kyi bu'am/ rigs kyi bu mo bsod nams 'tshal bas de bzhin gshegs pa la mchod par bgyi'o/ /shes rab 'tshal bas thos pa la </text></item>
<item><p>486a1</p><section>mdo sde</section><text>brtson par bgyi'o/ /mtho ris 'tshal bas tshul khrims bsrung bar bgyi'o/ /longs spyod 'tshal bas sbyin pa spel bar bgyi'o/ /gzugs 'tshal </text></item>
<item><p>486a2</p><section>mdo sde</section><text>bas bzod pa bsgom par bgyi'o/ /spobs pa 'tshal bas bla ma la gus par bgyi'o/ /gzungs 'tshal bas nga rgyal ma mchis par bgyi'o/ /ye shes 'tshal bas tshul bzhin </text></item>
<item><p>486a3</p><section>mdo sde</section><text>yid la bgyid pa dang ldan par bgyi'o/ /bde ba 'tshal bas sdig pa thams cad mi bgyi'o/ /sems can gyi don bgyid par 'tshal bas byang chub tu sems bskyed par bgyi'o/ /</text></item>
<item><p>486a4</p><section>mdo sde</section><text>sgra snyan par 'tshal bas bden pa smra bar bgyi'o/ /yon tan 'tshal bas rab tu dben pa la dga' bar bgyi'o/ /chos 'tshal bas dge ba'i bshes gnyen la bsten par bgyi'o/</text></item>
<item><p>486a5</p><section>mdo sde</section><text>zhi gnas 'tshal bas 'du 'dzi mang po ma mchis par bgyi'o/ /lhag mthong 'tshal bas chos la stong par so sor brtag pa mang bar bgyi'o/ /tshangs pa'i 'jig rten 'tshal </text></item>
<item><p>486a6</p><section>mdo sde</section><text>bas tshad med pa bzhi la bsgom par bgyi'o/ /lha dang / mi'i phun sum tshogs pa 'tshal bas dge ba bcu'i las kyi lam yang dag par blangs te gnas par bgyi'o/ /mya ngan </text></item>
<item><p>486a7</p><section>mdo sde</section><text>las 'da' bar 'tshal bas chos la stong par mos par bgyi'o/ /bcom ldan 'das/ de ltar bsod nams 'tshal ba dang / shes rab 'tshal ba dang / mtho ris 'tshal ba </text></item>
<item><p>486b1</p><section>mdo sde</section><text>dang | longs spyod 'tshal ba dang / gzugs 'tshal ba dang / spobs pa 'tshal ba dang / gzungs 'tshal ba dang / ye shes 'tshal ba dang / bde ba 'tshal ba dang / sems can </text></item>
<item><p>486b2</p><section>mdo sde</section><text>gyi don 'tshal ba dang / sgra snyan pa 'tshal ba dang / yon tan 'tshal ba dang / chos 'tshal ba dang / zhi gnas 'tshal ba dang / lhag mthong 'tshal ba dang / tshangs pa'i 'jig rten </text></item>
<item><p>486b3</p><section>mdo sde</section><text>'tshal ba dang / lha dang / mi'i phun sum tshogs pa 'tshal ba dang / mya ngan las 'da' bar 'tshal ba dang / bcom ldan 'das/ don thams cad rtogs par 'tshal ba'i rigs kyi </text></item>
<item><p>486b4</p><section>mdo sde</section><text>bu dang / rigs kyi bu mo dpa' bar 'gro ba'i ting nge 'dzin 'di nyid mnyan par bgyi/ blang bar bgyi/ gzung bar bgyi/ bklag par bgyi/ bshad par bgyi/ bsgom par bgyi'o//</text></item>
<item><p>486b5</p><section>mdo sde</section><text>yang bcom ldan 'das dpa' bar 'gro ba'i ting nge 'dzin 'di la ji ltar nan tan bgyi/ bcom ldan 'das kyis bka' stsal pa/ rgyal ba'i blo gros/ gang gi tshe na byang chub </text></item>
<item><p>486b6</p><section>mdo sde</section><text>sems dpa' chos thams cad ma zhugs par mthong ba de'i tshe/ dpa' bar 'gro ba'i ting nge 'dzin 'di la zhugs pa yin no/ /rgyal ba'i blo gros/ gang gi tshe na byang chub </text></item>
<item><p>486b7</p><section>mdo sde</section><text>sems dpa' chos thams cad thogs pa med pa dang / skad cig pa dang / ya ma bral dang / rjes su chags pa dang / khong khro ba dang bral bar mthong ba de'i tshe/ dpa' </text></item>
<item><p>487a1</p><section>mdo sde</section><text>bar 'gro ba'i ting nge 'dzin 'di la zhugs pa yin no/ /rgyal ba'i blo gros/ 'on kyang dpa' bar 'gro ba'i ting nge 'dzin 'di la ni nan tan gcig </text></item>
<item><p>487a2</p><section>mdo sde</section><text>tu ma zad kyi/ rgyal ba'i blo gros/ dpa' bar 'gro ba'i ting nge 'dzin 'di la nan tan byed pa'i rgyu ni sems can thams cad kyi sems dang spyod pa'i rgyu ba ji snyed pa de </text></item>
<item><p>487a3</p><section>mdo sde</section><text>snyed yod do/ /dpa' bar 'gro ba'i ting nge 'dzin 'di la ni sems can thams cad kyi sems dang spyod pa 'jug pa ji snyed pa de snyed kyi nan tan 'jug pa yod do/ /dpa' </text></item>
<item><p>487a4</p><section>mdo sde</section><text>bar 'gro ba'i ting nge 'dzin 'di la ni sems can thams cad kyi dbang po'i rgyu ba ji snyed pa de snyed kyi nan tan 'jug pa yod do/ /sems can thams cad kyi ming dang gzugs </text></item>
<item><p>487a5</p><section>mdo sde</section><text>ji snyed pa byang chub sems dpa' des de snyed kyi ming dang gzugs bstan par bya'o/ /rgyal ba'i blo gros/ gang de ltar ston pa de ni dpa' bar 'gro ba'i ting nge 'dzin 'di la </text></item>
<item><p>487a6</p><section>mdo sde</section><text>nan tan byed pa'o/ /sangs rgyas thams cad kyi ming dang gzugs dang / mtshan mthong ba ji snyed pa byang chub sems dpa' des ming dang gzugs dang / mtshan mthong ba de </text></item>
<item><p>487a7</p><section>mdo sde</section><text>snyed bstan par bya ste/ rgyal ba'i blo gros/ gang de ltar ston pa de ni dpa' bar 'gro ba'i ting nge 'dzin 'di la nan tan byed pa'o/ /sangs rgyas thams cad kyi sangs rgyas kyi </text></item>
<item><p>487b1</p><section>mdo sde</section><text>zhing gi yon tan bkod pa ji snyed mthong ba byang chub sems dpa' des sangs rgyas kyi zhing gi yon tan bkod pa mthong ba de snyed bstan par bya'o/ /rgyal ba'i blo gros/ gang de ltar </text></item>
<item><p>487b2</p><section>mdo sde</section><text>ston pa de ni dpa' bar 'gro ba'i ting nge 'dzin 'di la nan tan byed pa yin no/ /de nas bcom ldan 'das la byang chub sems dpa' rgyal ba'i blo gros kyis 'di skad ces gsol to/ /</text></item>
<item><p>487b3</p><section>mdo sde</section><text>bcom ldan 'das/ dpa' bar 'gro ba'i ting nge 'dzin 'di la nan tan bgyi ba de ni shin tu bsgrub dka' ba lags so/ /bcom ldan 'das kyis bka' stsal pa/ rgyal ba'i blo </text></item>
<item><p>487b4</p><section>mdo sde</section><text>gros| de'i phyir byang chub sems dpa' gang dpa' bar 'gro ba'i ting nge 'dzin 'di la gnas pa ni nyung gi/ gang ting nge 'dzin ngan pa gzhan la spyod pa dag ni mang ngo / /rgyal ba'i blo </text></item>
<item><p>487b5</p><section>mdo sde</section><text>gros kyis gsol pa/ bcom ldan 'das/ byang chub sems dpa' byams pa 'di ni bla na med pa yang dag par rdzogs pa'i byang chub tu skye ba gcig gis thogs pa lags te/ de </text></item>
<item><p>487b6</p><section>mdo sde</section><text>bzhin gshegs pa'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur na/ bcom ldan 'das/ byang chub sems dpa' byams </text></item>
<item><p>487b7</p><section>mdo sde</section><text>pa 'dis dpa' bar 'gro ba'i ting nge 'dzin 'di thob pa lags sam/ bcom ldan 'das kyis bka' stsal pa/ rgyal ba'i blo gros/ byang chub sems dpa' sa bcu la gnas pa/ skye </text></item>
<item><p>488a1</p><section>mdo sde</section><text>ba gcig gis thogs pa/ dbang bskur ba thob pa ji snyed pa de dag thams cad kyis dpa' bar 'gro ba'i ting nge 'dzin 'di thob bo/ /de nas bcom ldan </text></item>
<item><p>488a2</p><section>mdo sde</section><text>'das kyis byang chub sems dpa' byams pa la bka' stsal pa/ byams pa/ khyod kyis byang chub sems dpa' rgyal ba'i blo gros la dpa' bar 'gro ba'i ting nge 'dzin gyi yul ston cig /</text></item>
<item><p>488a3</p><section>mdo sde</section><text>de nas byang chub sems dpa' byams pas de'i tshe de lta bu'i rdzu 'phrul mngon par 'du bya ba bstan pa dang / byang chub sems dpa' rgyal ba'i blo gros dang / thams cad dang ldan pa'i </text></item>
<item><p>488a4</p><section>mdo sde</section><text>'khor des de mthong ste/ stong gsum gyi stong chen po'i 'jig rten gyi khams 'di na dzam+bu'i gling ji snyed pa de dag thams cad na byang chub sems dpa' byams pa snang ste/ la la na </text></item>
<item><p>488a5</p><section>mdo sde</section><text>ni lha'i 'jig rten na gnas/ la la na ni mi'i 'jig rten na gnas/ la la na ni rab tu byung bar gyur/ la la na ni khyim na gnas par gyur/ la la na ni kun dga' bo bzhin du de </text></item>
<item><p>488a6</p><section>mdo sde</section><text>bzhin gshegs pa'i g.yog byed/ la la na ni shA ri'i bu bzhin du shes rab che/ la la na ni maud+gal gyi bu chen po bzhin du rdzu 'phrul che/ la la na ni 'od srung chen </text></item>
<item><p>488a7</p><section>mdo sde</section><text>po bzhin du sbyangs pa smra/ la la na ni gang po bzhin du chos smra ba por gyur/ la la na ni sgra gcan zin bzhin du bslab pa 'dod par gyur/ la la na ni nye bar </text></item>
<item><p>488b1</p><section>mdo sde</section><text>'khor bzhin du 'dul ba 'dzin/ la la na ni ma 'gags pa bzhin du lha'i mig dang ldan/ la la na ni nam gru bzhin du bsam gtan par gyur/ la la na ni rab 'byor bzhin du nyon </text></item>
<item><p>488b2</p><section>mdo sde</section><text>mongs pa med par gnas pa'i mchog tu gyur to/ /de ltar byang chub sems dpa' sems dpa' chen po byams pa ni stong gsum gyi stong chen po'i 'jig rten gyi khams thams cad na </text></item>
<item><p>488b3</p><section>mdo sde</section><text>nyan thos mchog bzhin du 'du shes te/ grong dang grong khyer la la na ni bsod snyoms spyod/ la la na ni chos 'chad par byed/ la la na ni nang du yang dag par 'jog par snang ste/</text></item>
<item><p>488b4</p><section>mdo sde</section><text>byang chub sems dpa' rgyal ba'i blo gros dang / thams cad dang ldan pa'i 'khor des byang chub sems dpa' byams pa'i dpa' bar 'gro ba'i ting nge 'dzin gyi yul la 'jug pa </text></item>
<item><p>488b5</p><section>mdo sde</section><text>mthong ngo / /mthong nas dga' mgu yi rangs te bcom ldan 'das la 'di skad ces gsol to/ /bcom ldan 'das/ 'di lta ste/ dper na/ gser 'khar ba dang / mching bu dang / lcags </text></item>
<item><p>488b6</p><section>mdo sde</section><text>kyi dri ma dang bral ba/ rdul ma mchis pa ni gang dang gang du bdar ba de dang der gser gyi rigs bzang po mi 'dor ro/ /bcom ldan 'das/ de bzhin du skyes bu dam pa bsam gyis mi </text></item>
<item><p>488b7</p><section>mdo sde</section><text>khyab pa'i chos dang ldan pa 'di dag ni ji lta ji ltar brtags pa de lta de ltar bsam gyis mi khyab pa'i chos ston par bgyid do/ /de nas bcom ldan 'das la byang chub sems dpa' </text></item>
<item><p>489a1</p><section>mdo sde</section><text>rgyal ba'i blo gros kyis 'di skad ces gsol to/ /bcom ldan 'das/ bdag ji ltar sems pa ltar na/ gang dpa' bar 'gro ba'i ting nge 'dzin </text></item>
<item><p>489a2</p><section>mdo sde</section><text>'di'i tshar phyin pa de ni nyan thos kyi theg pa tshar phyin/ de ni rang sangs rgyas kyi theg pa tshar phyin/ de ni theg pa chen po tshar phyin pa lags pa snyam bgyid ngo / /bcom ldan 'das kyis </text></item>
<item><p>489a3</p><section>mdo sde</section><text>bka' stsal pa/ rigs kyi bu/ de de bzhin te/ gang dpa' bar 'gro ba'i ting nge 'dzin 'di tshar phyin pa de ni 'byung ba'i lam thams cad tshar phyin to/ /de nas gnas brtan </text></item>
<item><p>489a4</p><section>mdo sde</section><text>'od srung chen po stan las langs te/ bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar </text></item>
<item><p>489a5</p><section>mdo sde</section><text>ba btud nas/ bcom ldan 'das la 'di skad ces gsol to/ /bcom ldan 'das kyis ji ltar bka' stsal ba'i don bdag gis 'tshal zhing bdag sems ba ltar na/ 'jam </text></item>
<item><p>489a6</p><section>mdo sde</section><text>dpal gzhon nur gyur pas ni sngon sangs rgyas kyi mdzad pa bgyis/ sngon byang chub kyi snying po bstan pa/ sngon chos kyi 'khor lo bskor/ sngon yongs su mya ngan las 'das pa </text></item>
<item><p>489a7</p><section>mdo sde</section><text>bstan pa snyam bgyid do/ /de skad ces gsol pa dang / bcom ldan 'das kyis 'od srung chen po la 'di skad ces bka' stsal to/ /'od srung / de de bzhin no/ /ji skad smras pa </text></item>
<item><p>489b1</p><section>mdo sde</section><text>bzhin te/ 'jam dpal gzhon nur gyur pas ni sngon sangs rgyas kyi bya ba byas/ sngon byang chub kyi snying po bstan/ sngon chos kyi 'khor lo bskor/ sngon yongs su mya ngan las 'da' bar </text></item>
<item><p>489b2</p><section>mdo sde</section><text>bstan to/ /'od srung / sngon byung ba 'das pa'i dus bskal pa grangs med pa'i yang ches grangs med pa/ yangs pa/ tshad med pa/ bsam gyis mi khyab pa de'i pha rol gyi'ang ches pha rol </text></item>
<item><p>489b3</p><section>mdo sde</section><text>tu phyin pa de'i tshe de'i dus na/ lho phyogs su sangs rgyas kyi zhing 'di nas sangs rgyas kyi zhing sum stong 'das pa na 'jig rten gyi khams mnyam pa zhes bya ba ri dang / rdo med pa/ bong ba dang /</text></item>
<item><p>489b4</p><section>mdo sde</section><text>gyo mo dang / gseg ma med pa/ lag mthil ltar mnyam par gyur pa/ ka tsa lin+di ka ltar reg na bde ba'i rtswa 'jam po skyes par gyur te/ der de bzhin gshegs pa dgra bcom </text></item>
<item><p>489b5</p><section>mdo sde</section><text>pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang /</text></item>
<item><p>489b6</p><section>mdo sde</section><text>mi rnams kyi ston pa/ sangs rgyas bcom ldan 'das klu'i rigs mchog ces bya ba 'jig rten du byung bar gyur to/ /der de bzhin gshegs pa klu'i rigs mchog de bzhugs te/</text></item>
<item><p>489b7</p><section>mdo sde</section><text>byang chub thob bo/ /yang / 'od srung / de bzhin gshegs pa dgra bcom pa yang dag par rdzogs pa'i sangs rgyas klu'i rigs mchog des byang chub sems dpa'i theg pa la ni bye ba phrag </text></item>
<item><p>490a1</p><section>mdo sde</section><text>bdun cu yongs su smin par byas/ nyan thos kyi theg pa la ni bye ba phrag brgyad cu yongs su smin par byas/ rang sangs rgyas kyi theg pa la ni bye ba brgya stong phrag </text></item>
<item><p>490a2</p><section>mdo sde</section><text>dgu bcu rtsa drug yongs su smin par byas nas phyis bcom ldan 'das de bzhin gshegs pa klu'i rigs mchog de'i nyan thos kyi dge 'dun dpag tu med par gyur to/ /yang /</text></item>
<item><p>490a3</p><section>mdo sde</section><text>'od srung / de bzhin gshegs pa klu'i rigs mchog de'i tshe'i tshad ni lo bzhi khrir gyur te/ des lha dang bcas pa'i 'jig rten gyi don byas nas yongs su mya ngan las 'das te/</text></item>
<item><p>490a4</p><section>mdo sde</section><text>de'i sku gdung dag kyang rgyas par gyur to/ /de'i mchog rten ni bye ba phrag sum cu rtsa drug tu gyur te/ de dag la sems can de dag gis mchod pa byas par gyur to/ /'od srung /</text></item>
<item><p>490a5</p><section>mdo sde</section><text>bcom ldan 'das klu'i rigs mchog de yongs su mya ngan las 'das nas dam pa'i chos ni lo 'bum du gnas par gyur to/ /'od srung / yang de bzhin gshegs pa dgra </text></item>
<item><p>490a6</p><section>mdo sde</section><text>bcom pa yang dag par rdzogs pa'i sangs rgyas klu'i rigs mchog des/ nga 'das pa'i 'og tu byang chub sems dpa' ye shes 'od ces bya ba 'di bla na med pa yang dag par </text></item>
<item><p>490a7</p><section>mdo sde</section><text>rdzogs pa'i byang chub mngon par rdzogs par 'tshang rgya bar 'gyur te/ mtshan kyang de bzhin gshegs pa dgra bcom pa yang dag par rdzogs pa'i sangs rgyas ye shes 'od </text></item>
<item><p>490b1</p><section>mdo sde</section><text>ces bya ba nyid du 'gyur ro zhes byang chub sems dpa' ye shes 'od ces bya ba lung bstan nas yongs su mya ngan las 'das so/ /'od srung / de ji snyam du sems/ de'i tshe de'i dus na </text></item>
<item><p>490b2</p><section>mdo sde</section><text>'jig rten gyi khams mnyam pa zhes bya ba der de bzhin gshegs pa klu'i rigs mchog ces bya ba byung ba de gzhan zhig yin no snyam na 'od srung khyod kyis de ltar mi blta'o/ /de ci'i </text></item>
<item><p>490b3</p><section>mdo sde</section><text>phyir zhe na/ 'od srung / 'jam dpal gzhon nur gyur pa 'di nyid de'i tshe de'i dus na de bzhin gshegs pa dgra bcom pa yang dag par rdzogs pa'i sangs rgyas klu'i rigs mchog ces </text></item>
<item><p>490b4</p><section>mdo sde</section><text>bya bar gyur to/ /'od srung / dpa' bar 'gro ba'i ting nge 'dzin gyi yul la ltos/ 'di ltar mngal du 'jug pa dang / btsas pa dang / mngon par 'byung ba dang / dka' ba spyod pa dang /</text></item>
<item><p>490b5</p><section>mdo sde</section><text>byang chub kyi snying por 'gro ba dang / bdud 'dul ba dang / byang chub mngon par rdzogs par 'tshang rgya ba dang / chos kyi 'khor lo skor ba dang / yongs su mya ngan las 'das pa chen po </text></item>
<item><p>490b6</p><section>mdo sde</section><text>dang / ring bsrel 'ged par yang ston la/ byang chub sems dpa'i chos nyid de'ang mi 'dor/ shin tu yongs su mya ngan las 'da' bas kyang yongs su mya ngan las mi 'da'o/ /de nas gnas </text></item>
<item><p>490b7</p><section>mdo sde</section><text>brtan 'od srung chen pos 'jam dpal gzhon nur gyur pa la 'di skad ces smras so/ /'jam dpal/ gang khyod 'di lta bur bsam gyis mi khyab pa'i gnas dag ston pa ni khyod dga' ba </text></item>
<item><p>491a1</p><section>mdo sde</section><text>byed pa'o/ /'jam dpal gyis smras pa/ btsun pa 'od srung / de ji snyam du sems/ bya rgod kyi phung po'i ri 'di gang nas byung / 'jig rten gyi khams 'di gang </text></item>
<item><p>491a2</p><section>mdo sde</section><text>nas byung / smras pa/ 'jam dpal/ 'jig rten gyi khams thams cad ni dbu ba ltar byung ste/ sems can rnams kyi las kyi rnam par smin pa bsam gyis mi khyab pas mngon par grub </text></item>
<item><p>491a3</p><section>mdo sde</section><text>bo/ /'jam dpal gyis smras pa/ btsun pa 'od srung chen po/ de bzhin te/ chos thams cad kyang las kyi rnam par smin pa bsam gyis mi khyab pa las byung ngo / /de bas na 'dir kho bo </text></item>
<item><p>491a4</p><section>mdo sde</section><text>la bya dka' ba med do/ /de ci'i phyir zhe na/ chos thams cad ni bcos ma/ rgyu la rag las pa/ bem po ste/ de dag ni bdag po med pa'i phyir ji ltar 'dod pa de bzhin du rnam par </text></item>
<item><p>491a5</p><section>mdo sde</section><text>grub bo/ /gang gis tshul de rtogs pa de la ni bya dka' ba ci'ang med do/ /btsun pa 'od srung chen po/ gang dag bden pa ma mthong ba de dag ni tshul 'di la mos par shin tu bya </text></item>
<item><p>491a6</p><section>mdo sde</section><text>dka' ba yin gyi/ bden pa mthong ba de dag gi chos la gnas pa'i rnam par 'phrul ba de ni de lta ma yin te/ de dag ni ngo mtshar mi che'o/ /de nas de'i tshe bcom ldan 'das steng gi </text></item>
<item><p>491a7</p><section>mdo sde</section><text>bar snang la shing rta la bdun tsam du 'phags nas skyil mo krung du bzhugs shing sku las kyang 'od gang gis phyogs bcu thams cad du sangs rgyas kyi zhing dpag tu med grangs </text></item>
<item><p>491b1</p><section>mdo sde</section><text>med pa snang bar 'gyur ba de lta bu'i 'od btang ba dang / thams cad dang ldan pa'i 'khor des phyogs bcu na sangs rgyas bcom ldan 'das dpag tu med grangs med pa dag dpa' bar 'gro </text></item>
<item><p>491b2</p><section>mdo sde</section><text>ba'i ting nge 'dzin 'di 'chad par mthong ngo / /chos 'chad pa de'ang chad pa med cing lhag pa med par 'di nas thos so/ /sangs rgyas bcom ldan 'das de dag thams cad kyang steng gi bar </text></item>
<item><p>491b3</p><section>mdo sde</section><text>snang la shing ta la bdun tsam du 'phags nas skyil mo krung bcas shing bzhugs par snang ngo / /de dag thams cad kyis kyang sku las 'od btang bar snang ngo / /sangs rgyas bcom ldan </text></item>
<item><p>491b4</p><section>mdo sde</section><text>'das de dag gi 'khor gang yin pa des kyang de bzhin gshegs pa shAkya thub pa steng gi bar snang la skyil mo krung bcas te bzhugs par mthong ngo / /de nas thams cad dang ldan pa'i 'khor </text></item>
<item><p>491b5</p><section>mdo sde</section><text>des de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der/ me tog dang / phreng ba dang / spos dang / byug pa dag kyang 'thor bar snang ngo / /</text></item>
<item><p>491b6</p><section>mdo sde</section><text>me tog de dag kyang song ste/ bcom ldan 'das kyi dbu'i gtsug gi steng gi drang thad na me tog gi gdugs su 'dug par snang ngo / /sangs rgyas kyi zhing 'di dag kyang byang chub sems dpa' </text></item>
<item><p>491b7</p><section>mdo sde</section><text>de dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dag sangs rgyas bcom ldan 'das de dag ga la </text></item>
<item><p>492a1</p><section>mdo sde</section><text>ba der me tog dag 'thor ro/ /me tog de dag thams cad kyang sangs rgyas bcom ldan 'das de dag gi dbu'i gtsug gi steng gi drang thad na me tog gi gdugs su 'dug par </text></item>
<item><p>492a2</p><section>mdo sde</section><text>snang ngo / /de nas bcom ldan 'das kyis rdzu 'phrul de dag bsdus te/ gdan ji ltar bshams pa nyid la bzhugs nas byang chub sems dpa' blo gros brtan pa la bka' stsal pa/ blo gros brtan </text></item>
<item><p>492a3</p><section>mdo sde</section><text>pa| sems can rnams kyi dge ba'i rtsa ba spel ba'i phyir de bzhin gshegs pa rnams mthong ba'i cho 'phrul de bzhin gshegs pas bstan to/ /blo gros brtan pa/ de bzhin gshegs </text></item>
<item><p>492a4</p><section>mdo sde</section><text>pa rnams mthong ba'i cho 'phrul 'dis lha dang mi brgyad stong gis bla na med pa yang dag par rdzogs pa'i byang chub tu sems bskyed do/ /yang dpa' bar 'gro ba'i ting nge 'dzin 'di'i </text></item>
<item><p>492a5</p><section>mdo sde</section><text>mthar phyin pa dang / mur thug pa bstan pa bshad pa'i tshe byang chub sems dpa' blo gros brtan pas dpa' bar 'gro ba'i ting nge 'dzin 'di thob par gyur to/ /byang chub sems </text></item>
<item><p>492a6</p><section>mdo sde</section><text>dpa' gzhan lnga brgyas kyang dpa' bar 'gro ba'i ting nge 'dzin 'di thob ma thag tu phyogs bcur sangs rgyas thams cad kyi rnam par 'phrul ba'ang mthong bar gyur to/ /chos </text></item>
<item><p>492a7</p><section>mdo sde</section><text>thams cad kyi tshul la 'jug pa la'ang snang ba thob par gyur to/ /sa bcu pa'ang thob cing sangs rgyas kyi chos thams cad la dbang bskur ba'ang thob bo/ /stong gsum gyi stong </text></item>
<item><p>492b1</p><section>mdo sde</section><text>chen po'i 'jig rten gyi khams 'di'ang rnam pa drug tu g.yos so/ /snang ba chen pos kyang khyab par gyur to/ /steng gi bar snang la lha'i sil snyan brgya stong dag kyang dkrol bar gyur to/ /</text></item>
<item><p>492b2</p><section>mdo sde</section><text>me tog gi char yang bab bo/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ khyod kyis dpa' bar 'gro ba'i ting nge 'dzin longs shig/ zungs </text></item>
<item><p>492b3</p><section>mdo sde</section><text>shig/ lhogs shig /kun chub par gyis shig /gzhan dag la'ang rgya cher shod cig /de nas bcom ldan 'das la brgya byin ri rab lhun po rtse mo 'dzin gyis 'di skad ces gsol </text></item>
<item><p>492b4</p><section>mdo sde</section><text>to/ /bcom ldan 'das/ ci lags/ gnas brtan kun dga' bo dran pa'i ye shes phyogs gcig pa dang ldan pa/ pha rol gyi sgra'i rjes su mchis pa la dpa' bar 'gro ba'i ting nge 'dzin </text></item>
<item><p>492b5</p><section>mdo sde</section><text>dkon mchog 'di gtad par mdzad dam/ bcom ldan 'das/ bdag gi bden pa'i tshig gi bden pa gang gis dpa' bar 'gro ba'i ting nge 'dzin 'di da ltar dang / phyi ma'i tshe lnga brgya pa tha </text></item>
<item><p>492b6</p><section>mdo sde</section><text>ma la rgyas par bgyid pa'i bden pa'i tshig gi bden pa des bya rgod kyi phung po'i ri'i kho ra khor yug na shing gang dag mchis pa de dag thams cad bcom ldan 'das kyi byang chub kyi snying </text></item>
<item><p>492b7</p><section>mdo sde</section><text>po'i shing ji lta ba de bzhin du gyur cig /de dag thams cad na byang chub sems dpa' gnas par gda' bar gyur cig /brgya byin lhun po'i rtse mo 'dzin gyis tshig de smras ma thag tu de </text></item>
<item><p>493a1</p><section>mdo sde</section><text>nas de'i tshe shing de dag thams cad byang chub kyi snying po'i shing 'dra bar gyur to/ /byang chub kyi snying po'i shing de dag thams cad kyi drung na byang chub sems dpa' </text></item>
<item><p>493a2</p><section>mdo sde</section><text>rnams gnas par yang snang ngo / /byang chub kyi snying po'i shing de dag las brgya byin lhun po'i rtse mo 'dzin khyod kyis ji skad smras pa de bzhin te/ da ltar dang / phyi ma'i tshe la khyod dpa' bar </text></item>
<item><p>493a3</p><section>mdo sde</section><text>'gro ba'i ting nge 'dzin dkon mchog 'di rgyas par byed par 'gyur ro zhes sgra byung ngo / /de nas lha dang / klu dang / gnod sbyin dang / dri za dang / lha ma yin dang / nam mkha' </text></item>
<item><p>493a4</p><section>mdo sde</section><text>lding dang / mi 'am ci dang / lto 'phye chen po rnams kyis mgrin gcig tu tshig smras pa/ gal te de bzhin gshegs pa'i sku tshe bskal par gnas par gyur la/ nyan thos kyi </text></item>
<item><p>493a5</p><section>mdo sde</section><text>theg pa las brtsams te chos bshad nas chos bshad pa re re zhing yang de bzhin gshegs pas chos kyi 'khor lo bskor bas sems can ji snyed btul ba de snyed kyi sems can </text></item>
<item><p>493a6</p><section>mdo sde</section><text>dul bar gyur ba bas/ gang yang dpa' bar 'gro ba'i ting nge 'dzin 'di bshad pa'i tshe sems can rnams kyi don bgyis pa ni de bas 'di ches mchog lags so/ /de ci'i slad du </text></item>
<item><p>493a7</p><section>mdo sde</section><text>zhe na| bcom ldan 'das/ sems can de dag thams cad ni nyan thos kyi theg par btul ba lags te/ byang chub sems dpa'i 'dul ba'i brgya'i char yang nye bar mi mchi ba nas/</text></item>
<item><p>493b1</p><section>mdo sde</section><text>rgyu'i bar du'ang nye bar mi mchi ste/ gang du byang chub sems dpa' dag nges par byung ba dang / nges par 'byung ba dang / nges par 'byung bar 'gyur ba dpa' bar 'gro ba'i ting nge 'dzin </text></item>
<item><p>493b2</p><section>mdo sde</section><text>de ni de tsam du tshad ma mchis so/ /bcom ldan 'das/ de lta bas na byang chub sems dpa' nges par 'byung ba'i lam thams cad kyis nges par 'byung bar 'tshal bas dpa' bar </text></item>
<item><p>493b3</p><section>mdo sde</section><text>'gro ba'i ting nge 'dzin 'di la brtson par bgyi'o/ /de nas bcom ldan 'das la byang chub sems dpa' blo gros brtan pas 'di skad ces gsol to/ /bcom ldan 'das/ de bzhin </text></item>
<item><p>493b4</p><section>mdo sde</section><text>gshegs pa'i sku tshe'i tshad ji tsam lags/ ji srid na de bzhin gshegs pa shin tu yongs su mya ngan las 'da' bas yongs su mya ngan las 'da' bar 'gyur/ bcom ldan 'das </text></item>
<item><p>493b5</p><section>mdo sde</section><text>kyis bka' stsal pa/ blo gros brtan pa/ shar phyogs su sangs rgyas kyi zhing 'di nas/ sangs rgyas kyi zhing sum khri nyis stong 'das pa na 'jig rten gyi khams rnam par spud pa zhes </text></item>
<item><p>493b6</p><section>mdo sde</section><text>bya ba de na/ de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad 'od zer gyis brgyan pa rnam par 'phrul ba'i rgyal po zhes bya ba da ltar </text></item>
<item><p>493b7</p><section>mdo sde</section><text>bzhugs shing 'tshol gzhes shing chos kyang ston te/ blo gros brtan pa/ bcom ldan 'das de bzhin gshegs pa rnam par snang mdzad 'od zer gyis brgyan pa rnam par 'phrul ba'i </text></item>
<item><p>494a1</p><section>mdo sde</section><text>rgyal po de'i tshe'i tshad ji tsam pa nga'i tshe'i tshad kyang de tsam mo/ /blo gros brtan pas gsol pa/ bcom ldan 'das de bzhin gshegs pa rnam par snang mdzad </text></item>
<item><p>494a2</p><section>mdo sde</section><text>'od zer gyis brgyan pa rnam par 'phrul pa'i rgyal po de'i sku tshe'i tshad ji tsam lags/ bcom ldan 'das kyis bka' stsal pa/ blo gros brtan pa/ khyod song la de bzhin gshegs pa </text></item>
<item><p>494a3</p><section>mdo sde</section><text>rnam par snang mdzad 'od zer gyis brgyan pa rnam par 'phrul ba'i rgyal po de nyid la zhus shig dang / de nyid khyod la lan 'debs par 'gyur ro/ /de nas byang chub sems dpa' blo </text></item>
<item><p>494a4</p><section>mdo sde</section><text>gros brtan pa sangs rgyas kyi mthu dang / ting nge 'dzin gyi mthu dang / bdag gi dge ba'i rtsa ba'i stobs bskyed pas skad cig thang cig yud tsam de nyid la 'jig rten gyi khams rnam par </text></item>
<item><p>494a5</p><section>mdo sde</section><text>spud pa zhes bya bar song ste/ bcom ldan 'das de bzhin gshegs pa rnam par snang mdzad 'od zer gyis brgyan pa rnam par 'phrul ba'i rgyal po'i zhabs la mgo bos phyag 'tshal </text></item>
<item><p>494a6</p><section>mdo sde</section><text>nas bcom ldan 'das la lan gsum bskor te/ phyogs gcig tu 'dug nas/ bcom ldan 'das de la 'di skad ces gsol to/ /bcom ldan 'das kyi sku tshe'i tshad ji tsam lags/</text></item>
<item><p>494a7</p><section>mdo sde</section><text>ji srid na shin tu yongs su mya ngan las 'da' bas yongs su mya ngan las 'da' bar 'gyur/ bcom ldan 'das des bka' stsal pa/ blo gros brtan pa/ bcom ldan 'das shAkya </text></item>
<item><p>494b1</p><section>mdo sde</section><text>thub pa'i sku tshe'i tshad ji tsam pa bzhin te/ blo gros brtan pa/ tshe'i tshad ni bskal pa grangs med pa bdun brgya'o/ /nga'i tshe'i tshad ji tsam pa bcom ldan 'das shAkya thub pa'i sku tshe'i </text></item>
<item><p>494b2</p><section>mdo sde</section><text>tshad kyang de tsam mo/ /de nas byang chub sems dpa' blo gros brtan pa ngo mtshar du gyur nas/ yang bcom ldan 'das de bzhin gshegs pa rnam par snang mdzad 'od zer gyis brgyan pa </text></item>
<item><p>494b3</p><section>mdo sde</section><text>rnam par 'phrul ba'i rgyal po'i zhabs la mgo bos phyag btsal nas lan gsum bskor te/ skad cig thang cig yud tsam de nyid la mi mjed kyi 'jig rten gyi khams su 'ongs nas </text></item>
<item><p>494b4</p><section>mdo sde</section><text>bcom ldan 'das la 'di skad ces gsol to/ /bcom ldan 'das/ bcom ldan 'das de bzhin gshegs pa rnam par snang mdzad 'od zer gyis brgyan pa rnam par 'phrul ba'i rgyal </text></item>
<item><p>494b5</p><section>mdo sde</section><text>po de'i sku tshe'i tshad ni bskal pa grangs ma mchis pa bdun brgya lags te/ nga'i tshe'i tshad ji tsam pa bcom ldan 'das shAkya thub pa'i sku tshe'i tshad kyang de tsam mo zhes bka' stsal to/ /</text></item>
<item><p>494b6</p><section>mdo sde</section><text>de nas sangs rgyas kyi mthus tshe dang ldan pa kun dga' bo stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga </text></item>
<item><p>494b7</p><section>mdo sde</section><text>la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ ji ltar bcom ldan 'das kyis bshad pa'i don bdag gis 'tshal </text></item>
<item><p>495a1</p><section>mdo sde</section><text>pa dang / bdag ji ltar sems pa ltar na/ bcom ldan 'das nyid 'jig rten gyi khams rnam par spud pa de'i de bzhin gshegs pa rnam par snang </text></item>
<item><p>495a2</p><section>mdo sde</section><text>mdzad 'od zer gyis brgyan pa rnam par 'phrul pa'i rgyal po zhes bgyi ba de lags te/ mtshan de nyid kyis sems can rnams la sman pa dang / bde ba'i slad du chos 'chad </text></item>
<item><p>495a3</p><section>mdo sde</section><text>do snyam bgyid do/ /de nas bcom ldan 'das kyis tshe dang ldan pa kun dga' bo la legs so zhes bya ba byin nas/ legs so/ /legs so/ /kun dga' bo/ khyod sangs rgyas </text></item>
<item><p>495a4</p><section>mdo sde</section><text>kyi mthus rab tu shes so/ /nga nyid de yin te/ 'jig rten gyi khams rnam par spud pa zhes bya ba de na sems can rnams la phan pa dang / bde ba'i phyir ming de nyid kyis chos 'chad </text></item>
<item><p>495a5</p><section>mdo sde</section><text>do| |kun dga' bo/ de'ang dpa' bar 'gro ba'i ting nge 'dzin gyi rnam par 'phrul pa yin no/ /de nas bcom ldan 'das kyis byang chub sems dpa' blo gros brtan pa la bka' </text></item>
<item><p>495a6</p><section>mdo sde</section><text>stsal pa/ blo gros brtan pa/ de ltar na nga'i tshe'i tshad ni bskal pa grangs med pa bdun brgya ste/ de'i 'og tu shin tu yongs su mya ngan las 'da' bas yongs su mya ngan las </text></item>
<item><p>495a7</p><section>mdo sde</section><text>'da'/ /thams cad dang ldan pa'i 'khor des sangs rgyas kyi sku tshe'i tshad 'di thos nas mgrin gcig tu tshig 'di skad ces ngo mtshar to/ /sangs rgyas bcom ldan 'das che ba'i </text></item>
<item><p>495b1</p><section>mdo sde</section><text>bdag nyid rnams kyi bzhugs pa dang / sangs rgyas kyi rnam par 'phrul pa'i cho 'phrul dang yon tan gyi khyad par bsam gyis mi khyab pa thugs su chud pa dang / spyod pa'i khyu mchog tu gyur </text></item>
<item><p>495b2</p><section>mdo sde</section><text>pa thams cad ngo mtshar te/ de ltar bcom ldan 'das shAkya thub pa'i sku tshe'i tshad bskal pa grangs med pa bdun brgya lags na/ mi mjed kyi 'jig rten gyi khams 'dir ni sku tshe thung </text></item>
<item><p>495b3</p><section>mdo sde</section><text>bar gda'o/ /sems can thams cad kyis tshe'i tshad 'di dang / dpa' bar 'gro ba'i ting nge 'dzin 'di thob par shog cig /ces smras so/ /de nas bcom ldan 'das kyis yang byang chub </text></item>
<item><p>495b4</p><section>mdo sde</section><text>sems dpa' blo gros brtan pa la bka' stsal pa/ blo gros brtan pa/ dpa' bar 'gro ba'i ting nge 'dzin bshad pa 'di grong ngam/ grong khyer ram/ yul lam/ ljongs sam/ gtsug lag </text></item>
<item><p>495b5</p><section>mdo sde</section><text>khang ngam/ dgon pa'ang rung ste/ gang du spyod par 'gyur pa der bdud dam/ bdud kyi ris kyi lha glags lta zhing klan ka 'tshol ba dag gis glags rnyed par mi 'gyur ro/ /blo gros brtan pa/</text></item>
<item><p>495b6</p><section>mdo sde</section><text>chos smra pa de'ang dpa' bar 'gro ba'i ting nge 'dzin 'di yi ger 'di'am/ klog gam/ lung nod dam/ kha ton byed dam/ 'chang na/ mi'am/ mi ma yin pa las 'jigs par mi 'gyur bar re </text></item>
<item><p>495b7</p><section>mdo sde</section><text>bar bya ba'i steng du/ de yon tan gyi bye brag bsam gyis mi khyab pa nyi shu thob par re bar bya'o/ /nyi shu gang zhe na/ 'di lta ste/ bsod nams bsam gyis mi khyab pa dang /</text></item>
<item><p>496a1</p><section>mdo sde</section><text>shes rab bsam gyis mi khyab pa dang / thabs bsam gyis mi khyab pa dang / spobs pa bsam gyis mi khyab pa dang / chos snang ba bsam gyis mi khyab pa </text></item>
<item><p>496a2</p><section>mdo sde</section><text>dang | gzungs kyi sgo la 'jug pa bsam gyis mi khyab pa dang / chos kyi sgor 'jug pa bsam gyis mi khyab pa dang / dran pa dang / blo gros dang / rtogs pa'i snod bsam gyis mi </text></item>
<item><p>496a3</p><section>mdo sde</section><text>khyab pa dang / mngon par shes pa sgrub pa bsam gyis mi khyab pa dang / sems can thams cad kyi skad la 'jug pa bsam gyis mi khyab pa dang / sems can gyi spyod pa dang /</text></item>
<item><p>496a4</p><section>mdo sde</section><text>bsam pa la 'jug pa bsam gyis mi khyab pa dang / sangs rgyas mthong ba bsam gyis mi khyab pa dang / chos thos pa bsam gyis mi khyab pa dang / sems can yongs su smin par </text></item>
<item><p>496a5</p><section>mdo sde</section><text>byed pa bsam gyis mi khyab pa dang / ting nge 'dzin gyi rnam par 'phrul pa bsam gyis mi khyab pa dang / zhing gi yon tan bkod pa'i yon tan bsgrub pa bsam gyis mi khyab pa </text></item>
<item><p>496a6</p><section>mdo sde</section><text>dang | gzugs dang / mtshan mdzes pa bsam gyis mi khyab pa dang / bsngags pa dang / yon tan dang / snyan pa dang / brjod pa bsam gyis mi khyab pa dang / pha rol </text></item>
<item><p>496a7</p><section>mdo sde</section><text>tu phyin pa sbyangs pa bsam gyis mi khyab pa dang / chos rtogs pa bsam gyis mi khyab pa ste/ blo gros brtan pa/ chos smra ba dpa' bar 'gro ba'i ting nge 'dzin 'di la brtson pa </text></item>
<item><p>496b1</p><section>mdo sde</section><text>yi ger 'dri'am/ klog gam/ lung nod dam/ kha ton byed dam/ ston na yon tan gyi bye brag bsam gyis mi khyab pa nyi shu po de dag yongs su 'dzin to/ /blo gros brtan pa/ de lta bas </text></item>
<item><p>496b2</p><section>mdo sde</section><text>na rigs kyi bu'am/ rigs kyi bu mo tshe 'di 'am tshe rabs gzhan la yon tan yongs su 'dzin par 'dod pas dpa' bar 'gro ba'i ting nge 'dzin 'di yi ger bri ba dang / bklag pa dang / /</text></item>
<item><p>496b3</p><section>mdo sde</section><text>lung nod pa dang / kha ton bya ba dang / bshad pa la brtson par bya'o/ /blo gros brtan pa/ yang rigs kyi bu'am/ rigs kyi bu mo byang chub 'dod pas bskal pa brgya phrag stong du pha rol </text></item>
<item><p>496b4</p><section>mdo sde</section><text>tu phyin pa drug spyod pa bas/ gang gis dpa' bar 'gro ba'i ting nge 'dzin 'di thos ma thag tu sems ma zhum la/ mi skrag/ mi dngang / dngang bar mi 'gyur zhing mos par byed na/ de ni ches </text></item>
<item><p>496b5</p><section>mdo sde</section><text>myur du bla na med pa yang dag par rdzogs pa'i byang chub tu nges par 'byung bar 'gyur na gang gis thos nas lung 'bog pa'am/ gzhan la 'chad par 'gyur ba lta ci smos/ de bzhin </text></item>
<item><p>496b6</p><section>mdo sde</section><text>gshegs pa'i bsam gyis mi khyab pa thob nas mi 'jigs par 'dod pas dpa' bar 'gro ba'i ting nge 'dzin dkon mchog 'di mnyan par bya'o/ /ma thos pa'i chos rnams thos nas </text></item>
<item><p>496b7</p><section>mdo sde</section><text>mi spong bar 'dod pa dang / ldem po dag rtogs par 'dod pa dang / ye shes mngon sum du gyur pa rtogs par 'dod pas dpa' bar 'gro ba'i ting nge 'dzin 'di la mos par bya'o/ /</text></item>
<item><p>497a1</p><section>mdo sde</section><text>dpa' bar 'gro ba'i ting nge 'dzin 'di bshad pa'i tshe sems can grangs med tshad med pa bla na med pa yang dag par rdzogs pa'i byang chub la yang dag par </text></item>
<item><p>497a2</p><section>mdo sde</section><text>zhugs so/ /gang byang chub sems dpa'i sa la gnas pa ni de bas kyang shin tu tshad med do/ gang dag bzod pa thob par gyur pa ni de bas kyang shin tu tshad med do/ /skye ba gcig </text></item>
<item><p>497a3</p><section>mdo sde</section><text>gis thogs pa'ang tshad med par gyur to/ /byang chub sems dpa' khri brgyad stong gis ni dpa' bar 'gro ba'i ting nge 'dzin 'di thob bo/ /srog chags brgyad khri drug stong gis ni </text></item>
<item><p>497a4</p><section>mdo sde</section><text>bla na med pa yang dag par rdzogs pa'i byang chub tu sems bskyed do/ /dge slong dang / dge slong ma nyi khri brgyad stong ni len pa med par zag pa las sems rnam par grol lo/ /</text></item>
<item><p>497a5</p><section>mdo sde</section><text>dge bsnyen dang / dge bsnyen ma brgyad khri drug stong ni chos la chos kyi mig rdul med cing dri ma dang bral ba rnam par dag go /lha khrag khrig phrag sum cu rtsa drug gis ni chos mngon </text></item>
<item><p>497a6</p><section>mdo sde</section><text>par rtogs par gyur to/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ don las skyes pa'i tshig ji lta bu </text></item>
<item><p>497a7</p><section>mdo sde</section><text>dag gis ma 'ongs pa'i byang chub sems dpa' rnams kyis byang chub sems dpa' sems dpa' chen po 'das pa rnams kyi bslab pa slob cing lobs nas spobs pa rgyun mi 'chad </text></item>
<item><p>497b1</p><section>mdo sde</section><text>pa 'thob par 'gyur ba de lta bu'i don las skyes pa'i tshig bdag la bshad du gsol/ don las skyes pa'i tshig ji lta bus gzungs thob par 'gyur ba'i don las skyes pa'i tshig de dag </text></item>
<item><p>497b2</p><section>mdo sde</section><text>bcom ldan 'das kyis bshad du gsol/ de ni skye bo mang po la sman pa dang / skye bo mang po la bde ba dang / 'jig rten la snying brtse ba dang / skye bo phal po che dang / lha dang / mi rnams kyi don </text></item>
<item><p>497b3</p><section>mdo sde</section><text>dang | sman pa dang / bde ba dang / gang ma 'ongs pa'i byang chub sems dpa' sems dpa' chen po dag phyi ma'i tshe phyi ma'i dus la/ de bzhin gshegs pas bskal pa bye ba du mar </text></item>
<item><p>497b4</p><section>mdo sde</section><text>yang dag par bsgrubs pa'i bla na med pa yang dag par rdzogs pa'i byang chub 'dzin par 'gyur ba dang / dam pa'i chos nub nas slar yang de dag chos kyi sgron ma 'bar bar bgyid pa dang /</text></item>
<item><p>497b5</p><section>mdo sde</section><text>dam pa'i chos yongs su 'dzin pa'i slad du 'jug par 'gyur ba dang / chos thams cad kyi yang dag pa'i mtha' dang / de bzhin nyid mthong ba dang / lhag pa'i nga rgyal can rnams </text></item>
<item><p>497b6</p><section>mdo sde</section><text>tshar gcad par 'gyur ba dang / mu stegs can gzhan spyod pa can dang / kun tu rgyu dag tshar gcod cing 'joms par 'gyur ba dang / 'di lta ste/ chos thams cad mi dmigs </text></item>
<item><p>497b7</p><section>mdo sde</section><text>pa'i 'khor lo dang / ma g.yos pa'i 'khor lo dang / mi gnas pa'i 'khor lo dang / ma 'dres pa'i 'khor lo dang / ma brnyas pa'i 'khor lo dang / stong pa nyid kyi 'khor lo </text></item>
<item><p>498a1</p><section>mdo sde</section><text>dang | mtshan ma med pa'i 'khor lo dang / smon pa med pa'i 'khor lo dang / mtshan nyid med pa'i 'khor lo dang / chos thams cad kyi 'khor lo dang /</text></item>
<item><p>498a2</p><section>mdo sde</section><text>tshig dang yi ge'i don yang dag par bstan pa'i 'khor lo dang / mngon par 'du byed pa'i 'khor lo dang / brjod du med pa'i 'khor lo dang / phye ste brtags pa ma yin pa'i </text></item>
<item><p>498a3</p><section>mdo sde</section><text>'khor lo dang / chos thams cad mnyam pa nyid kyi 'khor lo dang / don mnyam par bstan pa'i 'khor lo dang / chos rnams smos pa'i 'khor lo dang / sgrib pa med pa'i 'khor </text></item>
<item><p>498a4</p><section>mdo sde</section><text>lo dang / chos thams cad la mi chags pa'i 'khor lo dag gi chos kyi 'khor lo skor ba'i rjes su bskor bar 'gyur la/ 'khor lo de bskor ma thag tu lha dang mir bcas pa'i </text></item>
<item><p>498a5</p><section>mdo sde</section><text>'jig rten 'jigs shing dngangs par 'gyur ba dang / bcom ldan 'das/ gang mngon pa'i nga rgyal can thams cad dang / mu stegs can gzhan spyod pa can dang / kun tu rgyu </text></item>
<item><p>498a6</p><section>mdo sde</section><text>phas kyi rgol ba thams cad kyis ma lags pa'i don las skyes pa'i tshig rgya cher bshad du gsol/ de ni lha dang / mi dang / lha ma yin du bcas pa'i 'jig rten gyi snang bar </text></item>
<item><p>498a7</p><section>mdo sde</section><text>'gyur ro/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal/ khyod de bzhin gshegs pa la </text></item>
<item><p>498b1</p><section>mdo sde</section><text>don de zhu bar sems pa legs so/ /legs so/ /khyod ni skye bo mang po la phan pa dang / /skye bo mang po la bde ba dang / 'jig rten la snying brtse ba dang / skye bo phal po che dang / lha dang / mi </text></item>
<item><p>498b2</p><section>mdo sde</section><text>rnams kyi don dang / phan pa dang / bde ba dang / da ltar dang / ma 'ongs pa'i byang chub sems dpa' rnams kyi don gyi phyir zhugs pa yin no/ /'jam dpal/ khyod gsol ba 'debs pa'i </text></item>
<item><p>498b3</p><section>mdo sde</section><text>tshig 'di ni de bzhin gshegs pa'i mthus skyes so/ /'jam dpal/ de'i phyir legs par rab tu nyon la yid la zungs shig dang bshad do/ /bcom ldan 'das/ legs so zhes </text></item>
<item><p>498b4</p><section>mdo sde</section><text>gsol te/ 'jam dpal gzhon nur gyur pa bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /'jam dpal/ chos thams cad ni rgyu ba med </text></item>
<item><p>498b5</p><section>mdo sde</section><text>pa'i phyir mi gnas pa'o/ /'jam dpal/ chos thams cad ni 'dod chags dang / zhe sdang / gti mug med pa'i phyir yongs su 'dzin pa med pa'o/ /'jam dpal/ chos thams </text></item>
<item><p>498b6</p><section>mdo sde</section><text>cad ni rnam par rtog pa med pa'i phyir mi dmigs pa'o/ /'jam dpal/ chos thams cad ni mi 'khrugs pa'i phyir kun nas slong ba med pa'o/ /'jam dpal/ chos thams cad </text></item>
<item><p>498b7</p><section>mdo sde</section><text>ni 'bral ba med pa'i phyir ma 'khrugs pa'o/ /'jam dpal/ chos thams cad ni dngos po med pa'i phyir dbyer med pa'o/ /'jam dpal/ chos thams cad ni 'di lta ste/ mtshan </text></item>
<item><p>499a1</p><section>mdo sde</section><text>nyid med pa'i phyir 'du shes med pa'o/ /'jam dpal/ chos thams cad ni med pa'i phyir mtshan nyid med pa'o/ /'jam dpal/ chos thams </text></item>
<item><p>499a2</p><section>mdo sde</section><text>cad ni/ 'di lta ste/ 'du byed mi dmigs pa'i phyir ya ma brla'o/ /'jam dpal/ chos thams cad ni/ 'di lta ste/ sems can mi dmigs pa'i phyir mngon par 'dus ma byas </text></item>
<item><p>499a3</p><section>mdo sde</section><text>pa'o| |'jam dpal/ chos thams cad ni byed pa po mi dmigs pa'i phyir 'dus ma byas pa'o/ /'jam dpal/ chos thams cad ni mig mi dmigs pa'i phyir mthong ba </text></item>
<item><p>499a4</p><section>mdo sde</section><text>po med pa'o/ /'jam dpal/ chos thams cad ni sems mi dmigs pa'i phyir rnam par shes pa dang bral ba'o/ /'jam dpal/ chos thams cad ni tshad med pa'i phyir </text></item>
<item><p>499a5</p><section>mdo sde</section><text>mtha' yas pa'i mu'o/ /'jam dpal/ chos thams cad ni/ 'di lta ste/ sems can tshad med pa'i phyir tshad med pa'o/ /'jam dpal/ chos thams cad ni/ 'di lta ste/</text></item>
<item><p>499a6</p><section>mdo sde</section><text>gnyen po mi dmigs pa'i phyir sgrib pa med pa'o/ /'jam dpal/ chos thams cad ni/ 'di lta ste/ mnyam pa nyid kyi phyir gnyen po med pa'o/ /'jam dpal/ chos thams </text></item>
<item><p>499a7</p><section>mdo sde</section><text>cad ni/ 'di lta ste/ sna tshogs mi dmigs pa'i phyir mnyam pa'o/ /'jam dpal/ chos thams cad ni/ 'di lta ste/ tha ma dang / mchog dang / mtshungs pa mi dmigs pa'i phyir sna </text></item>
<item><p>499b1</p><section>mdo sde</section><text>tshogs med pa'o/ /'jam dpal/ chos thams cad ni/ 'di lta ste/ mi 'ong ba'i phyir mi 'pho ba'o/ /'jam dpal/ chos thams cad ni/ 'di lta ste/ 'byung ba med pa'i phyir ma 'ongs </text></item>
<item><p>499b2</p><section>mdo sde</section><text>pa'o| |'jam dpal/ chos thams cad ni/ 'di lta ste/ dus gsum mnyam pa'i phyir ltos pa med pa'o/ /'jam dpal/ chos thams cad ni/ 'di lta ste/ 'das pa dang / ma 'ongs pa dang /</text></item>
<item><p>499b3</p><section>mdo sde</section><text>da ltar byung ba mi dmigs pa'i phyir dus gsum las 'das pa'o/ /'jam dpal/ chos thams cad ni/ 'di lta ste/ dbye ba mi dmigs pa'i phyir rdo rje lta bu'o/ /'jam dpal/ chos </text></item>
<item><p>499b4</p><section>mdo sde</section><text>thams cad ni/ 'di lta ste/ rnam par 'jig pa med pa'i phyir g.yo ba med pa'o/ /'jam dpal/ chos thams cad ni/ 'di lta ste/ yang dag pa'i mtha' rnam par mi rig pa'i phyir ma </text></item>
<item><p>499b5</p><section>mdo sde</section><text>zhig pa'o/ /'jam dpal/ chos thams cad ni/ 'di lta ste/ mi dmigs pa'i phyir mya ngan las 'das pa dang mnyam pa yin te/ 'jam dpal/ ma chags pa'i tshig de dag ni </text></item>
<item><p>499b6</p><section>mdo sde</section><text>mtshan ma med pa'i tshig go /ma spros pa'i tshig go /rnyog pa med pa'i tshig go /ma nor ba'i tshig go /ma g.yos pa'i tshig go /mi 'phrogs pa'i tshig go /phas kyi rgol ba thams cad kyis </text></item>
<item><p>499b7</p><section>mdo sde</section><text>zil gyis mi non pa'o/ /nga rgyal can thams cad kyis zil gyis mi non pa'o/ /'di ni mu stegs can dang / phas kyi rgol ba rnams kyis ma yin no/ /dmigs par lta ba dang /</text></item>
<item><p>500a1</p><section>mdo sde</section><text>gang zag tu lta ba dang / sems can du lta ba dang / mtshan mar lta ba rnams kyis ma yin no/ /sems can 'du byed spyod pa thams cad kyis </text></item>
<item><p>500a2</p><section>mdo sde</section><text>ma yin no/ /'jam dpal/ de dag ni don las skyes pa'i tshig rnams yin te/ byang chub sems dpa' sems dpa' chen po dag ni de shes rab kyi stobs bskyed pa thob cing /</text></item>
<item><p>500a3</p><section>mdo sde</section><text>chos thams cad kyang rtogs par khong du chud pa yin no/ /'jam dpal/ byang chub sems dpa' sems dpa' chen po de ltar gnas pa de ltar zhugs pa dag la ni sangs rgyas bcom </text></item>
<item><p>500a4</p><section>mdo sde</section><text>ldan 'das rnams spobs pa nye bar sgrub bo/ /'jam dpal/ 'di lta ste/ dper na/ ri dwags kyi rgyal po seng ge ral pa can rigs btsun pa ni/ wa dang / rkang pa bzhi pa 'ongs pa </text></item>
<item><p>500a5</p><section>mdo sde</section><text>thams cad la ni/ mi 'jigs/ mi dang / skrag par mi 'gyur te/ tha na de spu zing zhes byed pa tsam du'ang mi 'gyur ro/ /'jam dpal/ de bzhin du byang chub sems dpa' sems dpa' </text></item>
<item><p>500a6</p><section>mdo sde</section><text>chen po mi dmigs pa 'di lta bu dag la bslabs par gyur pa ni phas kyi rgol ba dang / kun tu rgyu dmigs par lta ba can thams cad nas/ mngon par 'du byed pa can dag gi bar </text></item>
<item><p>500a7</p><section>mdo sde</section><text>la mi 'jigs mi dngang skrag par mi 'gyur ro/ /de ci'i phyir zhe na/ de ltar seng ge'i sgra chen po sgrags pa'i phyir ro/ /'jam dpal/ de ltar byang chub sems dpa' rnams kyang </text></item>
<item><p>500b1</p><section>mdo sde</section><text>chos thams cad la mi gnas pa'i phyir yon tan gyi bye brag de 'dra bar 'gyur na/ bla na med pa yang dag par rdzogs pa'i byang chub mngon par rdzogs par sangs rgyas pa rnams lta ci smos/</text></item>
<item><p>500b2</p><section>mdo sde</section><text>bcom ldan 'das kyis de skad ces bka' stsal te/ bde bar gshegs pas de skad gsungs nas/ ston pas gzhan yang 'di skad gsungs so/ /chos rnams thams cad mi gnas te/ rang </text></item>
<item><p>500b3</p><section>mdo sde</section><text>bzhin gyis ni dpen pa'i phyir/ /de dag gi ni gnas med de/ /de phyir gnas pa med ces bya/ /chos rnams rang bzhin 'od gsal bas/ /de dag dngos po yod ma yin/ /gang na dngos </text></item>
<item><p>500b4</p><section>mdo sde</section><text>po med gyur pa/ /de ni chos kyi rnam dag yin/ /dngos po yod pa ma yin pas/ /de na chags pa med pa yin/ /gang na chags pa med gyur ba/ /de yi phyir ni gzungs zhes bya/ /chos </text></item>
<item><p>500b5</p><section>mdo sde</section><text>rnams thams cad de 'dra ste/ /de ni tshig ni yod ma yin/ /chos rnams mang po'i rgya mtsho ni/ /de ni gzungs zhes gsungs pa yin/ /gang na dngos po med gyur pa/ /de na de'ang mi </text></item>
<item><p>500b6</p><section>mdo sde</section><text>rtogs te/ /gang na bdag tu mi rtogs pa/ /gzungs nyid yin par shes par gyis/ /chos kun nye bar zhi ba ste/ /rang bzhin gyis ni mtshan nyid med/ /gang zhig ye shes der 'jug </text></item>
<item><p>500b7</p><section>mdo sde</section><text>pa| |de yang gzungs ni myur du 'thob/ /chos rnams thams cad g.yo ba med/ /de na 'jig rten med pa ste/ /gang na 'jig rten yod min pa/ /de ni gzungs zhes bya ba yin/ /</text></item>
<item><p>501a1</p><section>mdo sde</section><text>chos kun grub pa med pa ste/ /gang na dngos po med pa dang / /gang na ci yang grub med pa/ /de ni gzungs zhes bya ba yin/ /chos rnams thams </text></item>
<item><p>501a2</p><section>mdo sde</section><text>cad gzung du med/ /de la thog ma yod ma yin/ /gang la thog ma med gyur pa/ /de'i phyir gzungs su shes par gyis/ /chos rnams thams cad ma skyes te/ /rtogs pa las ni kun tu </text></item>
<item><p>501a3</p><section>mdo sde</section><text>byung | |gang na rtog pa med gyur ba/ /de phyir gzungs su shes par gyis/ /chos rnams thams cad med par gnas/ /mi rtog par ni bstan pa ste/ /'di la bstan pa cung zad med/ /</text></item>
<item><p>501a4</p><section>mdo sde</section><text>des na bstan ces bya ba yin/ /chos rnams thams cad ma 'dres te/ /'di la ngo bo nyid kyang med/ /gang na chos su dmigs med pa/ /de ni de na tha dad med/ /chos rnams thams </text></item>
<item><p>501a5</p><section>mdo sde</section><text>cad ma chags te/ /de ni nam mkha' mtshungs shing 'dra/ /chos kyi rang bzhin de yin te/ /gzungs zhes pa yang de yin no/ /chos rnams thams cad mtshan nyid gcig /'di na </text></item>
<item><p>501a6</p><section>mdo sde</section><text>gcig kyang med pa ste/ /'di na rang bzhin tha dad med/ /de bas de dag mtshan nyid gcig /chos rnams thams cad mtshan nyid med/ /de na dngos po med pa ste/ /gang na </text></item>
<item><p>501a7</p><section>mdo sde</section><text>dngos po med gyur pa/ /de phyir gzungs zhes bya ba yin/ /chos rnams thams cad dben pas na/ /de na ngo bo nyid med de/ /gang na dngos po mi dmigs pa/ /de ni gzungs su </text></item>
<item><p>501b1</p><section>mdo sde</section><text>shes par gyis/ /chos rnams thams cad mi gnas te/ /ldang ba byed pa'ang med pa yin/ /gang na ldang ba med gyur pa/ /de ni mya ngan 'das zhes bya/ /chos kun mngon par 'dus ma </text></item>
<item><p>501b2</p><section>mdo sde</section><text>byas| |sems can dag kyang de na med/ /sems can rang bzhin gang yin pa/ /de ni gzungs zhes bya ba yin/ /chos rnams thams cad ma byas te/ /byed pa po yang de na med/ /gang </text></item>
<item><p>501b3</p><section>mdo sde</section><text>dag las kyi bya ba med/ /de ni gzungs zhes bya ba yin/ /mig ni yod pa ma yin pas/ /chos rnams thams cad mthong ba med/ /gang na mig ni mi dmigs pa/ /de na med ces bya </text></item>
<item><p>501b4</p><section>mdo sde</section><text>ba yin/ /sems ni yod pa ma yin pas/ /chos rnams rnam par shes dang bral/ /sems dang shes pa med pas na/ /rnam par shes pa med pa yin/ /gang na shes dang de bzhin du/ /mi shes </text></item>
<item><p>501b5</p><section>mdo sde</section><text>pa yang med pa dang / /gang na sems ni yod ma yin/ /de tsam gyis ni ye shes so/ /ji tsam du ni rnam rtog pa/ /ye shes dang ni mi shes 'gyur/ /rtog dang sgrub pa med gyur na/ /de la </text></item>
<item><p>501b6</p><section>mdo sde</section><text>ye shes zhes kyang bya/ /chos rnams thams cad dngos po med/ /ming tsam du yang bshad pa ste/ /ye shes dang ni mi shes pa/ /de yang de bzhin shes par gyis/ /chos rnams thams </text></item>
<item><p>501b7</p><section>mdo sde</section><text>cad med pa ste/ /'di na ci yang yod ma yin/ /gang na chos rnams yod min pa/ /de ni chos kyi mchog yin no/ /chos rnams thams cad rang bzhin gyis/ /tshad med par ni bstan pa ste//</text></item>
<item><p>502a1</p><section>mdo sde</section><text>sems can rang bzhin gang yin pa/ /de ni gzungs zhes bya ba yin/ /chos rnams thams cad gsog yin te/ /de la snying po yod ma yin/ /gang </text></item>
<item><p>502a2</p><section>mdo sde</section><text>na snying po yod min pa/ /de ni gzungs kyi mtshan nyid yin/ /chos rnams thams cad gnyen po med/ /de ltar mtshan nyid gcig pa ste/ /mtshan nyid med pa'i chos rnams kyi/ /</text></item>
<item><p>502a3</p><section>mdo sde</section><text>gnyen po yod pa ma yin no/ /chos kun bye brag med pa ste/ /dam pa dang ni tha ma med/ /'di la 'dra ba gang yang med/ /de yi phyir ni gzungs zhes bya/ /mtshungs shing mnyams </text></item>
<item><p>502a4</p><section>mdo sde</section><text>par zhugs pas na/ /chos kun la ni sna tshogs med/ /gang na sna tshogs yod min pa/ /de ni gzungs zhes bya ba yin/ /chos rnams thams cad med pas na/ /'dir ni </text></item>
<item><p>502a5</p><section>mdo sde</section><text>'ong ba yod ma yin/ /'dir ni gzhan yang 'pho ba med/ /de ni chos kyi chos nyid yin/ /chos rnams thams cad ma 'ongs pas/ /'dir ni 'du bar 'gyur ba med/ /gang </text></item>
<item><p>502a6</p><section>mdo sde</section><text>na 'du ba yod min pa/ /de ni gzungs zhes bya ba yin/ /chos kun bsam gyis mi khyab ste/ /de na yod dang med pa med/ /de na 'dzin pa yod ma yin/ /de ni gzungs kyi </text></item>
<item><p>502a7</p><section>mdo sde</section><text>mtshan nyid do/ /rang bzhin gyis ni bdag med pas/ /chos rnams thams cad ltos pa med/ /gang yang bdag ni med bshad pa/ /de phyir dngos med shes par gyis/ /khams </text></item>
<item><p>502b1</p><section>mdo sde</section><text>gsum las ni 'das gyur par/ /gzungs la rab tu shes par gyis/ /chos rnams thob pa med pas ni/ /de ni gzungs zhes brjod pa yin/ /chos rnams thams cad rdo rje bzhin/</text></item>
<item><p>502b2</p><section>mdo sde</section><text>de dag la ni tha dad med/ /de ltar dngos po stong pa ste/ /de yi phyir ni dngos po med/ /chos kun g.yo ba med pa ste/ /de dag la ni bshig pa med/ /de dag la ni skye ba med/ /de yi phyir </text></item>
<item><p>502b3</p><section>mdo sde</section><text>ni bshig pa med/ /chos rnams thams cad 'jig med na/ /yang dag rjes su mthong ba ste/ /gang dag gi ni byang chub mchog /de ni cung zad rtogs pa med/ /phra rab chos kyang ma dmigs </text></item>
<item><p>502b4</p><section>mdo sde</section><text>pas/ /sangs rgyas kyi ni byang chub bshad/ /chos rnams thams cad gzung du med/ /de ni byang chub mtshan nyid do/ /gzugs nyid rang bzhin med pa'i phyir/ /gzungs la gzugs ni med </text></item>
<item><p>502b5</p><section>mdo sde</section><text>par bshad/ /gzhan du gzugs ni ma gtogs par/ /gzungs su dmigs par mi 'gyur ro/ /gzugs la ngo bo nyid med kyang / /ngo bo nyid ces bya ba yin/ /de bzhin ngo bo nyid shes </text></item>
<item><p>502b6</p><section>mdo sde</section><text>na| |gzungs ni nye bar 'byung ba yin/ /gzungs 'di bri bar bya ba ni/ /ming tsam la yang gnas pa ste/ /gzungs zhes nges par brjod pa yi/ /chos de yod pa ma yin no/ /mig la </text></item>
<item><p>502b7</p><section>mdo sde</section><text>gzungs su shes par gyis/ /de ni 'khor los bstan pa ste/ /chos rnams kyi ni ma chags pa/ /de la gzungs zhes bshad pa yin/ /de bzhin du sbyar te/ yid ni gzungs su shes par </text></item>
<item><p>503a1</p><section>mdo sde</section><text>gyis| |de ni 'khor los bstan pa ste/ /chos rnams kyi ni ma chags pa/ /gzungs so zhes ni bshad pa yin/ /'dir ni bshad pa mtha' yas pa/ /chos </text></item>
<item><p>503a2</p><section>mdo sde</section><text>rnams de ltar shes gyur na/ /ji tsam cung zad dmigs med pa/ /thams cad du ni gzungs zhes bshad/ /dmigs pa mang po mi mthong bar/ /mi gnas par ni 'chad byed de/ /chos </text></item>
<item><p>503a3</p><section>mdo sde</section><text>rnams thams cad dngos po med/ /mtshan ma med cing mtshan nyid med/ /gzungs 'dod gang zhig 'gro byed pa/ /chos rnams de ltar shes gyur cing / /chags pa med par rab 'chad </text></item>
<item><p>503a4</p><section>mdo sde</section><text>na| |gzungs ni bzhag par gyur pa yin/ /'jam dpal/ sngon byung ba 'das pa'i dus na/ de bzhin gshegs pa dgra bcom pa yang dag par rdzogs pa'i sangs rgyas/ rig pa dang </text></item>
<item><p>503a5</p><section>mdo sde</section><text>zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das chos </text></item>
<item><p>503a6</p><section>mdo sde</section><text>ta la la'i sgron ma zhes bya ba zhig byung bar gyur to/ /de'i sangs rgyas kyi zhing ni rdul dang bral ba zhes bya bar gyur te/ mnyam pa/ nyams dga' ba/ mdzes pa/ blta na sdug pa/ dag </text></item>
<item><p>503a7</p><section>mdo sde</section><text>ba| 'byor ba/ rgyas pa/ mi dang / skye bo mang pos gang bar gyur to/ /'jam dpal/ 'jig rten gyi khams de ni baiDUR+ya las grub cing gser skud mig mang ris su bris te/ mig mang </text></item>
<item><p>503b1</p><section>mdo sde</section><text>ris thams cad na'ang rin po che'i shing ljon pa me tog dang / 'bras bur ldan par gyur to/ /sa chen po de'ang ka tsa lin+di ka ltar reg na bde bar gyur to/ /'jam dpal/ sangs rgyas kyi zhing </text></item>
<item><p>503b2</p><section>mdo sde</section><text>de na dud 'gro dang / yi dwags dang / lha ma yin thams cad med par gyur to/ /'jam dpal/ sangs rgyas kyi zhing de na sems can gang dag skyes pa de dag kyang dge ba bcu'i las kyi lam </text></item>
<item><p>503b3</p><section>mdo sde</section><text>dang ldan par gyur to/ /sangs rgyas kyi zhing de'ang shin tu yongs su dag par gyur te/ rnam pa thams cad phun sum tshogs shing rnam pa thams cad yongs su rdzogs so/ /grong khyer de ni 'byung </text></item>
<item><p>503b4</p><section>mdo sde</section><text>ba med ces bya bar gyur to/ /'jam dpal/ de'i tshe na mi rnams kyi tshe'i tshad ni lo 'bum tshang bar gyur te/ mtshang bar 'ga' yang 'chi ba'i dus byed pa med do/ /'jam dpal/ grong khyer </text></item>
<item><p>503b5</p><section>mdo sde</section><text>'byung ba med ces bya ba der rgyal po rnam par rgyal ba zhes bya ba zhig byung ste/ 'jam dpal/ rgyal po rnam par rgyal ba zhes bya ba de la bu stong yod par gyur to/ /yang / 'jam dpal/ rgyal </text></item>
<item><p>503b6</p><section>mdo sde</section><text>po rnam par rgyal ba zhes bya ba bu stong dang lhan cig tu bcom ldan 'das de bzhin gshegs pa chos ta la la'i sgron mnyan thos kyi dge 'dun dang bcas pa la na bza' dang / bshos dang /</text></item>
<item><p>503b7</p><section>mdo sde</section><text>mal stan dang / na ba'i gsos sman dang / yo byad rnams kyis bsnyen bkur byas par gyur to/ /bde ba'i yo byad thams cad kyis kyang bkur sti byas par gyur/ bla mar byas par gyur/ bsti </text></item>
<item><p>504a1</p><section>mdo sde</section><text>stong byas par gyur/ rim gro byas par gyur/ mchod pa byas pa gyur to/ /'jam dpal/ de nas rgyal po rnam par rgyal ba bu stong dang lhan cig tu bcom ldan </text></item>
<item><p>504a2</p><section>mdo sde</section><text>'das de bzhin gshegs pa chos ta la la'i sgron ma la chos kyi rnam grangs 'di kun zhus par gyur to/ /de bzhin gshegs pa des kyang de'i lhag pa'i bsam pa mkhyen nas chos kyi </text></item>
<item><p>504a3</p><section>mdo sde</section><text>rnam grangs 'di bshad par gyur te/ thos ma thag tu rgyal po rnam par rgyal ba de bu stong dang lhan cig tu chos shes par gyur to/ /chos kyi rnam grangs 'di thos nas spobs pa rgyun mi </text></item>
<item><p>504a4</p><section>mdo sde</section><text>'chad pa thob par gyur to/ /'jam dpal/ de lta bas na da ltar ram/ de bzhin gshegs pa 'das kyang rung ste/ rigs kyi bu'am/ rigs kyi bu mo gang la la spobs pa rgyun mi 'chad </text></item>
<item><p>504a5</p><section>mdo sde</section><text>cing spobs pa thogs pa med pa 'di 'dod pa des/ zab pa/ chags pa med pa/ 'di 'dra ba'i gnas kyi chos la brtson par bya/ bslab par bya/ chos kyi tshig zab mo 'di lta bu gzung bar </text></item>
<item><p>504a6</p><section>mdo sde</section><text>bya'o| /kun chub par bya'o/ /kha ton du bya'o/ /chos zab mo'i rnam grangs 'di lta bu kun chub par byas nas gzhan la'ang bstan par bya'o/ /chos thams cad la ser sna med </text></item>
<item><p>504a7</p><section>mdo sde</section><text>par bya'o/ /de skad ces bka' stsal pa dang / 'jam dpal gzhon nur gyur pas bcom ldan 'das la 'di skad ces gsol to/ /ma 'ongs pa'i dus kyi sems can rnams kyi don </text></item>
<item><p>504b1</p><section>mdo sde</section><text>gyi slad du ci nas kyang ma 'ongs pa'i dus na phyi ma'i dus phyi ma'i tshe la chos kyi rnam grangs 'di slar yang spyod par 'gyur bar bcom ldan 'das kyis byin gyis brlab tu </text></item>
<item><p>504b2</p><section>mdo sde</section><text>gsol/ de nas bcom ldan 'das kyis 'jam dpal gzhon nur gyur pa'i gsol pa btab pa mkhyen nas chos kyi rnam grangs 'di byin gyis brlabs so/ /de bzhin </text></item>
<item><p>504b3</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas kyis chos kyi rnam grangs 'di byin gyis brlabs pa dang / chos la bzod pas 'dul ba dag bzod </text></item>
<item><p>504b4</p><section>mdo sde</section><text>pa thob par gyur to/ /bcom ldan 'das kyis de skad ces bka' stsal nas/ tshe dang ldan pa kun dga' bo dang / 'jam dpal gzhon nur gyur pa dang / byang chub </text></item>
<item><p>504b5</p><section>mdo sde</section><text>sems dpa' blo gros brtan pa dang / byang chub sems dpa' byams pa dang / de ma yin pa'i byang chub sems dpa' sems dpa' chen po gzhan dag dang / nyan thos </text></item>
<item><p>504b6</p><section>mdo sde</section><text>chen po de dag dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs </text></item>
<item><p>504b7</p><section>mdo sde</section><text>pa la mngon par bstod do/ /'phags pa dpa' bar 'gro ba'i ting nge 'dzin ces bya ba theg pa chen po'i mdo rdzogs so// //rgya gar gyi mkhan </text></item>
<item><p>505a1</p><section>mdo sde</section><text>po shAkya pra b+ha dang / zhus chen gyi lo tsA ba ban+de rat+na rak+Shi tas bsgyur cing zhus te gtan la phab pa/ skad gsar bcad kyis kyang </text></item>
<item><p>505a2</p><section>mdo sde</section><text>bcos lags so// dge'o mang+ga lam //</text></item>
</list>