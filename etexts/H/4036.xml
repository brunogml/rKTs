<list>
<item><p>1a1</p><section>'dul ba</section><text>'dul ba tha pa bzhugs so//</text></item>
<item><p>1b1</p><section>'dul ba</section><text>@##/ /rgya gar skad du/ bi na ya k+Shu dra ka bstu/ bod skad du/ 'dul ba phran tshegs kyi</text></item>
<item><p>1b2</p><section>'dul ba</section><text>gzhi| bam po dang po/ thams cad mkhyen pa la phyag 'tshal lo/ /phran tshegs kyi gzhi'i sdom ni/</text></item>
<item><p>1b3</p><section>'dul ba</section><text>so phag chan pa chos gos dang / /shing tshad dang ni gnas brtan lus/ /rgyus pa 'gyod pa 'byung ba nyid//</text></item>
<item><p>1b4</p><section>'dul ba</section><text>phran tshegs gzhir ni yang dag bshad/ /bsdus pa'i sdom ni/ so phag sen mo bcos pa dang / /lhung</text></item>
<item><p>2a1</p><section>'dul ba</section><text>bzed yan lag me long skyes/ /lam phran chu tshags mon sran sde'u/ /rkang pa bkru dang gos mdud do/ /sdom ni/ so phag dang ni sa dkar dang / /nya phyis dri yi lag ris dang / /ka ba dang ni skud pa gnyis/ /lag rgyan dang ni sor gdub</text></item>
<item><p>2a2</p><section>'dul ba</section><text>rgya| |sangs rgyas bcom ldan 'das yangs pa can na spre'u rdzing gi 'gram/ khang pa brtsegs pa'i gnas na bzhugs so/ /drug</text></item>
<item><p>2a3</p><section>'dul ba</section><text>sde nyid rnams snga dro sham thabs dang / chos gos bgos/ lhung bzed thogs te yangs pa can du bsod snyoms kyi phyir zhugs</text></item>
<item><p>2a4</p><section>'dul ba</section><text>pa dang / yangs pa can gyi bar dang / khang pa brtsegs pa'i bar gyi bar skabs de na/ yangs pa can gyi li tsa byi rnams kyi skyed</text></item>
<item><p>2b1</p><section>'dul ba</section><text>mos tshal me tog dang / 'bras bu dang / chu phun sum tshogs pa/ bya sna tshogs skad 'byin pa dga' ba'i tshal dang 'dra ba de dag na de dag gi rtsal ba</text></item>
<item><p>2b2</p><section>'dul ba</section><text>dang / gar dang / glu dang / rol mo'i sgra'i cha byad sna tshogs dag dang / khrus kyi yo byad sna tshogs dag kyang bzhag pa dang / drug sde rnams kyis smras</text></item>
<item><p>2b3</p><section>'dul ba</section><text>pa| dga' bo nye dga' bo/ yangs pa can gyi li tsa byi 'di dag dang / skyed mos tshal gyi dga' ba ni/ bcom ldan 'das kyis sum cu rtsa gsum pa'i lha</text></item>
<item><p>2b4</p><section>'dul ba</section><text>rnams dper mdzad na/ re zhig de dag gi skyed mos tshal ci 'dra ba blta'o/ /zhes de rnams glod nas de dag gi skyed mos tshal du zhugs so/ /de dag gis</text></item>
<item><p>2b5</p><section>'dul ba</section><text>de na rtsal ba'i yo byad mda' bo che dang / drang ba dang / 'phang rdo sna tshogs dang / gar dang / glu dang / rol mo'i sgra'i cha byad sna tshogs dang / pi wang dang</text></item>
<item><p>2b6</p><section>'dul ba</section><text>gling bu dang / rdza rnga dang / 'khar rnga dang / skad snyan la sogs pa sna tshogs dang / khrus kyi yo byad so phag dang / bkru ba'i phye ma dang / mgo bkru ba skyu ru</text></item>
<item><p>3a1</p><section>'dul ba</section><text>ra sna tshogs mthong ba dang / de rnams kyis phan tshun smras pa/ dga' bo nye dga' bo/ yo byad phun sum tshogs pa rnam pa du ma 'di dag</text></item>
<item><p>3a2</p><section>'dul ba</section><text>yod na/ ci/ re zhig brtsal bar bya'am/ 'on te gar bya'am/ glu blang ngam/ rol mo'i sgra bya'am/ khrus bya/ kha cig gis smras pa/ bdag cag bkrus nas</text></item>
<item><p>3a3</p><section>'dul ba</section><text>ring zhig lon gyi/ je khrus bya'o/ /zhes de dag glod nas so phag dag gis drud cing drung nas khrus bya bar brtsams pa dang / bzo'i gnas dang / las kyi gnas</text></item>
<item><p>3a4</p><section>'dul ba</section><text>de dag la mkhas pas/ khrus la zhugs pa de rnams kyi sgra yid du 'ong ba 'di lta ste/ sil snyan yan lag lnga pa skyes bu mkhas pas legs par dkrol ba'i</text></item>
<item><p>3a5</p><section>'dul ba</section><text>sgra lta bu byung ngo / /skye bo'i tshogs phal po che lam de nas 'gro bas/ sgra de thos pa dang / de rnams rna ba byo ste yud tsam bsdad nas smras pa/ shes ldan dag /yangs</text></item>
<item><p>3a6</p><section>'dul ba</section><text>pa can gyi li tsa byi rnams kyi skyed mos tshal na/ gar mkhan rnams gar byed pa bltar 'dong ngam/ de ltar bya'o/ /zhes ltad mo la yid 'dun pa de dag myur bar</text></item>
<item><p>3b1</p><section>'dul ba</section><text>chas te skyed mos tshal du dong nas de dag nang du zhugs pa dang / drug sde rnams kyang phyir byung ngo / /de dag gis de rnams la smras pa/ 'phags pa dag /phyogs gang na gar mkhan rnams gar bgyid/ de</text></item>
<item><p>3b2</p><section>'dul ba</section><text>rnams kyis smras pa/ bkren pa khyod kyis bye brag mi phyed de/ gar mkhan gar byed pa la sgra 'di lta bu 'byung ngam/ 'phags pa dag /'o na 'di su'i sgra lags/ shes ldan dag /kho bo cag lus drud nas</text></item>
<item><p>3b3</p><section>'dul ba</section><text>khrus byas pa yin no/ /'phags pa dag /ci/ dge sbyong khyed 'dod pa'i yon tan gyis gzir tam/ bkren pa/ khyed kyi mgrin pa rdog pas mnan la dge sbyong kho bo cag 'dod pa'i yon tan gyis gzir to/ /</text></item>
<item><p>3b4</p><section>'dul ba</section><text>khyed kho bo cag gi rjes su ston pa yin nam ci/ ma smra bar dengs/ khyed la gnod pa byas sa re zhes de rnams kyis de dag bsdigs pa dang / spa gong nas dong ste yangs pa can du zhugs nas lam po che dang /</text></item>
<item><p>3b5</p><section>'dul ba</section><text>srang dang / bzhi mdo dang / sum mdo dag tu 'phya bar brtsams so/ /dge slong rnams kyis skabs de thos nas bcom ldan 'das la gsol pa dang / bcom ldan 'das kyis dgongs pa/ nyes dmigs gang</text></item>
<item><p>3b6</p><section>'dul ba</section><text>cung zad byung ba ni/ dge slong rnams so phag dag gis lus drud de khrus byed pa las gyur gyi/ de lta bas na/ dge slong gis so phag gis lus drud de khrus mi bya'o/ /'drud na/ 'gal tshabs can du 'gyur</text></item>
<item><p>3b7</p><section>'dul ba</section><text>ro| |bcom ldan 'das kyis dge slong gis so phag gis lus de khrus mi bya'o/ /zhes bka' stsal pa dang / dge slong dag rkang pa ser ga byung zhing dri ma dang bcas bzhin bsod snyoms la 'jug pa de dag bram</text></item>
<item><p>4a1</p><section>'dul ba</section><text>ze dang / khyim bdag rnams kyis mthong nas smras pa/ 'phags pa dag /khyed zhabs ser ga byung zhing dri ma dang bcas na/ ci ste dri ma sbyang bar mi bgyi/ de rnams kyis</text></item>
<item><p>4a2</p><section>'dul ba</section><text>smras pa/ bzhin bzang dag /bcom ldan 'das kyis ma gnang ngo / /ci 'phags pa/ khyed dri ma'i 'dam bcangs pas dag par 'gyur ram/ de rnams cang mi smra bar 'dug ste bsod snyoms la rgyus</text></item>
<item><p>4a3</p><section>'dul ba</section><text>nas gtsug lag khang du dong ba dang / skabs de dge slong rnams kyis bcom ldan 'das la rgyas par gsol to/ /bcom ldan 'das kyis bka' stsal pa/ dge slong dag /de ltar na/ snga ma ni/</text></item>
<item><p>4a4</p><section>'dul ba</section><text>bcas pa'o/ /'di ni/ gnang ba yin te/ de lta bas na/ dge slong gis rkang pa so phag gis drud par gnang ngo / /lus gzhan ni/ ma yin te/ 'drud na/ 'gal tshabs can du 'gyur ro/ /bcom</text></item>
<item><p>4a5</p><section>'dul ba</section><text>ldan 'das yangs pa can na spre'u rdzing gi 'gram khang pa brtsegs pa na bzhugs so/ /dge slong rnams snga dro sham thabs dang / chos gos bgo sa/ lhung bzed thogs te yangs pa can du bsod snyoms</text></item>
<item><p>4a6</p><section>'dul ba</section><text>kyi phyir zhugs pa dang / de rnams kyis bram ze zhig sa dkar gyis so ris gsum byugs nas slong mo la rgyu zhing de'i bslangs pa yang mang du rnyed par mthong ngo / /drug sde rnams kyis smras pa/</text></item>
<item><p>4a7</p><section>'dul ba</section><text>dga' bo nye dga' bo/ thabs 'di ni/ bzang po zhig ste/ bdag cag kyang de ltar bya'o/ /zhes de rnams phyi de nyin sa dkar gyis so ris gsum byugs nas bsod snyoms la zhugs pa ma dad pa</text></item>
<item><p>4b1</p><section>'dul ba</section><text>rnams kyis mthong nas 'phya zhing / gus par smra'o/ /gus par smra'o/ /zhes smras pa dang / drug sde rnams kyis smras pa/ bkren pa/ khyed kyis gus par smra bar bya ba gang dag yin pa dang / phyag bya ba gang</text></item>
<item><p>4b2</p><section>'dul ba</section><text>dag yin pa 'di yang mi shes sam/ de dag gis smras pa/ 'di la ci zhig 'tshal bar bgyi/ bram ze rgan pa rgan pa rnams ni/ gus par smra bar bya ba yin la/ dge slong rnams ni/ phyag bya ba yin na/</text></item>
<item><p>4b3</p><section>'dul ba</section><text>de ci'i phyir khyed dge slong rnams la gus par smra ba byed kyi/ phyag ma yin/ 'phags pa/ bdag cag gis khyed bram ze lags par 'tshal gyi/ dge slong du ni/ ma lags so/ /de lta lags pas</text></item>
<item><p>4b4</p><section>'dul ba</section><text>bdag cag gis ma 'tshal gyi/ bzod par gsol lo/ /zhes byas pa dang / de dag cang mi smra bar 'dug go /skabs de/ dge slong rnams kyis thos nas bcom ldan 'das la gsol ba dang / bcom</text></item>
<item><p>4b5</p><section>'dul ba</section><text>ldan 'das kyi dgongs pa/ nyes dmigs gang cung zad ci byung ba ni/ dge slong rnams so ris gsum 'dri ba las gyur gyi/ de lta bas na/ dge slong gis so ris gsum 'dri bar mi bya'o/ /dge slong</text></item>
<item><p>4b6</p><section>'dul ba</section><text>so ris gsum 'dri na/ 'gal tshabs can du 'gyur ro/ /bcom ldan 'das kyis dge slong gis so ris gsum mi byug go /zhes bka' stsal pa dang / dge slong dag sman pas bsgo yang lus sas mi</text></item>
<item><p>4b7</p><section>'dul ba</section><text>skud pa'i skabs de/ dge slong rnams kyis bcom ldan 'das la gsol to/ /bcom ldan 'das kyis bka' stsal pa/ dge slong dag /de ltar na/ snga ma ni/ bcas pa'o/ /'di ni/ gnang ba yin te/</text></item>
<item><p>5a1</p><section>'dul ba</section><text>de lta bas na/ sman pas bsgo ba ni/ ma gtogs so/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na</text></item>
<item><p>5a2</p><section>'dul ba</section><text>bzhugs so/ /drug sde rnams snga dro sham thabs dang chos gos bgos/ lhung bzed thogs te mnyan yod du bsod snyoms kyi phyir zhugs pa na/ de rnams kyis bram ze g+hi wang gi thig le byas pa</text></item>
<item><p>5a3</p><section>'dul ba</section><text>zhig skye bo phal po che'i tshogs kyis bskor cing ston mo'i bsngags pa brjod pa mthong ba dang / de rnams kyis smras pa/ dga' bo nye dga' bo/ thabs 'di ni/ bzang po zhig ste/ bdag cag kyang</text></item>
<item><p>5a4</p><section>'dul ba</section><text>'di ltar bya'o/ /legs kyi/ de ltar bya'o/ /zhes de rnams phyi de nyin g+hi wang gi thig le dag gis bdag nyid brgyan pa dag byas nas bsod snyoms la zhugs pa dang / bram ze dang / khyim bdag</text></item>
<item><p>5a5</p><section>'dul ba</section><text>dag gi mthong nas 'phya zhing gus par smra'o/ /gus par smra'o/ /zhes smras pa dang / drug sde rnams kyis smras pa/ bkren pa khyed kyis gus par smra bar bya ba gang dag yin pa dang / phyag bya ba gang</text></item>
<item><p>5a6</p><section>'dul ba</section><text>dag yin pa 'di yang mi shes sam/ de dag gis smras pa/ 'di la ci zhig 'tshal bar bgyi/ bram ze rgan pa rgan pa rnams ni/ gus par smra bar bya ba yin la/ dge slong rnams ni/ phyag bya ba</text></item>
<item><p>5a7</p><section>'dul ba</section><text>yin na/ de ci'i phyir khyed dge slong rnams la gus par smra ba byed kyi/ phyag ma yin/ 'phags pa dag /bdag cag gis khyed bram ze lags par 'tshal gyi/ dge slong du ni ma lags so/ /de'i</text></item>
<item><p>5b1</p><section>'dul ba</section><text>slad du bdag cag mi 'tshal gyi/ bzod par gsol lo/ /zhes byas pa dang / de dag cang mi smra bar 'dug go/ skabs de/ dge slong rnams kyis bcom ldan 'das la gsol pa dang / bcom ldan 'das</text></item>
<item><p>5b2</p><section>'dul ba</section><text>kyis dgongs pa/ nyes dmigs gang cung zad ci byung ba ni/ dge slong dag g+hi wang gi thig le dag gis bdag nyid brgyan pa las gyur gyi/ de lta bas na/ dge slong gis g+hi wang gi thig le dag gis</text></item>
<item><p>5b3</p><section>'dul ba</section><text>brgyan par mi bya'o/ /brgyan na/ 'gal tshabs can du 'gyur ro/ /bcom ldan 'das kyis/ dge slong gis g+hi wang gi thig le dag gis bdag nyid brgyan par mi bya'o/ /zhes bka' stsal pa dang / dge</text></item>
<item><p>5b4</p><section>'dul ba</section><text>slong zhig 'phral bar rma byung ba de sman pa'i drung du song nas bzhin bzang / bdag la sman ston cig /'phags pa/ rma'i than kor g+hi wang gis bskus shig dang / khyod 'tsho bar 'gyur ro/ /des</text></item>
<item><p>5b5</p><section>'dul ba</section><text>smras pa/ bcom ldan 'das kyis ma gnang ngo / /'phags pa/ khyod kyi ston pa ni/ thugs rje can yin pas gnang bar 'gyur ro/ /skabs de/ dge slong rnams kyis bcom ldan 'das la gsol pa dang /</text></item>
<item><p>5b6</p><section>'dul ba</section><text>bcom ldan 'das kyis bka' stsal pa/ de lta bas na/ dge slong dag /sman pas bsgo ba ni/ ma gtogs so/ /bcom ldan 'das kyis dge slong gis so phag gis lus drud par mi bya'o/ /zhes bka'</text></item>
<item><p>5b7</p><section>'dul ba</section><text>stsal pa dang / dge slong rnams nya phyis kyis 'drud par byed do/ /bcom ldan 'das kyis bka' stsal pa/ nya phyis kyis drud bar mi bya'o/ /'drud na/ 'gal tshabs can du 'gyur ro/ /sangs rgyas bcom</text></item>
<item><p>6a1</p><section>'dul ba</section><text>ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /drug sde rnams dris byugs te gzhon nu rnams kyi nang du dong nas</text></item>
<item><p>6a2</p><section>'dul ba</section><text>smras pa/ gzhon nu dag /nged kyi dri ji lta snoms shig /de dag gis smras pa/ gnas brtan/ ci/ khyed dris byugs sam/ byugs so/ /gnas brtan/ khyed dris byug tu rung ngam/ rung yang rung / mi</text></item>
<item><p>6a3</p><section>'dul ba</section><text>rung yang rung ste/ nged kyis ni/ byugs so/ /de dag 'phya smod kha zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis dgongs pa/ nyes dmigs</text></item>
<item><p>6a4</p><section>'dul ba</section><text>gang cung zad ci byung ba ni/ dris nyug pa las gyur gyi/ de lta bas na/ dge slong rnams kyis dris byug par mi bya'o/ /nyug na/ 'gal tshabs can du 'gyur ro/ /bcom ldan 'das kyis dge slong rnams</text></item>
<item><p>6a5</p><section>'dul ba</section><text>kyis dri byug par mi bya'o/ /zhes bka' stsal pa dang / dge slong nad pa zhig sman pa'i drung du song ste bzhin bzang / bdag la sman ston cig /des smras pa/ 'phags pa/ dris byugs na/ khyod 'tsho</text></item>
<item><p>6a6</p><section>'dul ba</section><text>bar 'gyur ro/ /bzhin bzang / ci/ kho bo 'dod pa spyod dam/ 'phags pa/ khyod kyi sman ni/ 'di yin te/ gzhan gyis 'tsho bar mi nus so/ /skabs de/ dge slong rnams kyis bcom ldan 'das la</text></item>
<item><p>6a7</p><section>'dul ba</section><text>gsol pa dang / bcom ldan 'das kyis bka' stsal pa/ de lta bas na/ gnang gi /sman pa'i lung gis dri bcang bar bya'o/ /dge slong dag /dris byugs nas dge 'dun gyi nang na 'dug cing / bram</text></item>
<item><p>6b1</p><section>'dul ba</section><text>ze dang / khyim bdag 'ongs shing lhags pa rnams la chos ston par byed/ bram ze dang / khyim bdag gi khyim rnams su yang 'gro bar byed pa'i skabs de/ dge slong rnams kyis bcom ldan 'das la</text></item>
<item><p>6b2</p><section>'dul ba</section><text>gsol pa dang / bcom ldan 'das kyis bka' stsal pa/ ngas dge slong dri 'chang ba'i kun tu spyad pa'i chos bca' bar bya ste/ dge slong dri 'chang bas dris byugs nas dge 'dun gyi nang du 'dug par mi bya/</text></item>
<item><p>6b3</p><section>'dul ba</section><text>bram ze dang / khyim bdag 'ongs shing lhags pa rnams la chos bstan par mi bya/ bram ze dang / khyim bdag gi khyim rnams su 'gro bar mi bya'i/ nam sos par gyur pa de'i tshe khrus byas nas dri ma med</text></item>
<item><p>6b4</p><section>'dul ba</section><text>par gyur ba dang dge 'dun gyi nang du 'dug par bya/ bram ze dang / khyim bdag 'ongs shing lhags pa rnams la chos bstan par bya/ bram ze dang / khyim bdag gi khyim rnams su 'gro bar bya'o/ /dge slong</text></item>
<item><p>6b5</p><section>'dul ba</section><text>dri 'chang bas kun tu spyad pa'i chos ji ltar bcas pa bzhin yang dag par blangs te mi 'dug na/ 'gal tshabs can du 'gyur ro/ /bram ze dang / khyim bdag dad pa can dag dge slong rnams la dri 'bul ba</text></item>
<item><p>6b6</p><section>'dul ba</section><text>na/ dge slong rnams 'gyod nas mi len pa dang / de dag gis smras pa/ 'phags pa dag /gang gi tshe sangs rgyas bcom ldan 'das 'jig rten du byung bar ma gyur pa de'i tshe na/ mu stegs can rnams yon</text></item>
<item><p>6b7</p><section>'dul ba</section><text>gnas lags/ da ni/ bcom ldan 'das 'jig rten du byung bas/ da ltar khyed yon gnas lags na/ gal te khyod kyis ma bzhes na/ ci/ bdag cag 'jig rten 'di nas 'jig rten pha rol tu dge</text></item>
<item><p>7a1</p><section>'dul ba</section><text>ba'i lam rgyags ma mchis par mchi'am/ bdag cag la thugs brtse ba'i slad du bzhes shig /de dag gis smras pa/ bcom ldan 'das la zhu'o/ /skabs de/</text></item>
<item><p>7a2</p><section>'dul ba</section><text>dge slong rnams kyis bcom ldan la gsol pa dang / bcom ldan 'das kyis bka' stsal pa/ blang bar bya'o/ /dge slong rnams kyis blangs nas de dag nyid kyi mdun du bor ba dang / de dag gis smras</text></item>
<item><p>7a3</p><section>'dul ba</section><text>pa/ 'phags pa dag /bdag cag gis rin thang bzhin du nyo nyo na/ khyed kyis blangs te dor ram/ skabs de/ dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>7a4</p><section>'dul ba</section><text>bka' stsal pa/ blangs nas dor bar mi bya'i/ 'on kyang de bzhin gshegs pa'i mchod rten la dri'i lag ris byug par bya'o/ /zhes bka' stsal pa dang / dge slong rnams kyis blangs nas dbu</text></item>
<item><p>7a5</p><section>'dul ba</section><text>skra dang / sen mo'i mchod rten dag la dri'i lag ris nyug go /de dag gis smras pa/ 'phags pa dag /ci/ bdag cag gis mchod rten ma mthong ngam/ bdag cag gis ni/ khyed kho na la phul</text></item>
<item><p>7a6</p><section>'dul ba</section><text>te/ dbu skra dang / sen mo'i mchod rten dag la ni/ sngar phul lags so/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ blangs</text></item>
<item><p>7a7</p><section>'dul ba</section><text>nas gnas khang la byug par bya'o/ /de rnams kyis gnas khang gi sgo la byugs pa dang / de dag dri gtsang khang yin no/ /snyam nas phyag 'tshal bar byed pa'i skabs de/ dge slong rnams kyis</text></item>
<item><p>7b1</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ nang du byug par bya'o/ /dge slong rnams kyis drang thad du byugs pa dang / nyes dmigs de nyid du gyur nas bcom ldan</text></item>
<item><p>7b2</p><section>'dul ba</section><text>'das kyis bka' stsal pa/ sngas dang nye ba'am/ rkang pa dang nye bar byug par bya zhing / dri zhim po thams cad mig la phan pas dus dus su bsnam par bya ste/ 'di la 'gyod par mi bya'o/ /sangs rgyas</text></item>
<item><p>7b3</p><section>'dul ba</section><text>bcom ldan 'das chu srin byis pa gsod kyi ri la 'jigs 'jigs lta'i tshal ri dwags kyi nags na bzhugs so/ /ji tsam na rgyal bu gzhon nu rtogs byed kyis khang bzang pad+ma ris byed du bcug nas bcom</text></item>
<item><p>7b4</p><section>'dul ba</section><text>ldan 'das nyan thos kyi dge 'dun dang bcas pa gdugs tshod la spyan drangs te bcom ldan 'das khang bzang pad+ma'i ris su dge slong gi dge 'dun gyi gung la gdan bsham pa la bzhugs so/ /nye dga'</text></item>
<item><p>7b5</p><section>'dul ba</section><text>bo zan za ba'i tshe lag pas ka ba la bsnun pa dang / khang bzang pad+ma ris g.yos par gyur to/ /'brim mkhan rnams kyis smras pa/ 'phags pa/ rgyal bu rtogs byed kyis khang bzang pad+ma ris tshon brgya rtsa</text></item>
<item><p>7b6</p><section>'dul ba</section><text>gcig gis bkra bar byas pa/ khyed kyis gzhig gam ci/ nye dga' bos smras pa/ bkren pa/ rtogs byed 'di la lhag par chags pas dus byas nas gar skye gtol med do/ /khyed kyang 'di la lhag par</text></item>
<item><p>7b7</p><section>'dul ba</section><text>chags pas dus byas nas yi dwags wa ba can rnams kyi nang du skye bar 'gyur ro/ /de dag kha zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyi</text></item>
<item><p>8a1</p><section>'dul ba</section><text>dgongs pa nyes dmigs gang cung zad byung ba ni/ dge slong dag ka ba la lag pas bsnun pa las gyur gyi/ de lta bas na/ dge slong gis lag pas ka ba la bsnun par mi</text></item>
<item><p>8a2</p><section>'dul ba</section><text>bya'o/ /bsnun na/ 'gal tshabs can du 'gyur ro/ /bcom ldan 'das kyis dge slong gis ka ba la lag pas bsnun par mi bya zhes bka' stsal pa dang / drug sde rnams khu tshur dang / gru mo dang / phrag</text></item>
<item><p>8a3</p><section>'dul ba</section><text>pa dang / mgo dang / rtsib logs dang / rgyab dang / rked pa dang / brla dang / pus mo dang / byin pa dang / rkang pa dang / dbyug pa dang / bong ba dang / gzhan gyis bsnun par byed pa nyes dmigs de</text></item>
<item><p>8a4</p><section>'dul ba</section><text>nyid du gyur nas bcom ldan 'das kyis bka' stsal pa/ gang gis kyang bsnun par mi bya'o/ /drug sde rnams rtsig pa dang / sa dang / gzhan la snun par byed pa dang / bcom ldan 'das kyis bka'</text></item>
<item><p>8a5</p><section>'dul ba</section><text>stsal pa/ gzhan la yang gang dag gis bsnun par mi bya'o/ /snun na/ 'gal tshabs can du 'gyur ro/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin</text></item>
<item><p>8a6</p><section>'dul ba</section><text>gyi kun dga' ra ba na bzhugs so/ /drug sde rnams snga dro mnyan yod du bsod snyoms kyi phyir zhugs pa dang / de rnams kyis bram ze zhig tshangs pa'i skud pa thogs te slong mo la rgyu zhing / des bza' ba</text></item>
<item><p>8a7</p><section>'dul ba</section><text>dang / bca' ba yang mang du rnyed pa mthong nas drug sde rnams kyis smras pa/ dga' bo nye dga' bo/ thabs 'di ni/ bzang po zhig ste/ bdag cag kyang de lta bu bya'o/ /zhes de dag phyi de nyin tshangs pa'i</text></item>
<item><p>8b1</p><section>'dul ba</section><text>skud pa thogs te bsod snyoms la zhugs pa ma dad pa rnams kyis mthong nas/ 'phya zhing gus par smra'o/ /gus par smra'o/ /zhes smras pa dang / drug sde rnams kyis smras pa/ bkren pa/ khyed kyis gus</text></item>
<item><p>8b2</p><section>'dul ba</section><text>par smra bar bya ba gang dag yin pa dang / phyag bya ba gang dag yin pa 'di yang mi shes sam/ de dag gis smras pa/ 'di la ci zhig 'tshal bar bgyi/ bram ze rgan pa rgan pa rnams ni/ gus par smra bar bya</text></item>
<item><p>8b3</p><section>'dul ba</section><text>ba yin la/ dge slong rnams ni/ phyag bya ba yin na/ de ci'i phyir khyed dge slong rnams la gus par smra bar byed kyi/ phyag ma yin/ 'phags pa dag /bdag cag gis khyed bram ze lags par 'tshal gyi/</text></item>
<item><p>8b4</p><section>'dul ba</section><text>dge slong du ni ma lags so/ /de lta lags pas bdag cag gis ma 'tshal gyi/ bzod par gsol lo/ /zhes byas pa dang / de dag cang mi smra bar 'dug go /skabs de/ dge slong rnams kyis thos nas bcom</text></item>
<item><p>8b5</p><section>'dul ba</section><text>ldan 'das la gsol pa dang / bcom ldan 'das kyis dgongs pa/ nyes dmigs gang cung zad ci byung ba ni/ dge slong rnams tshangs pa'i skud pa thogs pa las gyur gyi/ de lta bas na/ dge slong</text></item>
<item><p>8b6</p><section>'dul ba</section><text>gis tshangs pa'i skud pa gdags par mi bya'o/ /'dogs na/ 'gal tshabs can du 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi</text></item>
<item><p>8b7</p><section>'dul ba</section><text>kun dga' ra ba na bzhugs so/ /drug sde rnams snga dro sham thabs dang chos gos bgos/ lhung bzed thogs te mnyan yod du bsod snyoms kyi phyir zhugs pa na/ de dag gis bram ze dri dang / me tog</text></item>
<item><p>9a1</p><section>'dul ba</section><text>gis brgyan pa tshon sna lnga pa'i skud pas lag pa bcings pa zhig dus ston zos nas dbang po tshim ste khyim nas byung ba mthong ba dang / de dag gis smras pa/ dga' bo nye dga' bo/</text></item>
<item><p>9a2</p><section>'dul ba</section><text>thabs 'di ni/ bzang po zhig ste/ bdag cag kyang 'di bzhin bya'o/ /zhes de dag phyi de nyin tshon sna lnga pa'i skud pas lag pa bcings nas bsod snyoms la zhugs pa bram ze dang / khyim bdag rnams</text></item>
<item><p>9a3</p><section>'dul ba</section><text>kyis mthong nas 'phya zhing / gus par smra'o/ /gus par smra'o/ /zhes smras pa dang / drug sde rnams kyi smras pa/ bkren pa/ khyed kyis gus par smra bar bya ba gang dag yin pa dang / phyag bya ba gang dag</text></item>
<item><p>9a4</p><section>'dul ba</section><text>yin pa 'di yang mi shes sam/ de dag gis smras pa/ 'di la ci zhig 'tshal bar bgyi/ bram ze rgan pa rgan pa rnams ni/ gus par smra bar bya ba yin la/ dge slong rnams ni/ phyag bya ba yin</text></item>
<item><p>9a5</p><section>'dul ba</section><text>na/ de ci'i phyir khyed dge slong rnams la gus par smra ba byed kyi/ phyag ma yin/ 'phags pa dag /bdag cag gis khyed bram ze lags par 'tshal gyi/ dge slong du ni ma lags so/ /de lta lags</text></item>
<item><p>9a6</p><section>'dul ba</section><text>pas bdag cag gis ma 'tshal gyi/ bzod par gsol lo/ /zhes byas pa dang / de dag cang mi smra bar 'dug go /skabs de/ dge slong rnams kyis thos nas bcom ldan 'das la gsol pa dang /</text></item>
<item><p>9a7</p><section>'dul ba</section><text>bcom ldan 'das kyis dgongs pa/ nyes dmigs gang cung zad ci byung ba ni/ dge slong rnams tshon sna lnga pa'i skud pas lag pa 'ching ba las gyur gyi/ de lta bas na/ dge slong gis tshon sna lnga pa'i</text></item>
<item><p>9b1</p><section>'dul ba</section><text>skud pas lag pa bcing bar mi bya'o/ /'ching na/ 'gal chabs can du 'gyur ro/ /bcom ldan 'das kyis dge slong tshon sna lnga pa'i skud pas lag pa bcing bar mi bya'o/ /zhes bka' stsal pa dang /</text></item>
<item><p>9b2</p><section>'dul ba</section><text>dge slong nad pa gzhan zhig sman pa'i drung du song ste bzhin bzang / kho bo la nad 'di lta bu byung na/ sman ston cig ces byas pa dang / des smras pa/ 'phags pa/ skud pa la gsang sngags dag gis bzlas</text></item>
<item><p>9b3</p><section>'dul ba</section><text>brjod byas te lag pa la bcings na/ khyod 'tsho bar 'gyur ro/ /des smras pa/ bzhin bzang / bcom ldan 'das kyis ma gnang ngo / /'phags pa/ khyod kyi ston pa ni/ thugs rje can yin pas/ gnang bar</text></item>
<item><p>9b4</p><section>'dul ba</section><text>'gyur ro/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ sman pa'i lung gis skud pa bcing bar bya'o/ /</text></item>
<item><p>9b5</p><section>'dul ba</section><text>bcom ldan 'das kyis sman pa'i lung gis skud pa bcing bar bya'o/ /zhes bka' stsal pa dang / dge slong rnams lag pa g.yas pa'i rtse mo la 'ching ste nyes dmigs de nyid du gyur nas bcom ldan 'das</text></item>
<item><p>9b6</p><section>'dul ba</section><text>kyis bka' stsal pa/ dge slong dag lag pa g.yas pa'i rtse mo la bcing bar mi bya'o/ /de rnams lag pa g.yas pa'i dpung pa la 'ching ste nyes dmigs de nyid du gyur nas bcom ldan 'das kyis</text></item>
<item><p>9b7</p><section>'dul ba</section><text>bka' stsal pa/ lag pa g.yas pa'i dpung pa la bcing bar mi bya'o/ /de rnams lag pa g.yon pa'i rtse mo la 'ching ste nyes dmigs de nyid du gyur nas bcom ldan 'das kyis bka' stsal pa/ lag pa</text></item>
<item><p>10a1</p><section>'dul ba</section><text>g.yon pa'i rtse mo la bcing bar mi bya'i/ 'on kyang lag pa g.yon pa'i dpung pa la bcing bar bya'o/ /dge slong rnams nad sos par gyur nas skud pa bab bab tu 'dor ba</text></item>
<item><p>10a2</p><section>'dul ba</section><text>mi ma yin pa rnams 'phya ste/ 'phags pa dag /nged kyis sos par byas na/ da ma gus par byed pa lta/ skabs de/ dge slong rnams kyis bcom ldan 'das la gsol pa dang / bcom ldan 'das</text></item>
<item><p>10a3</p><section>'dul ba</section><text>kyis bka' stsal pa/ bab bab tu dor bar mi bya ste/ gal te nad ma byang na/ chos gos kyi mtha'am/ rgya cang la bcing bar bya'o/ /'on te thams cad kyi thams cad du sos par gyur na/ ka ba'i</text></item>
<item><p>10a4</p><section>'dul ba</section><text>ser ga'am/ rtsig pa'i gseb tu gzhug par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /drug sde rnams</text></item>
<item><p>10a5</p><section>'dul ba</section><text>snga dro sham thabs dang chos gos bgos/ lhung bzed thogs te mnyan yod du bsod snyoms kyi phyir zhugs pa na bram ze dang / khyim bdag rnams kyi rgyan slo ma'i nang du bzhag pa drug sde rnams kyis</text></item>
<item><p>10a6</p><section>'dul ba</section><text>rkang rgyan dang / lag rgyan dag thogs nas smras pa/ dga' bo nye dga' bo/ ji ltar mdzes sam/ bram ze dang / khyim bdag gis smras pa/ 'phags pa/ khyed mgo ni/ byi/ mchan khung ni/</text></item>
<item><p>10a7</p><section>'dul ba</section><text>spun na/ 'di la lus mdzes pa ci zhig yod/ gdon mi za bar dge sbyong khyod 'dod pa'i yon tan dag gis gzir bar gyur to/ /zhes byas pa dang / de rnams cang mi smra bar 'dug go /skabs de/</text></item>
<item><p>10b1</p><section>'dul ba</section><text>dge slong rnams kyis thos nas bcom ldan 'das la gsol pa dang / bcom ldan 'das kyis dgongs pa/ nyes dmigs gang cung zad ci byung ba ni/ dge slong rnams lag rgyan dang / rkang rgyan dag</text></item>
<item><p>10b2</p><section>'dul ba</section><text>gis bdag nyid brgyan pa las gyur gyi/ de lta bas na/ dge slong gis lag rgyan dang / rkang rgyan gyis bdag nyid brgyan par mi bya'o/ /brgyan na/ 'gal tshabs can du 'gyur ro/ /sangs rgyas bcom</text></item>
<item><p>10b3</p><section>'dul ba</section><text>ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /gtsug lag khang du ma byin par len pa rnams kyis/ dge 'dun gyi mdzod dang / gang</text></item>
<item><p>10b4</p><section>'dul ba</section><text>zag gi gnas khang dag nas brkus so/ /dge slong gzhan dag cig gi yang stor na/ bdag cag gi stor nas ji tsam lon pa ma tshor ro/ /skabs de/ dge slong rnams kyis bcom ldan 'das la gsol</text></item>
<item><p>10b5</p><section>'dul ba</section><text>pa dang / bcom ldan 'das kyis bka' stsal pa/ de lta bas na/ gnang gi /rgya bcang bar bya'o/ /bcom ldan 'das kyis rgya bcang bar bya'o/ /zhes bka' stsal pa dang / drug sde rnams kyis gser</text></item>
<item><p>10b6</p><section>'dul ba</section><text>dang / dngul dang / bai DUR+Ya dang / shel las byas pa dang / sor gdub rgya rgyan sna tshogs kyis brgyan pa dag bcangs so/ /de nas bram ze dang / khyim bdag dag gis mthong nas lag pa brkyang ste smras</text></item>
<item><p>10b7</p><section>'dul ba</section><text>pa/ bzhin bzang / nad med cig /nad med cig /de dag gis smras pa/ 'phags pa/ 'di ci lags/ bzhin bzang / bcom ldan 'das kyis rgya gnang ngo / /de dag 'phya smod kha zer zhing / dge sbyong</text></item>
<item><p>11a1</p><section>'dul ba</section><text>shAkya'i bu rnams kyi dge sbyong gi tshul nyams shing tshangs pa'i tshul nyams te/ 'di ni/ de ltar rgya la tha snyad 'dogs shing / rgyan rnams kyis bdag nyid brgyan par</text></item>
<item><p>11a2</p><section>'dul ba</section><text>byed do/ /skabs de/ dge slong rnams kyis thos nas bcom ldan 'das la gsol pa dang / bcom ldan 'das kyis bka' stsal pa/ dge slong gis gser dang / dngul dang / bai DUR+Ya dang / shel</text></item>
<item><p>11a3</p><section>'dul ba</section><text>las byas pa'i rgya bcang bar mi bya/ sor gdub rgya yang bcang bar mi bya'i/ 'on kyang rgya lnga po ra gan dang / zangs las byas pa dang / 'khar ba las byas pa dang / ba so las byas pa dang / rwa</text></item>
<item><p>11a4</p><section>'dul ba</section><text>las byas pa bcang bar bya'o/ /drug sde rnams kyis rgya la skyes pa dang / bud med nyal po byed pa bris pa dang / bram ze dang / khyim bdag rnams kyis smras pa/ 'phags pa/ ci dge sbyong khyed</text></item>
<item><p>11a5</p><section>'dul ba</section><text>'dod pa'i yon tan dag gis gzir tam/ gnas skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ rgya ni/ gnyis te/ dge</text></item>
<item><p>11a6</p><section>'dul ba</section><text>'dun gyi dang / gang zag gi'o/ /de la dge 'dun gyi ni/ dbus su 'khor lo bris la/ glo gnyis su ri dwags/ 'og tu gtsug lag khang gi bdag po'i ming bri bar bya'o/ /gang zag gi ni/</text></item>
<item><p>11a7</p><section>'dul ba</section><text>rus pa'i keng rus sam/ mgo'i thod pa bri bar bya'o/ /sdom ni/ sen mo 'breg dang byi dor dang / /a mra dang ni skyu ru ra/ /lhung bzed brgyad po bkag pa dang / /rjes su gnang ba gnyis yin no/ /</text></item>
<item><p>11b1</p><section>'dul ba</section><text>sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe khyim bdag mgon med zas sbyin gyi sangs rgyas la sogs pa dge slong</text></item>
<item><p>11b2</p><section>'dul ba</section><text>gi dge 'dun la rgyal bu rgyal byed kyi tshal phul ba de'i tshe des 'breg mkhan gyi mi la smras pa/ kye skyes bu rgyal bu rgyal byed kyi tshal du song la/ 'phags pa rnams kyi skra dang kha spu bregs shig /de</text></item>
<item><p>11b3</p><section>'dul ba</section><text>rgyal bu rgyal byed kyi tshal du song ba dang / drug sde rnams kyi kun tu spyod pa ni/ drug sde gang yang rung ba zhig gis rgyal bu rgyal byed kyi tshal gyi sgo mi stong pa yin te/ tshe dang ldan pa nye dga' bo/ rgyal</text></item>
<item><p>11b4</p><section>'dul ba</section><text>bu rgyal byed kyi tshal na 'chag cing 'dug pa des de rgyang ring po nas mthong nas smras pa/ bzhin bzang / 'ongs pa legs so/ /'ongs pa legs so/ /khyod zla ba lta bur gnas na/ ring mo zhig lon</text></item>
<item><p>11b5</p><section>'dul ba</section><text>te gang nas 'ongs/ des smras pa/ 'phags pa/ khyim bdag gis 'phags pa rnams kyi skra dang kha spu bregs pa'i slad du 'dir btang ngo / /des smras pa/ sen mo legs par 'breg shes sam/</text></item>
<item><p>11b6</p><section>'dul ba</section><text>'phags pa/ 'di nyid bdag gi bzo lags so/ /blta'i tshur/ de nyid nye bar 'ongs pa dang nye dga' bos lag pa brkyang ngo / /'breg mkhan gyis smras pa/ 'phags pa/ ci 'dra bar breg /</text></item>
<item><p>11b7</p><section>'dul ba</section><text>bzhin bzang / 'bru'i rtse mo ltar bregs shig /des 'bru'i rtse mo ltar bregs pa dang / des smras pa/ da ni/ ra ba'i lcog lta bu dang / spu gri'i so dang / ste'u ka dang / zla ba ches pa ltar gyis shig /des</text></item>
<item><p>12a1</p><section>'dul ba</section><text>de ji lta ji ltar bsgo ba de lta de lta bur byas pa dang mjug tu smras pa/ bkren pa/ khyod ko cung zad kyang mi shes pa zhig /'di kho na ltar mnyan par gyis la song zhig /ces des</text></item>
<item><p>12a2</p><section>'dul ba</section><text>de nyi ma nub kyi bar du ma btang ngo / /de nyid ma nub nas khyim bdag mgon med zas sbyin gyi drung du song ba dang / mgon med zas sbyin gyis smras pa/ kye skyes bu/ khyod kyis 'phags pa mang po ji snyed</text></item>
<item><p>12a3</p><section>'dul ba</section><text>cig gi mgo dang kha spu bregs/ bdag gis 'phags pa rnams kyi skra dang kha spu ga la bregs/ dge slong gzu lums can nye dga' bos bdag bsgor nas sen mo 'bru'i rtse mo dang / ra ba'i</text></item>
<item><p>12a4</p><section>'dul ba</section><text>lcog dang / spu gri'i so dang / ste'u ka dang / zla ba tshes pa lta bur gyis shig ces pa'i rnam pa thams cad bdag gis bgyis pa dang / de nas 'di skad ces/ bkren pa/ khyod ko cung zad kyang mi</text></item>
<item><p>12a5</p><section>'dul ba</section><text>shes pa zhig/ 'di kho na ltar mnyam par gyis la song zhig ces mchi nas da gzod kho na shor na/ ci zhig bgyi/ khyim bdag mgon med zas sbyin legs par gsungs pa'i chos 'dul ba</text></item>
<item><p>12a6</p><section>'dul ba</section><text>la rab tu byung ba rnams la nye bar zhi ba med pa lta zhes 'phya ba la zhugs so/ /skabs de/ dge slong rnams kyis thos nas/ bcom ldan 'das la gsol pa dang / bcom ldan 'das kyis</text></item>
<item><p>12a7</p><section>'dul ba</section><text>dgongs pa/ nyes dmigs gang cung zad ci byung ba ni/ dge slong rnams sen mo 'breg pa las gyur gyi/ de lta bas na/ dge slong gis sen mo breg par mi bya'o/ /'breg na/ 'gal tshabs</text></item>
<item><p>12b1</p><section>'dul ba</section><text>can du 'gyur ro/ /bcom ldan 'das kyis dge slong gis sen mo breg par mi bya'o/ /zhes bka' stsal pa dang / dge slong rnams sen mo ring po ring por 'dug pa bram ze dang / khyim bdag dag gis</text></item>
<item><p>12b2</p><section>'dul ba</section><text>mthong nas smras pa/ 'phags pa dag/ ci ste sen mo ring po ring por 'jog /bzhin bzang / bcom ldan 'das kyis ma gnang ngo / /'phags pa/ ci/ khyed sen mo bcangs pas dag par 'gyur ram/</text></item>
<item><p>12b3</p><section>'dul ba</section><text>skabs de/ dge slong rnams kyis thos nas bcom ldan 'das la gsol pa dang / bcom ldan 'das kyis bka' stsal pa/ snga ma ni/ bcas pa'o/ /'di ni/ gnang ba yin te/ de lta bas na/ gnang</text></item>
<item><p>12b4</p><section>'dul ba</section><text>gi/ sen mo rnam pa gnyis po spu gri'i so dang / ste'u ka lta bur breg par bya'o/ /bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so//</text></item>
<item><p>12b5</p><section>'dul ba</section><text>gang gi tshe khyim bdag mgon med zas sbyin gyis sangs rgyas la sogs pa dge slong gi dge 'dun la zhes bya ba thams cad de kho na bzhin no/ /khyod sen mo 'chos shes sam/ 'phags pa/ ji lta</text></item>
<item><p>12b6</p><section>'dul ba</section><text>bur bgyi/ ser po dang / dmar po dang / dkar po dang / gser gyi kha dog lta bur gyis shig ces pa'i rnam pa thams cad bdag gis bgyis pa dang / de nas 'di skad ces/ bkren pa/ khyod ko cung zad</text></item>
<item><p>12b7</p><section>'dul ba</section><text>kyang mi shes pa zhig /'di kho na ltar mnyam par gyis la song zhig /ces mchi nas da gzod kho na shor na/ ci zhig bgyi/ khyim bdag mgon med zas sbyin legs par gsungs pa'i chos 'dul</text></item>
<item><p>13a1</p><section>'dul ba</section><text>ba la rab tu byung ba rnams la nye bar zhi ba med pa lta zhes 'phya ba la zhugs so/ /skabs de/ dge slong rnams kyis thos nas bcom ldan 'das la gsol pa dang /</text></item>
<item><p>13a2</p><section>'dul ba</section><text>bcom ldan 'das kyis dgongs pa/ nyes dmigs gang cung zad ci byung ba ni/ dge slong rnams sen mo dag byi dor byed pa las gyur gyi/ de lta bas na/ dge slong gis sen mo dag byi dor mi bya'o//</text></item>
<item><p>13a3</p><section>'dul ba</section><text>byed na/ 'gal tshabs can du 'gyur ro/ /bcom ldan 'das kyis/ dge slong gis sen mo dag byi dor mi bya'o/ /zhes bka' stsal pa dang / dge slong tshon rtsi'i las dang / lhung bzed kyi las</text></item>
<item><p>13a4</p><section>'dul ba</section><text>byed pa rnams kyi sen mo dri ma chags la mdog mi sdug par gyur cing / de rnams sen mo de 'dra ba kho nar bsod snyoms la 'jug go /bram ze dang / khyim bdag rnams kyis mthong nas smras</text></item>
<item><p>13a5</p><section>'dul ba</section><text>pa/ 'phags pa dag /khyed ci'i phyir sen mo 'di lta bu dri ma chags shing mdog mi sdug /de dag gis bsnyad pa dang / de rnams kyis smras pa/ 'phags pa/ ci'i phyir dri ma mi dbyi/ bcom ldan</text></item>
<item><p>13a6</p><section>'dul ba</section><text>'das kyis ma gnang ngo / /'phags pa/ khyed ci dri ma'i 'dam bcangs pas 'dag par 'gyur ram/ skabs de/ dge slong rnams kyis bcom ldan 'das gsol pa dang / bcom ldan 'das</text></item>
<item><p>13a7</p><section>'dul ba</section><text>kyis bka' stsal pa/ dri ma dbyi ba'i phyir sen mo bzhar bar bya'o/ /sangs rgyas bcom ldan 'das rgyal po'i khab na 'od ma'i tshal bya ka lan+da ka gnas pa na bzhugs so/ /rgyal po gzugs can</text></item>
<item><p>13b1</p><section>'dul ba</section><text>snying po'i kun tu spyod pa ni/ dus kyis gsar thog 'bru gsar pa'am/ /'bras bu gsar pa gang ci yang rung / de dag dang por dge 'dun la 'bul lo/ /de'i 'og tu bdag nyid za'o/ /de'i blon po rnams</text></item>
<item><p>13b2</p><section>'dul ba</section><text>kyis a mra'i shing thog dag phul ba dang / des smras pa/ song la 'phags pa rnams la phul cig /de dag gis bgad pa dang / des smras pa/ shes ldan dag /ci la dgod/ de dag gis smras pa/</text></item>
<item><p>13b3</p><section>'dul ba</section><text>lha/ ci khyed da ni/ 'phags pa rnams la dang por 'bul snyam dgongs kyi/ bdag cag gis ches sngar 'phags pa rnams la phul bar ni/ ma lags sam/ des smras pa/ gal te de lta na/ ngas 'phags</text></item>
<item><p>13b4</p><section>'dul ba</section><text>pa rnams la stong gi kun dga' ra ba nyid phul lo/ /lha/ legs te rjes su yi rang ngo / /des phyogs bzhi'i dge slong gi dge 'dun gyi phyir stong gi kun dga' ra ba phul nas der dus ston kyang btsugs so//</text></item>
<item><p>13b5</p><section>'dul ba</section><text>de ji ltar yul ma ga d+ha na gnas pa'i skye bo'i tshogs dus ston la lta bar 'ongs pa a mra'i shing thog smin pa rnams kyis tshim par gyur pa de ltar shing thog rgyas par gyur to/ /de dge 'dun la phul</text></item>
<item><p>13b6</p><section>'dul ba</section><text>lo/ /zhes dge slong rnams kyis a mra'i 'bras bu dag ma smin pa nyid du zos so/ /ji tsam na mtshams kyi rgyal po zhig la a mra dag dgos par gyur nas des rgyal po gzugs can snying po la pho nya</text></item>
<item><p>13b7</p><section>'dul ba</section><text>btang ste/ grogs po/ bdag la a mra dag dgos kyi/ bskur ba'i rigs so/ /zhes byas pa dang / des pho nya de la smras pa dang / kye skyes bu/ ngas stong gi kun dga' ra ba de/ 'phags pa'i dge</text></item>
<item><p>14a1</p><section>'dul ba</section><text>'dun la phul gyi/ song la 'phags pa'i dge 'dun rnams la slong shig /de 'od ma'i tshal du song ba dang / drug sde rnams kyi kun tu spyod pa ni/ rtag tu kun dga'</text></item>
<item><p>14a2</p><section>'dul ba</section><text>ra ba'i sgo mi stong par byed pa yin te/ tshe dang ldan pa nye dga' bo 'od ma'i tshal gyi sgo na 'chag cing 'dug go /de de'i drung du song nas phyag 'tshal te des smras pa/ rgyal po che ge mo zhig gis a</text></item>
<item><p>14a3</p><section>'dul ba</section><text>mra'i ched du khyed kyi thad du btang na de'i slad du a mra dag stsal ba'i rigs so/ /des smras pa/ kye skyes bu/ song la a mra ji tsam dgos pa de tsam longs shig /de song nas a mra'i shing rnams kyi</text></item>
<item><p>14a4</p><section>'dul ba</section><text>drung du bltas na mi snang ste/ de slar log nas smras pa/ 'phags pa/ ma mchis so/ /nye dga' bos de khrid nas kun dga' ra bar zhugs te kun dga' ra ba thams cad bskor nas smras pa/ kye skyes</text></item>
<item><p>14a5</p><section>'dul ba</section><text>bu/ shing 'di la 'dzegs shig /des 'dzegs nas ma mthong ba dang / nye dga' bos smras pa/ kye skyes bu/ shar gyi yal gar song / lho dang / nub kyi yal gar song / de thams cad du song</text></item>
<item><p>14a6</p><section>'dul ba</section><text>nas skyo bar gyur te babs nas smras pa/ 'phags pa/ ci kun dga' ra ba 'di lo 'di la 'bras bu ma chags sam/ bzhin bzang / ji ltar lo re lo re zhing shing thog yod pa de ltar 'di 'bras bu</text></item>
<item><p>14a7</p><section>'dul ba</section><text>chags so/ /'phags pa/ ci rlung dang char pas blags sam/ bzhin bzang / rlung dang char pas ma blags kyi/ 'on kyang kho bo cag gis a mra'i 'bras bu dag ma smin pa nyid du 'chos so/ /</text></item>
<item><p>14b1</p><section>'dul ba</section><text>de slar log nas rgyal po gzugs can snying po la gsol pa/ lha/ 'phags pa rnams kyi zhal nas/ kho bo cag gis a mra'i 'bras bu dag ma smin pa nyid du 'chos so/ /zhes gsung ngo / /des</text></item>
<item><p>14b2</p><section>'dul ba</section><text>smras pa/ legs te/ nga la longs spyad pa nyid dgos so/ /zhes byas pa dang / mi de slar song ngo / /ji tsam na dus ston la bab pa'i tshe yul ma ga d+ha na gnas pa'i skye bo'i tshogs 'dus nas de dag gis smras</text></item>
<item><p>14b3</p><section>'dul ba</section><text>pa/ 'phags pa dag /ci/ stong gi kun dga' ra ba 'di lo 'di la 'bras bu ma chags sam/ bzhin bzang dag /ji ltar lo re lo re zhing shing thog yod pa de ltar 'di 'bras bu chags mod kyi/ 'on</text></item>
<item><p>14b4</p><section>'dul ba</section><text>kyang kho bo cag gis a mra'i 'bras bu dag ma smin pa nyid du 'chos so/ /'phags pa dag /gang na yul ma ga d+ha na gnas pa'i skye bo'i tshogs thams cad a mra smin pa dag gis tshim par 'gyur ba</text></item>
<item><p>14b5</p><section>'dul ba</section><text>de khyod kyis 'bras bu ma smin pa kho nar 'chos te/ gang kho bo cag la gnod pa byas pa ni/ ma legs pa zhig byas so/ /des smras pa/ 'di rgyal pos yul ma ga d+ha na gnas pa'i skye bo'i tshogs la</text></item>
<item><p>14b6</p><section>'dul ba</section><text>byin pa ma yin gyi/ 'on kyang dge slong gi dge 'dun la phul te/ de lta bas na/ kho bo cag gis ji ltar 'dod pa bzhin zos so/ /khyed ci gtogs zhes byas pa dang / de dag 'phya/ smod/ kha zer</text></item>
<item><p>14b7</p><section>'dul ba</section><text>par byed do/ /skabs de/ dge slong rnams kyis thos nas bcom ldan 'das la gsol pa dang / bcom ldan 'das kyis dgongs pa/ nyes dmigs gang cung zad ci byung ba ni/ dge slong rnams a mra dag</text></item>
<item><p>15a1</p><section>'dul ba</section><text>za ba las gyur gyi/ de lta bas na/ dge slong gis a mra dag bza' bar mi bya'o/ /dge slong a mra dag za na/ 'gal tshabs can du 'gyur ro/ /bcom ldan 'das</text></item>
<item><p>15a2</p><section>'dul ba</section><text>kyis dge slong gis a mra dag bza' bar mi bya'o/ /zhes gsungs pa dang / bram ze dang / khyim bdag dad pa can dag /dge slong rnams la/ shing sa ha ka ra'i shing tog dag 'bul ba na/ dge</text></item>
<item><p>15a3</p><section>'dul ba</section><text>slong rnams kyis smras pa/ bcom ldan 'das kyis ma gnang ngo / /de dag gis smras pa/ 'phags pa dag /gang gi tshe sangs rgyas bcom ldan 'das 'jig rten du byung bar ma gyur pa zhes bya ba</text></item>
<item><p>15a4</p><section>'dul ba</section><text>nas 'jig rten 'di nas 'jig rten pha rol tu 'gro'am/ bzhes shig ces bya ba'i bar sngar bzhin no/ /skabs de/ dge slong rnams kyis thos nas bcom ldan 'das la gsol pa dang /</text></item>
<item><p>15a5</p><section>'dul ba</section><text>bcom ldan 'das kyis bka' stsal pa/ de lta bas na/ gnang gi /mtshan nyid grub pa yin no/ /zhes byas nas bza' bar bya ste/ 'di la 'gyod par mi bya'o/ /de la mtshan nyid grub pa ni/</text></item>
<item><p>15a6</p><section>'dul ba</section><text>'di dag yin te/ tshig gu chags pa rnams so/ /bram ze dang / khyim bdag dad pa can gzhan dag cig /dge slong rnams a mra'i shing tog smin pa dag 'bul ba na zhes bya ba nas de bzhin du</text></item>
<item><p>15a7</p><section>'dul ba</section><text>'jig rten 'di nas 'jig rten pha rol tu mchi'am/ bzhes shig ces bya ba'i bar thams cad snga ma bzhin no/ /skabs de/ dge slong rnams kyis bcom ldan 'das la gsol pa dang / bcom</text></item>
<item><p>15b1</p><section>'dul ba</section><text>ldan 'das kyis bka' stsal pa/ de lta bas na/ gnang gi/ mtshan nyid bye brag phyed do/ /zhes byas te bza' bar bya'o/ /de la mtshan nyid bye brag phyed pa ni/ 'di dag yin te/ sha zhugs pa rnams so/ /</text></item>
<item><p>15b2</p><section>'dul ba</section><text>sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong nad pa zhig /sman pa'i drung du song ste/ bzhin bzang /</text></item>
<item><p>15b3</p><section>'dul ba</section><text>bdag 'di 'dra ba'i nad kyis thebs na/ sman ston cig /des smras pa/ 'phags pa/ je mar 'thung la snum par gyis shig dang / bkru sman sbyin no/ /des mar 'thungs pa dang / skom pas gnod par gyur</text></item>
<item><p>15b4</p><section>'dul ba</section><text>to/ /sman pa 'ongs te dris pa/ 'phags pa/ bde bar 'dug gam/ des smras pa/ bzhin bzang / bdag skom pas gnod do/ /skyu ru ra chongs shig /ces byas pa dang / des lag tu blangs te 'dug go /</text></item>
<item><p>15b5</p><section>'dul ba</section><text>yang sman pas dris pa/ 'phags pa/ skom pa dang bral lam/ des smras pa/ bzhin bzang ma bral lo/ /sman pas smras pa/ de'i tshe skyu ru ra ma bcangs sam/ bzhin bzang / yod de/ 'di yin no/ /'phags</text></item>
<item><p>15b6</p><section>'dul ba</section><text>pa/ khar chongs shig /bzhin bzang / bcom ldan 'das kyis ma gnang ngo / /'phags pa/ khyod kyi ston pa ni/ thugs rje can yin pas gnang bar 'gyur ro/ /skabs de zhes bya ba nas bcom ldan 'das kyis</text></item>
<item><p>15b7</p><section>'dul ba</section><text>bka' stsal pa/ khar bcang ba'i bar du zhes bya ba'i bar du'o/ /des khar bcug nas 'dug go /yang sman pa de 'ongs nas dris pa/ 'phags pa/ skom pa dang bral lam/ des smras pa/ bzhin bzang / da</text></item>
<item><p>16a1</p><section>'dul ba</section><text>dung ma bral lo/ /sman pas smras pa/ 'phags pa/ de'i tshe skyu ru ra khar ma bcangs sam/ bzhin bzang / bcangs te 'dug pa 'di yin no/ /des smras pa/ 'phags</text></item>
<item><p>16a2</p><section>'dul ba</section><text>pa| mur cig /gzhan du na skom pa dang bral bar mi 'gyur ro/ /des smras pa/ bcom ldan 'das kyis ma gnang ngo / /'phags pa/ khyod kyi ston pa ni/ thugs rje can yin pas gnang bar 'gyur ro/ /</text></item>
<item><p>16a3</p><section>'dul ba</section><text>skabs de/ dge slong rnams kyis thos nas bcom ldan 'das la gsol pa dang / bcom ldan 'das kyis bka' stsal pa/ mur bar bya'o/ /mur mur nas bor gyi/ ma mid pa dang / skom pas je</text></item>
<item><p>16a4</p><section>'dul ba</section><text>gnod par gyur to/ /yang sman pa 'ongs nas dris pa/ 'phags pa/ skom pa dang bral lam/ des smras pa/ bzhin bzang / shin tu gnod do/ /'phags pa/ de'i tshe skyu ru ra ma mur ram/ bzhin</text></item>
<item><p>16a5</p><section>'dul ba</section><text>bzang / mur nas bor ro/ /'phags pa/ ci'i phyir ma mid/ bzhin bzang / bcom ldan 'das kyis dus ma yin pa'i zas bkag go /'phags pa khyod ni/ nad pa yin la/ khyod kyi ston pa ni/</text></item>
<item><p>16a6</p><section>'dul ba</section><text>thugs rje can yin pas gnang bar 'gyur ro/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ dge slong dag</text></item>
<item><p>16a7</p><section>'dul ba</section><text>gnang gi /'bras bu lnga dus su yang rung / dus ma yin par yang rung / nad pa yang rung / mi na bas kyang rung / bza' bar bya ste/ 'di la 'gyod par mi bya'o/ /bcom ldan 'das kyis 'bras</text></item>
<item><p>16b1</p><section>'dul ba</section><text>bu lnga dus su yang rung / dus ma yin par yang rung / nad pa yang rung / mi na bas kyang rung ste/ bza' bar bya'o/ /zhes gsungs pa dang / dge slong rnams kyis 'bras bu lnga gang dag yin pa mi shes pa</text></item>
<item><p>16b2</p><section>'dul ba</section><text>dang / bcom ldan 'das kyis bka' stsal pa/ skyu ru ra dang / a ru ra dang / ba ru ra dang / pi pi ling dang / na le sham mo/ /sangs rgyas bcom ldan 'das rgyal po'i khab na 'od ma'i tshal bya ka lan+da</text></item>
<item><p>16b3</p><section>'dul ba</section><text>ka gnas pa na bzhugs so/ /rgyal po'i khab kyi grong khyer na khyim bdag shin tu bzang po zhes bya ba phyug cing nor mang ba/ longs spyod chen po zhig gnas pa de/ gcer bu rnams la rab tu dad do/ /</text></item>
<item><p>16b4</p><section>'dul ba</section><text>des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur spyod par byed pa</text></item>
<item><p>16b5</p><section>'dul ba</section><text>las/ dus gzhan zhig na chung ma la sems can zhugs par gyur to/ /bcom ldan 'das kyang snga dro sham thabs dang chos gos mnabs/ lhung bzed bsnams te rgyal po'i khab tu bsod snyoms</text></item>
<item><p>16b6</p><section>'dul ba</section><text>kyi phyir zhugs nas rgyal po'i khab na bsod snyoms la rgyu zhing / khyim bdag shin tu bzang po'i khyim ga la ba de logs su gshegs pa dang / khyim bdag shin tu bzang pos bcom ldan 'das rgyang</text></item>
<item><p>16b7</p><section>'dul ba</section><text>ma nas mthong ngo / /mthong nas kyang chung ma khrid nas bcom ldan 'das ga la ba der song ste phyin nas bcom ldan 'das la 'di skad ces gsol to/ /bcom ldan 'das bdag gi mchis brang 'di sems</text></item>
<item><p>17a1</p><section>'dul ba</section><text>can zhugs par gyur na/ ci zhig tu btsa' bar 'gyur/ bcom ldan 'das kyis bka' stsal pa/ bu phor btsa' bar 'gyur zhing / rigs gsal bar byed par</text></item>
<item><p>17a2</p><section>'dul ba</section><text>'gyur| lha dang mi'i dpal nyams su myong bar 'gyur/ nga'i bstan pa la rab tu byung nas nyon mongs pa thams cad spangs te dgra bcom pa nyid mngon sum du byed par 'gyur ro/ /des bcom</text></item>
<item><p>17a3</p><section>'dul ba</section><text>ldan 'das la bza' ba dang / bca' ba gtsang zhing bsod pas lhung bzed bkang ste phul ba dang / bcom ldan 'das kyis nad med cig ces gsungs nas bsod snyoms bzhes te gshegs</text></item>
<item><p>17a4</p><section>'dul ba</section><text>so| |de dang ha cang mi ring ba zhig na gcer bu pa zhig 'dug pa des bsam pa/ gang bdag cag la bslang ba'i khyim gcig pu zhig yod pa de yang dge sbyong go'u ta mas kha drangs kyi/ song la</text></item>
<item><p>17a5</p><section>'dul ba</section><text>dge sbyong go'u ta mas ci lung bstan pa blta'o/ /snyam mo/ /de der song ste smras pa/ khyim bdag /dge sbyong go'u ta ma 'ongs par gyur tam/ byon to/ /des ci zhig lung bstan/ 'phags pa/ bdag</text></item>
<item><p>17a6</p><section>'dul ba</section><text>gis de la chung ma bstan te/ ci zhig btsa' bar 'gyur zhes bgyis pa dang / de bu phor btsa' bar 'gyur zhing / rigs gsal bar byed par 'gyur/ lha dang mi'i dpal nyams su myong bar</text></item>
<item><p>17a7</p><section>'dul ba</section><text>'gyur/ nga'i bstan pa la rab tu byung nas nyon mongs pa thams cad spangs te dgra bcom pa nyid mngon sum du byed par 'gyur ro/ /zhes gsung ngo / /gcer bu pa de rtsis mkhas pa zhig ste/ rdo</text></item>
<item><p>17b1</p><section>'dul ba</section><text>rgyus kha dog dkar po blangs nas brtsis pa dang / bcom ldan 'das kyis ji skad du lung bstan pa de thams cad de kho na bzhin du mthong nas des bsam pa/ gal te rjes su bsngags na ni/ khyim bdag</text></item>
<item><p>17b2</p><section>'dul ba</section><text>'di dge sbyong go'u ta ma la dad par 'ong bas/ de bas na/ 'dir cung zad cig ni/ bsngags par bya/ cung zad cig ni/ smad par bya'o/ /snyam du bsam nas/ lag pa dkyogs/ bzhin bsgyur ba</text></item>
<item><p>17b3</p><section>'dul ba</section><text>dang / khyim bdag shin tu bzang pos smras pa/ 'phags pa/ ci ste lag pa dkyogs/ bzhin bsgyur/ des smras pa/ khyim bdag /'di la cung zad cig ni/ bden/ cung zad cig ni/ rdzun no/ /</text></item>
<item><p>17b4</p><section>'dul ba</section><text>'phags pa/ gang ni/ bden/ gang ni/ rdzun/ khyim bdag /bu phor btsa' bar 'gyur ro/ /zhes zer ba gang yin pa de ni/ bden no/ /rigs gsal bar byed par 'gyur ro/ /zhes bya ba gang</text></item>
<item><p>17b5</p><section>'dul ba</section><text>yin pa de ni/ bden no/ /gsal ba ni/ me'i ming yin pas/ sems can skal ba chung ngu de btsas ma thag kho nar khyim mes tshig par 'gyur ro/ /lha dang mi'i dpal nyams su myong bar 'gyur</text></item>
<item><p>17b6</p><section>'dul ba</section><text>ro| |zhes zer ba gang yin pa de ni/ rdzun te/ khyim bdag /khyod kyis mir gyur pa la lha dang mi'i dpal nyams su myong bar gyur pa 'ga' yod pa lta mthong ngam/ nga'i bstan pa la rab tu 'byung</text></item>
<item><p>17b7</p><section>'dul ba</section><text>ngo| |zhes zer ba de bden te/ gang gi tshe 'di bza' ba yang med/ bgo ba yang med pa de'i tshe gdon mi za bar dge sbyong go'u ta ma'i thad du rab tu 'byung bar 'gyur ro/ /nyon mongs pa thams cad</text></item>
<item><p>18a1</p><section>'dul ba</section><text>spangs nas dgra bcom pa nyid mngon sum du byed par 'gyur ro/ /zhes zer ba de ni/ rdzun te/ re zhig dge sbyong go'u ta ma la yang nyon mongs pa thams cad spangs pa'i dgra</text></item>
<item><p>18a2</p><section>'dul ba</section><text>bcom pa nyid med na/ de'i nyan thos la lta smos kyang ci dgos/ khyim bdag shin tu bzang po mi dga' bar gyur nas smras pa/ 'phags pa/ 'di la bdag gis ji ltar bsgrub par bgyi/ gcer</text></item>
<item><p>18a3</p><section>'dul ba</section><text>bu pas smras pa/ khyim bdag /bdag cag ni/ rab tu byung ba ste/ bslab pa blangs pa yin pas/ khyod nyid shes so/ /zhes smras nas song ngo / /shin tu bzang pos bsam pa/ 'di yang dor ro/ /</text></item>
<item><p>18a4</p><section>'dul ba</section><text>snyam nas sman ma yin pa sbyin par brtsams pa dang / sems can de srid pa tha ma pa zhig pas sman ma yin pa de yang de la sman du gyur to/ /des de'i dku g.yon pa mnye bar brtsams pa dang / mngal</text></item>
<item><p>18a5</p><section>'dul ba</section><text>na 'dug pa de dku g.yas par song ngo / /shin tu bzang pos dku g.yas pa mnye bar brtsams pa dang / de dku g.yon par song ste srid pa tha ma pa'i sems can zag pa zad pa ma thob kyi bar du bar</text></item>
<item><p>18a6</p><section>'dul ba</section><text>ma dor rgyun chad cing dus byed par 'gyur pa gang yin pa de ni/ gnas ma yin zhing go skabs med do/ /khyim bdag shin tu bzang po'i chung ma de dku mnyes pas ngu bar brtsams pa dang / khyim</text></item>
<item><p>18a7</p><section>'dul ba</section><text>tshes dag gis thos nas rings pa rings par song ste dris pa/ shes ldan/ khyim bdag gi chung ma 'di ci ste ngu / shin tu bzang pos smras pa/ gdon mi za bar 'di bu btsa' ba'i dus la bab bo/ /</text></item>
<item><p>18b1</p><section>'dul ba</section><text>zhes byas pa dang / de dag dong ngo / /shin tu bzang pos bsam pa/ bdag gis 'di 'dir gsad mi nus kyi/ dgon par bkri'o/ /snyam nas des de dgon par khrid nas ci nas 'chi bar 'gyur ba de lta</text></item>
<item><p>18b2</p><section>'dul ba</section><text>de ltar brtsal nas des de sbas te khyim du khyer nas mdza' bo dang / nye du dang / phu nu dang / khyim tshes rnams la smras pa/ shes ldan dag /kho bo'i chung ma shi'o/ /de dag gis ngu bar brtsams nas de</text></item>
<item><p>18b3</p><section>'dul ba</section><text>dag ngu zhing de gos sngon po dang / ser po dang / dmar po dang / dkar po rnams kyis khyogs brgyan nas bsil ba tshal gyi dur khrod du khyer ro/ /gcer bu pa dag gis thos nas de dag dga' mgu rangs</text></item>
<item><p>18b4</p><section>'dul ba</section><text>nas gdugs dang / rgyal mtshan dang / ba dan dag bsgreng ste rgyal po'i khab kyi grong khyer gyi lam po che dang / srang dang / bzhi mdo dang / sum mdo dag tu rgyu zhing smras pa/ shes ldan dag nyon cig /dge</text></item>
<item><p>18b5</p><section>'dul ba</section><text>sbyong go'u ta mas khyim bdag shin tu bzang po'i chung ma bu phor btsa' bar 'gyur zhing / rigs gsal bar byed par 'gyur/ lha dang mi'i dpal nyams su myong bar 'gyur/ nga'i bstan pa la rab tu byung nas</text></item>
<item><p>18b6</p><section>'dul ba</section><text>nyon mongs pa thams cad spangs te dgra bcom pa nyid mngon sum du byed par 'gyur ro/ /zhes lung bstan pa de ni/ shi nas bsil ba'i tshal gyi dur khrod du khyer ro/ /re zhig shing gang la rtsa ba nyid kyang</text></item>
<item><p>18b7</p><section>'dul ba</section><text>med pa de la yal ga dang / 'dab ma dang / lo ma 'byung bar lta ga la 'gyur/ skabs 'di lta bu la sangs rgyas bcom ldan 'das rnams mi mkhyen pa'am/ mi gzigs pa'am/ mi rig pa'am/ rnam</text></item>
<item><p>19a1</p><section>'dul ba</section><text>par mi mkhyen pa cung zad kyang mi mnga' ste/ sangs rgyas bcom ldan 'das thugs rje chen po 'jig rten la phan par zhugs pa/ srung ba gcig pu/ gcig tu dpa' ba/ zla</text></item>
<item><p>19a2</p><section>'dul ba</section><text>med pa/ gnyis mi gsung ba/ zhi gnas dang lhag mthong gis gnas pa/ bslab pa gsum la legs par bslab pa/ 'dul ba'i gzhi gsum la mkhas pa/ chu bo bzhi las brgal ba/ rdzu</text></item>
<item><p>19a3</p><section>'dul ba</section><text>'phrul gyi rkang pa bzhi'i zhabs kyi mthil legs par gnas pa/ bsdu ba'i dngos po bzhi la yun ring po nas goms par mdzad pa/ mi 'jigs pa bzhis mi bsnyengs pa/ yan lag lnga rnam par</text></item>
<item><p>19a4</p><section>'dul ba</section><text>spangs pa/ 'gro ba lnga las yang dag par 'das pa/ yan lag drug dang ldan pa/ pha rol tu phyin pa drug yongs su rdzogs pa/ drug la rtag tu gnas pa/ byang chub kyi yan lag bdun gyi me tog gis</text></item>
<item><p>19a5</p><section>'dul ba</section><text>phyug pa/ lam yan lag brgyad pa ston pa/ mthar gyis gnas pa'i snyoms par 'jug pa dgu la mkhas pa/ stobs bcu'i stobs mnga' ba/ grags pas phyogs bcur khyab pa/ stong la dbang</text></item>
<item><p>19a6</p><section>'dul ba</section><text>bsgyur bas khyad par du 'phags pa rnams ni/ chos nyid kyis nyin lan gsum/ mtshan lan gsum du sangs rgyas kyi spyan gyis 'jig rten la gzigs shing / su ni/ nyams/ su ni/ dar/ su</text></item>
<item><p>19a7</p><section>'dul ba</section><text>ni/ nyam nga bar gyur/ su ni/ skobs su chud par gyur/ su ni/ gnod par gyur/ su ni/ nyam nga ba dang / skobs su chud pa dang / gnod par gyur/ su ni/ ngan song la gzhol/ su ni/ ngan song</text></item>
<item><p>19b1</p><section>'dul ba</section><text>la 'bab/ su ni/ ngan song la bab/ gang ni/ ngan song las drangs nas mtho ris dang / thar pa dang / 'bras bu la dgod/ gang zhig gi dge ba'i rtsa ba bskyed par bya/ gang zhig gis bskyed pa ni/ yongs su</text></item>
<item><p>19b2</p><section>'dul ba</section><text>smin par bya/ gang zhig smin pa ni/ grol bar bya zhes ye shes gzigs pa 'jug go /yang smras pa/ chu srin gnas kyi rgya mtsho ni/ /dus rlabs 'da' bar 'gyur srid kyi/ /gdul bar bya ba'i sras rnams</text></item>
<item><p>19b3</p><section>'dul ba</section><text>la| |sangs rgyas dus las mi 'da'o/ /ji ltar ma ni sdug pa'i bu gcig la/ /lta zhing de yi srog kyang srung ba ltar/ /de bzhin gshegs pa gdul ba'i skye bo la/ /de bzhin gzigs shing de yi rgyud</text></item>
<item><p>19b4</p><section>'dul ba</section><text>kyang srung / /thams cad mkhyen pa'i rgyud la gnas pa yi/ /thugs rje'i ba drus pa gshin be'u stor bzhin/ /srid pa bgrod dka' 'khyams par gyur pa yi/ /gdul ba'i sras rnams skyo mi mkhyen</text></item>
<item><p>19b5</p><section>'dul ba</section><text>par tshol// //'dul ba phran tshegs kyi gzhi/ bam po gnyis pa/ de nas bcom ldan 'das kyis phyogs shig tu 'dzum pa mdzad do/ /chos nyid kyis gang gi tshe sangs</text></item>
<item><p>19b6</p><section>'dul ba</section><text>rgyas bcom ldan 'das rnams 'dzum pa mdzad pa de'i tshe zhal nas 'od zer sngon po dang / ser po dang / dmar po dang / dkar po dag byung nas kha cig ni/ 'og tu 'gro/ kha cig ni/ steng du 'gro ste/</text></item>
<item><p>19b7</p><section>'dul ba</section><text>gang dag 'og tu 'gro ba de dag ni/ dmyal ba yang sos dang / thig nag dang / bsdus gzhom dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa dang / chu</text></item>
<item><p>20a1</p><section>'dul ba</section><text>bur can dang / chu bur rdol ba dang / so thams thams dang / kyi hud zer ba dang / a chu zer ba dang / ut+pal ltar gas pa dang / pad+ma ltar gas pa dang / pad+ma ltar gas</text></item>
<item><p>20a2</p><section>'dul ba</section><text>pa chen por song ste/ tsha ba'i dmyal ba gang dag yin pa de dag tu ni/ bsil bar gyur nas 'bab/ grang ba'i dmyal ba gang dag yin pa de dag tu ni/ dro bar gyur nas 'bab bo/ /des sems</text></item>
<item><p>20a3</p><section>'dul ba</section><text>can de rnams kyi sdug bsngal gyi khyad par rgyun bcad pa dang / de dag 'di snyam du sems te/ shes ldan dag ci/ bdag cag 'di nas shi 'phos sam/ 'on te gzhan du skyes zhes zer ro/ /de</text></item>
<item><p>20a4</p><section>'dul ba</section><text>dag dad pa bskyed pa'i phyir bcom ldan 'das sprul pa gtong ste/ de dag gis sprul pa de mthong nas 'di snyam du sems shing shes ldan dag /bdag cag 'di nas shi 'phos pa yang ma yin/</text></item>
<item><p>20a5</p><section>'dul ba</section><text>gzhan du skyes pa yang ma yin gyi/ 'on kyang sems can 'di sngon ma mthong ba zhig ste/ 'di'i mthus bdag cag sdug bsngal gyi khyad par rgyun chad do/ /zhes zer ro/ /de dag sprul pa de</text></item>
<item><p>20a6</p><section>'dul ba</section><text>la sems mngon par dang bas dmyal ba myong bar 'gyur ba'i las de zad par byas nas gang du sems can rnams snod du gyur pa lha dang mi rnams kyi nang du nying mtshams sbyor ba 'dzin to/ /</text></item>
<item><p>20a7</p><section>'dul ba</section><text>gang dag steng du 'gro ba de dag ni/ rgyal chen bzhi'i lha dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs</text></item>
<item><p>20b1</p><section>'dul ba</section><text>ris dang / tshangs pa'i mdun na 'don dang / tshangs chen dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod</text></item>
<item><p>20b2</p><section>'dul ba</section><text>nams 'phel dang / 'bras bu che dang / mi che ba dang / mi gdung ba dang / gya nom snang dang / shin tu mthong dang / 'og min gyi lha rnams kyi nang du song nas mi rtag pa dang / sdug bsngal ba dang / stong</text></item>
<item><p>20b3</p><section>'dul ba</section><text>pa dang / bdag med pa zhes bya ba yang sgrog go /tshigs bcad gnyis kyang sgrog ste/ brtsam par bya zhing dbyung bar bya/ /sangs rgyas bstan la 'bad par bya/ /'dam bu'i khyim la glang chen</text></item>
<item><p>20b4</p><section>'dul ba</section><text>bzhin/ /'chi bdag sde ni gzhom par bya/ /chos 'dul 'di la gang zhig ni/ /bag dang bcas par spyod byed pa/ /skye ba'i 'khor ba rab spangs nas/ /sdug bsngal gyi ni mthar byed 'gyur//</text></item>
<item><p>20b5</p><section>'dul ba</section><text>de nas 'od zer de dag stong gsum gyi stong chen po'i 'jig rten gyi khams bskor nas bcom ldan 'das nyid kyi phyi bzhin phyi bzhin 'brang zhing 'gro ste/ de gal te bcom ldan 'das las</text></item>
<item><p>20b6</p><section>'dul ba</section><text>'das pa lung ston par bzhed na ni/ bcom ldan 'das kyi snam logs su nub par 'gyur ro/ /ma 'ongs pa lung ston par bzhed na ni/ mdun du nub par 'gyur ro/ /dmyal bar skye ba lung ston par</text></item>
<item><p>20b7</p><section>'dul ba</section><text>bzhed na ni/ zhabs kyi mthil du nub par 'gyur ro/ /dud 'gror skye ba lung ston par bzhed na ni/ long bur nub par 'gyur ro/ /yi dwags su skye ba lung ston par bzhed na ni/ zhabs kyi mthe bor</text></item>
<item><p>21a1</p><section>'dul ba</section><text>nub par 'gyur ro/ /mir skye ba lung ston par bzhed na ni/ pus mor nub par 'gyur ro/ /stobs kyi 'khor los bsgyur ba'i rgyal srid du lung ston par bzhed na ni/</text></item>
<item><p>21a2</p><section>'dul ba</section><text>phyag g.yon gyi mthil du nub par 'gyur ro/ /'khor los bsgyur ba'i rgyal srid lung ston par bzhed na ni/ phyag g.yas kyi mthil du nub par 'gyur ro/ /lhar skye ba lung ston par bzhed na ni/</text></item>
<item><p>21a3</p><section>'dul ba</section><text>lte bar nub par 'gyur ro/ /nyan thos kyi byang chub lung ston par bzhed na ni/ /zhal du nub par 'gyur ro/ /rang sangs rgyas kyi byang chub lung ston par bzhed na ni/ mdzod spur nub par 'gyur ro/ /</text></item>
<item><p>21a4</p><section>'dul ba</section><text>bla na med pa yang dag par rdzogs pa'i byang chub lung ston par bzhed na ni/ gtsug tor du nub par 'gyur ro/ /de nas 'od zer de dag gis stong gsum gyi stong chen po'i 'jig rten gyi khams</text></item>
<item><p>21a5</p><section>'dul ba</section><text>bskor nas bcom ldan 'das la lan gsum bskor ba byas te bcom ldan 'das kyi zhal du nub bo/ /de nas tshe dang ldan pa kun dga' bos thal mo sbyar te bcom ldan 'das la zhus pa/ rnam</text></item>
<item><p>21a6</p><section>'dul ba</section><text>pa sna tshogs tshon ni stong dag gis/ /bkra ba'i tshogs dag zhal gyi nang nas byung / /nyi ma shar bar gyur pa ji lta bar/ /de yis phyogs rnams kun tu snang bar bgyis/ /tshigs su bcad de yang</text></item>
<item><p>21a7</p><section>'dul ba</section><text>gsol pa/ sangs rgyas rgol bral zhum dang rgyags pa spangs/ /rgyal ba dgra thul 'gro mchog rgyur gyur pa/ /rgyu ma mchis par pad+ma'i rtsa lag dang / /dung ltar dkar ba'i 'dzum ba ston mi mdzad//</text></item>
<item><p>21b1</p><section>'dul ba</section><text>da ltas nyid kyi bstan blos dus mkhyen nas/ /rgyal dbang nyan po nyan par 'tshal rnams kyi/ /the tshom skyes pa thub pa skyes mchog gi /gsung mchog bzang zhing bstan pas bsal du gsol/ /rdzogs</text></item>
<item><p>21b2</p><section>'dul ba</section><text>pa'i sangs rgyas ri rab ltar brtan pa/ /zung thub rnams ni glo bur 'dzum mi ston/ /mgon po ci slad 'dzum pa mdzad pa de/ /skye bo'i tshogs 'di nyan par yang dag 'tshal/ /bcom ldan 'das kyis bka'</text></item>
<item><p>21b3</p><section>'dul ba</section><text>stsal pa/ kun dga' bo/ /de de bzhin no/ /de de bzhin te/ de bzhin gshegs pa dgra bcom pa yang dag par rdzogs pa'i sangs rgyas rnams ni/ rgyu med rkyen med par 'dzum pa mi mdzad do/ /kun dga'</text></item>
<item><p>21b4</p><section>'dul ba</section><text>po| song la dge slong rnams la/ dge slong dag /de bzhin gshegs pa dur khrod du rgyu zhing gshegs par bzhed kyi/ khyed las gang zhig de bzhin gshegs pa dang lhan cig dur khrod du rgyu zhing</text></item>
<item><p>21b5</p><section>'dul ba</section><text>'gro bar spro ba de/ chos gos dag so so nas longs shig ces sgos shig /tshe dang ldan pa kun dga' bos/ btsun pa/ de ltar 'tshal zhes bcom ldan 'das kyi ltar mnyan nas dge slong dag gang na ba</text></item>
<item><p>21b6</p><section>'dul ba</section><text>der song ste phyin nas dge slong rnams la/ dge slong dag /de bzhin gshegs pa dur khrod du rgyu zhing gshegs par bzhed kyi/ khyed las gang zhig de bzhin gshegs pa dang lhan cig dur khrod du rgyu</text></item>
<item><p>21b7</p><section>'dul ba</section><text>zhing 'gro bar spro ba de/ chos gos dag so so nas longs shig ces bsgos pa dang / dge slong thams cad 'dus nas bcom ldan 'das kyi spyan sngar lhags so/ /de nas bcom ldan 'das dul ba 'khor</text></item>
<item><p>22a1</p><section>'dul ba</section><text>dul ba/ zhi ba 'khor zhi ba/ grol ba 'khor grol ba/ dbugs phyin pa 'khor dbugs phyin pa/ rnam par dul ba 'khor rnam par dul ba/ dgra bcom pa 'khor dgra</text></item>
<item><p>22a2</p><section>'dul ba</section><text>bcom pa/ 'dod chags dang bral ba 'khor 'dod chags dang bral ba/ mdzes pa 'khor mdzes pa/ khyu mchog pa glang gi tshogs kyis bskor ba lta bu dang / glang po che glang po che'i phru gu'i tshogs</text></item>
<item><p>22a3</p><section>'dul ba</section><text>kyis bskor ba lta bu/ seng ge mche ba can gyi tshogs kyis bskor ba lta bu/ ngang pa'i rgyal po ngang pa'i tshogs kyis bskor ba lta bu/ nam mkha' lding bya'i tshogs kyis bskor ba lta bu/ bram ze</text></item>
<item><p>22a4</p><section>'dul ba</section><text>bram ze'i khye'u'i tshogs kyis bskor ba lta bu/ sman pa nad pa'i tshogs kyis bskor ba lta bu/ dpa' bo dmag mi'i tshogs kyis bskor ba lta bu/ sa mkhan 'gron po'i tshogs kyis bskor ba lta bu/</text></item>
<item><p>22a5</p><section>'dul ba</section><text>ded dpon tshong pa'i tshogs kyis bskor ba lta bu/ tshong dpon tshong pa'i tshogs kyis bskor ba lta bu/ khams kyi rgyal po blon po'i tshogs kyis bskor ba lta bu/ 'khor los bsgyur ba bu stong gis</text></item>
<item><p>22a6</p><section>'dul ba</section><text>bskor ba lta bu/ zla ba skar ma'i tshogs kyis bskor ba lta bu/ nyi ma 'od zer stong gis bskor ba lta bu/ yum 'khor srung dri za'i tshogs kyis bskor ba lta bu/ 'phags skyes po grul bum gyi tshogs</text></item>
<item><p>22a7</p><section>'dul ba</section><text>kyis bskor ba lta bu/ mig mi bzang klu'i tshogs kyis bskor ba lta bu/ nor sbyin gnod sbyin gyi tshogs kyis bskor ba lta bu/ thag bzang ris lha ma yin gyi tshogs kyis bskor ba lta bu/ brgya byin</text></item>
<item><p>22b1</p><section>'dul ba</section><text>sum cu rtsa gsum pa'i tshogs kyis bskor ba lta bu/ tshangs pa tshangs ris pa'i tshogs kyis bskor ba lta bu/ rgya mtsho mi g.yo ba lta bu/ sprin chu dang bcas pa lta bu/ glang po che'i rgyal po drags pa med pa lta</text></item>
<item><p>22b2</p><section>'dul ba</section><text>bu| dbang po shin tu dul bas spyod lam mi nyams par gshegs pa/ sku skyes bu chen po'i mtshan sum cu rtsa gnyis kyis brgyan pa/ dpe byad bzang po brgyad cus mdzes par byas pa/ sku 'od 'dom</text></item>
<item><p>22b3</p><section>'dul ba</section><text>gang gis brgyan pa/ 'od nyi ma stong bas lhag pa/ rin po che'i ri 'gro ba lta bur kun nas bzang ba/ stobs bcu dang / mi 'jigs pa bzhi dang / ma 'dres pa gsum dang / dran pa nye bar gzhag</text></item>
<item><p>22b4</p><section>'dul ba</section><text>pa bzhi dang / thugs rje chen po dang ldan pa/ nyan thos chen po kun shes ko'u di n+ya dang / rta thul dang / rlangs pa dang / ming chen dang / bzang po dang / shA ri'i bu dang / mo'u dgal gyi bu dang / 'od srung</text></item>
<item><p>22b5</p><section>'dul ba</section><text>dang / grags pa dang / gang po la sogs pa dang / dge slong gi dge 'dun mang po gzhan dang / srog chags brgya stong phal mo ches bskor nas bsil tshal gyi dur khrod du gshegs so/ /sangs rgyas</text></item>
<item><p>22b6</p><section>'dul ba</section><text>gshegs pa la phan yon bco brgyad yod de/ bco brgyad gang zhe na/ me'i 'jigs pa med/ chu'i 'jigs pa med/ seng ge'i 'jigs pa med/ stag gi 'jigs pa med/ gzig gi 'jigs pa</text></item>
<item><p>22b7</p><section>'dul ba</section><text>med/ pha rol gyi dmag tshogs kyi 'jigs pa med/ rkun po'i 'jigs pa med/ la gcan pa'i 'jigs pa med/ gru btsas kyi 'jigs pa med/ sho gam gyi 'jigs pa med/ bsel rngan gyi</text></item>
<item><p>23a1</p><section>'dul ba</section><text>'jigs pa med/ mi'i 'jigs pa med/ mi ma yin pa'i 'jigs pa med/ dus dus su gzugs bzang po dag mthong bar 'gyur/ sgra snyan pa dag thos par 'gyur/ 'od</text></item>
<item><p>23a2</p><section>'dul ba</section><text>chen po dag mthong bar 'gyur/ kun shes pa lung ston pa dag thos par 'gyur/ chos kyi longs spyod dang / zang zing gi longs spyod dang ldan par 'gyur ro/ /sangs rgyas gshegs pa ni/ gnod pa</text></item>
<item><p>23a3</p><section>'dul ba</section><text>chung ba yin pas/ lha dang mi brgya stong du ma bcom ldan 'das kyi zham 'bring du phyi bzhin 'brang ngo / /bsil tshal logs nas rlung dag kyang langs so/ /rgyal rigs kyi khye'u zhig dang / bram ze'i khye'u</text></item>
<item><p>23a4</p><section>'dul ba</section><text>byis pa gnyis shig rgyal po'i khab nas phyi rol tu byung ste rtse zhing 'khod do/ /de gnyis las rgyal rigs kyi khye'u ni/ dad pa dang ldan pa yin/ bram ze'i khye'u ni/ de lta ma yin no/ /bram ze'i khye'u</text></item>
<item><p>23a5</p><section>'dul ba</section><text>des rgyal rigs kyi khye'u la smras pa/ grogs po/ bcom ldan 'das kyis khyim bdag shin tu bzang po'i chung ma'i bu khye'ur skye bar 'gyur te/ rigs 'bar bar 'gyur zhing / lha dang mi'i dpal</text></item>
<item><p>23a6</p><section>'dul ba</section><text>yang myong bar gyur nas nga'i bstan pa la rab tu byung ste nyon mongs pa thams cad spangs pas/ dgra bcom pa nyid mngon sum du byed par 'gyur ro/ /zhes lung bstan na/ de ni/ 'chi ba'i dus byas</text></item>
<item><p>23a7</p><section>'dul ba</section><text>nas bsil tshal gyi dur khrod du khyer na/ bcom ldan 'das kyis bka' stsal pa rdzun du ma gyur grang / rgyal rigs kyi khye'u des tshigs su bcad pa smras pa/ zla ba skar ma'i tshogs bcas sa la</text></item>
<item><p>23b1</p><section>'dul ba</section><text>ltung yang srid/ /sa 'di ri dang nags bcas mkha' la 'gro yang srid/ /rgya mtsho chen po'i chu ni skam par 'gyur srid kyi/ /drang srong chen po rdzun gsung 'gyur ba srid pa min/ /bram ze'i khye'u des/ grogs</text></item>
<item><p>23b2</p><section>'dul ba</section><text>po| de lta na bsil tshal gyi dur khrod blta zhing 'dong ngo / /zhes smras nas de gnyis dong ba dang / bcom ldan 'das rgyal po'i khab nas gshegs pa mthong ngo / /rgyal rigs kyi khye'us bcom ldan</text></item>
<item><p>23b3</p><section>'dul ba</section><text>'das thag ring po kho nas mthong nas yang tshigs su bcad pa smras pa/ thub pa the tshom bram zhing rgod pa mi mnga' ba/ /ri dwags rgyal po lta bu'i sgra skad mchog sgrog cing / /the tshom med par pha rol</text></item>
<item><p>23b4</p><section>'dul ba</section><text>smra bas mi brdzi ba/ /'di ltar skye bo'i tshogs kyis yongs su bskor cing gshegs/ /bsil tshal phyogs su kha ba'i tshogs lta bu'i/ /bsil ba'i ngad can rlung ni langs par gyur pa na/ /shAkya thub pa'i</text></item>
<item><p>23b5</p><section>'dul ba</section><text>rdzu 'phrul brtag pa'i don gyi phyir/ /lha tshogs mang po gnas nas 'ongs pa nyid du nges/ /rgyal po gzugs can snying pos bcom ldan 'das kyis khyim bdag shin tu bzang po'i chung ma'i bu khye'u skye</text></item>
<item><p>23b6</p><section>'dul ba</section><text>bar 'gyur te/ rigs 'bar bar 'gyur zhing / lha dang mi'i dpal yang myong bar gyur nas nga'i bstan pa la rab tu byung ste nyon mongs pa thams cad spangs pas dgra bcom pa nyid mngon sum du</text></item>
<item><p>23b7</p><section>'dul ba</section><text>byed par 'gyur ro/ /zhes lung bstan na/ de ni/ 'chi ba'i dus la bab nas bsil tshal gyi dur khrod du phyung zhing / bcom ldan 'das kyang nyan thos kyi dge 'dun dang thabs cig tu bsil tshal gyi dur khrod</text></item>
<item><p>24a1</p><section>'dul ba</section><text>du gshegs so/ /zhes thos so/ /thos nas kyang de 'di snyam du sems te/ bcom ldan 'das ni/ don med par bsil tshal gyi dur khrod du mi gshegs pas/ bcom ldan</text></item>
<item><p>24a2</p><section>'dul ba</section><text>'das kyis khyim bdag shin tu bzang po'i chung ma la brten te/ gdul ba'i don chen po zhig mdzad par 'gyur gor ma chag gi/ bltar 'gro'o/ /snyam nas de btsun mo dang / gzhon nu dang / blon po dang /</text></item>
<item><p>24a3</p><section>'dul ba</section><text>pho brang 'khor dang / ljongs kyi mis yongs su bskor nas rgyal po'i khab tu song ba dang / rgyal rigs kyi khye'u des/ rgyal po bzo sbyangs gzugs can snying po thag ring po kho nas mthong nas yang</text></item>
<item><p>24a4</p><section>'dul ba</section><text>tshigs su bcad pa smras pa/ ma ga d+ha yi mnga' bdag rgyal po'i gtso bo 'di/ /'di ltar 'khor bcas rgyal po'i khab nas byung ba las/ skye bo'i tshogs kyis 'byor ba phun sum tshogs par ni/ /</text></item>
<item><p>24a5</p><section>'dul ba</section><text>bdag gi snying la nges pa'i blo dag skyes par gyur/ /skye bo'i tshogs rnams kyis bcom ldan 'das mthong nas gshegs shul phye ba dang / bcom ldan 'das zhal 'dzum pa mdzad cing skye bo rnams</text></item>
<item><p>24a6</p><section>'dul ba</section><text>kyi gung la bzhugs so/ /bcom ldan 'das zhal 'dzum pa mdzad pa gcer bu bdag gis mthong nas bsam pa/ 'di ltar/ dge sbyong go'u ta ma bzhin 'dzum pa byed cing / skye bo mang po'i gung</text></item>
<item><p>24a7</p><section>'dul ba</section><text>la 'dug pa las na/ sems can 'di ma shi bar nges so snyam nas des khyim bdag shin tu bzang po la smras/ khyim bdag/ sems can skal ba chung ngu 'di ni/ ma shi'o/ /des smras pa/ 'phags</text></item>
<item><p>24b1</p><section>'dul ba</section><text>pa/ de ltar gyur na/ skabs 'di la da ji ltar bsgrub par bya/ des smras pa/ khyim bdag/ kho bo ni/ bslab pa'i gzhi yang dag par blangs pa yin gyi/ khyod nyid shes par gyis shig /des bud shing gcer te</text></item>
<item><p>24b2</p><section>'dul ba</section><text>chung ma'i ro de me'i phung po'i nang du bcug ste bsregs pa dang / de'i lus thams cad tshig na/ lto'i nye 'khor de bzhin du 'dug go /de nas lto'i nye 'khor de rdol nas pad+ma byung ste/ pad+ma de'i snying po las</text></item>
<item><p>24b3</p><section>'dul ba</section><text>gzhon nu gzugs bzang ba/ blta na sdug pa/ mdzes pa zhig byung ngo / /de srog chags brgya stong dag gis mthong nas mchog tu ngo mtshar chen po skyes par gyur pa dang / gcer bu pa dag gis rgyags pa</text></item>
<item><p>24b4</p><section>'dul ba</section><text>dang | nga rgyal dang / khengs pa dag nyams so/ /de nas bcom ldan 'das kyis khyim bdag shin tu bzang po la bka' stsal pa/ khyim bdag /gzhon nu longs shig /des gcer bu pa'i gdon du bltas pa</text></item>
<item><p>24b5</p><section>'dul ba</section><text>dang | des smras pa/ khyim bdag/ me phung rab tu 'bar ba'i nang du zhugs na/ thams cad kyi thams cad du tshig par mi 'gyur ram/ de skad ces smras pa dang / des ma blangs so/ /de nas bcom ldan</text></item>
<item><p>24b6</p><section>'dul ba</section><text>'das kyis 'tsho byed gzhon nus gsos la bka' stsal pa/ 'tsho byed/ gzhon nu longs shig /des bsam pa/ bcom ldan 'das kyis gnas ma yin skabs ma yin par bdag mi bsko yi/ blang</text></item>
<item><p>24b7</p><section>'dul ba</section><text>ngo / /snyam nas des the tshom med par me phung gi nang du zhugs te blangs so/ /rgyal ba'i bka' yis me yi phung por zhugs gyur te/ /de yis gzhon nu me yi nang nas blangs pa/ /rgyal ba'i mthu yis</text></item>
<item><p>25a1</p><section>'dul ba</section><text>me ni zhi ba nyid gyur cing / /kha ba'i tshogs ltar bsil ba'ang skad cig de la byung / /de nas bcom ldan 'das kyis 'tsho byed gzhon nus gsos la bka' stsal pa/ 'tsho</text></item>
<item><p>25a2</p><section>'dul ba</section><text>byed/ khyod nyams pa'i gnod pa dag tu ma gyur tam/ des gsol pa/ btsun pa/ bdag rgyal po'i pho brang du btsas shing rgyal po'i pho brang du skyes par gyur kyang 'di ltar bcom ldan 'das kyi byin</text></item>
<item><p>25a3</p><section>'dul ba</section><text>gyi rlabs kyis zhugs kyi phung po tsan+dan sa mchog lta bur bsil bar gyur pa 'di lta bu ni/ sngon chad ma myong lags so/ /de'i tshe bcom ldan 'das kyis khyim bdag shin tu bzang po la bka' stsal</text></item>
<item><p>25a4</p><section>'dul ba</section><text>pa| khyim bdag/ gzhon nu 'di longs shig /de log par lta ba la phyogs pas re zhig len par mi byed cing / gcer bu pa de nyid kyi gdong du lta bar byed do/ /des smras pa/ khyim bdag/ mang du smra ci</text></item>
<item><p>25a5</p><section>'dul ba</section><text>dgos| mes ni/ thams cad 'tshig pa yin na/ gzhon nu shin tu skal ba chung ba 'di ma tshig pa las na/ 'di khyod kyis khyim du khyer na/ khyod kyi khyim yang tshig cing khyod kyi srog gi bar chad du</text></item>
<item><p>25a6</p><section>'dul ba</section><text>yang 'gyur bar nges so/ /des bdag las gces pa med do/ /snyam nas de ma blangs pa dang / de'i tshe bcom ldan 'das kyis ma ga d+ha'i rgyal po bzo sbyangs gzugs can snying po la bka' stsal pa</text></item>
<item><p>25a7</p><section>'dul ba</section><text>rgyal po chen po/ gzhon nu longs shig /des gus par sgrim pa dang bcas pas lag pa brkyang ste de blangs nas kun tu brtags te gsol pa/ bcom ldan 'das/ khye'u 'di'i ming cir gdags/</text></item>
<item><p>25b1</p><section>'dul ba</section><text>bcom ldan 'das kyis bka' stsal pa/ rgyal po chen po/ khye'u 'di/ 'di ltar me'i nang nas skyes pas/ de'i phyir khye'u 'di'i ming me skyes zhes bya bar gdags so/ /de nas bcom ldan 'das kyis</text></item>
<item><p>25b2</p><section>'dul ba</section><text>skye bo phal po che'i tshogs de dag gi bsam pa dang / bag la nyal dang / khams dang / rang bzhin thugs su chud nas ci nas kyang sems can brgya phrag mang po de dag gis thos nas khyad par rnyed par</text></item>
<item><p>25b3</p><section>'dul ba</section><text>'gyur ba de lta bur chos bstan pa mdzad pas/ kha cig gis ni/ rgyun tu zhugs pa'i 'bras bu mngon sum du byas/ kha cig gis ni/ lan cig phyir 'ong ba'i 'bras bu/ kha cig gis ni/ phyir mi 'ong</text></item>
<item><p>25b4</p><section>'dul ba</section><text>ba'i 'bras bu/ kha cig gis ni/ rab tu byung ste nyon mongs pa thams cad spangs pas dgra bcom pa nyid mngon sum du byas par gyur to/ /kha cig gis ni/ dro bar gyur pa'i dge ba'i rtsa ba dang / kha</text></item>
<item><p>25b5</p><section>'dul ba</section><text>cig gis ni/ rtse mo dang / kha cig ni/ bzod pa chung ngu dang / 'bring bskyed par gyur to/ /kha cig gis ni/ nyan thos kyi byang chub dang / kha cig gis ni/ rang sangs rgyas kyi byang chub dang / kha cig gis</text></item>
<item><p>25b6</p><section>'dul ba</section><text>ni/ bla na med pa yang dag par rdzogs pa'i byang chub kyi sems bskyed par gyur to/ /kha cig gis ni/ skyabs su 'gro ba dang / bslab pa'i gzhi dag yang dag par blangs te 'khor de dag las phal</text></item>
<item><p>25b7</p><section>'dul ba</section><text>cher sangs rgyas la gzhol ba dang / chos la 'bab pa dang / dge 'dun la bab par gyur to/ /de rgyal po gzugs can snying pos khye'u me skyes ma ma brgyad po/ pang na 'tsho ba'i ma ma gnyis dang /</text></item>
<item><p>26a1</p><section>'dul ba</section><text>nu ma snun pa'i ma ma gnyis dang / dri ma 'phyi ba'i ma ma gnyis dang / rtsen grogs kyi ma ma gnyis la rjes su gtad do/ /de ma ma brgyad po dag gis 'o ma dang / zho dang /</text></item>
<item><p>26a2</p><section>'dul ba</section><text>mar dang / zhun mar dang / mar gyi snying khu dang / gzhan yang yo byad kyi bye brag gtso bo gtso bo dag gis sring bar byed/ skyed par byed cing / rdzing na gnas pa'i pad+ma bzhin du myur du skyed par byed</text></item>
<item><p>26a3</p><section>'dul ba</section><text>do| |de'i zhang po zong thogs te yul gzhan du song ba des/ ji ltar bdag gi sring mo la sems can zhugs par gyur pa de/ bcom ldan 'das kyis khye'ur skye bar 'gyur te/ rigs 'bar bar</text></item>
<item><p>26a4</p><section>'dul ba</section><text>'gyur zhing / lha dang mi'i dpal yang myong bar gyur nas nga'i bstan pa la rab tu byung ste/ nyon mongs pa thams cad spangs pas/ dgra bcom pa nyid mngon sum du byed par 'gyur ro/ /zhes lung</text></item>
<item><p>26a5</p><section>'dul ba</section><text>bstan pa thos nas des zong bsgyur te rin blangs nas rgyal po'i khab tu song ba dang / des 'di ltar bdag gi sring mo de 'chi ba'i dus la bab bo/ /zhes thos so/ /thos nas kyang bsam pa/ bcom</text></item>
<item><p>26a6</p><section>'dul ba</section><text>ldan 'das kyis de'i bu khye'ur skye bar 'gyur te/ rigs 'bar bar 'gyur zhing / lha dang mi'i dpal yang myong bar gyur nas nga'i bstan pa la rab tu byung ste/ nyon mongs pa thams cad spangs pas/</text></item>
<item><p>26a7</p><section>'dul ba</section><text>dgra bcom pa nyid mngon sum du byed par 'gyur ro/ /zhes lung bstan na/ bcom ldan 'das kyis bka' stsal pa de/ rdzun du ma gyur tam snyam nas des khyim tshes dag la dris pa/ bdag gi</text></item>
<item><p>26b1</p><section>'dul ba</section><text>sring mo la sems can zhugs par gyur pa de/ bcom ldan 'das kyis khye'ur 'gyur te/ rigs 'bar bar 'gyur zhing / lha dang mi'i dpal yang myong bar gyur nas nga'i bstan pa la rab tu byung ste nyon mongs</text></item>
<item><p>26b2</p><section>'dul ba</section><text>pa thams cad spangs pas/ dgra bcom pa nyid mngon sum du byed par 'gyur ro/ /zhes lung bstan par thos so/ /thos nas bdag kun tu dga' ba las/ de yang 'chi ba'i dus la bab po/ /zhes thos na/</text></item>
<item><p>26b3</p><section>'dul ba</section><text>bcom ldan 'das kyis bka' stsal pa de/ rdzun du ma gyur tam/ de dag gis tshigs su bcad pa smras pa/ zla ba skar ma'i tshogs bcas sa la ltung yang srid/ /sa 'di ri dang nags bcas mkha' la</text></item>
<item><p>26b4</p><section>'dul ba</section><text>'gro yang srid/ /rgya mtsho chen po'i chu ni skam par 'gyur srid kyi/ /drang srong chen po rdzun gsung 'gyur ba srid pa min/ /bcom ldan 'das kyis bka' stsal pa rdzun du mi 'gyur te/ 'di ltar khyim thab</text></item>
<item><p>26b5</p><section>'dul ba</section><text>des de ji lta ji ltar 'chi bar 'gyur ba de lta de ltar byas pas 'chi ba'i dus la bab nas de'i khye'u dbang thang chen po can mer bsregs kyang ma tshig pa mthu bo che zhig /da ltar rgyal po'i pho brang na</text></item>
<item><p>26b6</p><section>'dul ba</section><text>gso zhing 'dug go /zhes smras pa dang / de khyim bdag shin tu bzang po'i gan du song ste smras pa/ khyim bdag /khyod kyis mi rigs pa zhig byas so/ /ci zhig byas/ gcer bu pas bslus nas</text></item>
<item><p>26b7</p><section>'dul ba</section><text>khyod kyis nga'i sring mo la sems can zhugs pa/ ji lta ji ltar 'chi bar 'gyur ba de lta de ltar byas pas/ 'chi ba'i dus la bab par byas so/ /de'i khye'u dbang thang can mer bsregs kyang ma</text></item>
<item><p>27a1</p><section>'dul ba</section><text>tshig pa mthu bo che zhig /da ltar rgyal po'i pho brang na gso zhing 'dug pa des ni re zhig ci byar yang med de/ 'di ltar/ yang gal te gzhon nu de blangs na/ de lta na legs</text></item>
<item><p>27a2</p><section>'dul ba</section><text>'on te mi len na/ ngas khyod gnyen du yang mi brtsi/ rabs yig kyang 'dor zhing / lam po che dang / srang dang / lam gyi sum mdo dang / bzhi mdo dag tu yang khyim bdag shin tu bzang pos bdag</text></item>
<item><p>27a3</p><section>'dul ba</section><text>gi sring mo bsad do/ /chung ma gsod pa 'di la sus kyang gtam 'dre bar mi bya'o/ /zhes mi snyan pa bsgrag cing / rgyal po'i gnod pa yang byed du gzhug go/ zhes smras pa dang / des de thos nas</text></item>
<item><p>27a4</p><section>'dul ba</section><text>skrag ste/ de skad smra ba dang sbyar na/ bdag la de ltar byed par nges so/ /snyam nas de rgyal po'i gan du song ste rkang pa gnyis la phyag 'tshal nas smras pa/ lha/ bdag gi nye du po'i mchid nas/</text></item>
<item><p>27a5</p><section>'dul ba</section><text>da yang gal te gzhon nu de blangs na/ de lta na legs/ 'on te mi len na/ ngas khyod gnyen du yang mi brtsi/ rabs yig kyang 'dor zhing / lam po che dang / srang dang / lam gyi sum mdo dang /</text></item>
<item><p>27a6</p><section>'dul ba</section><text>bzhi mdo dag tu yang khyim bdag shin tu bzang pos bdag gi sring mo bsad do/ /chung ma gsod pa 'di la sus kyang gtam 'dre bar mi bya'o/ /zhes mi snyan pa bsgrag cing / rgyal po'i gnod pa yang</text></item>
<item><p>27a7</p><section>'dul ba</section><text>byed du gzhug go /zhes mchi bas/ de'i slad du lhas gzhon nu me skyes bdag la stsal ba'i rigs so/ /rgyal pos smras pa/ khyim bdag /gzhon nu me skyes ngas khyod las blangs pa ma yin</text></item>
<item><p>27b1</p><section>'dul ba</section><text>gyi/ bcom ldan 'das kyis nga la gtad pa yin pas/ khyod la gal te gzhon nu dgos na/ gzhon nu'i ched du bcom ldan 'das la sngar zhus shig /de bcom ldan 'das kyi spyan sngar song nas zhabs gnyis</text></item>
<item><p>27b2</p><section>'dul ba</section><text>la phyag 'tshal te 'di skad ces gsol to/ /bcom ldan 'das/ bdag gi nye du po'i mchid nas/ da yang gal te gzhon nu de blangs na/ de lta na legs/ 'on te mi len na/ ngas khyod gnyen du yang mi brtsi/</text></item>
<item><p>27b3</p><section>'dul ba</section><text>rabs yig kyang 'dor zhing / lam po che dang / srang dang / lam gyi sum mdo dang / bzhi mdo dag tu yang khyim bdag shin tu bzang pos bdag gi sring mo bsad do/ /chung ma gsod pa 'di la sus kyang gtam</text></item>
<item><p>27b4</p><section>'dul ba</section><text>'dre bar mi bya'o/ /zhes mi snyan pa bsgrag cing / rgyal po'i gnod pa yang byed du gzhug go/ zhes mchi bas/ de'i slad du gzhon nu me skyes bdag la stsal ba'i rigs so/ /bcom ldan 'das kyis/ gal te</text></item>
<item><p>27b5</p><section>'dul ba</section><text>khyim bdag shin tu bzang po gzhon nu me skyes ma thob na/ khrag tsha ba skyugs nas 'chi ba'i dus byed par 'gyur ba'i gnas skabs de lta bu yod par gzigs nas/ tshe dang ldan pa kun dga' bo la bka'</text></item>
<item><p>27b6</p><section>'dul ba</section><text>stsal pa/ kun dga' bo/ song la rgyal po gzugs can snying po la/ nga'i bkas a rog gya zhes byos la 'di skad ces/ rgyal po chen po/ khyim bdag shin tu bzang po la gzhon nu me skyes byin cig /gal</text></item>
<item><p>27b7</p><section>'dul ba</section><text>te khyim bdag shin tu bzang po gzhon nu me skyes ma thob na/ khrag tsha ba skyugs nas 'chi ba'i dus byed par 'gyur ba'i gnas skabs de lta bu yod par 'gyur ro/ /zhes kyang sgos shig /tshe dang ldan pa</text></item>
<item><p>28a1</p><section>'dul ba</section><text>kun dga' bos/ btsun pa/ bka' bzhin 'tshal zhes bcom ldan 'das kyi bka' mnyan nas rgyal po gzugs can snying po ga la ba der song ste phyin nas rgyal po gzugs can</text></item>
<item><p>28a2</p><section>'dul ba</section><text>snying po la 'di skad ces smras so/ /bcom ldan 'das kyis khyod la rgyal po chen po a rog gya zhes bka' stsal te/ rgyal po chen po/ khyim bdag shin tu bzang po la gzhon nu me skyes byin cig/ gal</text></item>
<item><p>28a3</p><section>'dul ba</section><text>te khyim bdag shin tu bzang po gzhon nu me skyes ma thob na/ khrag tsha ba skyugs nas 'chi ba'i dus byed par 'gyur ba'i gnas skabs de lta bu yod par 'gyur ro/ /zhes kyang bka' stsal to/ /rgyal pos</text></item>
<item><p>28a4</p><section>'dul ba</section><text>smras pa/ btsun pa kun dga' bo/ bcom ldan 'das la phyag 'tshal lo/ /bcom ldan 'das kyis ji skad bka' stsal pa de bzhin 'tshal lo/ /tshe dang ldan pa kun dga' bos rgyal po chen po a rog gya</text></item>
<item><p>28a5</p><section>'dul ba</section><text>zhes smras te song ngo / /rgyal pos smras pa/ khyim bdag gzhon nu 'di ngas bskyed de yid du 'ong zhing sdug pa yin pas/ dam tshig bcas la sbyin par bya ste/ nyi ma re re la yang dus gsum gsum</text></item>
<item><p>28a6</p><section>'dul ba</section><text>du nga blta ba'i phyir gtong na/ sbyin par bya'o/ /des smras pa/ lha/ khyod kyi spyan sngar mi gtang na/ gzhan su'i thad du gtang bar bgyi/ gtang bar 'tshal lo/ /rgyal pos de rgyan thams cad kyis</text></item>
<item><p>28a7</p><section>'dul ba</section><text>brgyan te glang po che la bskyon nas btang ngo / /'di ltar 'jig rten pa rnams kyi kun tu spyod pa ni/ ji srid du pha gson pa de srid du bu'i ming mi sgrog go /ji tsam dus gzhan zhig na khyim bdag shin tu</text></item>
<item><p>28b1</p><section>'dul ba</section><text>bzang po 'chi ba'i dus byas nas gzhon nu me skyes pha'i khyim na gnas par gyur te/ de sangs rgyas la mngon par dad/ chos dang / dge 'dun la mngon par dad/ sangs rgyas la skyabs su song / chos dang / dge</text></item>
<item><p>28b2</p><section>'dul ba</section><text>'dun la skyabs su song ngo / /des khyim bdag shin tu bzang pos phyogs gang du bdag gi ma bsad pa'i phyogs der gtsug lag khang rtsig tu bcug nas yo byad thams cad phun sum tshogs par sbyar</text></item>
<item><p>28b3</p><section>'dul ba</section><text>te phyogs bzhi'i dge 'dun la phul nas 'di ltar/ gnas brtan dag gis kyang mdo sde dag la/ bcom ldan 'das rgyal po'i khab na dku mnyed pa'i tshal na bzhugs so/ /zhes nye bar sbyar to/ /khyim</text></item>
<item><p>28b4</p><section>'dul ba</section><text>bdag shin tu bzang po'i mi zho shas 'tsho ba yul gzhan du dong ba dag gis/ khyim bdag shin tu bzang po ni/ 'chi ba'i dus la bab bo/ /gzhon nu me skyes ni/ rang gi khyim na gnas te/ de sangs rgyas</text></item>
<item><p>28b5</p><section>'dul ba</section><text>la mngon par dad/ chos dang / dge 'dun la mngon par dad/ sangs rgyas la skyabs su song / chos dang / dge 'dun la skyabs su song ngo / /zhes thos so/ /thos nas kyang de dag gis tsan ra nas mchog</text></item>
<item><p>28b6</p><section>'dul ba</section><text>pa'i lhung bzed gcig /rin po che dag gis bkang ste khyim bdag me skyes la skyes su bskur ro/ /des kyang de shing ring po'i rtse mo la btags te bzhag nas 'di skad ces/ 'di sus kyang skas dang /</text></item>
<item><p>28b7</p><section>'dul ba</section><text>ya gad dang / kyo btang dag gis blang bar mi bya'i/ 'di ltar/ dge sbyong ngam/ bram ze gang dag rdzu 'phrul che ba'am/ mthu che ba de dag las 'ga' zhig gis len na/ des ni/ 'di ci bder</text></item>
<item><p>29a1</p><section>'dul ba</section><text>khyer la rag go /zhes dril bsgrags pa yang byas so/ /gzhan mu stegs can rnams nang par sngar langs nas chu ngogs dag tu nye reg byed du 'dong ba de dag gis de mthong ngo / /</text></item>
<item><p>29a2</p><section>'dul ba</section><text>mthong nas kyang khyim bdag me skyes la smras pa/ khyim bdag 'di ci yin/ des de dag la rgyas par bsnyad pa dang / de dag gis smras pa/ khyim bdag/ khyod shAkya'i bu'i dge sbyong rnams la mngon</text></item>
<item><p>29a3</p><section>'dul ba</section><text>par dad pas/ de dag nyid len par 'gyur ro/ /zhes smras nas dong ngo / /ji tsam na dge slong gnas brtan gnas brtan dag rgyal po'i khab tu bsod snyoms la zhugs pa de dag gis de mthong nas/</text></item>
<item><p>29a4</p><section>'dul ba</section><text>de dag gis kyang khyim bdag me skyes la smras pa/ khyim bdag/ 'di ci yin/ des de dag la de kho na bzhin du rgyas par bsnyad pa dang / de dag gis smras pa/ khyim bdag /bcom ldan 'das kyis</text></item>
<item><p>29a5</p><section>'dul ba</section><text>dge slong dag gi yon tan ni/ bcab par bya/ skyon ni/ bsgrag par bya'o/ /zhes bka' stsal na/ ci/ lhung bzed tsam gyi ched du bdag nyid bstan par bya'am zhes smras nas dong ngo / /ji tsam na</text></item>
<item><p>29a6</p><section>'dul ba</section><text>tshe dang ldan pa 'od srung stobs bcu pa de phyogs der 'ongs te khyim bdag la smras pa/ khyim bdag/ 'di ci yin/ des ji lta bu yin pa smras pa dang / tshe dang ldan pa 'od srung stobs bcu pas bsam</text></item>
<item><p>29a7</p><section>'dul ba</section><text>pa| bdag gis thog ma med pa'i dus nas bsags pa'i nyon mongs pa'i tshogs rnams spangs shing bor la/ bsal cing sbyangs pa byas na/ khyim bdag gis bdag mu stegs can dang / rdzu</text></item>
<item><p>29b1</p><section>'dul ba</section><text>'phrul 'gran par chad kyi/ de'i phyir 'di'i yid mgu bar bya'o/ /snyam nas des lag pa glang po che'i sna lta bu brkyang ste lhung bzed de blangs nas des de khyer te gtsug lag khang du song ngo / /de la dge slong gis</text></item>
<item><p>29b2</p><section>'dul ba</section><text>smras pa/ gnas brtan/ khyod kyis tsan+dan sa mchog pa'i lhung bzed 'di ga las mchis/ des ji ltar gyur pa de brjod pa dang / dge slong dag gis smras pa/ gnas brtan/ khyod lhung bzed tsam gyi ched du</text></item>
<item><p>29b3</p><section>'dul ba</section><text>khyim pa'i mdun du rdzu 'phrul rnam par bstan du rung ngam/ de tshe dang ldan pa dag rung yang bla/ mi rung yang bla ste/ byas zin pas da ci byar yang med do/ /zhes zer ba'i skabs de/ dge slong rnams kyis</text></item>
<item><p>29b4</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong gis khyim pa'i mdun du rdzu 'phrul rnam par bstan par mi bya'o/ /rnam par ston na/ 'gal tshabs can du 'gyur</text></item>
<item><p>29b5</p><section>'dul ba</section><text>ro| |gzhan yang lhung bzed rnam pa bzhi po/ gser las byas pa dang / dngul las byas pa dang / bai DUR+Ya las byas pa dang / shel las byas pa dang / gzhan yang lhung bzed rnam pa bzhi po/ ra gan</text></item>
<item><p>29b6</p><section>'dul ba</section><text>dang | zangs dang / 'khar ba dang / shing las byas pa dag las/ 'di ltar lhung bzed snga ma bzhi po gang dag yin pa de dag ni/ ma blangs pa yang blang bar mi bya la/ blangs pa yang gtang bar bya'o/ /lhung</text></item>
<item><p>29b7</p><section>'dul ba</section><text>bzed phyi ma bzhi po gang dag yin pa de dag ni/ ma blangs pa ni/ blang bar mi bya zhing / blangs pa na/ sman phor du longs spyad pas spyad par bya ba yin no/ /'di ltar lcags dang / sa'i lhung bzed gnyis</text></item>
<item><p>30a1</p><section>'dul ba</section><text>ni/ byin gyis brlab tu rung ba dag yin no/ /de nas dus gzhan zhig na khyim bdag me skyes lha dang mi'i dpal yang myong bar gyur nas rgyal po'i khab dang / tsam pa dag</text></item>
<item><p>30a2</p><section>'dul ba</section><text>gi bar na sho gam gyi gnas shig yod pa de'i sho gam pa 'chi ba'i dus la bab nas de gnod sbyin gdug pa zhig tu skyes pa dang / des bu'i rmi lam du 'di skad ces/ bu/ khyod kyis gnas 'dir</text></item>
<item><p>30a3</p><section>'dul ba</section><text>gnod sbyin gyi rten 'dzugs su chug la/ der dril yang gyis la thogs shig dang / gang gi tshe der su dag zong las sho gam mi 'jal bar 'gro bar byed pa de'i tshe dril de sgra 'byin par byed cing / de</text></item>
<item><p>30a4</p><section>'dul ba</section><text>dag phyir ldog pa las sho gam chod par 'gyur ro/ /zhes bstan to/ /des gnyen bshes dang / nye du dang / rtsa lag dag la rmi lam de bzlas nas nyi ma dang / tshes grangs dang / yud tsam dang /</text></item>
<item><p>30a5</p><section>'dul ba</section><text>gza' dang / rgyu skar dang / dus shis pa la bab pa'i tshe gnas der gnod sbyin gyi rten 'dzugs su bcug nas der dril yang byas te btags so/ /grong khyer tsam pa na bram ze zhig gis/ rigs</text></item>
<item><p>30a6</p><section>'dul ba</section><text>mnyam pa las chung ma blangs ba dang / bram ze mo de bsam pa/ bdag bram zes thabs de dang de dag gis bsgrub pa'i nor dag spyod cing / las ci yang mi byed par 'dug pa ni/ bdag gi tshul</text></item>
<item><p>30a7</p><section>'dul ba</section><text>dang mthun pa ma yin no/ /snyam nas de tshong 'dus su song ste ras bal nyos nas sel gyis zhag par byas shing bkal te tha ga pa mkhas pa la kaR+sha pa Na stong ri ba'i ras zung cig 'thag tu bcug</text></item>
<item><p>30b1</p><section>'dul ba</section><text>go /de nas des bram ze la smras pa/ ras zung 'di kaR+sha pa Na stong ri ba lags kyi/ tshong 'dus su bzhud la gang dag kaR+sha pa Na stong gis 'jal ba la ni/ stsol cig /gal te des mi 'jal na/ tshong 'dus ma</text></item>
<item><p>30b2</p><section>'dul ba</section><text>yin no/ /zhes bsgrags nas gzhan du bzhud par mdzod cig /des de khyer te tshong 'dus su song ba na kaR+sha pa Na stong gis nyo ba su yang med nas des tshong 'dus ma yin no/ /zhes bsgrags te ras zung de</text></item>
<item><p>30b3</p><section>'dul ba</section><text>gdugs kyi rtsa ba'i nang du bcug ste 'gron po dag dang lhan cig rgyal po'i khab tu song ngo / /ji tsam na tsam pa'i bar gyi sho gam gyi gnas su phyin pa dang / sho gam pas 'gron po de dag la sho gam</text></item>
<item><p>30b4</p><section>'dul ba</section><text>bcad pa na/ de dag gis sho gam phul nas dong / de nas dril sgra 'byin par byed nas sho gam pa dag gis smras pa/ shes ldan dag /dril 'di ltar sgra 'byin pa las na/ 'gron po dag gis sho gam</text></item>
<item><p>30b5</p><section>'dul ba</section><text>legs par ma phul gor ma chag gi /yang sho gam gcad do/ /zhes de dag gis 'gron po dag yang phyir bkug ste btsal na/ sho gam ma phul ba 'ga' yang med do/ /de dag dang pa dang / yang dril</text></item>
<item><p>30b6</p><section>'dul ba</section><text>sgra 'byin pa nyid du byed nas de dag gis 'gron po dag yang phyir bkug ste btsal na/ sho gam ma phul ba 'ga' yang med par gyur nas 'gron po dag nged la khyed cag chom po byed par sems sam</text></item>
<item><p>30b7</p><section>'dul ba</section><text>ci na/ yang dang yang du phyir 'gugs par byed ces smod par byed do/ /de dag gis 'gron po de dag tshoms gnyis su byas te bkye ba dang / tshoms gang gi nang na bram ze de med pa dag ni/ de bzhin dong ngo /</text></item>
<item><p>31a1</p><section>'dul ba</section><text>tshoms gcig shos 'dong ba na/ dril de de bzhin du sgra 'byin par byed nas de dag gis de dag kyang de bzhin du tshoms gnyis su byas shing byas shing bkye ba dang / tha</text></item>
<item><p>31a2</p><section>'dul ba</section><text>mar bram ze de gcig pu nyi tshe lus par gyur nas/ de de dag gis bzung ngo / /des bdag la cung zad kyang med kyi/ tshol cig ces smras pa dang / de dag gis btsal nas ci yang med nas btang ba na/</text></item>
<item><p>31a3</p><section>'dul ba</section><text>yang dril de sgra 'byin pa nyid du byed do/ /de dag gis bram ze de yang phyir bkug nas smras pa/ kye bram ze/ lha'i byin gyi rlabs ni/ de ltar gyur na/ khyod bden par smros shig dang / kho bo cag</text></item>
<item><p>31a4</p><section>'dul ba</section><text>khyod la sho gam mi len to/ /des smras pa/ bden par mi len tam/ de dag gis smras pa/ mi len to/ des gdugs kyi rtsa ba'i nang nas ras zung de phyung ste bstan to/ /de dag kye ma/ lha'i byin</text></item>
<item><p>31a5</p><section>'dul ba</section><text>gyi rlabs ni/ 'di 'dra'o/ /zhes ngo mtshar chen po skyes bar gyur nas de dag gis de'i ras ya gcig phye ste lha la bstan to/ /bram zes smras pa/ kye khyed cag na re/ sho gam mi len to zhes zer</text></item>
<item><p>31a6</p><section>'dul ba</section><text>na| thams cad 'phrog gam/ de dag gis smras pa/ bram ze/ nged cag len par mi byed de/ lha'i byin gyis rlabs de lta phu mdzad pas/ nged kyis lha la bstan par zad kyi/ longs la song zhig /</text></item>
<item><p>31a7</p><section>'dul ba</section><text>des de blangs nas yang gdugs kyi rtsa ba'i nang du bcug ste song nas khad kyis rgyal po'i khab tu phyin to/ /des tshong 'dus su ras zung de bkram pa na der yang kaR+sha pa Na stong gis nyo ba su yang med</text></item>
<item><p>31b1</p><section>'dul ba</section><text>nas des rgyal po'i khab kyi tshong 'dus kyang tshong 'dus ma yin no/ /zhes bsgrags so/ /de na gzhon nu me skyes glang po che la zhon te rgyal po'i pho brang nas phyir byung ste tshong 'dus kyi nang nas rang gi khyim du</text></item>
<item><p>31b2</p><section>'dul ba</section><text>'gro bas de thos pa dang / des shes ldan dag /bram ze de ci'i phyir tshong 'dus ma yin no/ /zhes sgrog par byed pa dri bar bya'i/ bos shig /de dag gis de bos nas me skyes kyis smras pa/ bram ze/ khyod</text></item>
<item><p>31b3</p><section>'dul ba</section><text>ci'i phyir tshong 'dus 'di tshong 'dus ma yin no/ /zhes sgrog par byed/ des smras pa/ khyim bdag ras zung 'di lta bu kaR+sha pa Na stong gis nyo ba su yang med pa'i phyir ro/ /des smras pa/ blta'i/ khyer</text></item>
<item><p>31b4</p><section>'dul ba</section><text>te shog /des de nye bar bstan to/ /me skyes kyis smras pa/ bram ze/ de tsam ni/ ri mod kyi/ 'on kyang ras gcig ni/ spyad zin pa zhig /gcig ni/ ma spyad pa zhig pas/ ma spyad pa gang yin pa 'di ni/</text></item>
<item><p>31b5</p><section>'dul ba</section><text>kaR+sha pa Na lnga brgya ri/ gang spyad pa 'di ni/ nyis brgya lnga bcu ri'o/ /bram zes smras pa/ ci/ 'di de lta bur 'gyur ram/ me skyes kyis smras pa/ bram ze/ khyod kyis mngon sum du bstan gyi/ ltos shig/</text></item>
<item><p>31b6</p><section>'dul ba</section><text>ces des ma spyad pa de steng gi nam mkha' la bor ba dang / de skyengs shing 'dug go /spyad pa bor ba na/ de ma thag tu phyir lhung ngo / /bram ze ngo mtshar skyes te smras pa/ khyim bdag/ khyod ni/ rdzu 'phrul che ba/</text></item>
<item><p>31b7</p><section>'dul ba</section><text>mthu che ba zhig go /me skyes kyis yang ltos shig /ces smras nas/ des ma spyad pa gang yin pa de/ tsher ma'i steng du bor na/ ma thogs par song ngo / /gcig shos de bor na/ tsher ma la thogs</text></item>
<item><p>32a1</p><section>'dul ba</section><text>nas bram ze de/ ngo mtshar chen po des mngon par dad par gyur nas smras pa/ khyim bdag /khyod ni/ rdzu 'phrul che ba/ mthu che ba zhig pas/ khyod rin ji tsam gyis bzhed pa de</text></item>
<item><p>32a2</p><section>'dul ba</section><text>tsam gyis snoms shig /des smras pa/ bram ze/ khyod mgron yin gyi/ khyod nyid la mchod pa bya ba'i phyir kaR+sha pa Na stong nyid sbyin par bya'o/ /zhes des de la kaR+sha pa Na stong byin pa dang / bram zes de</text></item>
<item><p>32a3</p><section>'dul ba</section><text>blangs nas song ngo / /me skyes kyis de dag las gang spyad pa de ni/ khye'u zhig la byin/ ma spyad pa ni/ khrus ras su byas so/ /de nas dus gzhan zhig na/ rgyal po gzugs can snying po steng gi khang bzang</text></item>
<item><p>32a4</p><section>'dul ba</section><text>gi thog na blon po'i tshogs kyis yongs su bskor cing 'dug pa'i tshe/ me skyes kyis khrus ras khang pa'i steng du skam du bcug pa rlung gis nam mkha' la khyer nas rgyal po gzugs can snying po'i steng</text></item>
<item><p>32a5</p><section>'dul ba</section><text>du lhung ba dang / rgyal pos smras pa/ shes ldan dag /rgyal po la 'os pa'i gos 'di lta bu ga las 'ongs/ de dag gis smras pa/ lha/ rgyal po nga las nu byung ba'i tshe ni/ dgung bdun du ring po che'i</text></item>
<item><p>32a6</p><section>'dul ba</section><text>char bab bo/ /zhes thos nas/ lha la yang na bza'i char bab pa las na/ ring po mi thogs par rin po che'i char 'bab par 'gyur ro/ /rgyal pos smras pa/ bcom ldan 'das kyis khyim bdag me</text></item>
<item><p>32a7</p><section>'dul ba</section><text>skyes lha dang mi'i dpal yang myong bar 'gyur ro/ /zhes lung bstan la/ 'di yang lha'i gos nam mkha' las 'ongs pa zhig na/ de 'ongs dang sbyin par bya'i/ zhog cig ces bsgo'o/ /de dag de</text></item>
<item><p>32b1</p><section>'dul ba</section><text>skad smra ba'i tshe nyid na me skyes 'ongs pa dang / rgyal pos smras pa/ gzhon nu/ khyod bcom ldan 'das kyis lha dang mi'i dpal yang myong bar 'gyur ro/ /zhes lung bstan la/ nga la yang lha'i gos nam</text></item>
<item><p>32b2</p><section>'dul ba</section><text>mkha' las lhung ba 'di lta bu yod kyi/ de khyod khyer cig /des lag pa brkyang ste smras pa/ lha/ g.yar snga brim gyi/ tshur stsal zhes brtags na/ ji tsam na bdag gis khrus ras yin par mthong nas cung</text></item>
<item><p>32b3</p><section>'dul ba</section><text>zad bgad de smras pa/ lha/ 'di bdag gi khrus ras bser mas 'tshal nas 'dir mchis pa lags so/ /rgyal pos smras pa/ gzhon nu/ da khyod kyis lha dang mi'i dpal yang myong bar gyur tam/ lha/</text></item>
<item><p>32b4</p><section>'dul ba</section><text>myong bar gyur to/ /gzhon nu/ gal te de lta na/ ci'i phyir nga spyan 'dren par mi byed/ lha/ spyan 'dren to/ /song la yo lang gi zhal ta dag shoms shig /lha/ gang gis lha dang mi'i dpal yang myong</text></item>
<item><p>32b5</p><section>'dul ba</section><text>bar gyur pa la zhal ta bgyid ci 'tshal mod kyi/ 'on kyang bdag zhal ta bgyid du mchi'o/ /rgyal po me skyes kyi khyim du song nas bud med kyi 'khor phyi pa dag mthong ba dang / dbang po dag phyir glon par</text></item>
<item><p>32b6</p><section>'dul ba</section><text>byed do/ /me skyes kyis smras pa/ lha/ ci'i slad du dbang po dag slar glon par mdzad/ des smras pa/ gzhon nu/ mna' ma yin pas de ltar byas so/ /lha/ snam zungs ma lags te/ 'di ltar/ bud</text></item>
<item><p>32b7</p><section>'dul ba</section><text>med kyi 'khor phyi pa dag lags so/ /de ngo mtshar chen po skyes nas/ yang bud med kyi 'khor bar ma dag mthong ba dang / dbang po dag phyir ldon par byed do/ /me skyes kyis de bzhin du dris pa dang / rgyal</text></item>
<item><p>33a1</p><section>'dul ba</section><text>pos kyang de bzhin smras so/ /me skyes kyis smras pa/ lha/ 'di dag kyang snam zungs ni/ ma lags te/ 'di ltar bud med kyi 'khor par ma dag lags so/ /de ngo mtshar</text></item>
<item><p>33a2</p><section>'dul ba</section><text>chen po lhag par skyes so/ /rgyal pos de'i bar sgo'i phyogs rin po che'i rang bzhin las gyur pa/ rdzing chus gang ba lta bu de na nya dag rgyu ba 'dra ba'i 'khrul 'khor gyi sbyor ba byas pa dag mthong</text></item>
<item><p>33a3</p><section>'dul ba</section><text>ste nang du 'gro bar 'dod nas lha ma dag 'bud par brtsams pa dang / me skyes kyis smras pa/ lha/ ci'i slad du chags dag gsal bar mdzad/ des smras pa/ gzhon nu/ chu la 'bog par bya</text></item>
<item><p>33a4</p><section>'dul ba</section><text>ba'i phyir ro/ /me skyes kyis smras pa/ lha/ 'di chab ma lags te/ chab lta bur gda' ba ni/ rin po che'i sa gzhi lags so/ /des smras pa/ gzhon nu/ nya rgyu ba dag 'di ltar snang ngo / /lha/</text></item>
<item><p>33a5</p><section>'dul ba</section><text>'khrul 'khor gyi sbyor ba las de dag rgyu bar gda'o/ /rgyal po yid ma ches pa dang / des sor gdub rgya 'phangs pa na/ sgra kra la la zer te rin po che'i sa gzhi'i steng du 'jol bar gyur nas</text></item>
<item><p>33a6</p><section>'dul ba</section><text>de ngo mtshar skyes te/ nang du song nas seng ge'i khri la 'dug go/ mna' ma dag rkang pa la phyag 'tshal du lhags pa de dag mchi ma byung nas rgyal pos smras pa/ gzhon nu/ ci'i phyir mna'</text></item>
<item><p>33a7</p><section>'dul ba</section><text>ma 'di dag du/ des smras pa/ lha/ 'di dag du ba ma lags te/ 'di ltar/ lha'i na bza' la shing gi dud pa'i dri gda' bas/ des 'di dag mchi ma byung bar gyur to/ /rgyal po lha dang mi'i</text></item>
<item><p>33b1</p><section>'dul ba</section><text>dpal de dag la nye bar spyod cing phyir mi ldog pa na/ rgyal po'i bya ba dang / rgyal po'i byed pa dag yongs su nyams par gyur nas gzhon nu ma skyes dgra la blon po rnams kyis smras pa/ gzhon nu/ lha ni/</text></item>
<item><p>33b2</p><section>'dul ba</section><text>me skyes kyi khyim du gshegs nas bag ma mchis par gyur gyi/ bzhud la sbron cig /de song nas smras pa/ lha/ khyod 'dir gshegs te bzhugs par mdzad dam ci/ blon po rnams kyi mchid nas rgyal</text></item>
<item><p>33b3</p><section>'dul ba</section><text>po'i bya ba dang / byed pa dag yongs su nyams par gyur to/ /zhes mchi'o/ /des smras pa/ gzhon nu/ ci/ khyod kyis zhag gcig tsam rgyal srid byed du 'jug kyang mi nus sam/ des smras pa/ lha/</text></item>
<item><p>33b4</p><section>'dul ba</section><text>bdag gis ni/ lhas dgung bdun lags par 'tshal na/ lhas ni/ dgung gcig lags par mkhyen pa lta/ rgyal pos me skyes kyi gdong du brtags te smras pa/ gzhon nu/ bden nam/ lha/ mad</text></item>
<item><p>33b5</p><section>'dul ba</section><text>do| |dgung bdun kho na lags so/ /'o na/ nyin mtshan ji ltar shes/ lha/ me tog dag kha 'bye zhing 'dzum pa dang / nor bu dag gi 'od 'bar ram mi 'bar ba dang / bya dag skad 'byin tam mi 'byin</text></item>
<item><p>33b6</p><section>'dul ba</section><text>pa'i tshul las gda'o/ /me tog gang dag dgung la kha 'bye zhing gdugs la zum par 'gyur ba yang mchis/ gang dag gdugs la kha 'bye zhing dgung la zum par 'gyur ba yang mchis/ nor bu</text></item>
<item><p>33b7</p><section>'dul ba</section><text>gang dag dgung la 'bar zhing gdugs la mi 'bar ba yang mchis/ gang dag gdugs la 'bar zhing dgung la mi 'bar ba yang mchis/ bya gang dag dgung la skad 'byin cing gdugs la mi 'byin</text></item>
<item><p>34a1</p><section>'dul ba</section><text>pa yang mchis/ gang dag gdugs la skad 'byin cing dgung la skad mi 'byin pa yang mchis so/ /rgyal po ngo mtshar skyes nas smras pa/ gzhon nu/ bcom ldan 'das</text></item>
<item><p>34a2</p><section>'dul ba</section><text>ni| phyin ci ma log par gsung ba ste/ bcom ldan 'das kyis khyod ji ltar lung bstan pa kho na las gzhan du ma gyur to/ /de skad smras nas/ rgyal po de me skyes kyi khyim nas phyir byung ste song ngo / /</text></item>
<item><p>34a3</p><section>'dul ba</section><text>gzhon nu ma skyes dgras me skyes kyi nor bu gcig brkus te khye'u zhig gi lag tu gtad pa dang / des gang nas blangs pa de nyid du phyir song ste 'dug go/ ma skyes dgras smras pa/ khye'u/ nor bu de</text></item>
<item><p>34a4</p><section>'dul ba</section><text>blta'i/ khyer shog /des chang ba phye ste smras pa/ gzhon nu/ gar mchis/ ma 'tshal to/ /des de rdeg par brtsams pa dang / me skyes kyis smras pa/ gzhon nu/ 'di la ci'i phyir rdeg par</text></item>
<item><p>34a5</p><section>'dul ba</section><text>byed| khyim bdag /kho bo yang rkun ma yin na/ 'di ni/ rkun chen zhig ste/ bdag gis khyod kyi nor bu brkus pa de yang 'dis brkus so/ /des smras pa/ gzhon nu khyod kyis kyang ma brkus/</text></item>
<item><p>34a6</p><section>'dul ba</section><text>'dis kyang ma brkus te/ 'di ltar khyod kyis gang nas blangs pa de nyid du phyir song ste 'dug go /de lta mod kyi/ gzhon nu khyod kyi khyim yin gyi/ nor bu je snyed dgos pa dang / gzhan yang nor rdzas</text></item>
<item><p>34a7</p><section>'dul ba</section><text>ci dgos pa de dag ci bder longs shig /de skyengs nas bsam pa/ nam zhig na bdag gi pha 'chi ba'i dus la bab nas bdag rgyal po byed pa de'i tshe blang ngo / /snyam mo/ /ji tsam na ma skyes dgra lha sbyin</text></item>
<item><p>34b1</p><section>'dul ba</section><text>gyis bslus nas pha chos kyi rgyal po/ chos dang ldan pa srog dang phral nas rang gis cod ba na bcings te rgyal por zhugs nas de'i tshe des me skyes bos te/ khyim bdag/ khyod dang nga spun yin pas khyim dag</text></item>
<item><p>34b2</p><section>'dul ba</section><text>bgo bar bya'o/ /des bsam pa/ 'di ni/ pha chos kyi rgyal po chos dang ldan pa de lta bu bsad de bdag nyid kyi cod pa na bcings nas rgyal por zhugs pa yin pas/ 'dis gal te na bdag kyang gsod par</text></item>
<item><p>34b3</p><section>'dul ba</section><text>'gyur ro/ /'di bdag gi khyim dbrog par sems yang thag gi/ sbyin par bya'o/ /snyam du bsam nas smras pa/ lha/ 'di khyod mnga' na/ bgo ci 'tshal/ khyod kyi khab tu ni/ bdag mchi'o/ /bdag gi</text></item>
<item><p>34b4</p><section>'dul ba</section><text>sdum par ni/ khyod gshegs su gsol/ ma skyes dgras smras pa/ legs kyi/ de bzhin bya'o/ /zhes de de'i khyim du 'phos shing / me skyes ni/ ma skyes dgra'i khyim du 'phos pa dang / dpal dang ldan</text></item>
<item><p>34b5</p><section>'dul ba</section><text>pa'i khyim de mi snang bar gyur cing me skyes ga la ba de nyid du byung ngo / /de ltar lan bdun gyi bar du mi snang bar gyur cing byung ba dang / ma skyes dgras bsam pa/ 'di ltar me skyes kyis nor bu dag bdag</text></item>
<item><p>34b6</p><section>'dul ba</section><text>gis 'phrog par ma nus kyi/ thabs gzhan zhig bya'o/ /snyam nas nges chom rkun ma dag bskos te/ dengs la me skyes kyi khyim nas nor bu dag rkus shig /ces bsgos nas/ de dag gis skas dang /</text></item>
<item><p>34b7</p><section>'dul ba</section><text>ya gad dang / kyo btang dag gis 'dzeg par brtsams pa dang / steng gi khang bzang gi gzhir gtogs pa na chung ma'i 'khor 'khod pas de dag mthong nas de dag gis rkun po byung ngo / /rkun po byung ngo / /</text></item>
<item><p>35a1</p><section>'dul ba</section><text>zhes bya ba'i sgra phyung ngo / /me skyes kyis de thos nas/ chom rkun pa dag 'dug par gyur cig ces yid la yang bsam/ tshig tu yang brjod pa dang / de dag gang nas ji</text></item>
<item><p>35a2</p><section>'dul ba</section><text>ltar 'dzeg pa de nyid na de bzhin 'khod par gyur to/ /ji tsam na mtshan mo 'das te nam nangs pa dang / skye bo phal po che'i tshogs dag gis mthong nas de dag gis smras pa/ shes ldan dag /</text></item>
<item><p>35a3</p><section>'dul ba</section><text>rgyal po sdig can 'dis/ pha chos kyi rgyal po/ chos dang ldan pa srog dang phral nas de yang khyim 'joms par byed pa de/ ci'i phyir bdag cag gis dang du blang bar bya/ ma skyes dgras me</text></item>
<item><p>35a4</p><section>'dul ba</section><text>skyes kyi gan du pho nya btang ste/ nga la skyon du 'gyur bas de dag thong zhig ces byas pa dang / me skyes kyis chom rkun pa 'di dag 'dong bar gyur cig ces yid la yang bsam/ tshig tu yang</text></item>
<item><p>35a5</p><section>'dul ba</section><text>brjod nas de dag dong ngo / /me skyes kyis bsam pa/ gang gis 'di ltar pha chos kyi rgyal po/ chos dang ldan pa srog dang phral ba des/ bdag gsod par 'gyur gor ma chag gi/ /bdag ni/ bcom</text></item>
<item><p>35a6</p><section>'dul ba</section><text>ldan 'das kyis nga'i bstan pa la rab tu byung ste nyon mongs pa thams cad spangs pas/ dgra bcom pa nyid mngon sum du byed par 'gyur ro/ /zhes lung bstan pa yin pas/ rnam pa thams cad du</text></item>
<item><p>35a7</p><section>'dul ba</section><text>der song la rab tu 'byung ngo / /snyam nas der nor gyi rnam pa thams cad phongs pa dag dang / mgon med pa dag dang / dbul po dag dang / nad pa dag la byin te/ nor med pa rnams nor dang ldan par</text></item>
<item><p>35b1</p><section>'dul ba</section><text>byas te bzhag go /de nas khyim bdag me skyes mdza' bshes dang / rtsa lag dang / nye du dang / phu nu dag gi ngo bltas nas bcom ldan 'das ga la ba der song ste phyin nas/ bcom ldan 'das kyi zhabs</text></item>
<item><p>35b2</p><section>'dul ba</section><text>gnyis la mgo bos phyag 'tshal te mtha' gcig tu 'dug go /mtha' gcig tu 'dug nas khyim bdag me skyes kyis/ bcom ldan 'das la 'di skad ces gsol to/ /btsun pa/ bdag legs par</text></item>
<item><p>35b3</p><section>'dul ba</section><text>gsungs pa'i chos 'dul ba la rab tu 'byung zhing bsnyen par rdzogs pa dge slong gi dngos po thob pa lta na/ bcom ldan 'das kyi spyan sngar bdag tshangs par spyad pa spyod par 'tshal lo/ /de la bcom ldan</text></item>
<item><p>35b4</p><section>'dul ba</section><text>'das kyis dge slong tshur shog ces bya bas dge slong tshur shog /tshangs par spyad pa spyod cig ces bka' stsal ma thag kho nar skra byi zhing snam sbyar bgos nas lag pa lhung bzed dang / bya ma bum dang</text></item>
<item><p>35b5</p><section>'dul ba</section><text>ldan pa dang / skra dang kha spu bregs nas zhag bdun lon pa tsam du gyur cing / dge slong bsnyen par rdzogs nas lo brgya lon pa'i spyod lam lta bur gnas par gyur to/ /de bzhin gshegs pas tshur</text></item>
<item><p>35b6</p><section>'dul ba</section><text>shog bka' stsal pas/ /skra byi snam sbyar gyon pa'i lus ldan zhing / /mod la dbang po rab zhir gnas gyur te/ sangs rgyas dgongs pas lus gzugs bka' par gyur/ /bcom ldan 'das kyis de</text></item>
<item><p>35b7</p><section>'dul ba</section><text>la lung phog nas des rtsol ba dang / 'bad pa dang / sgrim pa byas pas 'khor ba'i 'khor lo cha lnga pa/ g.yo ba dang / mi g.yo ba 'di nyid rig ste/ 'du byed kyi rnam pa thams cad nyams pa dang / ltung ba dang /</text></item>
<item><p>36a1</p><section>'dul ba</section><text>rnam par 'thor ba dang / rnam par 'jig pa'i chos nyid kyis bcom nas nyon mongs pa thams cad spangs pas/ dgra bcom pa nyid mngon sum du byas te/ dgra</text></item>
<item><p>36a2</p><section>'dul ba</section><text>bcom pa khams gsum pa'i 'dod chags dang bral ba/ bong ba dang gser du mnyam pa/ nam mkha' dang lag mthil ltar sems mnyam pa/ ste'u dang tsan+dan du mnyam pa/ rig pas sgo nga'i</text></item>
<item><p>36a3</p><section>'dul ba</section><text>sbubs dral bar gyur cing / rig pa dang / mngon par shes pa dang / so so yang dag par rig pa thob pa/ srid pa dang / 'dod pa'i rnyed pa dang / bkur sti la rgyab kyis phyogs pa/ dbang po dang / nye</text></item>
<item><p>36a4</p><section>'dul ba</section><text>dbang dang bcas pa'i lha rnams kyis mchod par bya ba dang / rjed par bya ba dang / gus par smra bar bya bar gyur to/ /dge slong rnams the tshom skyes nas the tshom thams cad gcod pa sangs rgyas</text></item>
<item><p>36a5</p><section>'dul ba</section><text>bcom ldan 'das la zhus pa/ btsun pa/ tshe dang ldan pa me skyes 'dis las ci zhig bgyis na/ las de'i rnam par smin pas ma dang lhan cig zhugs kyi phung por bsregs shing lha dang mi'i</text></item>
<item><p>36a6</p><section>'dul ba</section><text>dpal yang myong nas bcom ldan 'das kyi bstan pa la yang rab tu byung ste nyon mongs pa thams cad spangs pas/ dgra bcom pa nyid mngon sum du bgyis par gyur/ bcom ldan 'das kyis</text></item>
<item><p>36a7</p><section>'dul ba</section><text>bka' stsal pa/ dge slong dag /rigs kyi bu me skyes nyid kyis/ las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba</text></item>
<item><p>36b1</p><section>'dul ba</section><text>dag byas shing bsags pas/ me skyes nyid kyis las byas shing bsags pa dag gzhan su zhig gis so sor myong bar 'gyur/ dge slong dag /las byas shing bsags pa dag ni/ phyi rol gyi</text></item>
<item><p>36b2</p><section>'dul ba</section><text>sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar las dge ba dang / mi dge ba byas shing bsags pa</text></item>
<item><p>36b3</p><section>'dul ba</section><text>dag ni/ zin pa'i phung po dang / khams dang / skye mched dag la rnam par smin par 'gyur te/ las rnams bskal pa brgyar yang ni/ /chud mi za ba'ang tshogs dang dus/ /rnyed na lus can rnams la</text></item>
<item><p>36b4</p><section>'dul ba</section><text>ni| |'bras bu dag tu 'gyur pa nyid/ /dge slong dag /sngon byung ba bskal pa dgu bcu rtsa gcig 'das pa na/ ston pa de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>36b5</p><section>'dul ba</section><text>rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das rnam</text></item>
<item><p>36b6</p><section>'dul ba</section><text>par gzigs zhes bya ba 'jig rten du byung ste/ dge slong drug khri nyis stong gi 'khor dang thabs cig tu ljongs rgyur gshegs pa na/ rgyal po'i pho brang rtsa lag can du byon nas rtsa lag can gyi</text></item>
<item><p>36b7</p><section>'dul ba</section><text>tshal na bzhugs so/ /de'i tshe rgyal po'i pho brang rtsa lag can na/ rgyal po gnyen ldan zhes bya ba chos kyi rgyal po/ chos dang ldan pas rgyal srid 'byor pa rgyas pa/ bde ba/ lo legs pa/ skye bo dang</text></item>
<item><p>37a1</p><section>'dul ba</section><text>mi mang pos gang ba/ 'thab mo dang / 'thab pa dang / rtsod pa dang / 'gyed pa dang / phyi dgra dang / nang 'khrug dang / chom rkun dang / mu ge dang / nad rab tu zhi ba/ 'bru</text></item>
<item><p>37a2</p><section>'dul ba</section><text>dang / bu ram shing dang / ba lang dang / ma he phun sum tshogs pa byed du bcug go /de na khyim bdag nyes med ces bya ba/ phyug pa/ nor mang ba/ longs spyod che ba/ yongs su bzung ba yangs</text></item>
<item><p>37a3</p><section>'dul ba</section><text>shing rgya che ba/ rnam thos kyi bu'i nor dang ldan pa/ rnam thos kyi bu la nor gyis 'gran pa zhig 'dug pa des bsam pa/ bdag gis yang dag par rdzogs pa'i sangs rgyas rnam par gzigs</text></item>
<item><p>37a4</p><section>'dul ba</section><text>lan du ma zhig khyim du spyan drangs te/ gdugs tshod gsol mod kyi/ zla ba gsum du yo byad thams cad kyis bstabs pa ni/ nam yang ma byas pas/ da bdag gis yang dag par rdzogs</text></item>
<item><p>37a5</p><section>'dul ba</section><text>pa'i sangs rgyas rnam par gzigs la zla ba gsum du yo byad thams cad kyis bstab bo/ /snyam nas yang dag par rdzogs pa'i sangs rgyas rnam par gzigs ga la ba der song ste phyin nas yang</text></item>
<item><p>37a6</p><section>'dul ba</section><text>dag par rdzogs pa'i sangs rgyas rnam par gzigs kyi zhabs gnyis la mgo bos phyag 'tshal te mtha' gcig tu 'dug go /mtha' gcig tu 'dug nas yang dag par rdzogs pa'i sangs</text></item>
<item><p>37a7</p><section>'dul ba</section><text>rgyas rnam par gzigs khyim bdag nyes med la chos dang ldan pa'i gtam yang dag par ston par mdzad/ yang dag par 'dzin du 'jug par mdzad/ yang dag par gzengs bstod par</text></item>
<item><p>37b1</p><section>'dul ba</section><text>mdzad/ yang dag par rab tu dga' bar mdzad do/ /rnam grangs du mar chos dang ldan pa'i gtam yang dag par bstan/ yang dag par 'dzin du bcug /yang dag par gzengs bstod/ yang dag par</text></item>
<item><p>37b2</p><section>'dul ba</section><text>rab tu dga' bar mdzad nas cang mi gsung bar bzhugs so/ /de nas khyim bdag nyes med stan las langs te bla gos phrag pa gcig tu byas nas yang dag par rdzogs pa'i sangs rgyas rnam par</text></item>
<item><p>37b3</p><section>'dul ba</section><text>gzigs ga la ba de logs su thal mo sbyar ba btud nas yang dag par rdzogs pa'i sangs rgyas rnam par gzigs la 'di skad ces gsol to/ /bcom ldan 'das dge slong gi dge 'dun dang</text></item>
<item><p>37b4</p><section>'dul ba</section><text>bcas pa la bdag dgung zla gsum du na bza' dang / zhal zas dang / gnas mal dang / snyun gyi rkyen dang / sman gyi yo byad rnams 'bul bar ci gnang / yang dag par rdzogs pa'i sangs rgyas</text></item>
<item><p>37b5</p><section>'dul ba</section><text>rnam par gzigs kyis/ khyim bdag nyes med la cang mi gsung bas gnang ngo / /de nas khyim bdag nyes med kyis/ yang dag par rdzogs pa'i sangs rgyas rnam par gzigs kyis cang mi gsung</text></item>
<item><p>37b6</p><section>'dul ba</section><text>bas gnang bar rig nas yang dag par rdzogs pa'i sangs rgyas rnam par gzigs kyi zhabs gnyis la mgo bos phyag 'tshal te stan las langs nas song ngo / /rgyal po gnyen ldan gyis yang dag</text></item>
<item><p>37b7</p><section>'dul ba</section><text>par rdzogs pa'i sangs rgyas rnam par gzigs dge slong drug khri nyis stong gi 'khor dang thabs cig tu ljongs rgyur gshegs pa na/ rgyal po'i pho brang rtsa lag can du byon nas rtsa lag can gyi tshal</text></item>
<item><p>38a1</p><section>'dul ba</section><text>na bzhugs so/ /zhes thos so/ /thos nas kyang des bsam pa/ bdag gis yang dag par rdzogs pa'i sangs rgyas rnam par gzigs lan du ma zhig pho brang du spyan drangs</text></item>
<item><p>38a2</p><section>'dul ba</section><text>te gdugs tshod gsol mod kyi/ zla ba gsum du yo byad thams cad kyis bstabs pa ni/ nam yang ma byas pas bdag gis yang dag par rdzogs pa'i sangs rgyas rnam par gzigs la zla ba gsum</text></item>
<item><p>38a3</p><section>'dul ba</section><text>du yo byad thams cad kyis bstab bo/ /snyam nas yang dag par rdzogs pa'i sangs rgyas rnam par gzigs ga la ba der song ste phyin nas yang dag par rdzogs pa'i sangs rgyas rnam par gzigs</text></item>
<item><p>38a4</p><section>'dul ba</section><text>kyi zhabs gnyis la mgo bos phyag 'tshal te mtha' gcig tu 'dug go /mtha' gcig tu 'dug nas yang dag par rdzogs pa'i sangs rgyas rnam par gzigs rgyal po gnyen ldan la chos</text></item>
<item><p>38a5</p><section>'dul ba</section><text>dang ldan pa'i gtam yang dag par ston par mdzad/ yang dag par 'dzin du 'jug par mdzad/ yang dag par gzengs bstod par mdzad/ yang dag par rab tu dga' bar mdzad do/ /rnam grangs</text></item>
<item><p>38a6</p><section>'dul ba</section><text>du mar chos dang ldan pa'i gtam yang dag par bstan/ yang dag par 'dzin tu bcug /yang dag par gzengs bstod/ yang dag par rab tu dga' bar mdzad nas cang mi gsung bar bzhugs</text></item>
<item><p>38a7</p><section>'dul ba</section><text>so|| ||'dul ba phran tshegs kyi gzhi/ bam po gsum pa/ de nas rgyal po gnyen ldan stan las langs te bla gos phrag pa gcig tu gzar nas yang dag par rdzogs pa'i</text></item>
<item><p>38b1</p><section>'dul ba</section><text>sangs rgyas rnam par gzigs ga la ba de logs su thal mo sbyar ba btud nas yang dag par rdzogs pa'i sangs rgyas rnam par gzigs la 'di skad ces gsol to/ /bcom ldan 'das dge slong gi dge</text></item>
<item><p>38b2</p><section>'dul ba</section><text>'dun dang bcas pa la bdag dgung zla gsum du na bza' dang / zhal zas dang / gnas mal dang / snyun gyi rkyen dang / sman gyi yo byad rnams 'bul bar ci gnang / rgyal po chen po/ khyim bdag</text></item>
<item><p>38b3</p><section>'dul ba</section><text>nyes med kyis dang po kho nar spyan drangs zin to/ /bcom ldan 'das kyis bdag la gnang na/ ji ltar gnang ba de ltar bdag gi khyim bdag nyes med 'drang bar bgyi'o/ /bka' stsal pa/ rgyal po</text></item>
<item><p>38b4</p><section>'dul ba</section><text>chen po/ gal te khyim bdag nyes med 'drangs na/ ngas de bzhin gnang bar bya'o/ /rgyal po gnyen ldan yang dag par rdzogs pa'i sangs rgyas rnam par gzigs kyi zhabs gnyis la mgo bos phyag</text></item>
<item><p>38b5</p><section>'dul ba</section><text>'tshal nas stan las langs te rang gi gnas ga la ba der song ste phyin nas rgyal po gnyen ldan gyis khyim bdag nyes med pho nyas bkug nas smras pa/ khyim bdag shes par byos shig /yang dag</text></item>
<item><p>38b6</p><section>'dul ba</section><text>bar rdzogs pa'i sangs rgyas rnam par gzigs dang po nas ngas gdugs tshod gsol la/ de'i 'og tu khyod kyis yang dag par rdzogs pa'i sangs rgyas rnam par gzigs gdugs tshod gsol na</text></item>
<item><p>38b7</p><section>'dul ba</section><text>khyod la gnod pa med dam/ des smras pa/ lha/ yang dag par rdzogs pa'i sangs rgyas rnam par gzigs dang po kho nar bdag gis spyan drangs lags pas bdag gis gdugs tshod gsol bar</text></item>
<item><p>39a1</p><section>'dul ba</section><text>'tshal lo/ /rgyal pos smras pa/ khyim bdag /gal te de lta mod kyi/ 'on kyang khyod nga'i yul na gnas pas dang po kho nar ngas gdugs tshod gsol bar 'os so/ /lha/ 'di</text></item>
<item><p>39a2</p><section>'dul ba</section><text>ltar bdag khyod kyi yul na mchis mod kyi/ 'on kyang gang gis sngar spyan drangs pa de nyid kyis gdugs tshod gsol ba 'di la lhas gnod par bgyi bar mi rigs so/ /khyim bdag /khyod 'dod rgyal du</text></item>
<item><p>39a3</p><section>'dul ba</section><text>mi gtang gi /gdugs tshod gang bzang bas spyan drang bar bya ste/ gang gi gdugs tshod bzang bas sngar gsol bar bya zhing / gang gis ma thub pa des phyis gdugs tshod gsol bar bya'o/ /khyim</text></item>
<item><p>39a4</p><section>'dul ba</section><text>bdag nyes med kyis de bzhin bgyi'o/ /zhes mnyan nas de nyid kyi nub mo khyim bdag nyes med kyis/ bza' ba dang / bca' ba gtsang zhing bsod pa dag sbyar to/ /nang par sngar langs nas gdan</text></item>
<item><p>39a5</p><section>'dul ba</section><text>thabs mang po bshams shing / chu ra dag nye bar bzhag nas yang dag par rdzogs pa'i sangs rgyas rnam par gzigs la gdugs tshod kyi dus su spyan 'dren gyis/ bcom ldan 'das/ gdugs</text></item>
<item><p>39a6</p><section>'dul ba</section><text>tshod g.yar dgongs 'tshal lags te/ btsun pas da de'i dus la bab par dgongs su gsol zhes gsol pa dang / yang dag par rdzogs pa'i sangs rgyas rnam par gzigs/ snga dro sham thabs</text></item>
<item><p>39a7</p><section>'dul ba</section><text>gsol/ lhung bzed dang chos gos bsnams te dge slong gi dge 'dun gyi tshogs kyis yongs su bskor cing mdun du bdar te khyim bdag nyes med kyi bkad sa ga la ba der gshegs te byon nas</text></item>
<item><p>39b1</p><section>'dul ba</section><text>dge slong gi dge 'dun gyi gung la gdan bshams pa nyid la bzhugs so/ /de nas khyim bdag nyes med kyis/ sangs rgyas la sogs pa dge slong gi dge 'dun bde bar bzhugs par rig nas</text></item>
<item><p>39b2</p><section>'dul ba</section><text>bza' ba dang / bca' ba gtsang zhing bsod pa dag rang gi lag nas bstabs shing tshim par byas te lan grangs du mar bza' ba dang / bca' ba gtsang zhing bsod pa dag rang gi lag nas bstabs shing</text></item>
<item><p>39b3</p><section>'dul ba</section><text>tshim par byas pa dang / bcom ldan 'das kyis gsol nas phyag bcabs te lhung bzed bzhag par rig nas/ stan ches dma' pa zhig blangs te yang dag par rdzogs pa'i sangs rgyas rnam par gzigs</text></item>
<item><p>39b4</p><section>'dul ba</section><text>kyi spyan sngar chos mnyan pa'i phyir 'dug go /de nas yang dag par rdzogs pa'i sangs rgyas rnam par gzigs khyim bdag nyes med la chos dang ldan pa'i gtam yang dag par ston par mdzad/ yang</text></item>
<item><p>39b5</p><section>'dul ba</section><text>dag par 'dzin du 'jug par mdzad/ yang dag par gzengs bstod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i gtam yang dag par bstan/ yang</text></item>
<item><p>39b6</p><section>'dul ba</section><text>dag par 'dzin tu 'jug /yang dag par gzengs bstod/ yang dag par rab tu dga' bar mdzad nas slar gshegs so/ /rgyal po gnyen ldan gyis kyang gzhung gong ma ji lta ba de bzhin du gdugs</text></item>
<item><p>39b7</p><section>'dul ba</section><text>tshod gsol ba rgya cher rig par bya'o/ /rgyal po dang khyim bdag gi gdugs tshod bzang bar 'dra ste/ gang yang pham rgyal med nas rgyal po gnyen ldan rkom tshugs bcas te sems khong du chud cing</text></item>
<item><p>40a1</p><section>'dul ba</section><text>'dug pa dang / blon po dag gis smras pa/ lha/ khyod ci'i slad du rkom tshugs bcas te sems khong du chud cing bzhugs/ des smras pa/ shes ldan dag /ngas nga'i</text></item>
<item><p>40a2</p><section>'dul ba</section><text>yul na gnas pa'i grong mi gang yin pa de yang gdugs tshod lhag par bzang pos pham par ma nus na/ da ji ltar rkom tshugs bcas te sems khong du chud cing mi 'dug tu rung / de dag gis</text></item>
<item><p>40a3</p><section>'dul ba</section><text>smras pa/ lha/ zhugs shing tshong pa rnams dgag dang / khyim bdag de'i zhugs shing ma mchis par 'gyur ro/ /rgyal pos smras pa/ shes ldan dag /gang dag nga'i yul na gnas pa de dag</text></item>
<item><p>40a4</p><section>'dul ba</section><text>gis shing btsong bar mi bya'o/ /gang dag shing tshong ba de dag ni/ nga'i yul na ma 'dug cig ces dril sgrogs shig /de ltar byas pa dang / khyim bdag nyes med kyis spos kyi shing dag gis</text></item>
<item><p>40a5</p><section>'dul ba</section><text>gdugs tshod g.yos shing / 'bru mar dri zhim pos brlan pa'i ras kyis bag tshos dag btso bar brtsams pa dang / gnyen ldan gyi grong khyer thams cad dri zhim po dag gis khyab par gyur</text></item>
<item><p>40a6</p><section>'dul ba</section><text>to| |rgyal po gnyen ldan gyis smras pa/ shes ldan dag /'di lta bu'i dri zhim po gang nas byung / de dag gis rgya cher brjod pa dang / des smras pa/ ci/ nga la yo byad dag med dam/ ngas kyang</text></item>
<item><p>40a7</p><section>'dul ba</section><text>de lta bu bya'o/ /blon po dag gis smras pa/ lha/ de ltar mdzad du mi rung ste/ khyim bdag 'di ni/ bu ma mchis pas/ ring po mi thogs par 'gum pa'i dus la bab nas nor thams cad khyod nyid</text></item>
<item><p>40b1</p><section>'dul ba</section><text>mnga' bar 'gyur gyi/ lha/ zhugs shing tshong du gnang bar mdzod cig /de nas des shing dag tshong du gnang ngo / /khyim bdag nyes med kyis rgyal pos shing dag tshong du gnang ngo / /zhes thos nas sems</text></item>
<item><p>40b2</p><section>'dul ba</section><text>'khrugs te/ kho bo la shing dag gis rgyal po gnyen ldan de ma dang lhan cig me'i phung por bsregs kyang chog ba tsam yod do/ /zhes tshig brlang po dag brjod do/ /rgyal po rkom tshugs bcas te</text></item>
<item><p>40b3</p><section>'dul ba</section><text>sems khong du chud cing 'dug nas blon po dag gis smras pa/ lha/ ci'i slad du rkom tshugs bcas te sems khong du chud cing bzhugs/ des rgyas par brjod pa dang / de dag gis smras pa/ lha/ mi</text></item>
<item><p>40b4</p><section>'dul ba</section><text>dgyes par ma mdzad cig dang / bdag cag gis ji ltar lhas khyim bdag nyes med thub par 'gyur ba de ltar bgyi'o/ /zhes byas nas de dag gis phyi de nyin par rgyal po gnyen ldan gyi grong khyer gyi rdo</text></item>
<item><p>40b5</p><section>'dul ba</section><text>ba dang / gseg ma dang / gyo mo dag bsal ba byas nas tsan+dan gyi chus chag chag btab ste dri rab tu zhim pos gang ba'i pog snod dag bzhag cing / dar gyi chun po dag dpyangs/ rgyal mtshan dang /</text></item>
<item><p>40b6</p><section>'dul ba</section><text>ba dan dag kyang bsgreng / me tog sna tshogs dag kyang bkram ste dga' ba'i tshal dang 'dra bar 'khor gyi khyams legs par brgyan pa de dang bsgrin du rung ba byas nas de rin po che sna tshogs kyis brgyan</text></item>
<item><p>40b7</p><section>'dul ba</section><text>pa'i gdan thabs rin po che dang / gding ba dang / gos phun sum tshogs pas mdzes par byas pa bshams nas bza' ba dang / bca' ba bsod pa mang po rgya che la dri rab tu zhim pa/ phun sum tshogs</text></item>
<item><p>41a1</p><section>'dul ba</section><text>pa rnam pa sna tshogs skyu rums dang bcas pa lha'i zhal zas dang 'dra bar yid du 'ong ba/ 'jig rten gsum gyi bla ma dang rjes su mthun pa'i zhal zas dag bshams</text></item>
<item><p>41a2</p><section>'dul ba</section><text>nas rgyal po gnyen ldan la smras pa/ lha grong khyer 'di 'dra ba dang / zhal zas dang / yo lang 'di 'dra ba dag bshams kyi/ dgyes pa bskyed du gsol/ rgyal po gnyen ldan gyis bltas</text></item>
<item><p>41a3</p><section>'dul ba</section><text>nas ngo mtshar chen po skyes te ngo mtshar dang ldan pa'i sems kyi rgyud kyis yang dag par rdzogs pa'i sangs rgyas rnam par gzigs la gdugs tshod kyi dus su spyan 'dren gyis/ bcom ldan</text></item>
<item><p>41a4</p><section>'dul ba</section><text>'das gdugs tshod kyi g.yar dgongs 'tshal lags te/ btsun pas da de'i dus la bab par dgongs su gsol zhes gsol ba dang / de nas yang dag par rdzogs pa'i sangs rgyas rnam</text></item>
<item><p>41a5</p><section>'dul ba</section><text>par gzigs snga dro sham thabs gsol/ lhung bzed dang chos gos bsnams te/ dge slong gi dge 'dun gyi tshogs kyis yongs su bskor cing mdun du bdar te rgyal po gnyen ldan gyi</text></item>
<item><p>41a6</p><section>'dul ba</section><text>gdan ga la ba der gshegs te byon nas dge slong gi dge 'dun gyi gung la gdan bshams pa nyid la bzhugs so/ /yang dag par rdzogs pa'i sangs rgyas rnam par gzigs kyi dbu'i</text></item>
<item><p>41a7</p><section>'dul ba</section><text>steng du rgyal po gnyen ldan nyid dbang bskur ba'i bkra shis la gtogs pa'i glang po che'i gtso bo rtsibs brgya dang ldan pa'i gdugs 'dzin tu bcug go /dge slong rnams kyi steng du yang glang po</text></item>
<item><p>41b1</p><section>'dul ba</section><text>che gzhan dag gdugs gzhan dag 'dzin du bcug go /yang dag par rdzogs pa'i sangs rgyas rnam par gzigs la rgyal po gnyen ldan gyi btsun mo dam pa/ bsil yab gser dang nor bu las</text></item>
<item><p>41b2</p><section>'dul ba</section><text>byas pa'i yu ba can gyis g.yob tu bcug go /dge slong rnams la yang btsun mo'i tshogs gzhan dag bsil yab dag gis g.yob tu bcug go /khyim bdag nyes med kyis rtog chen gyi mi zhig</text></item>
<item><p>41b3</p><section>'dul ba</section><text>bskos te kwa'i nang rje/ song la bcom ldan 'das la sogs pa dge slong gi dge 'dun la rgyal po gnyen ldan gyis gdugs tshod ji lta bu zhig gsol ba rtogs shig ces bsgo'o/ /de song ste brtags</text></item>
<item><p>41b4</p><section>'dul ba</section><text>na 'byor pa de lta bu dag mthong nas ngo mtshar chen po skyes te ngo mtshar dang ldan pa'i yid kyis de nyid du 'dug go /de bzhin du gnyis pa dang gsum pa dag btang na/ de dag kyang song zhing de nyid du 'dug</text></item>
<item><p>41b5</p><section>'dul ba</section><text>go |de nas khyim bdag nyes med rang nyid der song ste brtags na/ 'byor pa de dag mthong nas ngo mtshar chen po skyes te/ des bsam pa/ gzhan ni/ bdag gis kyang 'byor bar nus na/ glang po che dang</text></item>
<item><p>41b6</p><section>'dul ba</section><text>btsun mo'i tshogs bdag gis ga la 'byor snyam du rig nas khyim du song ste mi sgo ba bos nas smras pa/ kwa'i sgo ba/ mi slong mo pa gang dag lhags na/ de dag ci 'dod pa dag byin la/ nang du ma gtang</text></item>
<item><p>41b7</p><section>'dul ba</section><text>zhig ces bsgo nas/ de mya ngan gyi khang par zhugs te rkom tshugs bcas nas sems khong du chud cing 'dug go /de nas lha'i dbang po brgya byin gyi shes pa dang / mthong ba ni/ 'og gi phyogs su 'jug pa</text></item>
<item><p>42a1</p><section>'dul ba</section><text>yin pas/ des bsam pa/ 'jig rten na mchod gnas gang dag yin pa de dag gi nang na ni/ yang dag par rdzogs pa'i sangs rgyas rnam par gzigs mchog yin</text></item>
<item><p>42a2</p><section>'dul ba</section><text>la| sbyin bdag gang dag yin pa de dag gi nang na ni/ khyim bdag nyes med mchog yin pas/ de'i grogs bya'o/ /snyam nas bdag nyid ko'u shi ka'i rigs kyi bram ze zhig tu sprul nas</text></item>
<item><p>42a3</p><section>'dul ba</section><text>khyim bdag nyes med kyi khyim ga la ba der song ste phyin nas mi sgo ba bos te smras pa/ kye sgo ba/ song la khyim bdag nyes med la/ ko'u shi ka'i rigs kyi bram ze zhig sgor 'ongs te khyod mthong</text></item>
<item><p>42a4</p><section>'dul ba</section><text>bar 'dod do/ /zhes gyis shig /des smras pa/ bram ze/ khyim bdag gis bdag la mi slong mo ba gang dag lhags na/ de dag ci 'dod pa dag byin la nang du ma gtang zhig ces bsgo'i/</text></item>
<item><p>42a5</p><section>'dul ba</section><text>khyim bdag gis khyod la ci bya/ khyod ci dgos pa de dag khyer la song zhig /des smras pa/ kye sgo ba/ kho bo la dgos pa gzhan ci yang med de/ kho bo ni/ khyim bdag nyid mthong bar 'dod</text></item>
<item><p>42a6</p><section>'dul ba</section><text>kyi| song zhig /de khyim bdag nyes med kyi gan du song ste smras pa/ jo bo/ ko'u shi ka'i rigs kyi bram ze zhig chab sgor mchis te jo bo mthong bar 'tshal zhes mchi'o/ /des smras pa/ kwa'i</text></item>
<item><p>42a7</p><section>'dul ba</section><text>sgo ba/ ngas khyod la sngar mi slong mo pa gang dag lhags na/ de dag ci 'dod pa byin la/ nang du ma gtang zhig ces ma bsgos sam/ de nang du 'ongs pas ci zhig bya/ ci 'dod pa dag byin la thong</text></item>
<item><p>42b1</p><section>'dul ba</section><text>zhig /jo bo/ bdag gis de skad bgyis na/ de'i mchid nas kho bo la dgos pa gzhan ci yang med de/ kho bo ni/ khyim bdag nyid mthong bar 'dod do/ /zhes mchi'o/ /des smras pa/ kwa'i sgo ba/</text></item>
<item><p>42b2</p><section>'dul ba</section><text>song la de nang du thong zhig /des de btang ba dang / des smras pa/ khyim bdag /khyod ci'i phyir mya ngan gyi khang bur zhugs te rkom tshugs bcas nas sems khong du chud cing 'dug /khyim bdag</text></item>
<item><p>42b3</p><section>'dul ba</section><text>gis tshigs su bcad pa smras pa/ gang gis mya ngan sel bar mi nus pa/ de la mya ngan brjod par mi bya ste/ gang gis mya ngan sel bar byed nus pa/ de la mya ngan brjod par bya ba yin/ brgya byin</text></item>
<item><p>42b4</p><section>'dul ba</section><text>gyis smras pa/ khyim bdag /khyod kyi mya ngan gang yin pa smros dang / kho bos khyod kyi mya ngan bsal bar bya'o/ /des rgya cher brjod pa dang / de nas lha'i dbang po brgya byin gyis/ ko'u shi ka'i rigs</text></item>
<item><p>42b5</p><section>'dul ba</section><text>kyi bram ze'i gzugs mi snang bar byas te rang bzhin du 'dug nas smras pa/ khyim bdag /kho bos lha'i bu las thams cad pa khyod kyi grogs byed du gzhug go /zhes byas nas song ngo / /de nas</text></item>
<item><p>42b6</p><section>'dul ba</section><text>lha'i dbang po brgya byin sum cu rtsa gsum pa'i lha rnams kyi nang du song ste lha'i bu las thams cad pa bos nas smras pa/ lha'i bu las thams cad pa/ song la khyim bdag nyes med kyi grogs gyis</text></item>
<item><p>42b7</p><section>'dul ba</section><text>shig /des smras pa/ ko'u shi ka/ rab tu legs so/ /zhes lha'i bu las thams cad bas/ lha'i dbang po brgya byin gyi tshig mnyan nas/ des de bas ches mdzes shing khyad par du 'phags pa'i grong</text></item>
<item><p>43a1</p><section>'dul ba</section><text>khyer dag mngon par sprul cing / lha'i 'khor gyi khyams dang / lha'i gdan dag kyang bshams/ lha'i zhal zas dag kyang g.yos nas yang dag par rdzogs pa'i</text></item>
<item><p>43a2</p><section>'dul ba</section><text>sangs rgyas rnam par gzigs kyi dbu'i steng du ni/ lha'i dbang po brgya byin gyi g.yul ngor spyad pa'i glang po che'i rgyal po sa srung gi bu rtsibs brgya dang ldan pa'i gdugs 'dzin tu bcug go /</text></item>
<item><p>43a3</p><section>'dul ba</section><text>dge slong rnams kyi steng du yang lha'i glang po che gzhan dag gdugs gzhan dag 'dzin tu bcug go /yang dag par rdzogs pa'i sangs rgyas rnam par gzigs la lha'i dbang po brgya byin gyi btsun</text></item>
<item><p>43a4</p><section>'dul ba</section><text>mo dam pa/ lha mo bde sogs lha'i bsil yab/ gser dang nor bu las byas pa'i yu ba can gyis g.yob tu bcug go /dge slong rnams la yang lha'i btsun mo'i tshogs gzhan dag pa sil yab</text></item>
<item><p>43a5</p><section>'dul ba</section><text>gzhan dag gis g.yob tu bcug go /rgyal po gnyen ldan gyis rtog chen gyi mi zhig bskos te/ kwa'i nang rje/ song la bcom ldan 'das la sogs pa dge slong gi dge 'dun la khyim bdag</text></item>
<item><p>43a6</p><section>'dul ba</section><text>nyes med kyis gdugs tshod ji lta bu zhig gsol ba rtogs shig ces bsgo'o/ /des brtags na/ 'byor pa de lta bu dag mthong nas ngo mtshar chen po skyes te/ ngo mtshar dang ldan pa'i yid kyis de</text></item>
<item><p>43a7</p><section>'dul ba</section><text>nyid du 'dug go /des blon po dag btang ba dang / de dag kyang song zhing de nyid du 'dug go /gzhon nu btang na/ de yang song shing de nyid du 'dug go /de nas rgyal po gnyen ldan rang nyid der song ste</text></item>
<item><p>43b1</p><section>'dul ba</section><text>sgor bsdad pa dang / yang dag par rdzogs pa'i sangs rgyas rnam par gzigs kyis bka' stsal pa/ khyim bdag /khyod kyis rgyal po gnyen ldan bden pa mthong bar gyur pa la tshig brlang po smras pa</text></item>
<item><p>43b2</p><section>'dul ba</section><text>de| sgo 'di na 'dug gi /song la bzod pa gsol cig /des de'i gan du song ste bzod pa gsol nas smras pa/ rgyal po chen po/ nang du gshegs la nyid kyi phyag nas brim pa dag mdzad du gsol/ de</text></item>
<item><p>43b3</p><section>'dul ba</section><text>nang du song ste bltas na/ lha'i 'byor ba dag mthong ba dang ngo mtshar chen po skyes nas sangs rgyas la sogs pa dge slong gi dge 'dun ni/ khyim bdag khyod gcig pus gdugs tshod gsol ba'i rigs kyi/</text></item>
<item><p>43b4</p><section>'dul ba</section><text>kho bos ni ma yin no/ /zhes smras so/ /khyim bdag nyes med kyis/ yang dag par rdzogs pa'i sangs rgyas rnam par gzigs la/ de lta bu'i 'byor pas zhal zas dag gis tshim par byas nas zhabs la</text></item>
<item><p>43b5</p><section>'dul ba</section><text>phyag 'tshal te smon lam 'di skad ces/ ji ltar bdag gis yon gnas 'di lta bu la bsnyen bkur byas pa'i dge ba'i rtsa ba 'dis bdag phyug cing nor mang la longs spyod che ba'i rigs su skye zhing / lha</text></item>
<item><p>43b6</p><section>'dul ba</section><text>dang mi'i dpal yang myong bar 'gyur ba dang / chos kyi tshul 'di lta bu thob pa dang / 'di lta bu'i ston pa mnyes par byed cing mi mnyes par byed par ma gyur cig ces btab bo/ dge slong dag /de'i tshe de'i</text></item>
<item><p>43b7</p><section>'dul ba</section><text>dus na khyim bdag nyes med gang yin pa de ni/ khyim bdag me skyes 'di yin te/ rigs kyi bu des rgyal po gnyen ldan bden pa mthong ba la tshig brlang po smras pa de'i las kyi rnam par smin pas ni/ tshe</text></item>
<item><p>44a1</p><section>'dul ba</section><text>rabs lnga brgyar ma dang lhan cig me'i phung por bsregs shing / da lta 'dir yang me'i phung por bsregs par gyur to/ /de bzhin gshegs pa rnam par gzigs gang</text></item>
<item><p>44a2</p><section>'dul ba</section><text>yin pa la bsnyen bkur byas shing smon lam btab pa de'i las kyi rnam par smin pas ni/ phyug cing nor mang la longs spyod che ba'i rigs su skyes te/ lha dang mi'i dpal yang myong bar gyur cing /</text></item>
<item><p>44a3</p><section>'dul ba</section><text>nga'i bstan pa la rab tu byung ste nyon mongs pa thams cad spangs pas/ dgra bcom pa nyid mngon sum du byas shing / yang dag par rdzogs pa'i sangs rgyas rnam par gzigs dang shugs mnyam</text></item>
<item><p>44a4</p><section>'dul ba</section><text>pa dang / stobs mnyam pa dang / brtson 'grus mnyam pas kun tu mnyam par gyur pa'i ston pa nga mnyes par byas shing / mi mnyes par ma byas so/ /dge slong dag /de lta bas na/ las gcig</text></item>
<item><p>44a5</p><section>'dul ba</section><text>tu gnag par rnams kyi rnam par smin pa ni/ gcig tu gnag pa yin la/ las gcig tu dkar ba rnams kyi rnam par smin pa yang dkar ba yin/ /las 'dren ma rnams kyi rnam par smin pa yang</text></item>
<item><p>44a6</p><section>'dul ba</section><text>'dren ma yin no/ /dge slong dag /de lta bas na/ las gcig tu gnag pa rnams dang / 'dren ma rnams spangs te las gcig tu dkar ba rnams la brtsal bar bya ste/ dge slong dag /khyed</text></item>
<item><p>44a7</p><section>'dul ba</section><text>kyis de ltar bslab par bya'o/ /de skad ces bka' stsal nas dge slong rnams bcom ldan 'das kyis gsungs pa la mngon par bstod do/ /sdom la/ lhung bzed glan dang spyad rnams dang / /</text></item>
<item><p>44b1</p><section>'dul ba</section><text>gri'u dang khab dang khab ral dang / /gtan pa dang ni mang po dag /drang srong chen pos rjes su gnang / /gleng gzhi ni/ mnyan yod na'o/ /mnyan yod na dge slong zhig gi lhung bzed rdol nas des mgar</text></item>
<item><p>44b2</p><section>'dul ba</section><text>ba'i gan du khyer te song nas smras pa/ bzhin bzang / kho bo'i lhung bzed rdol ba 'di glon la byin cig /des bsam pa/ 'di dag ni/ khas las byed du 'jug pa yin gyi/ gla rngan ni/ mi ster pas/</text></item>
<item><p>44b3</p><section>'dul ba</section><text>ci nas kyang yun ring du bsgyangs te bzhag na/ 'di rang gi blos phyir len par 'gyur snyam nas smras pa/ 'phags pa/ bzhud la sang ngam/ gnangs spyon cig /snga dro'am/ gung tshigs sam/ phyi dro</text></item>
<item><p>44b4</p><section>'dul ba</section><text>spyon cig ces bsgyangs par brtsams so/ /dge slong de nyin gcig bzhin der 'gro ba na skyo ba skyes pa dang / de'i mdza' bo zhig gis mthong nas/ tshe dang ldan pa/ khyod nyin gcig bzhin der 'gro na/</text></item>
<item><p>44b5</p><section>'dul ba</section><text>ci| de khyod kyi nye du'i khyim mam/ sbyin bdag gi khyim yin/ des smras pa/ tshe dang ldan pa/ 'di kho bo'i nye du'i khyim yang ma yin/ /sbyin bdag gi khyim yang ma yin te/ 'di ltar kho bo'i lhung bzed</text></item>
<item><p>44b6</p><section>'dul ba</section><text>rdol nas de glon du bcug pa na/ 'di sgyong bar byed pas/ de'i phyir 'gro'o/ /des smras pa/ tshe dang ldan pa/ khyod kyis lag bzo bden par smra ba dkon no/ /zhes bya ba ma thos sam/ kho bo yang bzo</text></item>
<item><p>44b7</p><section>'dul ba</section><text>shes mod kyi/ bcom ldan 'das kyis ma gnang ngo / /zhes zer ba'i skabs de/ dge slong rnams kyis thos nas bcom ldan 'das la gsol ba dang / bcom ldan 'das kyis bka' stsal pa</text></item>
<item><p>45a1</p><section>'dul ba</section><text>de lta bas na/ dge slong bzo bo dag yod na/ des dben pa'i phyogs su lhung bzed glan par rjes su gnang ngo / /de dge slong de'i gan du song ste smras pa/ tshe dang ldan pa</text></item>
<item><p>45a2</p><section>'dul ba</section><text>bcom ldan 'das kyis gnang gi/ lhung bzed 'di glon cig /des smras pa/ tshe dang ldan pa 'di lag pa 'ba' zhig gis glan du mi rung gi/ mgar spyad dag kyang dgos so/ /zhes zer ba'i skabs</text></item>
<item><p>45a3</p><section>'dul ba</section><text>de| dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge 'dun gyi ched du mgar spyad nye bar gzhag par rjes su gnang ngo / /gleng gzhi</text></item>
<item><p>45a4</p><section>'dul ba</section><text>ni| mnyen yod na'o/ /dge slong dag gis chos gos dra dgos par gyur pa na/ de dag lag pa dag gis 'dral nas ma legs par gyur nas bcom ldan 'das kyis bka' stsal pa/ lag</text></item>
<item><p>45a5</p><section>'dul ba</section><text>pas dral bar mi bya bar gri'us dra bar bya'o/ /bcom ldan 'das kyis gri'us dra bar bya'o/ /zhes bka' stsal pa dang / dge slong zhig gis chos gos dra dgos nas des khyim bdag las gri</text></item>
<item><p>45a6</p><section>'dul ba</section><text>brnyas te dras nas des de khyim bdag de la slar byin pa dang / des smras pa/ 'phags pa/ khyod nyid kyi lags so/ /bzhin bzang / bcom ldan 'das kyis ma gnang ngo / /zhes zer ba'i</text></item>
<item><p>45a7</p><section>'dul ba</section><text>skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ de lta bas na/ dge slong gis gri'u bcang bar rjes su gnang ngo / /bcom ldan</text></item>
<item><p>45b1</p><section>'dul ba</section><text>'das kyis gri'u bcang bar bya'o/ /zhes bka' stsal pa dang / drug sde dag /gser dang / dngul dang / baiDUR+Ya dang / shel las byas pa'i gri yu ba bsrub pas sbyangs pa dag 'chang nas bram ze dang /</text></item>
<item><p>45b2</p><section>'dul ba</section><text>khyim bdag gis smras pa/ 'phags pa dag /'di ci lags/ de dag gis smras pa/ bcom ldan 'das kyis gri rjes su gnang ba'o/ /'phags pa dag /dge sbyong khyed cag ni/ 'dod pa'i yon tan dag</text></item>
<item><p>45b3</p><section>'dul ba</section><text>gis gzir to zhes byas ba dang / de dag spobs pa med par gyur nas cang mi smra bar 'khod pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka'</text></item>
<item><p>45b4</p><section>'dul ba</section><text>stsal pa/ /dge slong gis gser dang / dngul dang / baiDUR+Ya dang / shel las byas pa'i gri yu ba khra bo dang / bkra ba bcang bar mi bya bar lcags kyi gri'u bcang bar bya'o/ /bcom ldan 'das kyis lcags kyi</text></item>
<item><p>45b5</p><section>'dul ba</section><text>gri'u bcang bar bya'o/ /zhes bka' stsal pa dang / de dag gri ha cang chen po dag 'chang nas bram ze dang / khyim bdag dag gis smras pa/ 'phags pa dag /'di ci lags/ bzhin bzang dag /gre'u</text></item>
<item><p>45b6</p><section>'dul ba</section><text>yin no/ /'phags pa dag /gri lags kyi/ gri'u ni/ ma lags so/ /zhes zer ba'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/</text></item>
<item><p>45b7</p><section>'dul ba</section><text>gri ha cang chen po dag bcang bar mi bya'o/ /dge slong dag gri ha cang chung ngu 'chang bar byed pa na/ des bya ba ci yang mi nus nas bcom ldan 'das kyis bka' stsal pa/ gri'u chen po dang / 'bring dang /</text></item>
<item><p>46a1</p><section>'dul ba</section><text>chung ngu rnam pa gsum bcang bar bya ste/ de la chen po ni/ sor drug go /chung ngu ni/ sor bzhi'o/ /de dag gi par ma ni/ 'bring ngo / /gleng gzhi ni/ mnyan yod</text></item>
<item><p>46a2</p><section>'dul ba</section><text>na'o/ /dge slong rnams kyi chos gos dag drub dgos par gyur pa na/ dge slong dag gis smyug ma'i tshal ba dang / phyag ga gi gshog shing gis 'drub pa na/ de dag ral nas bcom ldan</text></item>
<item><p>46a3</p><section>'dul ba</section><text>'das kyis bka' stsal pa/ khab bcang bar bya'o/ /dge slong zhig gis chos gos drub dgos nas des khyim bdag las khab brnyas te drubs nas des de khyim bdag de la phyir byin pa dang /</text></item>
<item><p>46a4</p><section>'dul ba</section><text>des smras pa/ 'phags pa/ khyod nyid kyi lags so/ /bzhin bzang / bcom ldan 'das kyis ma gnang ngo / /zhes zer ba'i skabs de/ dge slong rnams kyis bcom ldan 'das la gsol pa</text></item>
<item><p>46a5</p><section>'dul ba</section><text>dang / bcom ldan 'das kyis bka' stsal pa/ de lta bas na/ dge slong gis khab bcang bar rjes su gnang ngo / /bcom ldan 'das kyis dge slong gis khab bcang bar bya'o/ /zhes bka' stsal</text></item>
<item><p>46a6</p><section>'dul ba</section><text>pa dang / drug sde dag gser dang / dngul dang / bai DUR+Ya dang / shel las byas pa'i khab dag 'chang nas bram ze dang / khyim bdag dag gis smras pa/ 'phags pa dag /'di ci lags/</text></item>
<item><p>46a7</p><section>'dul ba</section><text>de dag gis smras pa/ bcom ldan 'das kyis khab rjes su gnang ba'o/ /'phags pa dag /dge sbyong khyed cag ni/ 'dod pa'i yon tan gyis gzir ba'o/ /zhes byas pa dang / de dag spobs pa</text></item>
<item><p>46b1</p><section>'dul ba</section><text>med par gyur nas cang mi smra bar 'khod pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis gser dang / dngul dang /</text></item>
<item><p>46b2</p><section>'dul ba</section><text>bai DUR+Ya dang / shel las byas pa'i khab bcang bar mi bya bar khab rnam pa bzhi po 'di lta ste/ ra gan dang / zangs dang / 'khar ba dang / lca gas las byas pa dag bcang bar bya'o/ /bcom ldan 'das/</text></item>
<item><p>46b3</p><section>'dul ba</section><text>kyis dge slong gis rnam pa bzhi po dag bcang bar bya'o/ /zhes bka' stsal pa dang / dge slong gis bab bab tu bzhag ste de dag btsa' zhugs par gyur nas bcom ldan 'das kyis bka' stsal pa/</text></item>
<item><p>46b4</p><section>'dul ba</section><text>khab ral bcang bar bya'o/ /dge slong dag gis khab ral ci 'dra bar bya ba mi shes nas bcom ldan 'das kyis bka' stsal pa/ khab ral ni/ rnam pa gnyis te/ sbu gu can dang / chang ba lta bu'o/</text></item>
<item><p>46b5</p><section>'dul ba</section><text>dge slong dag gis chang ba lta bu'i khab ral du gri'u bcug nas de ral par gyur pa dang / bcom ldan 'das kyis bka' stsal pa/ gri'u ni/ rnam pa gnyis su bya ste/ bya rog gi mchu lta bu dang /</text></item>
<item><p>46b6</p><section>'dul ba</section><text>bya gag gi gshog pa lta bur bya'o/ /gleng gzhi ni/ mnyan yod na'o/ /bcom ldan 'das kyis dge slong rnams kyis chos gos snam sbyar dag bya'o/ /zhes bka' stsal pa dang / dge slong</text></item>
<item><p>46b7</p><section>'dul ba</section><text>rnams sa la brkyang ste 'dra bar byed pa na/ rdul dag gis dri ma can du gyur cing / sril dag gis kyang ma rung bar byas nas bcom ldan 'das kyis bka' stsal pa/ sa la bting ste dra bar mi</text></item>
<item><p>47a1</p><section>'dul ba</section><text>bya bar gtan pa dag bya'o/ /dge slong dag gis gtan pa ji ltar bya ba mi shes nas bcom ldan 'das kyis bka' stsal pa/ gtan pa ni/ gnyis te/ shing dang / smyug</text></item>
<item><p>47a2</p><section>'dul ba</section><text>ma las gru bzhir byas pa dag go /dag slong dag gis phur bus brgyangs pa dang ral nas bcom ldan 'das kyis bka' stsal pa/ bu gu byas la sgrog zungs kyis brgyang bar bya'o/ /gleng gzhi ni/ mnyan</text></item>
<item><p>47a3</p><section>'dul ba</section><text>yod na'o/ /bcom ldan 'das kyis chos gos rnam pa gsum po chen po dang / 'bring dang / chung ngu'o/ /zhes bka' stsal pa/ chos gos chen po brgyang ba'i gtan pa gang yin pa de la/ 'bring po dang /</text></item>
<item><p>47a4</p><section>'dul ba</section><text>chung ngu brgyang du mi rung nas bcom ldan 'das kyis bka' stsal pa/ gtan pa mang po dag bya'o/ /sdom la/ me long dang ni chu dag dang / /de bzhin so mang smyug shad gnyis/ /gtsug phud dang</text></item>
<item><p>47a5</p><section>'dul ba</section><text>ni skra ring dang / /bsro khang li tsa chen po 'o/ /gleng gzhi ni/ /mnyan yod na'o/ /drug sde dag snga dro sham thabs bgos/ lhung bzed dang chos gos thogs te mnyan yod du bsod snyoms la zhugs pa</text></item>
<item><p>47a6</p><section>'dul ba</section><text>dang / de dag gis bram ze dang / khyim bdag dag gi byi dor gyi yo byad gos kyi sprog ma'i steng du bzhag pa mthong nas drug sde dag gis de dag gi me long blangs te bzhin bltas nas smras pa/ dga'</text></item>
<item><p>47a7</p><section>'dul ba</section><text>bo nye dga' bo/ ji lta bdag cag bzang ngam/ bram ze dang / khyim bdag dag gis smras pa/ 'phags pa dag /khyed mgo ni/ bregs la/ mchan khung ni/ ral bu can du 'dug na/ khyed kyi</text></item>
<item><p>47b1</p><section>'dul ba</section><text>gdong mdzes par ga la 'gyur/ dge sbyong 'di dag ni/ 'dod pa'i yon tan dag gis gzir bar nges so/ /zhes byas pa dang / de dag cang mi smra bar 'khod pa'i skabs de/ dge slong dag gis thos</text></item>
<item><p>47b2</p><section>'dul ba</section><text>nas bcom ldan 'das la gsol pa dang / bcom ldan 'das kyis bka' stsal pa/ de lta bas na/ dge slong gis me long la bzhin brtag par mi bya'o/ /rtog par byed na/ 'gal tshabs can du</text></item>
<item><p>47b3</p><section>'dul ba</section><text>'gyur ro/ /bcom ldan 'das kyis dge slong gis me long la bzhin brtag par mi bya'o/ /zhes bka' stsal pa dang / de dag gi chu dag la bzhin brtag par brtsams nas bcom ldan 'das kyis</text></item>
<item><p>47b4</p><section>'dul ba</section><text>bka' stsal pa/ chu la yang bzhin brtag par mi bya'o/ /bcom ldan 'das kyis dge slong gis chu la yang bzhin brtag par mi bya'o/ /zhes bka' stsal pa dang / dge slong dag chu rtog par</text></item>
<item><p>47b5</p><section>'dul ba</section><text>byed pa na bzhin mthong nas de dag 'gyod par gyur nas bcom ldan 'das kyis bka' stsal pa/ chu brtag pa dang / rma dang / gnyer ma dang / rgas pa dang / lus kyi gnas skabs snga phyi brtag pa'i</text></item>
<item><p>47b6</p><section>'dul ba</section><text>phyir bltas pa la ltung ba med do/ /gleng gzhi ni/ mnyan yod na'o/ /drug sde dag snga dro sham thabs bgos/ lhung bzed dang chos gos thogs te mnyan yod du bsod snyoms la zhugs pa dang / de dag</text></item>
<item><p>47b7</p><section>'dul ba</section><text>gis bram ze dang / khyim bdag gi byi dor gyi yo byad gos kyi sprog ma'i steng du bzhag pa mthong nas drug sde dag gis de dag gi so mang blangs te skra bshad nas smras pa/ dga' bo nye dga' bo/ ji ltar</text></item>
<item><p>48a1</p><section>'dul ba</section><text>bdag cag bzang ngam/ bram ze dang / khyim bdag dag gis smras pa/ 'phags pa dag /khyed mgo ni/ bregs la/ mchan khung ni/ ral bu can du 'dug na/ khyed</text></item>
<item><p>48a2</p><section>'dul ba</section><text>kyi skra mdzes par ga la 'gyur/ dge sbyong 'di dag ni/ 'dod pa'i yon tan dag gis gzir bar nges so/ /zhes bya ba dang / de dag cang mi smra bar 'khod pa'i skabs de/ dge slong rnams</text></item>
<item><p>48a3</p><section>'dul ba</section><text>kyis thos nas bcom ldan 'das la gsol pa dang / bcom ldan 'das kyis bka' stsal pa/ de lta bas na/ dge slong gis so mang gis skra bshad par mi bya'o/ /bshad par byed na/ 'gal</text></item>
<item><p>48a4</p><section>'dul ba</section><text>tshabs can du 'gyur ro/ /gleng gzhi ni/ mnyan yod na'o/ /bcom ldan 'das kyis dge slong gis so mang gis skra bshad par mi bya'o/ /zhes bka' stsal pa dang / drug sde dag gis smyug</text></item>
<item><p>48a5</p><section>'dul ba</section><text>shad kyis bshad par brtsams pa dang / bcom ldan 'das kyis bka' stsal pa/ smyug shad kyis kyang bshad par mi bya'o/ /bshad par byed na/ 'gal tshabs can du 'gyur ro/ /gleng</text></item>
<item><p>48a6</p><section>'dul ba</section><text>gzhi ni/ mnyan yod na'o/ /bcom ldan 'das kyis dge slong gis smyug shad kyis skra bshad par mi bya'o/ /zhes bka' stsal pa dang / de dag gis phyogs gcig ni/ so mang du byas la/</text></item>
<item><p>48a7</p><section>'dul ba</section><text>phyogs gcig ni/ smyug shad du byas pas skra bshad par byed nas bcom ldan 'das kyis bka' stsal pa/ so mang dang / smyug shad gnyi gas kyang skra bshad par mi bya'o/ /gleng gzhi ni/</text></item>
<item><p>48b1</p><section>'dul ba</section><text>mnyan yod na'o/ /gang gi tshe khyim bdag mgon med zas sbyin gyis sangs rgyas la sogs pa dge slong gi dge 'dun la rgyal byed kyi tshal phul ba de'i tshe/ des 'breg mkhan zhes bya ba la sogs</text></item>
<item><p>48b2</p><section>'dul ba</section><text>pa snga ma ji lta ba bzhin no/ /nye dgas smras pa/ bzhin bzang / gtsug phud 'jog shes sam/ 'phags pa/ de ni/ bdag gi sug las lags so/ /blta'i/ zhog cig /'phags pa/ ji ltar gzhag</text></item>
<item><p>48b3</p><section>'dul ba</section><text>par bgyi/ chen por ro/ /des gtsug phud chen por bzhag pa dang / nye dgas smras pa/ phyogs gcig bregs shig /des phyogs gcig bregs pa dang / des smras pa/ gnyis pa dang / gsum pa</text></item>
<item><p>48b4</p><section>'dul ba</section><text>zhes bya ba nas phyogs bdun pa'i bar bregs shig ces zer nas des phyogs bdun pa'i bar du bregs pa dang / nye dgas smras pa/ bkren pa/ khyod ko ci yang mi shes pa zhig gi/ snga mkho bzhin du</text></item>
<item><p>48b5</p><section>'dul ba</section><text>byos te song zhig ces bya ba la sogs pa snga ma ji lta ba bzhin no/ /bcom ldan 'das kyis bka' stsal pa/ de lta bas na/ dge slong gis gtsug phud gzhag par mi bya'o/ /'jog par byed na/ 'gal</text></item>
<item><p>48b6</p><section>'dul ba</section><text>tshabs can du 'gyur ro/ /gleng gzhi ni/ mnyan yod na'o/ /tshe dang ldan pa ba lang gnas ko'u sham+b+hi na ri chus bskor la bad sa'i rgyal po 'char byed kyi skyed mos tshal gyi phag mo'i phug na 'dug go/</text></item>
<item><p>48b7</p><section>'dul ba</section><text>de nas dus gzhan zhig na/ gang gi tshe dpyid kyi dus la bab pa de'i tshe shing ljon pa dag me tog rgyas shing / ngang pa dang / khrung khrung dang / rma bya dang / ne tso dang / ri skegs dang / khu byug dang / shang shang</text></item>
<item><p>49a1</p><section>'dul ba</section><text>te'u dag tshal gyi nang na sgra 'byin par byed pa na/ bad sa'i rgyal po 'char byed kyis skyed mos tshal srung ba'i mi bos te smras pa/ kwa'i mi khyod tshur shog /nga skyed mos tshal</text></item>
<item><p>49a2</p><section>'dul ba</section><text>du 'gro'i/ ri chus bskor gyi nyen kor gyi rdo ba dang / gseg ma dang / gyo mo thams cad sol la/ chu ra dag kyang bzhag ste tshal rtogs la la gcan pa dag kyang skos shig /skyed mos tshal srung</text></item>
<item><p>49a3</p><section>'dul ba</section><text>ba'i mis lha/ bka' bzhin 'tshal zhes bad sa'i rgyal po 'char byed kyi tshig mnyan nas ri chus bskor gyi nyen kor gyi rdo ba dang / gseg ma dang / gyo mo thams cad bsal nas chu ra dag kyang</text></item>
<item><p>49a4</p><section>'dul ba</section><text>bzhag ste tshal brtags shing la gcan pa dag kyang bskos nas bad sa'i rgyal po 'char byed ga la ba der song ste phyin nas bad sa'i rgyal po 'char byed la 'di skad ces smras so/ /lha/ 'di ltar</text></item>
<item><p>49a5</p><section>'dul ba</section><text>mkhyen par mdzad du gsol/ ri chus bskor gyi nyen kor gyi gor ma dang / gseg ma dang / gyo mo thams cad bsal cing / chu ra dag kyang bzhag ste tshal kyang brtags/ la gcan pa dag kyang</text></item>
<item><p>49a6</p><section>'dul ba</section><text>bskos lags na/ lha/ da de'i dus la bab par mkhyen par mdzad du gsol/ de nas bad sa'i rgyal po 'char byed btsun mo'i tshogs kyis yongs su bskor nas skyed mos tshal du song ste/ des</text></item>
<item><p>49a7</p><section>'dul ba</section><text>der dga' ba dang / rtse ba dang / dga' mgur spyad pa nyams su myong bar byas nas de gnyid log par gyur to/ /bud med rnams kyi rang bzhin no/ /me tog dang / 'bras bu la dga' ba yin pas/</text></item>
<item><p>49b1</p><section>'dul ba</section><text>de'i btsun mo'i 'khor rnams skyed mos tshal der ci dgar rgyu zhing 'khyam du dong ba dang / de'i tshe tshe dang ldan pa ba lang gnas skra dang / kha spu ring zhing chos gos rnying pa dang / sham thabs hrul po</text></item>
<item><p>49b2</p><section>'dul ba</section><text>bgos nas shing ljon pa zhig gi drung na brten cing 'dug go /tshe dang ldan pa ba lang gnas skra dang / kha spu ring zhing chos gos rnying pa dang / sham thabs hrul po bgos nas 'dug pa/ btsun mo'i</text></item>
<item><p>49b3</p><section>'dul ba</section><text>'khor de dag gis mthong ngo / /mthong nas kyang dngangs te a tsi lha gcig /'di na 'dre zhig gda'o/ /a tsi lha gcig /'di na 'dre zhig gda'o/ /zhes bred skad phyung ba dang / tshe dang ldan pa ba lang</text></item>
<item><p>49b4</p><section>'dul ba</section><text>gnas de nas langs te rings pa rings par phag mo'i phug tu song ngo / /sgra des rgyal po sad nas ral gri shubs nas phyung ste brgyugs nas bud med dag 'dre ga la 'dug ces smras pa dang / de dag</text></item>
<item><p>49b5</p><section>'dul ba</section><text>gis smras pa/ lha gcig /phag mo'i phug tu mchis so/ /de nas bad sa'i rgyal po 'char byed mtshon thogs te/ phag mo'i phug sgor bsdad nas smras pa/ kwa'i 'byung po/ khyod su zhig /des</text></item>
<item><p>49b6</p><section>'dul ba</section><text>smras pa/ lha/ dge sbyong lags so/ /khyod gang gi dge sbyong yin/ shAkya'i sras kyi dge sbyong lags so/ /ci khyod dgra bcom pa'am/ lha/ ma lags so/ /'o na khyod phyir mi 'ong ba'am/ lan gcig</text></item>
<item><p>49b7</p><section>'dul ba</section><text>phyir 'ong ba'am/ rgyun tu zhugs pa zhig yin nam/ lha/ ma lags so/ /'o na/ ci khyod bsam gtan bzhi pa thob pa yin nam/ ma lags so/ /'o na khyod bsam gtan gsum pa'am/ gnyis</text></item>
<item><p>50a1</p><section>'dul ba</section><text>pa'am/ dang po thob pa zhig yin nam/ lha/ ma lags so/ /zhes byas pa dang / rgyal po btsun mo'i 'khor la phrag dog za bas/ phyir lhags par khros te blon po</text></item>
<item><p>50a2</p><section>'dul ba</section><text>rnams la smras pa/ kwa'i shes ldan dag /dge sbyong so so'i skye bo 'dis/ nga'i btsun mo'i 'khor rnams ma rungs par byas kyi/ rnga mo'i grog ma chen po dag 'dir myur du lhogs shig dang / de</text></item>
<item><p>50a3</p><section>'dul ba</section><text>dag gis phug 'di khyab par bkang ste/ dge slong 'di gsad par bya'o/ /de nas phag mo'i phug na gnyug mar gnas pa'i lha zhig 'dug pa des bsam pa/ rgyal po gtum po 'dis bdag</text></item>
<item><p>50a4</p><section>'dul ba</section><text>la skyabs su 'ongs pa'i dge sbyong nyes pa med pa/ skyon med pa bsad par gyur na mi rung gi /bdag gis 'di thar bar bya ba'i thabs shig la brtson par bya'o/ /snyam nas de bdag nyid phag</text></item>
<item><p>50a5</p><section>'dul ba</section><text>mo'i gzugs su mngon par sprul te phug nas sgor byung ngo / /rgyal po de lings la dga' bas mi zhig la smras pa/ kwa'i mi 'di song la nga'i rta dang / mda' gzhu dag khyer te shog cig /des</text></item>
<item><p>50a6</p><section>'dul ba</section><text>rgyal po'i rta dang / mda' gzhu dag phul lo/ /de nas phag mo de skyed mos tshal gyi nang nas phyir byung ste 'bros par brtsams pa dang / rgyal po de de'i phyi bzhin snyegs su 'gro ba na/ des thag</text></item>
<item><p>50a7</p><section>'dul ba</section><text>ring du khrid de song ngo / /de nas btsun mo'i 'khor gyi tshogs kyis tshe dang ldan pa ba lang gnas la smras pa/ 'phags pa/ rgyal po 'di ni/ gtum pa lags pas/ khyod bkrongs par gyur na/</text></item>
<item><p>50b1</p><section>'dul ba</section><text>ma legs kyi/ khyod da myur du bzhud cig /tshe dang ldan pa ba lang gnas kyis myur ba myur bar lhung bzed dang / chos gos blangs te skyed mos tshal de nas phyir byung nas mnyan yod du song ngo /</text></item>
<item><p>50b2</p><section>'dul ba</section><text>de khang kyis mnyan yod du phyin pa dang / dge slong dag gis mthong nas smras pa/ tshe dang ldan pa 'ongs pa legs so/ /'ongs pa legs so/ /khyod yun ring po ring po nas zla ba bzhin du rgyu zhing ga</text></item>
<item><p>50b3</p><section>'dul ba</section><text>las 'ongs/ ko'u sham+b+hi nas so/ /ji ltar tshe dang ldan pas bde bar rgyus sam/ tshe dang ldan pa dag ji ltar bde bar rgyus/ bdag bad sa'i rgyal po 'char byed kyis had por de'u bsad do/ /ci'i</text></item>
<item><p>50b4</p><section>'dul ba</section><text>phyir/ des rgyas par smras pa'i skabs de/ dge slong rnams kyis bcom ldan 'das la gsol to/ /de nas bcom ldan 'das kyis dge slong zhig la bka' stsal pa/ dge slong tshur shog /khyod</text></item>
<item><p>50b5</p><section>'dul ba</section><text>dge slong ba lang gnas ga la ba der song la/ ba lang gnas la 'di skad ces ston pas bka' stsal pa/ khyod spyan sngar mchi zhig ces byung ngo / /zhes sgos shig /dge slong des/ btsun pa/</text></item>
<item><p>50b6</p><section>'dul ba</section><text>bka' bzhin 'tshal zhes bcom ldan 'das kyi bka' mnyan nas tshe dang ldan pa ba lang gnas ga la ba der song ste phyin nas tshe dang ldan pa ba lang gnas la 'di skad ces smras so/ /ston pas</text></item>
<item><p>50b7</p><section>'dul ba</section><text>bka' stsal pa/ khyod spyan sngar mchi zhig ces byung ngo / /tshe dang ldan pa ba lang gnas kyis/ tshe dang ldan pa/ bka' bzhin 'tshal zhes dge slong de'i tshig mnyan nas bcom ldan 'das ga la</text></item>
<item><p>51a1</p><section>'dul ba</section><text>ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go /mtha' gcig tu 'dug nas bcom ldan 'das kyis</text></item>
<item><p>51a2</p><section>'dul ba</section><text>tshe dang ldan pa ba lang gnas la 'di skad ces bka' stsal to/ /dge slong / khyod bad sa'i rgyal po 'char byed kyis ci'i phyir de'u bsad/ des bcom ldan 'das la skabs de rgyas par gsol</text></item>
<item><p>51a3</p><section>'dul ba</section><text>pa dang / bcom ldan 'das kyis bka' stsal pa/ 'di ltar mi gti mug can khyod phug de la lhag par chags pas/ des na khyod shin tu sdug bsngal bar gnas par gyur to/ /de cang mi</text></item>
<item><p>51a4</p><section>'dul ba</section><text>smra bar 'dug nas bcom ldan 'das kyis dge slong dag la nyes dmigs cung zad gang ci byung ba de ni/ skra ring po 'jog pa las gyur par mkhyen nas bka' stsal pa/ de lta bas na/ dge slong</text></item>
<item><p>51a5</p><section>'dul ba</section><text>gis skra ring por gzhag par mi bya'o/ /'jog na/ 'gal tshabs can du 'gyur ro/ /bcom ldan 'das kyis dge slong gis skra ring por gzhag par mi bya'o/ /zhes bka' stsal pa dang / dge</text></item>
<item><p>51a6</p><section>'dul ba</section><text>slong dgon pa pa dag gis 'breg mkhan ma rnyed nas de dag gis dgon pa'i gnas mal spangs nas gong mtha'i gnas mal dag tu 'khod do/ /sangs rgyas bcom ldan 'das rnams ni/ mkhyen</text></item>
<item><p>51a7</p><section>'dul ba</section><text>bzhin du rmed pas/ sangs rgyas bcom ldan 'das kyis tshe dang ldan pa kun dga' bo la rmas pa/ kun dga' bo/ ci'i phyir dge slong dgon pa pa dag gis dgon pa'i gnas mal spangs</text></item>
<item><p>51b1</p><section>'dul ba</section><text>nas grong mtha'i gnas mal dag tu 'khod par gyur/ des bcom ldan 'das la skabs de rgyas par gsol pa dang / bcom ldan 'das kyis bka' stsal pa/ de lta bas na/ dge slong dgon pa</text></item>
<item><p>51b2</p><section>'dul ba</section><text>pas ni/ skra sor gnyis kyi tshad du gzhag par rjes su gnang ngo / /grong mtha' pas ni/ de bas thung ngur bya'o/ /gleng gzhi ni/ mnyan yod na'o/ /mnyan yod na/ dge slong nad pa zhig 'dug pa de/ sman</text></item>
<item><p>51b3</p><section>'dul ba</section><text>pa'i gan du song nas smras pa/ bzhin bzang / bdag la sman ston cig /des smras pa/ 'phags pa/ bsro khang sten cig dang khyod sos par 'gyur ro/ /des smras pa/ bzhin bzang / ci/ kho bos 'dod</text></item>
<item><p>51b4</p><section>'dul ba</section><text>pa dag spyad par bya'am/ 'phags pa/ khyod kyi sman ni/ 'di lags kyi/ gzhan gyis 'tsho bar mi 'gyur ro/ /zhes zer ba'i skabs de/ dge slong rnams kyis bcom ldan 'das la gsol pa dang /</text></item>
<item><p>51b5</p><section>'dul ba</section><text>bcom ldan 'das kyis bka' stsal pa/ gal te sman pas dge slong khyod kyi sman 'di yin gyi/ gzhan gyis 'tsho bar mi 'gyur ro/ /zhes bsgo na/ dge slong gis bsro khang bsten par bya'o/ /</text></item>
<item><p>51b6</p><section>'dul ba</section><text>bcom ldan 'das kyis dge slong gis bsro khang bsten par bya'o/ /zhes bka' stsal pa dang / dge slong dag gis sman pa de la dris pa/ bzhin bzang / bcom ldan 'das kyis gnang na/ bsro</text></item>
<item><p>51b7</p><section>'dul ba</section><text>khang ji lta bu yin pa smros shig /des smras pa/ 'phags pa/ bdag gis 'khor los bsgyur ba'i gso bklags pa las bsro khang zhes 'byung bar bas kyi/ bsro khang ji lta bu lags pa da dung ma</text></item>
<item><p>52a1</p><section>'dul ba</section><text>'tshal te/ 'di ltar khyed nyid kyi ston pa thams cad mkhyen pa lags pas/ de nyid mkhyen to/ /zhes zer ba'i skabs de/ dge slong rnams kyis bcom ldan 'das la</text></item>
<item><p>52a2</p><section>'dul ba</section><text>gsol pa dang / bcom ldan 'das kyis bka' stsal pa/ bsro khang gi khang pa zlum po bya'o/ /de dag skar khung mi gdod nas bcom ldan 'das kyis bka' stsal pa/ skar khung gdod par</text></item>
<item><p>52a3</p><section>'dul ba</section><text>bya'o/ /de dag skar khung phyi yangs la/ nang dog pa byed du bcug nas bcom ldan 'das kyis bka' stsal pa/ phyi rub la nang yangs pa rgya mtsho'i rnam pa lta bur bya'o/ /de dag gis mthon</text></item>
<item><p>52a4</p><section>'dul ba</section><text>por btod pa na/ mun gnag par gyur nas bcom ldan 'das kyis bka' stsal pa/ ha cang mthon por gdod par mi bya'o/ /de dag gis dma' bar btod pa na/ du ba 'chang du mi btub nas</text></item>
<item><p>52a5</p><section>'dul ba</section><text>bcom ldan 'das kyis bka' stsal pa/ ha cang dma' bar gdod par mi bya'o/ /de dag gis gar gdod mi shes nas bcom ldan 'das kyis bka' stsal pa/ dkyil du gdod par bya'o/ /</text></item>
<item><p>52a6</p><section>'dul ba</section><text>bye'u dang / phug ron dag 'jug nas bcom ldan 'das kyis bka' stsal pa/ skar khung dra ba can du bya'o/ /rlung dang char chu'i zer ma dag nang du 'ongs nas bcom ldan 'das kyis bka'</text></item>
<item><p>52a7</p><section>'dul ba</section><text>pa| skar khung la sgo glegs gzhug par bya'o/ /rlung gis bskyod de 'dug tu mi btub nas bcom ldan 'das kyis bka' stsal pa/ 'khor gtan dang / gnam zer dang / phred gtan dag</text></item>
<item><p>52b1</p><section>'dul ba</section><text>gzhug par bya'o/ /dbye ba dang / bcad pas dge slong dag nyon mongs par gyur nas bcom ldan 'das kyis bka' stsal pa/ dbyug gu skam kha nye bar gzhag par bya'o/ /sgo la sgo glegs mi</text></item>
<item><p>52b2</p><section>'dul ba</section><text>'jug nas bcom ldan 'das kyis bka' stsal pa/ sgo glegs gzhug par bya zhing / sgo gtan yang gzhug par bya ste/ de la yang mig dang / lag gzungs kyang gzhug par bya'o/ /chu dag dma'</text></item>
<item><p>52b3</p><section>'dul ba</section><text>ba'i phyogs su bzhag pa de grang par gyur nas bcom ldan 'das kyis bka' stsal pa/ nang gi phyogs su bzhag stegs bya zhing der bum pa dag gzhag par bya'o/ /sa gzhir me bus pas des</text></item>
<item><p>52b4</p><section>'dul ba</section><text>zhal zhal ma rung par gyur nas bcom ldan 'das kyis bka' stsal pa/ so phag gi gcal dgram par bya'o/ /de dag gi me bdal ba dang / de shi nas bcom ldan 'das kyis bka' stsal pa/</text></item>
<item><p>52b5</p><section>'dul ba</section><text>gdal nas de bzhin mi dor bar bcer te gzhag par bya'o/ /de dag gis cis bcer ba mi shes nas bcom ldan 'das kyis bka' stsal pa/ lcags kyis thal phyags byas la des bcer bar</text></item>
<item><p>52b6</p><section>'dul ba</section><text>bya'o| |de dag me 'bar ba na bsro khang gi nang du 'jug cing rmya bar gyur nas bcom ldan 'das kyis bka' stsal pa/ me 'bar ba na/ 'jug par mi bya'o/ /dge slong dag der zhugs pa na/</text></item>
<item><p>52b7</p><section>'dul ba</section><text>me'i dugs kyis bog par gyur nas de dag myos te sa la bsgyel nas bcom ldan 'das kyis bka' stsal pa/ phye dang yungs mar du bsres pa dag mer blugs par bya'o/ /dri mi zhim par gyur nas</text></item>
<item><p>53a1</p><section>'dul ba</section><text>bcom ldan 'das kyis bka' stsal pa/ bdug spos blugs par bya'o/ /dud pas dge slong dag mchi ma 'dzag nas bcom ldan 'das kyis bka' stsal pa/</text></item>
<item><p>53a2</p><section>'dul ba</section><text>nas kyi bag zan gyi chang bus glan par bya'o/ /'on kyang 'dzag nas bcom ldan 'das kyis bka' stsal pa/ skyu ru ra'i chang bus glan par bya'o/ /stan med nas dge slong dag gis stan khyer</text></item>
<item><p>53a3</p><section>'dul ba</section><text>te song ba dang / de dag 'bru mar gyis snum par gyur nas bcom ldan 'das kyis bka' stsal pa/ rtswa bam dag gzhag par bya'o/ /rkang pa dag sa la bzhag pas rdul gyis gos nas</text></item>
<item><p>53a4</p><section>'dul ba</section><text>bcom ldan 'das kyis bka' stsal pa/ sa gzhi rtswa dag dgram par bya'o/ /skam po dag bting ba na/ me stag gis tshig nas bcom ldan 'das kyis bka' stsal pa/ sngon po dag dgram</text></item>
<item><p>53a5</p><section>'dul ba</section><text>par bya'o/ /sngon po dag ma rnyed nas bcom ldan 'das kyis bka' stsal pa/ chus spangs la dgram par bya'o/ /dge slong dag 'bru mar gyis snum pa na/ 'jag ma dang gseg ma dag gi</text></item>
<item><p>53a6</p><section>'dul ba</section><text>lus la phrugs pas rma byung nas bcom ldan 'das kyis bka' stsal pa/ lcags kyi phrug spyad bya'o/ /de bab bab tu bzhag pas de ma rung bar gyur nas bcom ldan 'das kyis bka'</text></item>
<item><p>53a7</p><section>'dul ba</section><text>stsal pa/ lung mig byas la thag gus btags te rdzas kyi blas dben par gzhag par bya'o/ /de snum par gyur nas dge slong dag de yang dang yang du sbyong bar byed nas bcom ldan</text></item>
<item><p>53b1</p><section>'dul ba</section><text>'das kyis bka' stsal pa/ mes rung bar bya'o/ /dge slong dag gis der khrus byas pas/ 'dam rdzab tu gyur nas bcom ldan 'das kyis bka' stsal pa/ der khrus mi bya bar khrus khang byas la der</text></item>
<item><p>53b2</p><section>'dul ba</section><text>khrus bya'o/ /gang dag khrus byed pa de dag la chus gnod par gyur nas/ bcom ldan 'das kyis bka' stsal pa/ khrus dong brkos la so phag gis sgron te gang khrus byed pa de khrus dong du zhugs la/</text></item>
<item><p>53b3</p><section>'dul ba</section><text>gang khrus chu ldugs pa de ni/ khar 'dug ste/ khrus chu blugs par bya'o/ /de chus gang nas bcom ldan 'das kyis bka' stsal pa/ stor khung gdod par bya'o/ /dge slong dag khrus byas nas</text></item>
<item><p>53b4</p><section>'dul ba</section><text>'dag rdzas dang / ba lang gi lci ba dang / so shing len du gtsug lag khang du 'dong nas bcom ldan 'das kyis bka' stsal pa/ de nyid du 'dag rdzas dang / ba lang gi lci ba dang / so shing gis</text></item>
<item><p>53b5</p><section>'dul ba</section><text>bkang ba'i gyo mo dag gzhag par bya'o/ /dge slong dag me'i dugs kyis nyams dmas par gyur nas bcom ldan 'das kyis bka' stsal pa/ khye'u sus bza' bar bya'o/ /de dag lag pa bsnyal</text></item>
<item><p>53b6</p><section>'dul ba</section><text>pas thogs par gyur nas bcom ldan 'das kyis bka' stsal pa/ kha gzar bcang bar bya'o/ /dge slong zhig gis khye'u sus thug pa ha cang tsha ba zhig rnyed nas bcom ldan 'das kyis bka'</text></item>
<item><p>53b7</p><section>'dul ba</section><text>stsal pa/ kha gzar gyis btung bar bya'o/ /de la lan tshwa dgos pa dang / lo ma dag ma rnyed nas bcom ldan 'das kyis bka' stsal pa/ tsha khug bcang bar bya'o/ /bcom ldan 'das kyis bsro</text></item>
<item><p>54a1</p><section>'dul ba</section><text>khang du byi dor gyi las bya'o/ /zhes bka' stsal pa dang / dge slong dag gis byi dor gyi las sus bya ba mi shes nas bcom ldan 'das kyis bka' stsal</text></item>
<item><p>54a2</p><section>'dul ba</section><text>pa| lhan cig gnas pa dang / nye gnas dag gis bya'o/ /de dag gi ni/ gcig gis gcig la bya'o/ /de ltar bsro gang yo byad dang bcas pa rjes su gnang ngo / /gleng gzhi ni/ mnyan yod</text></item>
<item><p>54a3</p><section>'dul ba</section><text>na'o| |de'i tshe yangs pa can na li tsa byi chen po zhes bya ba/ g.yo sgyu med pa/ drang po/ drang po'i rang bzhin can zhig 'dug pa de/ nyin gcig bzhin bcom ldan 'das kyi zhabs la phyag</text></item>
<item><p>54a4</p><section>'dul ba</section><text>'tshal du 'gro ba yin pas/ de bcom ldan 'das kyi spyan sngar 'gro ba'i tshe dge slong mdza' bo dang / sa las skyes kyang ljongs rgyu zhing 'gro ba na/ yangs pa can du phyin nas de gnyis kyis</text></item>
<item><p>54a5</p><section>'dul ba</section><text>de lam kar mthong nas de gnyis kyis smras pa/ chen po/ gar 'gro/ des smras pa/ 'phags pa gnyis/ bcom ldan 'das kyi zhabs la phyag 'tshal du mchi'o/ /de gnyis tshe dang ldan</text></item>
<item><p>54a6</p><section>'dul ba</section><text>pa gyad bu nor dang tshe rabs tshe rabs su 'khon yod pas/ de gnyis kyis smras pa/ chen po/ sangs rgyas bcom ldan 'das la ni/ gtam gyi skyes dbul bar bya ba yin na/ khyod la gtam</text></item>
<item><p>54a7</p><section>'dul ba</section><text>gyi skyes cung zad yod dam/ 'phags pa gnyis/ ma mchis so/ /chen po tshur shog /khyod bcom ldan 'das ga la ba der song ste phyin nas bcom ldan 'das la 'di skad ces/ btsun pa/</text></item>
<item><p>54b1</p><section>'dul ba</section><text>'di ltar 'phags pa gyad bu nor gyis bdag gi mchis brang dang lhan cig mi tshangs par spyad de pham par gyur pa de mi mdzes shing tshul dang mthun pa ma lags so/ /zhes gsol cig dang / bcom</text></item>
<item><p>54b2</p><section>'dul ba</section><text>ldan 'das khyod la dgyes par 'gyur ro/ /des 'phags pa gnyis/ de bzhin 'tshal lo/ /zhes smras te/ bcom ldan 'das ga la ba der song ste phyin nas bcom ldan 'das kyi zhabs gnyis la</text></item>
<item><p>54b3</p><section>'dul ba</section><text>mgo bos phyag 'tshal te bcom ldan 'das la 'di skad ces/ btsun pa/ 'di ltar 'phags pa gyad bu nor gyis bdag gi mchis brang dang lhan cig mi tshangs par spyad de pham par gyur pa de ni/</text></item>
<item><p>54b4</p><section>'dul ba</section><text>mi mdzes shing / tshul dang mthun pa ma lags so/ /zhes gsol nas song ngo / /de nas bcom ldan 'das kyis/ dge slong rnams la bka' stsal pa/ dge slong dag/ li tsa byi chen po dang / gzhan</text></item>
<item><p>54b5</p><section>'dul ba</section><text>yang de lta bu gang yin pa la lhung bzed khas dbub par bya'o/ /khas dbub pa ni/ 'di ltar bya ste/ gnas mal bshams pa byas nas gaN+DI brdungs te dris pa'i tshig gis dge slong rnams la</text></item>
<item><p>54b6</p><section>'dul ba</section><text>yang dag par bsgo nas dge 'dun thams cad 'dug cing mthun par gyur pa la/ dge slong gcig gis gsol ba 'ba' zhig gi las bya ste/ dge 'dun btsun pa rnams gsan du gsol/</text></item>
<item><p>54b7</p><section>'dul ba</section><text>li tsa byi chen pos tshe dang ldan pa gyad bu nor la yang dag pa ma lags pas bskur na/ gal te dge 'dun gyis dus la bab cing bzod na/ dge 'dun gyis gnang bar mdzod cig dang / dge</text></item>
<item><p>55a1</p><section>'dul ba</section><text>'dun gyis li tsa byi chen po la lhung bzed khas dbub par bgyi'o/ /'di ni/ gsol ba'o/ /dge 'dun gyis gang la lhung bzed khas phub pa de'i khyim du dge slong dag</text></item>
<item><p>55a2</p><section>'dul ba</section><text>gis 'gro bar mi bya/ stan la longs spyad par mi bya/ bsod snyoms blang bar mi bya/ chos bsun par mi bya'o/ /de nas bcom ldan 'das kyis tshe dang ldan pa kun dga' bo la bka' stsal</text></item>
<item><p>55a3</p><section>'dul ba</section><text>pa| kun dga' bo/ song la li tsa byi chen po la 'di skad ces/ khyod la dge 'dun gyis lhung bzed khas dbub pa mdzad do/ /zhes sgos shig /tshe dang ldan pa kun dga' bos/ btsun pa/ bka'</text></item>
<item><p>55a4</p><section>'dul ba</section><text>bzhin 'tshal zhes bcom ldan 'das kyi bka' mnyan nas li tsa byi chen po'i khyim ga la ba der song ngo / /de'i tshe li tsa byi chen po bya ba zhig gi ched du phyi rol tu song ngo / /des de'i chung ma la</text></item>
<item><p>55a5</p><section>'dul ba</section><text>smras pa/ sring mo/ li tsa byi chen po gar song / des smras pa/ 'phags pa/ slad rol tu mchis so/ /sring mo/ 'di lta ste/ khyed la dge 'dun gyis lhung bzed khas dbub pa mdzad pa shes</text></item>
<item><p>55a6</p><section>'dul ba</section><text>par byos shig /des smras pa/ btsun pa kun dga' bo/ lhung bzed khas dbub pa zhes bgyi ba ci lags/ sring mo/ gang la lhung bzed khas phub pa de'i khyim du dge slong dag 'dong bar mi byed</text></item>
<item><p>55a7</p><section>'dul ba</section><text>stan la longs spyod par mi byed/ bsod snyoms len par mi byed/ chos ston par mi byed do/ /'phags pa kun dga' bo/ dge 'dun gyis thabs kyis bdag cag gi tshul shing bor te/ dge</text></item>
<item><p>55b1</p><section>'dul ba</section><text>'dun la bdag cag gis nongs pa de lta bu ci zhig bgyis na/ de'i slad du lhung bzed khas dbub pa mdzad/ sring mo/ 'di ltar khyod kyi khyim thab bcom ldan 'das ga la ba der song ste phyin nas</text></item>
<item><p>55b2</p><section>'dul ba</section><text>bcom ldan 'das la 'di skad ces/ btsun pa/ 'di ltar 'phags pa gyad bu nor gyis bdag gi mchis brang dang lhan cig mi tshangs par spyad de pham par gyur pa de ni/ mi mdzes shing / tshul dang</text></item>
<item><p>55b3</p><section>'dul ba</section><text>mthun pa ma lags so/ /zhes gsol to/ /de ngo tsha bar gyur nas khyim du zhugs pa dang / tshe dang ldan pa kun dga' bo phyir song ngo / /ji tsam na li tsa byi chen po khyim du 'ongs nas chung mas smras pa/</text></item>
<item><p>55b4</p><section>'dul ba</section><text>rje'i sras/ 'o skol la dge 'dun gyis lhung bzed khas dbub pa mdzad do/ /bzang mo/ legs par lhung bzed khas phub bo/ /shin tu lhung bzed khas phub bo/ /rje'i sras/ legs par lhung bzed</text></item>
<item><p>55b5</p><section>'dul ba</section><text>khas phub bo/ /shin tu lhung bzed khas phub bo/ /zhes gsung ngam/ khas phub pa zhes bgyi ba ci mkhyen tam/ mi shes so/ /rje'i sras/ gang la lhung bzed khas phub pa de'i khyim du dge slong dag 'ong</text></item>
<item><p>55b6</p><section>'dul ba</section><text>bar mi bgyid/ stan la longs spyod par mi bgyid/ bsod snyoms len par mi bgyid/ chos ston par mi bgyid do/ /rje'i sras/ ci/ khyod kyis 'phags pa gyad bu nor dang bdag lhan cig mchis</text></item>
<item><p>55b7</p><section>'dul ba</section><text>pa gzigs sam/ bzang mo/ ma mthong / 'o na/ ci ste 'phags pa la yang dag pa ma lags pas bskur/ gal te da yang 'di ltar bcom ldan 'das dang / dge slong gi dge 'dun la bzod pa</text></item>
<item><p>56a1</p><section>'dul ba</section><text>gsol na/ de lta na legs/ mi gsol na/ khyod kho mo'i khyim du mi gzhug go /zhes byas pa dang / de sems khong du chud cing 'dug ste bsam pa/ 'dis ji skad</text></item>
<item><p>56a2</p><section>'dul ba</section><text>smras pa de bzhin 'gyur bas/ bzod pa gsol du 'gro'o snyam nas de bcom ldan 'das kyi spyan sngar song ste phyin nas zhabs gnyis la mgo bos phyag 'tshal te 'di skad ces gsol to/ /</text></item>
<item><p>56a3</p><section>'dul ba</section><text>bcom ldan 'das/ bdag gi kun tu spyod pa ni/ gdugs gcig bzhin nang par sngar langs nas bcom ldan 'das kyi zhabs la phyag 'tshal du mchis pa lags pas/ bdag la dge slong</text></item>
<item><p>56a4</p><section>'dul ba</section><text>mdza' bo dang / sa la skyes gnyis kyis mchid nas chen po tshur shog /khyod bcom ldan 'das ga la ba der song ste zhes bya ba nas bdag gi mchis brang dang lhan cig mi tshangs par spyad de pham</text></item>
<item><p>56a5</p><section>'dul ba</section><text>par gyur to/ /zhes bya ba'i bar thams cad snga ma bzhin du sbyar ro/ /des btsun pa bdag gis ci nongs pa bzod par gsol zhes gsol pa dang / de nas bcom ldan 'das kyis dge slong rnams</text></item>
<item><p>56a6</p><section>'dul ba</section><text>la bka' stsal pa/ dge slong dag /li tsa byi chen po dang / gzhan yang de lta bu gang yin pa la lhung bzed phyir ldog par bya'o/ /phyir ldog pa ni/ 'di ltar bya ste/ gnas mal bshams pa</text></item>
<item><p>56a7</p><section>'dul ba</section><text>byas nas gaN+DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing mthun par gyur pa la/ li tsa byi chen pos phyag 'tshal nas rgan pa'i</text></item>
<item><p>56b1</p><section>'dul ba</section><text>mtha' logs su tsog pur 'dug ste thal mo sbyar nas 'di skad ces brjod par bya'o/ /dge 'dun btsun pa rnams gsan du gsol/ bdag li tsa byi chen po mi dge ba'i grogs pos bslus</text></item>
<item><p>56b2</p><section>'dul ba</section><text>pas| 'phags pa gyad bu nor la yang dag pa ma lags pas bskur pas/ dge 'dun gyis bdag la lhung bzed khas dbub pa mdzad de/ bdag lhung bzed khas phub pa/ dge 'dun las</text></item>
<item><p>56b3</p><section>'dul ba</section><text>lhung bzed slar ldog par gsol na/ thugs brtse ba can dge 'dun btsun pa rnams kyis/ li tsa byi chen po bdag la thugs brtse ba'i slad du lhung bzed slar ldog tu gsol/ de bzhin du</text></item>
<item><p>56b4</p><section>'dul ba</section><text>lan gnyis lan gsum du bzlas/ de nas li tsa byi chen po thos pa'i nyen kor nas bkar te mthong ba'i nyen kor du bzhag la/ dge slong gcig gis gsol ba 'ba' zhig gi las bya'o/ /</text></item>
<item><p>56b5</p><section>'dul ba</section><text>'di ltar bya ste/ dge 'dun btsun pa rnams gsan du gsol/ li tsa byi chen po mi dge ba'i grogs pos bslus pa 'dis tshe dang ldan pa gyad bu nor la yang dag pa ma lags pas bskur</text></item>
<item><p>56b6</p><section>'dul ba</section><text>te| dge 'dun gyis de la lhung bzed khas dbub par mdzad pa las/ li tsa byi chen po lhung bzed khas phub pa de/ dge 'dun las lhung bzed slar log pa gsol na/ gal te dge</text></item>
<item><p>56b7</p><section>'dul ba</section><text>'dun gyis dus la bab cing bzod na/ dge 'dun gyis gnang bar mdzod cig dang / dge 'dun gyis li tsa byi chen po la lhung bzed slar ldog pa mdzad do/ /'di ni/ gsol ba'o/ /dge</text></item>
<item><p>57a1</p><section>'dul ba</section><text>'dun gyis gang la lhung bzed phyir ldog pa de'i khyim du dge slong dag gis 'gro bar bya/ stan la longs spyad par bya/ bsod snyoms blang bar bya/ chos bstan par</text></item>
<item><p>57a2</p><section>'dul ba</section><text>bya'o| |sdom la/ yan lag rnam pa me long dang / /gar dang glu dang rol mo'i sgra/ /skad kyi gtang rag gnang ba dang / /lhung bzed bzhi dang lhan cig pa'o/ /sangs rgyas bcom ldan 'das mnyan</text></item>
<item><p>57a3</p><section>'dul ba</section><text>yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na/ dge slong spong ba zhig gnas pa de gang gi tshe skyil mo krung bcas te 'dug go</text></item>
<item><p>57a4</p><section>'dul ba</section><text>cog na de'i tshe de'i yan lag gi rnam pa las su rung bar gyur to/ /de dus gzhan zhig na bsod snyoms rgyus nas zas kyi bya ba byas te phyi ma'i zas kyi bsod snyoms las phyir log pas lhung</text></item>
<item><p>57a5</p><section>'dul ba</section><text>bzed dang / chos gos mkhos su pha ba ste rkang pa gnyis bkrus nas shing ljon pa zhig gi drung du skyil mo krung bcas te yid la byed pa la zhugs shing 'dug pa na/ yang de'i yan lag gi rnam pa</text></item>
<item><p>57a6</p><section>'dul ba</section><text>las su rung bar gyur nas/ des de ji ltar zhi bar 'gyur ba de ltar byas so/ /sems ni myur du 'gyur ba yin pas/ de sems yengs pa na/ yang dang yang du las su rung bar gyur nas de 'dod</text></item>
<item><p>57a7</p><section>'dul ba</section><text>chags kyis kun nas dkris pa na zhe sdang chen po yang skyes nas des de rdo ba'i steng du bzhag nas rdo ba gzhan gyis brdungs so/ /de sdug bsngal gyi tshor bas gdungs nas bsam pa/ bdag</text></item>
<item><p>57b1</p><section>'dul ba</section><text>sdug bsngal gyi tshor bas gdungs na/ bcom ldan 'das kyis mi dgongs pa lta zhig snyam pa dang / de nas bcom ldan 'das thugs rje chen po'i dbang gis der gshegs nas bka' stsal pa/ dge</text></item>
<item><p>57b2</p><section>'dul ba</section><text>slong / 'di cis nyes/ des ji ltar gyur pa gsol pa dang / bcom ldan 'das kyis bka' stsal pa/ dge slong / ngas 'dod chags kyi gnyen po ni/ mi sdug pa bsgom pa'o/ /zhes ma gsungs sam/</text></item>
<item><p>57b3</p><section>'dul ba</section><text>mi gti mug can brdung bar bya ba ni/ gzhan yin na/ khyod kyis ni/ gzhan brdungs so/ /de cang mi smra bar 'dug pa dang / bcom ldan 'das kyis dge slong rnams la bka' stsal pa/ dge slong</text></item>
<item><p>57b4</p><section>'dul ba</section><text>dag /khyed kyi chos gcig bsgoms na/ phyir mi 'ong bar 'gyur ba nga khas 'che ste/ de ni/ 'di lta ste/ lus la dmigs pa'i dran pa'o/ /dge slong dag /khyed kyis lus la dmigs pa'i dran pa</text></item>
<item><p>57b5</p><section>'dul ba</section><text>sgoms shig dang / phyir mi 'ong bar 'gyur ba nga khas 'che'o/ /de lta bas na/ dge slong gis brdung bar bya ba gzhan yin la/ gzhan brdung bar mi bya'o/ /brdungs na/ 'gal tshabs can du 'gyur</text></item>
<item><p>57b6</p><section>'dul ba</section><text>ro| |sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam</text></item>
<item><p>57b7</p><section>'dul ba</section><text>pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /de rtse ba dang / dga' ba dang / dga' mgur spyad pas/ de'i chung ma la sems can zhugs</text></item>
<item><p>58a1</p><section>'dul ba</section><text>par gyur to/ /de zla ba brgyad dam dgu 'das te btsas pa las/ khye'u gzugs bzang ba/ blta na sdug pa/ mdzes pa zhig byung ngo / /de dus gzhan zhig na legs</text></item>
<item><p>58a2</p><section>'dul ba</section><text>par gsungs pa'i chos 'dul ba la rab tu byung nas de dus cung zhig ljongs su 'dug nas lhung bzed dang chos gos thogs te ljongs rgyu zhing song ngo / /de ljongs rgyu zhing 'gro ba na gdong la phol</text></item>
<item><p>58a3</p><section>'dul ba</section><text>mig byung nas des sman pa gtar ka byed du bcug pa dang / gdong mi sdug par gyur nas de dus gzhan zhig na mnyan yod du song ba dang / dge slong zhig gis mjug tu ma ster to/ /dge slong</text></item>
<item><p>58a4</p><section>'dul ba</section><text>gzhan zhig gi gan du song nas smras pa/ btsun pas bdag mi mkhyen tam/ des smras pa/ bzhin bzang / mi shes na/ khyod gang zhig yin/ des smras pa/ bdag gi ming ni/ 'di zhes bya/</text></item>
<item><p>58a5</p><section>'dul ba</section><text>khyim bdag che ge mo zhig gi ni/ bu'o/ /rab tu ni/ der byung ngo / /yul de nas ni/ 'dir 'ongs so/ /des smras pa/ tshe dang ldan pa khyod/ bzhin bzang zhing mdog sdug pa yin na/ ci'i phyir</text></item>
<item><p>58a6</p><section>'dul ba</section><text>khyod kyi bzhin mi sdug par gyur/ des ji ltar gyur pa kun smras pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge</text></item>
<item><p>58a7</p><section>'dul ba</section><text>slong gi gdong ni/ me long dang 'dra ba yin pas/ de lta bas na/ dge slong gis gdong la sman pa gtar ka byed du gzhug par mi bya'o/ /byed du bcug na/ 'gal tshabs can du 'gyur ro/ /</text></item>
<item><p>58b1</p><section>'dul ba</section><text>bcom ldan 'das kyis dge slong gi gdong la sman pa gtar ka byed du gzhug par mi bya'o/ /zhes bka' stsal pa dang / dge slong dag khrag rgyas nas gtar ka gdab dgos par gyur pa na/ dge slong</text></item>
<item><p>58b2</p><section>'dul ba</section><text>dag mi 'debs nas bcom ldan 'das kyis bka' stsal pa/ gtar ka gdab par bya ste/ 'di la 'gyod par mi bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon</text></item>
<item><p>58b3</p><section>'dul ba</section><text>med zas sbyin gyi kun dga' ra ba na bzhugs so/ /de'i tshe mnyan yod na dga' 'dun gnyis shig yod de/ tshong pa'i dga' 'dun dang / ru ba'i dga' 'dun no/ /de gnyis las/ tshong pa'i</text></item>
<item><p>58b4</p><section>'dul ba</section><text>dga' 'dun gyis ni/ ru ba'i dga' 'dun gar dang / glu dang / rol mo'i sgra dag gis pham par byed do/ /ru ba'i dga' 'dun gyis ni/ tshong pa'i dga' 'dun dgra thabs kyis pham par byed</text></item>
<item><p>58b5</p><section>'dul ba</section><text>do| |de nas dus gzhan zhig na ru ba'i dga' 'dun dag gis smras pa/ shes ldan dag /'di dag gis bdag cag gar dang / glu dang / rol mo'i sgra dag gis pham par byas shing / bdag cag</text></item>
<item><p>58b6</p><section>'dul ba</section><text>gis kyang de dag dgra thabs kyis pham par byas na/ bdag cag gis kyang thabs ji lta bu zhig gis de dag gar dang / glu dang / rol mo'i sgra dag gis pham par bya/ de dag las kha cig gis</text></item>
<item><p>58b7</p><section>'dul ba</section><text>smras pa/ de bzhin te/ bdag cag gis kyang gar dang / glu dang / rol mo'i sgra dag bslab par bya'o/ /kha cig gis smras pa/ legs so/ /su las bslab par bya/ de rnams kyis smras pa/ 'phags</text></item>
<item><p>59a1</p><section>'dul ba</section><text>pa drug sde dag gar dang / glu dang / rol mo'i sgra dag la mkhas pas/ de dag las bslab par bya na/ de dag ni 'dod pa'i bdag nyid can yin pas/ gal te</text></item>
<item><p>59a2</p><section>'dul ba</section><text>cung zad cig slong na yang sbyin par bya'o/ /de rnams kyis smras pa/ legs so/ /de bzhin du sbyin par bya'o/ /de rnams drug sde dag ga la ba der song ste phyin nas rkang pa la phyag 'tshal te</text></item>
<item><p>59a3</p><section>'dul ba</section><text>smras pa/ 'phags pa dag /bdag cag la gar dang / glu dang / rol mo'i sgra dag bslab tu gsol/ de dag gis smras pa/ shes ldan dag /gal te bca' ba'i rin dag nged la sbyin na/</text></item>
<item><p>59a4</p><section>'dul ba</section><text>bslab par bya'o/ /'phags pa dag /bdag cag la sman yon btags kyi/ dbul lo/ /de dag gis de rnams gar dang / glu dang / rol mo'i sgra dag bslab bo/ /gang gi tshe byang bar gyur</text></item>
<item><p>59a5</p><section>'dul ba</section><text>pa'i tshe de rnams kyis tshong pa'i dga' 'dun dag dgra thabs kyis kyang pham par byas shing gar dang / glu dang / rol mo'i sgra dag gis kyang pham par byas pa dang / de dag gis smras pa/</text></item>
<item><p>59a6</p><section>'dul ba</section><text>bzhin bzang dag /sngon ni/ khyed cag gis nged dgra thabs kyis pham par byas shing / nged kyis kyang gar dang / glu dang / rol mo'i sgra dag gis khyed pham par byas na/ da ni/ khyed</text></item>
<item><p>59a7</p><section>'dul ba</section><text>kyis kho bo cag gnyi gas pham par byas pa'i sbyor ba gang yin/ de rnams kyis smras pa/ de kho bo cag gis bslab po/ /su las bslab/ 'phags pa drug sde dag las so/ /</text></item>
<item><p>59b1</p><section>'dul ba</section><text>de rnams shAkya'i sras kyi dge sbyong dag gi dge sbyong gi tshul ni/ tshig go /bram ze'i tshul ni tshig ste/ 'di ltar gar dang / glu dang / rol mo'i sgra dag kyang slob par byed do/ /zhes smod par byed/</text></item>
<item><p>59b2</p><section>'dul ba</section><text>'phyar ka gtong bar byed/ kha zer bar byed pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis dge slong dag la nyes dmigs cung zad gang byung</text></item>
<item><p>59b3</p><section>'dul ba</section><text>ba ni/ gar dang / glu dang / rol mo'i sgra dag slob pa las gyur par mkhyen nas bka' stsal pa/ de lta bas na/ dge slong gis gar dang / glu dang / rol mo'i sgra dag bslab par mi bya'o/ /slob na/</text></item>
<item><p>59b4</p><section>'dul ba</section><text>'gal tshabs can du 'gyur ro/ /bcom ldan 'das kyis dge slong gis gar dang / glu dang / rol mo'i sgra dag bslab par mi bya'o/ /zhes bka' stsal pa dang / dga' 'dun de rnams kyis brjed nas</text></item>
<item><p>59b5</p><section>'dul ba</section><text>de rnams yang drug sde dag gi gan du dong ste smras pa/ 'phags pa dag /bdag cag gis de bskyud par gyur na/ yang bslab tu gsol/ de dag gis smras pa/ bzhin bzang dag /bcom ldan</text></item>
<item><p>59b6</p><section>'dul ba</section><text>'das kyis dge slong gis gar dang / glu dang / rol mo'i sgra dag bslab par mi bya'o/ /zhes bslab pa'i gzhi bca' ba mdzad pas mi bslab bo/ /'phags pa dag /gal te mi bslab na/ sbyang ba</text></item>
<item><p>59b7</p><section>'dul ba</section><text>tsam mdzad cing gshegs su gsol/ de dag gis smras pa/ bzhin bzang dag/ 'dong ngo / /de dag der dong nas de rnams sbyangs te de rnams kyis de dag pham par byas pa dang / yang dge sbyong gi tshul</text></item>
<item><p>60a1</p><section>'dul ba</section><text>ni/ tshig go /bram ze'i tshul ni/ tshig go /zhes bya ba nas smod par byed/ 'phyar kha gtong bar byed/ kha zer bar byed ces bya ba'i bar du snga ma bzhin</text></item>
<item><p>60a2</p><section>'dul ba</section><text>no| |skabs de dge slong rnams kyis bcom ldan 'das la gsol pa dang / bcom ldan 'das kyis dge slong dag la nyes dmigs cung zad gang byung ba ni/ gar dang / glu dang / rol mo'i sgra dag</text></item>
<item><p>60a3</p><section>'dul ba</section><text>sbyong bar byed pa las gyur par mkhyen nas bka' stsal pa/ de lta bas na/ dge slong gis gar dang / glu dang / rol mo'i sgra dag sbyang bar mi bya'o/ /sbyong bar byed na/ 'gal tshabs can du</text></item>
<item><p>60a4</p><section>'dul ba</section><text>'gyur ro/ /bcom ldan 'das kyis dge slong gis gar dang / glu dang / rol mo'i sgra dag sbyang bar mi bya'o/ /zhes bka' stsal pa dang / dga' 'dun rnams kyis yang brjed nas de rnams</text></item>
<item><p>60a5</p><section>'dul ba</section><text>yang drug sde dag gi gan du dong ste de bzhin du smras pa dang / de dag gis smras pa/ bzhin bzang / bcom ldan 'das kyis bkag pas mi sbyang ngo / /de rnams kyis smras pa/ 'phags</text></item>
<item><p>60a6</p><section>'dul ba</section><text>pa dag /khyed gshegs te gzigs pa tsam kho nas kyang bdag cag gis de dag la phan par 'gyur ro/ /gal te de lta na/ 'dong ngo / /zhes de dag der dong ba dang / dga' 'dun de rnams</text></item>
<item><p>60a7</p><section>'dul ba</section><text>mthong ba tsam nyid kyis bag 'khums par gyur nas de rnams shAkya'i sras kyi dge sbyong dag gi dge sbyong gi tshul ni/ tshig go /bram ze'i tshul ni/ tshig ste/ 'di ltar gar dang / glu dang /</text></item>
<item><p>60b1</p><section>'dul ba</section><text>rol mo'i sgra dag blta ba'i phyir yang 'gro'o/ /zhes smod par byed/ 'phyar ka gtong bar byed/ kha zer bar byed pa'i skabs de/ dge slong rnams kyis bcom ldan 'das la gsol ba dang /</text></item>
<item><p>60b2</p><section>'dul ba</section><text>bcom ldan 'das kyis dge slong dag la nyes dmigs cung zad gang byung ba de ni/ gar dang / glu dang / rol mo'i sgra dag bltar 'gro ba las gyur par mkhyen nas bka' stsal pa/ de lta</text></item>
<item><p>60b3</p><section>'dul ba</section><text>bas na/ dge slong gis gar mi bya/ glu blang bar mi bya/ rol mo'i sgra mi bya'o/ /gar dang / glu dang / rol mo'i sgra dag sbyang bar mi bya'o/ /de dag la bltar yang 'gro bar mi bya'o/ /de dge sbyong gar</text></item>
<item><p>60b4</p><section>'dul ba</section><text>slob bam/ glu slob bam/ rol mo'i sgra slob bam/ gar dang / glu dang / rol mo'i sgra sbyong ngam/ de dag la bltar 'gro na/ 'gal tshabs can du 'gyur ro// //'dul</text></item>
<item><p>60b5</p><section>'dul ba</section><text>ba phran tshegs kyi gzhi/ bam po bzhi pa/ sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe ko'u sham+b+hi na</text></item>
<item><p>60b6</p><section>'dul ba</section><text>khyim bdag bzang ldan zhes bya ba/ dad pa dang ldan zhing bzang la dge ba'i bsam pa can zhig 'dug pa des/ rigs mnyam pa las chung ma blangs nas de de dang lhan cig rtse bar byed/ dga'</text></item>
<item><p>60b7</p><section>'dul ba</section><text>bar byed/ dga' mgur spyod par byed do/ /de rtse ba dang / dga' ba dang / dga' mgur spyod pas/ dus gzhan zhig na de'i chung ma la sems can zhugs par gyur to/ /tshe dang ldan pa shA ri'i bu</text></item>
<item><p>61a1</p><section>'dul ba</section><text>sems can de gdul ba la ltos pas de'i khyim du song ste khyim bdag rang bzhin bzang po de skyabs su 'gro ba dang / bslab pa'i gzhi dag la bzhag nas dus</text></item>
<item><p>61a2</p><section>'dul ba</section><text>dus su de'i gan du 'gro'o/ /ji tsam dus gzhan zhig na tshe dang ldan pa shA ri'i bu phyi bzhin 'brang ba'i dge sbyong med par gcig pu song ba dang / khyim bdag gis smras pa/ 'phags pa/</text></item>
<item><p>61a3</p><section>'dul ba</section><text>ci| khyod phyi bzhin 'brang ba'i dge sbyong ma mchis sam/ des smras pa/ bzhin bzang / ci/ kho bo'i phyi bzhin 'brang ba'i dge sbyong rtswa ka sha'i khrod dang / ku sha'i khrod nas 'ong ngam/ khyod</text></item>
<item><p>61a4</p><section>'dul ba</section><text>lta bu las 'thob par 'gyur ba gang dag yin pa de dag kho bo'i phyi bzhin 'brang ba'i dge sbyong kho nar 'gyur ro/ /des smras pa/ 'phags pa/ gal te de lta na/ bdag gi mchis brang la</text></item>
<item><p>61a5</p><section>'dul ba</section><text>sems can zhugs par gyur pa de/ gal te khye'ur btsas na/ de 'phags pa'i phyi bzhin 'brang ba'i dge sbyong du dbul lo/ /bzhin bzang / khyod nad med par gyur cig /kho bos dkri'o/ /</text></item>
<item><p>61a6</p><section>'dul ba</section><text>zhes smras nas song ngo / /ji tsam na khyim bdag gi chung ma de zla ba dgu tshang ste btsas pa las/ khye'u mdog ngan zhing lus chung la skad snyan pa zhig byung ngo / /de'i nye du dag 'dus shing lhags</text></item>
<item><p>61a7</p><section>'dul ba</section><text>nas nyi ma bdun gsum nyi shu rtsa gcig tu btsas pa'i btsas ston rgya cher byas nas khye'u'i ming cir gdags zhes ming 'dogs par byed pa na/ nye du dag gis smras pa/ gang gi phyir khye'u</text></item>
<item><p>61b1</p><section>'dul ba</section><text>'di mdog ngan zhing lus chung yang / khyim bdag bzang ldan gyi bu yin zhing skad snyan pa de'i phyir khye'u 'di'i ming snyan pa bzang ldan zhes bya'o/ /zhes de'i ming snyan pa bzang ldan zhes bya bar</text></item>
<item><p>61b2</p><section>'dul ba</section><text>btags so/ /de bsrings shing bskyed nas chen por gyur to/ /de nas tshe dang ldan pa shA ri'i bu snga dro sham thabs bgos/ lhung bzed dang / chos gos thogs te ko'u sham+b+hir bsod snyoms la zhugs</text></item>
<item><p>61b3</p><section>'dul ba</section><text>so| |ko'u sham+b+hi na bsod snyoms la rgyu ba'i tshe khyim bdag bzang ldan gyi khyim du song ba dang / khyim bdag bzang ldan gyis/ 'phags pa byon pa legs so/ /zhes bya ba'i tshig kun tu spyod pas</text></item>
<item><p>61b4</p><section>'dul ba</section><text>kun tu spyad nas rkang pa gnyis la phyag byas so/ /de'i chung mas kyang bca' ba dang / bza' ba gtsang zhing bsod pas lhung bzed bkang ste phul lo/ /khye'u de tshe dang ldan pa shA ri'i bu'i gdong du</text></item>
<item><p>61b5</p><section>'dul ba</section><text>rtogs nas tshe dang ldan pa shA ri'i bus khyim bdag bzang ldan la brda byas pa dang / des khye'u de la smras pa/ bu/ khyod ma btsas pa nyid nas ngas 'phags pa shA ri'i bu'i zham 'bring du phul gyi/</text></item>
<item><p>61b6</p><section>'dul ba</section><text>khyod 'phags pa dang lhan cig song zhig /srid pa tha ma pa'i sems can de/ de'i phyi na 'dug pa'i tshe des de rab tu phyung bsnyen par rdzogs par byas te de la lung phog nas des brtsal ba dang /</text></item>
<item><p>61b7</p><section>'dul ba</section><text>'bad pa dang / sgrim par byas pas/ 'khor ba'i 'khor lo cha lnga pa g.yo ba dang / mi g.yo ba 'di nyid rig ste/ 'du byed kyi rnam pa thams cad nyams pa dang / ltung ba dang / rnam par 'thor</text></item>
<item><p>62a1</p><section>'dul ba</section><text>ba dang / rnam par 'jig pa'i chos nyid kyi zil gyis mnan nas nyon mongs pa thams cad spangs pas/ dgra bcom pa nyid mngon sum du byas te dgra bcom pa</text></item>
<item><p>62a2</p><section>'dul ba</section><text>khams gsum pa las 'dod chags dang bral ba/ bong ba dang gser du mnyam pa/ nam mkha' dang lag mthil du mtshungs pa'i sems dang ldan pa/ tsan+dan zhag lon par bzhag pa lta</text></item>
<item><p>62a3</p><section>'dul ba</section><text>bu| rig pas sgo nga'i sbubs dral bar gyur cing / rig pa dang / mngon par shes pa dang / so so yang dag par rig par thob pa/ srid pa dang / 'dod pa'i rnyed pa dang / bkur sti la rgyab</text></item>
<item><p>62a4</p><section>'dul ba</section><text>kyis phyogs pa/ dbang po dang / nye dbang dang bcas pa'i lha rnams kyis mchod par bya ba dang / rjed par bya ba dang / gus par smra bar bya bar gyur te/ gang gi tshe des skad kyi gtang rag</text></item>
<item><p>62a5</p><section>'dul ba</section><text>gis chos smras pa de'i tshe na/ tshangs pa'i 'jig rten man chad khyab par gyur cing / sems can mang po dag gi rgyud la yang thar pa'i cha dang mthun pa'i dge ba'i rtsa ba dag skyed par byed de/</text></item>
<item><p>62a6</p><section>'dul ba</section><text>mdor na dud 'gro'i skye gnas su gtogs pa'i sems can dag kyang sgra snyan pa de la rna blags te nyan te/ de nas bcom ldan 'das kyis dge slong rnams la bka' stsal pa/ dge slong</text></item>
<item><p>62a7</p><section>'dul ba</section><text>dag /nga'i nyan thos kyi dge slong skad kyi gtang rag snyan pa rnams kyi nang na/ 'di lta ste/ dge slong snyan pa bzang ldan 'di mchog yin no/ /de'i skad kyi gtang rag snyan pa yid du 'ong ba'i</text></item>
<item><p>62b1</p><section>'dul ba</section><text>sbyor bas dge slong 'dod chags dang ma bral ba rnams/ rang gi bya ba btang nas nyin gcig bzhin de'i gan du 'gro bar byed do/ /ji tsam dus gzhan zhig na/ ko sa la'i rgyal po gsal</text></item>
<item><p>62b2</p><section>'dul ba</section><text>rgyal| glang po che'i gtso bo pad+ma dkar po gcig pa la zhon nas kha lo bsgyur ba dpal 'phel dang nam gyi tho rangs ri brag cig tu song ba'i tshe tshe dang ldan pa snyan pa bzang ldan gyis nang par skad</text></item>
<item><p>62b3</p><section>'dul ba</section><text>kyi gtang rag gis chos smra bar brtsams pa/ glang po che'i gtso bo pad+ma dkar po gcig pas thos so/ /des tshe dang ldan pa snyan pa bzang ldan gyi skad kyi gtang rag thos nas kyang yang rna ba blags te</text></item>
<item><p>62b4</p><section>'dul ba</section><text>mi g.yo bar sdod do/ /kha lo bsgyur ba dpal 'phel gyis/ phan tshun nas lag pa dang / rkang pa dag g.yabs te bskyod par brtsams kyang de bzhin mi g.yo ba dang / rgyal pos smras pa/ dpal</text></item>
<item><p>62b5</p><section>'dul ba</section><text>'phel| glang po che thob cig /lha/ btab kyang mi mchi na/ 'di rgyu gang lags ma 'tshal to/ /rgyal pos smras pa/ zhog cig dang lam gang du 'gro ba blta'o/ /des ci bder bzhag pa dang /</text></item>
<item><p>62b6</p><section>'dul ba</section><text>de rgyal byed kyi tshal logs su song nas khad kyis rgyal byed kyi tshal du phyin pa dang rgyal byed kyi tshal gyi sgo na rna blags te sdod do/ /tshe dang ldan pa snyan pa bzang ldan gyis skad kyi gtang rag gis</text></item>
<item><p>62b7</p><section>'dul ba</section><text>chos dag smras pa'i mjug tu/ 'byung po gang dag 'dir ni lhags gyur te/ /sa 'am 'on te bar snang gnas pa dag /sems can rnams la rtag tu byams byed cing / /nyin dang mtshan du chos kyang</text></item>
<item><p>63a1</p><section>'dul ba</section><text>spyod par shog /ces yongs su bsngo ba byas pa dang / de nas glang po che'i gtso bo pad+ma dkar po gcig pas/ tshe dang ldan pa snyan pa bzang ldan gyis skad kyi</text></item>
<item><p>63a2</p><section>'dul ba</section><text>gtang rag gis chos dag smras pa'i mthar phyin par shes nas yid dang mthun par gang dang gang du bskyod pa de dang der song ngo / /rgyal pos smras pa/ dpal 'phel/ rgyu gang gis 'di gang</text></item>
<item><p>63a3</p><section>'dul ba</section><text>dang gang du bskyod pa de dang der 'gro /des smras pa/ lha/ ma 'tshal te/ 'phags pa zhig gis/ skad kyi gtang rag gis chos smras pa'i sgra gang lags pa de dag thos nas glang po che 'di'i</text></item>
<item><p>63a4</p><section>'dul ba</section><text>yid 'phrog ste dbang ma mchis par gyur to/ /rgyal pos smras pa/ dpal 'phel/ glang po che phyir ldog cig dang / 'phags pa de btsal la na bza' zhig dbul zhing / sang nang par ri brag</text></item>
<item><p>63a5</p><section>'dul ba</section><text>tu 'dong ngo / /lha/ de bzhin 'tshal lo/ /de phyir log ste khyim du song ba dang / btsun mo phreng ldan mas dris pa/ lha/ ci'i slad du slar gshegs/ des ji ltar gyur pa brjod nas 'di skad</text></item>
<item><p>63a6</p><section>'dul ba</section><text>ces smras so/ /phreng ldan ma/ nga la gos byin cig dang / song la 'phags pa de la dbul lo/ /des bsam pa/ 'phags pa snyan pa bzang ldan gyis skad kyis gtang rag gis chos smras par</text></item>
<item><p>63a7</p><section>'dul ba</section><text>gyur pa lta zhig na/ de ni/ mdog ngan zhing lus chung la/ rgyal po 'di ni/ rgya chen po la mos pa yin pas/ 'dis de mthong na/ gal te ma dad par 'gyur ba'i gnas yod par 'gyur srid</text></item>
<item><p>63b1</p><section>'dul ba</section><text>kyi| thabs kyi rnam pa zhig bya'o/ /snyam nas smras pa/ lha ni/ ri brag tu gshegs shig /bdag gis ni/ 'phags pa de la na bza' dbul lo/ /des smras pa/ phreng ldan ma/ khyod kyis kyang</text></item>
<item><p>63b2</p><section>'dul ba</section><text>gos gzhan phul cig /ci/ gos gnyis kyis ko sa la'i pho brang dbul por 'gyur ram/ de cang mi smra bar 'dug pa dang / rgyal pos chen po la 'os pa'i gos khyer nas rgyal byed kyi tshal du song</text></item>
<item><p>63b3</p><section>'dul ba</section><text>ngo| |de'i tshe na tshe dang ldan pa kun dga' bo rgyal byed kyi tshal gyi sgo na 'chag cing 'dug nas rgyal po glang po che las babs nas rkang pa gnyis la phyag 'tshal te smras pa/ 'phags pa/ da nang skad</text></item>
<item><p>63b4</p><section>'dul ba</section><text>kyi gtang rag gis chos smra ba'i 'phags pa de gang lags/ des smras pa/ rgyal po chen po/ de cir 'tshal/ 'phags pa de la na bza' dbul lo/ /des bsam pa/ tshe dang ldan pa snyan pa bzang</text></item>
<item><p>63b5</p><section>'dul ba</section><text>ldan gyis skad kyi gtang rag gis chos dag ni/ smras na/ de ni/ mdog ngan zhing lus chung la/ rgyal po 'di ni/ rgya chen po la mos pa yin pas/ 'dis de mthong na/ gal te ma dad par</text></item>
<item><p>63b6</p><section>'dul ba</section><text>'gyur ba'i gnas yod par 'gyur srid kyi/ thabs kyi rnam pa zhig bya'o/ /snyam nas smras pa/ rgyal po chen po/ bdag la stsol cig dang / bdag gis de la dbul bar bgyi'o/ /rgyal pos</text></item>
<item><p>63b7</p><section>'dul ba</section><text>smras pa/ bcom ldan 'das kyis rang gi lag nas dbul ba bsngags pas/ rang gi lag nyid nas dbul gyi/ de ston cig /de'i tshe/ tshe dang ldan pa snyan pa bzang ldan nyin mo spyod pa'i phyir shing</text></item>
<item><p>64a1</p><section>'dul ba</section><text>ljon pa zhig gi drung na nye bar brten cing 'dug go /de nas tshe dang ldan pa kun dga' bos smras pa/ rgyal po chen po/ de ni/ shing ljon pa zhig gi drung na nye</text></item>
<item><p>64a2</p><section>'dul ba</section><text>bar brten cing mchis kyi/ bzhud cig /de de'i gan du song ste bltas pa dang / re zhig na/ de shin tu mi sdug pa mthong ba dang / de ma dad pa skyes nas mi dga' ste/ bzhin phyir phyogs nas</text></item>
<item><p>64a3</p><section>'dul ba</section><text>gos 'phangs te phyir song ngo / /tshe dang ldan pa snyan pa bzang ldan gyis de'i tshe tshigs su bcad pa dag smras pa/ gang dag nga yi gzugs la rtog /sgra la'ang rjes su 'brang byed pa/ /'dod pa'i</text></item>
<item><p>64a4</p><section>'dul ba</section><text>dbang du gyur pa yin/ /skye bo de dag nga mi mthong / /gal te nang ni shes gyur cing / /phyi rol dag la mi lta ba/ /nang gi 'bras bu mthong ba gang / /de gnyis sgra yis khrid par 'gyur/ /gal</text></item>
<item><p>64a5</p><section>'dul ba</section><text>te nang ni mi shes shing / /phyi rol rnam par mthong gyur pa/ /phyi rol 'bras bu mthong ba gang / /de yang sgra yis khrid par 'gyur/ /gal te nang yang mi shes shing / /phyi rol dag kyang ma mthong</text></item>
<item><p>64a6</p><section>'dul ba</section><text>ba| |kun tu rmongs pa'i byis pa dag /de yang sgra yis khrid par 'gyur/ /gal te nang yang rab shes shing / /phyi rol dag kyang mthong ba yi/ /brtan po shes rab phyogs pa de/ /sgra yis khrid</text></item>
<item><p>64a7</p><section>'dul ba</section><text>par mi 'gyur ro/ /de'i tshe dge slong rnams the tshom skyes nas the tshom thams cad gcod pa/ sangs rgyas bcom ldan 'das la zhus pa/ btsun pa/ tshe dang ldan pa snyan pa bzang ldan gyis</text></item>
<item><p>64b1</p><section>'dul ba</section><text>las ci zhig bgyis na/ las de'i rnam par smin pas/ mdog ngan zhing lus chung la skad snyan par gyur/ /bcom ldan 'das kyis bka' stsal pa/ dge slong dag /rigs kyi bu snyan pa bzang</text></item>
<item><p>64b2</p><section>'dul ba</section><text>ldan nyid kyi/ las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing bsags pa/ snyan pa bzang ldan nyid kyis las</text></item>
<item><p>64b3</p><section>'dul ba</section><text>byas shing bsags pa dag /gzhan su zhig gis so sor myong bar 'gyur/ dge slong dag /las byas shing bsags pa dag ni/ phyi rol gyi sa'i khams la rnam par smin par mi 'gyur/ chu'i</text></item>
<item><p>64b4</p><section>'dul ba</section><text>khams la mi 'gyur/ me'i khams la mi 'gyur/ rlung gi khams la mi 'gyur gyi/ 'di ltar/ las dge ba dang mi dge ba byas shing bsags pa dag ni/ zin pa'i phung po dang / khams dang /</text></item>
<item><p>64b5</p><section>'dul ba</section><text>skye mched dag la rnam par smin par 'gyur te/ las rnams bskal pa brgyar yang ni/ /chud mi za ba'ang tshogs dang dus/ /rnyed na lus can rnams la ni/ /'bras bu dag tu 'gyur ba nyid/ /dge</text></item>
<item><p>64b6</p><section>'dul ba</section><text>slong dag /sngon byung ba 'das pa'i dus na bskal pa bzang po 'di nyid la skye rgu'i tshe lo bzhi khri thub pa na/ ston pa de bzhin gshegs pa dgra bcom pa yang dag par rdzogs pa'i sangs rgyas rig</text></item>
<item><p>64b7</p><section>'dul ba</section><text>pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo bsgyur ba bla na med pa/ lha dang mi rnams kyi ston pa/ sangs rgyas bcom ldan 'das 'khor ba</text></item>
<item><p>65a1</p><section>'dul ba</section><text>'jig /'jig rten du byung ste/ des sangs rgyas kyi mdzad pa mtha' dag mdzad nas bud shing zad pa'i me bzhin phung po'i lhag ma med pa'i mya ngan las 'das</text></item>
<item><p>65a2</p><section>'dul ba</section><text>pa'i dbyings su yongs su mya ngan las 'das so/ /rgyal po mdzes ldan gyis de'i sku la mchod pa dag byas nas mchod rten 'khor yug tu dpag tshad re re yod pa/ gnam 'phang du dpag</text></item>
<item><p>65a3</p><section>'dul ba</section><text>tshad phyed dang gnyis pa zhig byed du gzhug par brtsams nas de'i lag gi gla mi dad pa dang ldan zhing bzang la/ dge ba'i bsam pa can/ las byed pa la brtson pa zhig bskos so/ /de</text></item>
<item><p>65a4</p><section>'dul ba</section><text>na yang gla mi gzhan zhig yod pa des mchod rten ha cang chen po rtsom pa de mthong nas lta zhing shes ldan dag /rgyal po 'dis 'di lta bu'i mchod rten chen po byed du gzhug par brtsams</text></item>
<item><p>65a5</p><section>'dul ba</section><text>pa| nam tsam zin par 'gyur ma shes so/ /zhes 'phya bar brtsams pa dang / de la lag gi glas smras pa/ kwa'i nang rje/ ci'i phyir 'phya bar byed/ gal te mi nus na/ las bya ba thong</text></item>
<item><p>65a6</p><section>'dul ba</section><text>zhig /de cang mi smra bar 'dug pa dang / lag gi gla des de phyir dbyung bar brtsams so/ /des de la bzod pa gsol nas yang las bya bar brtsams pa na/ mchod rten de ma zin nas</text></item>
<item><p>65a7</p><section>'dul ba</section><text>des yang 'phya bar brtsams pa dang / lag gi gla des de phyir phyung ngo / /yang shin tu 'bad de bzod pa gsol nas las bya bar brtsams pa dang / ji tsam na mchod rten blta bas mi ngoms</text></item>
<item><p>65b1</p><section>'dul ba</section><text>pa| srog chags 'bum phrag mang po dag gi mig dang / yid 'phrog par byed pa zhig zin par gyur to/ /de nas gla mi des de mthong nas 'di ltar las byed pa na/ bdag gi 'di la dpyas</text></item>
<item><p>65b2</p><section>'dul ba</section><text>pa ni/ ma legs pa zhig byas so /zhes 'gyod pa skyes nas 'di la rnam pa thams cad du mchod pa bya'o/ /zhes des de'i gla rngan ci thob pa de las gser gyi dril bu byed du bcug nas sems</text></item>
<item><p>65b3</p><section>'dul ba</section><text>mngon par dad pas mchod rten de la btags so/ /dge slong dag /de'i tshe de'i dus na gla mi gang yin pa de ni/ dge slong snyan pa bzang ldan 'di nyid yin te/ des yang dag par rdzogs pa'i</text></item>
<item><p>65b4</p><section>'dul ba</section><text>sangs rgyas 'khor ba 'jig gi mchod rten gyi las byed pa na/ dpyas pa gang yin pa de'i las kyi rnam par smin pas ni/ mdog ngan zhing lus chung bar skyes so/ /yang dad pa skyes nas gser</text></item>
<item><p>65b5</p><section>'dul ba</section><text>gyi dril bu byed du bcug nas mchod rten la btags pa'i las kyi rnam par smin pa gang yin pa des ni/ skad snyan par gyur to/ /de nas yang dge slong rnams the tshom skyes nas the tshom thams</text></item>
<item><p>65b6</p><section>'dul ba</section><text>cad gcod pa/ sangs rgyas bcom ldan 'das la zhus pa/ btsun pa/ tshe dang ldan pa snyan pa bzang ldan gyis las ci zhig bgyis na/ des tshangs pa'i 'jig rten man chad sgras khyab par</text></item>
<item><p>65b7</p><section>'dul ba</section><text>gyur/ bcom ldan 'das kyis bka' stsal pa/ dge slong dag /rigs kyi bu snyan pa bzang ldan nyid kyis las tshogs rnyed pa zhes bya ba nas/ 'bras bu dag tu 'gyur ba nyid/ /ces bya ba'i</text></item>
<item><p>66a1</p><section>'dul ba</section><text>bar du snga ma bzhin no/ /dge slong dag /sngon byung ba 'das pa'i dus na bskal pa bzang po 'di nyid la skye rgu'i tshe lo nyi khri thub pa na/ sten pa de bzhin gshegs pa dgra</text></item>
<item><p>66a2</p><section>'dul ba</section><text>bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams</text></item>
<item><p>66a3</p><section>'dul ba</section><text>kyi ston pa/ sangs rgyas bcom ldan 'das 'od srung 'jig rten du byung ste/ de wA ra NA si na drang srong smra ba ri dwags kyi nags na nye bar brten cing bzhugs so/ /wA ra NA si dang / drang srong smra ba'i</text></item>
<item><p>66a4</p><section>'dul ba</section><text>bar na a mra'i shing ljon pa zhig yod pa de la/ bya ko ki la pho zhig gnas pa des gang gi tshe sangs rgyas bcom ldan 'das 'od srung wA ra NA sir bsod snyoms la gshegs pa de'i tshe/ de la</text></item>
<item><p>66a5</p><section>'dul ba</section><text>shin tu rtog cing sgra snyan pa khyad par can phyung nas de bzhin yang dang yang du bltas pas sems tshim par gyur nas dad pa skyes so/ /des dus gzhan zhig na skad 'byin cing yang dag par rdzogs</text></item>
<item><p>66a6</p><section>'dul ba</section><text>pa'i sangs rgyas 'od srung la lan gsum bskor ba byas nas dga' ba dang / bde ba skyes te/ a mra'i shing ljon pa de nyid la 'dug go /'dug ma thag tu bya khra zhig gis srog dang phral te 'chi</text></item>
<item><p>66a7</p><section>'dul ba</section><text>ba'i dus byas nas las drug la mkhas pa'i bram ze zhig tu skyes so/ /dge slong dag /de'i tshe de'i dus na/ bya ko ki la gang yin pa de ni/ dge slong snyan pa bzang ldan 'di nyid yin te/ des yang</text></item>
<item><p>66b1</p><section>'dul ba</section><text>dag par rdzogs pa'i sangs rgyas 'od srung la sgra snyan pa phyung ste bskor ba byas pa de'i las kyi rnam par smin pas/ tshangs pa'i 'jig rten man chad sgras khyab par gyur to/ /de nas yang dge slong rnams</text></item>
<item><p>66b2</p><section>'dul ba</section><text>the tshom skyes nas the tshom thams cad gcod pa/ sangs rgyas bcom ldan 'das la zhus pa/ btsun pa/ tshe dang ldan pa snyan pa bzang ldan gyis las ci zhig bgyis na/ las de'i rnam par smin</text></item>
<item><p>66b3</p><section>'dul ba</section><text>pas| bcom ldan 'das kyi bstan pa la rab tu byung ste nyon mongs pa thams cad spangs pas/ dgra bcom pa nyid mngon sum du bgyis te bcom ldan 'das kyis skad kyi gtang rag snyan po rnams kyi</text></item>
<item><p>66b4</p><section>'dul ba</section><text>mchog tu bstan/ bcom ldan 'das kyis bka' stsal pa/ de ni/ smon lam gyi dbang gis te/ gang du smon lam btab can/ yang dag par rdzogs pa'i sangs rgyas 'od srung de nyid kyi gsung</text></item>
<item><p>66b5</p><section>'dul ba</section><text>rab la dge slong zhig rab tu byung bar gyur pa de/ bcom ldan 'das 'od srung gis skad kyi gtang rag snyan pa rnams kyi mchog tu bstan to/ /de na 'dis kyang tshe ji srid par tshangs par spyod pa spyad na/</text></item>
<item><p>66b6</p><section>'dul ba</section><text>yon tan gyi tshogs 'ga' yang ma thob nas de'i 'og 'chi ba'i tshe 'di skad ces/ bdag gis bcom ldan 'das yang dag par rdzogs pa'i sangs rgyas 'od srung gi spyan sngar tshe ji srid par tshangs</text></item>
<item><p>66b7</p><section>'dul ba</section><text>par spyod pa spyad na/ yon tan gyi tshogs 'ga' yang ma thob ste/ bdag gi dge ba'i rtsa ba 'dis/ bcom ldan 'das yang dag par rdzogs pa'i sangs rgyas 'od srung gis bram ze'i khye'u bla ma la</text></item>
<item><p>67a1</p><section>'dul ba</section><text>bram ze'i khye'u khyod ma 'ongs pa'i dus na skye rgu'i tshe lo brgya thub pa na/ de bzhin gshegs pa dgra bcom pa yang dag par rdzogs pa'i sangs rgyas shAkya thub pa</text></item>
<item><p>67a2</p><section>'dul ba</section><text>zhes bya bar 'gyur ro/ /zhes lung bstan pa de'i bstan pa la bdag rab tu byung ste/ nyon mongs pa thams cad spangs pas dgra bcom pa nyid mngon sum du byed cing / ji ltar mkhan po 'di</text></item>
<item><p>67a3</p><section>'dul ba</section><text>bcom ldan 'das yang dag par rdzogs pa'i sangs rgyas 'od srung gis skad kyi gtang rag snyan pa rnams kyi mchog tu bstan pa de bzhin du bdag kyang bcom ldan 'das des skad kyi gtang</text></item>
<item><p>67a4</p><section>'dul ba</section><text>rag snyan pa rnams kyi mchog tu bstan par gyur cig ces btab pas smon lam de'i dbang gis/ da ltar nga'i bstan pa la rab tu byung ste nyon mongs pa thams cad spangs pas/ dgra</text></item>
<item><p>67a5</p><section>'dul ba</section><text>bcom pa nyid mngon sum du byas te/ ngas dge slong skad kyi gtang rag snyan pa rnams kyi mchog tu bstan te/ /dge slong dag /de lta bas na/ las gcig tu nag pa rnams kyi rnam par</text></item>
<item><p>67a6</p><section>'dul ba</section><text>smin pa ni/ nag pa zhes bya ba nas dge slong dag khyed kyis da ltar bslab par bya'o/ /zhes bya ba'i bar du snga ma bzhin no/ /sangs rgyas bcom ldan 'das mnyan yod na/ rgyal bu rgyal</text></item>
<item><p>67a7</p><section>'dul ba</section><text>byed kyi tshal mgon med zas sbyin gyi kun dga' ra ba na bzhugs so/ /ji tsam na dge slong dag chos 'don pa nyid na rgya shug gi 'bras bu'i tshogs gtor ba bzhin 'don la/ mu stegs</text></item>
<item><p>67b1</p><section>'dul ba</section><text>can rnams ni/ skad kyi gtang rag gis gzhung 'don to/ /khyim bdag mgon med zas sbyin gyi kun tu spyod pa ni/ nang par sngar langs nas bcom ldan 'das kyi zhabs la phyag 'tshal du 'gro'o</text></item>
<item><p>67b2</p><section>'dul ba</section><text>des mu stegs can rnams skad kyi gtang rag gis gzhung 'don pa thos nas/ des bsam pa/ mu stegs can rnams kyis chos 'dul ba ni/ nyes par smras pa yin yang / 'di skad kyi gtang</text></item>
<item><p>67b3</p><section>'dul ba</section><text>rag gis gzhung 'don la/ bdag gi 'phags pa rnams ni/ gzhung 'don pa nyid na rgya shug gi 'bras bu'i tshogs gtor ba bzhin 'don pas/ 'di nyid bdag gi bya ba yin no/ /snyam nas</text></item>
<item><p>67b4</p><section>'dul ba</section><text>de bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go /mtha' gcig tu 'dug nas/ khyim bdag</text></item>
<item><p>67b5</p><section>'dul ba</section><text>mgon med zas sbyin gyis bcom ldan 'das la 'di skad ces gsol to/ /btsun pa/ 'di ltar re zhig mu stegs can rnams kyi chos 'dul ba ni/ nyes par smras pa lags kyang / de dag</text></item>
<item><p>67b6</p><section>'dul ba</section><text>skad kyi gtang rag gis gzhung 'don par bgyid la/ 'phags pa rnams ni/ gzhung 'don pa nyid na rgya shug gi 'bras bu'i tshogs gtor ba bzhin 'don pas/ de la gal te bcom ldan</text></item>
<item><p>67b7</p><section>'dul ba</section><text>'das kyis 'phags pa rnams kyang skad kyi gtang rag gis gzhung 'don par gnang na legs so/ /bcom ldan 'das kyis khyim bdag mgon med zas sbyin la cang mi gsung bas gnang ngo / /</text></item>
<item><p>68a1</p><section>'dul ba</section><text>khyim bdag mgon med zas sbyin gyis bcom ldan 'das kyis cang mi gsung bas gnang bar rig nas bcom ldan 'das kyi zhabs gnyis la mgo bos phyag</text></item>
<item><p>68a2</p><section>'dul ba</section><text>'tshal nas bcom ldan 'das kyi spyan snga nas song ngo / /de nas bcom ldan 'das kyis dge slong rnams la bka' stsal pa/ dge slong dag /de lta bas na/ khyed kyis skad kyi gtang rag</text></item>
<item><p>68a3</p><section>'dul ba</section><text>gis chos 'don par gnang ngo / /bcom ldan 'das kyis skad kyi gtang rag gis chos 'don par bya'o/ /zhes bka' stsal pa dang / dge slong rnams skad kyi gtang rag gis lung 'bog</text></item>
<item><p>68a4</p><section>'dul ba</section><text>par byed/ 'don par byed/ kha ton byed/ yongs su 'dri bar byed do/ /ji tsam na khyim bdag mgon med zas sbyin rgyal byed kyi tshal du song ba na das thos nas smras pa/ 'phags pa dag/</text></item>
<item><p>68a5</p><section>'dul ba</section><text>ci| khyed kyi gtsug lag khang 'dir rol mo mkhan gyi brang btab bam/ skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal</text></item>
<item><p>68a6</p><section>'dul ba</section><text>pa| dge slong gis skad kyi gtang rag gis lung 'bog par mi bya/ gdon par mi bya/ kha ton mi bya/ yongs su dri bar mi bya'o/ /'di ltar/ ston pa'i yon tan yang dag par bsgrag</text></item>
<item><p>68a7</p><section>'dul ba</section><text>pa dang / rgyud chags gsum pa gdon pa dag ni/ skad kyi gtang rag gis gdon par bya'o/ /bcom ldan 'das kyis skad kyi gtang rag gis de dag gdon par bya'o/ /zhes bka'</text></item>
<item><p>68b1</p><section>'dul ba</section><text>stsal pa dang / gzhon nu zhig skad kyi gtang rag mi shes nas des gzhung dag bton pa nyid na/ rgya shug gi 'bras bu'i tshogs gtor ba bzhin bton par gyur nas dge slong dag gis smras pa/</text></item>
<item><p>68b2</p><section>'dul ba</section><text>tshe dang ldan pa/ bcom ldan 'das kyi skad kyis gtang rag gnang gi/ skad kyi gtang rag gis thon cig /des smras pa/ tshe dang ldan pa dag /bdag gis skad kyi gtang rag mi shes so/ /</text></item>
<item><p>68b3</p><section>'dul ba</section><text>skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ skad kyi gtang rag bslab par bya'o/ /bcom ldan 'das kyis skad kyi gtang rag</text></item>
<item><p>68b4</p><section>'dul ba</section><text>bslab par bya'o/ /zhes bka' stsal pa dang / dge slong rnams khyams dang / gnas khang dang / sgo khang dag na skad kyi gtang rag slob par byed pa na/ khyim bdag mgon med zas sbyin gtsug</text></item>
<item><p>68b5</p><section>'dul ba</section><text>lag khang du 'ongs pa dang / des thos nas smras pa/ 'phags pa dag /gtsug lag khang 'di rol mo mkhan gyi brang ma lags na/ khyed kyi da dung yang rol mo mkhan dag ma gtang ngam/ skabs de</text></item>
<item><p>68b6</p><section>'dul ba</section><text>dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dben pa'i phyogs su skad kyi gtang rag dag bslab par bya'o/ /sangs rgyas bcom ldan</text></item>
<item><p>68b7</p><section>'dul ba</section><text>'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig 'greng ste lhung bzed kyi snod nas lhung bzed 'byin pa dang / dge slong dag gis de</text></item>
<item><p>69a1</p><section>'dul ba</section><text>la smras pa/ tshe dang ldan pa/ 'greng ste lhung bzed ma 'byin cig /des smras pa/ ci nyes/ de dag gis smras pa/ lhung ste chag par 'gyur mod/ gzhan ci nyes</text></item>
<item><p>69a2</p><section>'dul ba</section><text>par 'gyur/ de cang mi smra bar 'dug pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge slong gis 'greng ste lhung</text></item>
<item><p>69a3</p><section>'dul ba</section><text>bzed dbyung bar mi bya'o/ /de bzhin du gzhug pa dang / bkru ba dang / bskam pa dag la yang rgya cher sbyar bar bya'o/ /sdom la/ lam phran dang ni snod gsum dang / /phying ba dra bar mi bya dang / /</text></item>
<item><p>69a4</p><section>'dul ba</section><text>gding ba dang ni mi 'bral ba/ /drang srong chen pos rjes su gnang / /sangs rgyas bcom ldan 'das ngan spong gi phu dag na chu srin byis pa gsod kyi ri la 'jigs rung gi nags ri dwags kyi gnas</text></item>
<item><p>69a5</p><section>'dul ba</section><text>na bzhugs so/ /gang gi tshe rgyal bu gzhon nu rtogs ldan gyi khang bzang pad+ma can tshon brgya rtsa gcig gis bris pa byed du bcug cing ras gsar pa kha tshar ring po can dag gis 'chal bar</text></item>
<item><p>69a6</p><section>'dul ba</section><text>bting ste/ bcom ldan 'das nyan thos kyi dge 'dun dang bcas pa gdugs tshod la spyan drangs pa'i tshe bcom ldan 'das khang bzang pad+ma can du gshegs bzhed pa na/ ma gshegs pa</text></item>
<item><p>69a7</p><section>'dul ba</section><text>dang / rgyal bu gzhon nu rtogs ldan gyis smras pa/ bcom ldan 'das/ gshegs su gsol/ 'on kyang bcom ldan 'das ma gshegs pa dang / rgyal bu gzhon nu rtogs ldan gyis ras</text></item>
<item><p>69b1</p><section>'dul ba</section><text>rnams bsdus pa/ mu stegs can rnams kyis thos nas de rnams kyis smras pa/ shes ldan dag /dge sbyong go'u ta ma ni/ bkur sti de lta bI gnas ma yin no/ /zhes zer ba'i skabs de/ dge</text></item>
<item><p>69b2</p><section>'dul ba</section><text>slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge slong dag /gal te bram ze dang / khyim bdag dad pa can dag gis lam phran dag tu yang</text></item>
<item><p>69b3</p><section>'dul ba</section><text>ras gsar pa/ kha tshar ring po can dag bting zhing / 'phags pa dag /bdag cag la thugs brtse ba'i slad du gshegs su gsol zhes zer na/ mu stegs can rnams zil gyis mnan pa'i</text></item>
<item><p>69b4</p><section>'dul ba</section><text>phyir mi rtag pa yid la bya bas zil gyis mnan cing 'dong bar bya ste/ 'di la 'gyod par mi bya'o/ /sangs rgyas bcom ldan 'das ngan spong gi phu dag na chu srin byis pa gsod kyi ri la 'jigs</text></item>
<item><p>69b5</p><section>'dul ba</section><text>rung gi nags ri dwags kyi gnas na bzhugs so/ /dge slong zhig lhung bzed lag na thogs te song ba dang / de phyogs gzhan zhig tu bsgyel nas lhung bzed de sa la lhung ste chag nas de'i</text></item>
<item><p>69b6</p><section>'dul ba</section><text>bar chad du gyur pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ de lta bas na/ dge slong gis lhung bzed lag na bkur</text></item>
<item><p>69b7</p><section>'dul ba</section><text>bar mi bya bar lhung bzed kyi snod du bcug ste bkur bar bya'o/ /bcom ldan 'das kyis dge slong gis lhung bzed lag na bkur bar mi bya bar lhung bzed kyi snod du bcug ste bkur bar</text></item>
<item><p>70a1</p><section>'dul ba</section><text>bya'o| |zhes bka' stsal pa dang / dge slong rnams lhung bzed kyi snod du bcug ste lag pa nyid na khyer te 'dong ba na nyes dmigs de nyid du gyur pa'i</text></item>
<item><p>70a2</p><section>'dul ba</section><text>skabs de/ dge slong rnams kyi bcom ldan 'das la gsol ba dang / bcom ldan 'das kyis bka' stsal pa/ lhung bzed kyi snod lag na bkur bar mi bya bar lung thag btags</text></item>
<item><p>70a3</p><section>'dul ba</section><text>te mchan khung gis bkur bar bya'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong rnams don</text></item>
<item><p>70a4</p><section>'dul ba</section><text>mthun dag dang lhan cig ljongs rgyu zhing 'dong ngo / /ji tsam na bram ze zhig na nas de sman pa'i gan du song ste smras pa/ kye bdag nyid chen po/ kho bo'i nad kyi rnam pa 'di lta bu'i sman ston</text></item>
<item><p>70a5</p><section>'dul ba</section><text>cig /des smras pa/ jo bo/ a ru ra gsol dang snyun gdangs par 'gyur ro/ /des smras pa/ lam ga 'di na a ru ra ga la yod/ des smras pa/ bram ze/ shAkya'i sras kyi dge sbyong 'di</text></item>
<item><p>70a6</p><section>'dul ba</section><text>dag ni| mkhas pa lags pas/ 'di dag la khyod kyis bslangs na/ 'di dag la mchis par 'gyur gda'o/ /de dge slong rnams kyi drung du song ste dris pa/ 'phags pa dag la a ru ra</text></item>
<item><p>70a7</p><section>'dul ba</section><text>lta mchis sam/ de dag gis smras pa/ bram ze yod na/ de cir dgos/ bdag la sman pa'i mchis nas/ a ru ra tshol cig ces mchis na/ gal te mnga' na/ bdag la stsal du</text></item>
<item><p>70b1</p><section>'dul ba</section><text>gsol/ dge slong des de'i mdun du lhung bzed kyi snod phye ba dang / de nyid na snyung bu yang 'dug cing de nyid na gri'u dang / de nyid na 'brang bu dang / de nyid na sman dag 'dug pa bram zes mthong nas</text></item>
<item><p>70b2</p><section>'dul ba</section><text>smras pa/ 'phags pa dag /khyed ni/ kun tu spyod pa mi gtsang ba yin te/ 'di 'dra ba za ba bas ni/ bdag shi yang ches bla'i/ mi tsang ba za ba ni/ de lta ma yin no/ /zhes zer ba'i skabs de/</text></item>
<item><p>70b3</p><section>'dul ba</section><text>dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ snod gsum bcang bar bya ste/ lhung bzed kyi snod dang / sman snod dang / bar bur snod rnams</text></item>
<item><p>70b4</p><section>'dul ba</section><text>so| |dge slong dag gis de dag gis lung thag mnyam par btags pas/ de dag gis mchan khung rlo bar gyur pa dang / ma dang pha dag 'phags pa dag /ci/ khyed rdza rnga thogs te 'gro'am zhes co</text></item>
<item><p>70b5</p><section>'dul ba</section><text>'dri bar byed pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ mnyam par gdags par mi bya bar ci rigs par gdags</text></item>
<item><p>70b6</p><section>'dul ba</section><text>par bya'o/ /dge slong dag gis ras ma phra mo dag btags pas de dag lan par gyur nas bcom ldan 'das kyis bka' stsal pa/ ras ma zheng chen po dag gdags par bya'o/ /de dag gis zheng</text></item>
<item><p>70b7</p><section>'dul ba</section><text>chen po btags pa dang / de dag nyid zhum nas bcom ldan 'das kyis bka' stsal pa/ dkyil phying bu dang sbyar te skabs skabs su srubs bya rog rkang dag drub par bya'o/ /sangs rgyas bcom ldan</text></item>
<item><p>71a1</p><section>'dul ba</section><text>'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig gis phying pa zhig rnyed nas des bsam pa/ bcom ldan</text></item>
<item><p>71a2</p><section>'dul ba</section><text>'das kyis chos gos gsum dras te btsang bar bya'o/ /zhes bka' stsal gyi/ dra'o/ /snyam nas des gri'u dang / khab dag khyer nas shing ljon pa zhig gi drung du song ba dang / bcom ldan 'das</text></item>
<item><p>71a3</p><section>'dul ba</section><text>kyang phyogs der gshegs te gzigs nas bka' stsal pa/ dge slong / 'di ci yin/ des gsol ba/ btsun pa/ bcom ldan 'das kyis dge slong gis chos gos gsum dras te bcang bar</text></item>
<item><p>71a4</p><section>'dul ba</section><text>bya'o| |zhes bka' stsal pas/ bdag gis phying ba 'di rnyed nas chos gos su 'dra ba lags so/ /de nas bcom ldan 'das kyis bslab pa la gus pa'i bsngags pa brjod nas dge slong rnams</text></item>
<item><p>71a5</p><section>'dul ba</section><text>la bka' stsal pa/ dge slong dag /de lta bas na/ lnga po 'di dag ni/ dra bar mi bya ste/ be'u ras thams cad dang / la ba thams cad dang / phying ba thams cad dang / klam thams cad dang /</text></item>
<item><p>71a6</p><section>'dul ba</section><text>seng ba thams cad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig bya ba zhig gi ched du gtsug</text></item>
<item><p>71a7</p><section>'dul ba</section><text>lag khang gzhan du song ba dang / de der nam sros par gyur nas gnas mal gyi zhal ta byed pas smras pa/ tshe dang ldan pa/ gnas mal dag nos shig /des smras pa/ bdag gis gding</text></item>
<item><p>71b1</p><section>'dul ba</section><text>ba khyer te ma 'ongs so/ /gnas mal gyi zhal ta byed pas smras pa/ gal te de lta na/ khri brling ba nos shig /des khri brling ba mnos nas nyal ba dang / de grang ba'i sdug bsngal gyis nyen bzhin du</text></item>
<item><p>71b2</p><section>'dul ba</section><text>mtshan mo 'das nas na bar gyur pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ de lta bas na/ dge slong gis gding ba med</text></item>
<item><p>71b3</p><section>'dul ba</section><text>par 'gro bar mi bya'o/ /'gro na/ 'gal tshabs can du 'gyur ro/ /bcom ldan 'das kyis dge slong gis gding ba med par 'gro bar mi bya'o/ /zhes bka' stsal pa dang / dge slong rnams deng</text></item>
<item><p>71b4</p><section>'dul ba</section><text>nyid phyir ldog pa'i bsam pas/ de'i nyen kor gyi gtsug lag khang gzhan du 'gro ba dang / 'chag tu 'gro ba dang / grong gzhan tu 'gro ba de dag tu yang gding ba khyer ba na/ gnas brtan rgan</text></item>
<item><p>71b5</p><section>'dul ba</section><text>po rgas pa nyam chung ba rnams dang / nad pa sbyor mi bzod pa rnams nyam thag par gyur nas bcom ldan 'das kyis deng nyid phyir ldog pa'i bsam pas 'gro ba der yang gding ba med par 'gror ma</text></item>
<item><p>71b6</p><section>'dul ba</section><text>gnang ngo / /zhes ma gnang ba'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ de lta bas na/ dge slong gis nyen kor dang / nyin</text></item>
<item><p>71b7</p><section>'dul ba</section><text>mo spyod du 'gro ba la gding ba bkur bar mi bya'o/ /grong gzhan du 'gro ba na/ deng nyid phyir ldog pa'i bsam pas 'gro na/ der yang bkur bar mi bya'o/ /dge slong gzhan dag gding ba med par grong</text></item>
<item><p>72a1</p><section>'dul ba</section><text>gzhan du deng nyid phyir ldog pa'i bsam pas 'gro ba na/ de rnams la bya ba'i rnam pa de lta bu dag byung nas de nam sros par gyur pa dang / de dag bslab pa la</text></item>
<item><p>72a2</p><section>'dul ba</section><text>gus pas nub mo phyir dong ba na/ seng ge dang / stag dang / chom rkun pa dang / g.yon can dag gis bgrod par gyur pa'i skabs de/ dge slong rnams kyis bcom ldan 'das la gsol ba</text></item>
<item><p>72a3</p><section>'dul ba</section><text>dang / bcom ldan 'das kyis bka' stsal pa/ gal te de ltar bsam ste dong ba dag der nam sros par gyur nas de nyid du gnas par bya ste/ 'di ltar tshangs par mtshungs par spyod pa dag</text></item>
<item><p>72a4</p><section>'dul ba</section><text>las gding ba brnyas te nyal bar bya'o/ /gal te rnyed na/ de lta na legs/ gal te ma rnyed na/ bla gos bzhi ltab tu byas te bting la yun thung du ni/ nyal/ yun ring du ni/ mi nyal bar</text></item>
<item><p>72a5</p><section>'dul ba</section><text>mtshan mo 'da' bar bya'o/ /dge slong gzhan zhig gis dge slong zhig las gding ba brnyas pa dang / de la rmi lam gyi gnod pa byung nas des mi gtsang bas ma rung bar gyur pa de bzhin</text></item>
<item><p>72a6</p><section>'dul ba</section><text>du dge slong de la phyir dbul bar brtsams pa dang / des ma 'dod pa'i skabs de zhes bya ba la sogs pa snga ma bzhin no/ /bcom ldan 'das kyis bka' stsal pa/ bkrus te sbyin par</text></item>
<item><p>72a7</p><section>'dul ba</section><text>bya'o| |dge slong des bkrus te byin na/ 'on kyang de len par mi byed pa'i skabs de zhes bya ba'i bar du yang snga ma bzhin no/ /bcom ldan 'das kyis bka' stsal pa/ ri ba'i rin sbyin</text></item>
<item><p>72b1</p><section>'dul ba</section><text>par bya ba'am/ de'i sems mgu bar bya'o/ /dge slong dag gtsug lag khang gzhan dang / grong gzhan dag tu deng nyid phyir ldog pa'i bsam pas chos gos gsum po dag med par dong ba dang /</text></item>
<item><p>72b2</p><section>'dul ba</section><text>de rnams der dong ba dag la ji tsam na bya ba'i rnam pa de lta bu dag byung ste/ der nam sros par gyur to/ /de dag bslab pa la gus pas mtshan mo phyir dong ba na/ seng ge dang / stag dang / chom rkun</text></item>
<item><p>72b3</p><section>'dul ba</section><text>pa dang / g.yon can dag gis bgrod par gyur pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ gal te de lta bu'i</text></item>
<item><p>72b4</p><section>'dul ba</section><text>bsam pas dong pa rnams der nam sros par gyur na/ de nyid du 'dug par bya zhing / tshangs pa mtshungs par spyod pa dag las chos gos dag brnyas te byin gyis brlab par bya'o/ /de rnams chos</text></item>
<item><p>72b5</p><section>'dul ba</section><text>gos dag brnyas nas ji ltar byin gyis brlab par bya ba mi shes nas bcom ldan 'das kyis bka' stsal pa/ snga ma rang gi sems kyis phyung la byin gyis brlab par bya'o/ /lnga po 'di dag ni/</text></item>
<item><p>72b6</p><section>'dul ba</section><text>sems bskyed pas 'grub ste/ gso sbyong dang / dgag dbye dang / chos gos byin gyis brlab pa dang / chos gos dbyung ba dang / gang zag mgron du bos pa'o/ /dge slong de dag gis chos gos</text></item>
<item><p>72b7</p><section>'dul ba</section><text>dras shing kha dog ma bsgyur ba dag rnyed nas bcom ldan 'das kyis bka' stsal pa/ gal te dras shing kha dog ma bsgyur ba dag rnyed na/ dras shing kha dog ma bsgyur ba dag byin gyis brlab par</text></item>
<item><p>73a1</p><section>'dul ba</section><text>bya'o/ /ci ste kha dog ma bsgyur cing ma dras pa dag rnyed na/ lhan thabs kyis glan la byin gyis brlab par bya'o/ /gal te rnyed na/ de lta na legs/ gal te ma rnyed</text></item>
<item><p>73a2</p><section>'dul ba</section><text>na| de bzhin byin gyis brlab par bya'o/ /tha na khyim pa'i gos la yang byin gyis brlab par bya ste/ 'di la 'gyod par mi bya'o/ /sangs rgyas bcom ldan 'das mnyan yod na rgyal byed kyi tshal</text></item>
<item><p>73a3</p><section>'dul ba</section><text>mgon med zas sbyin gyi kun dga' ra ba na bzhugs so/ /dge slong dag cig gding ba med par yul gzhan du dong ba dang / der dong ba de rnams 'gyod par gyur pa'i skabs de/ dge slong rnams</text></item>
<item><p>73a4</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ dge slong dag /ngas chos gos gsum dang 'bral bar ni/ gsungs kyi/ gding ba dang ni ma yin te/ de lta</text></item>
<item><p>73a5</p><section>'dul ba</section><text>bas na/ bsam bzhin du bzhag ste 'gro bar mi bya'o/ /brjed pa la ni/ ltung ba med do/ /sdom la/ chu tshags la ni rnam bzhi dang / /snod rnams dang ni gcig tu za/ /gos gcig gis ni</text></item>
<item><p>73a6</p><section>'dul ba</section><text>za ba dang / /sgren mor khrus ni byed pa'o/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /lho lam nas dge slong bcom</text></item>
<item><p>73a7</p><section>'dul ba</section><text>ldan 'das kyi zhabs la phyag 'tshal ba gnyis shig mnyan yod du dong ngo / /de gnyis lam du chu zad nas skom pa'i sdug bsngal gyis gdungs pa na/ rdzing bu zhig gi drung du phyin nas de</text></item>
<item><p>73b1</p><section>'dul ba</section><text>gnyis las gcig gis smras pa/ tshe dang ldan pa khyod kyis myur du chu rtogs shig dang btung ngo / /des brtag par brtsams pa dang / ji tsam na chu ma dag par gyur nas des tshigs su bcad pa smras pa/</text></item>
<item><p>73b2</p><section>'dul ba</section><text>bskal pa 'bum phrag stong dag tu/ /gang zhig mthong bar rab dka' bas/ /bdag gis chu dag 'thungs nas ni/ /de nas 'dren pa blta bar bya/ /gcig shos kyis tshigs su bcad pa smras pa/ gang</text></item>
<item><p>73b3</p><section>'dul ba</section><text>zhig sems can rnams la ring nas thugs rje zhing / /srid pa kun la chags pa gtan nas spangs gyur pa/ /de yi bstan mchog 'di la bslab pa yis/ /srog nyid spang gi srog chags gsad par bya ba</text></item>
<item><p>73b4</p><section>'dul ba</section><text>min/ /de nas gang gis chu 'thungs pa de ni/ song ngo / /gang gis chu ma 'thungs pa des ni/ brtson 'grus brtsams te shing ljon pa zhig gis drung du 'dug nas des ji srid du lus kyi mthu yod pa de</text></item>
<item><p>73b5</p><section>'dul ba</section><text>srid dge ba'i phyogs dag byas shing gang gi tshe lus kyi mthu dang bral ba de'i tshe 'chi ba'i dus la bab nas rgyal chen bzhi'i ris kyi lha rnams kyi nang du skyes so/ /lha'i bu'am/ lha'i bu mo'i chos nyid</text></item>
<item><p>73b6</p><section>'dul ba</section><text>ni| skyes nas ring po ma lon pa la sems gsum skye ste/ gang nas shi 'phos pa dang / gang du skyes pa dang / las gang gis skyes pa'o/ /des mi rnams kyi nang nas shi 'phos pa dang / rgyal chen bzhi'i</text></item>
<item><p>73b7</p><section>'dul ba</section><text>ris kyi lha rnams kyi nang du skyes pa dang / bcom ldan 'das la sems mngon par dad par byas pas skyes par mthong ngo / /de nas sngon dge slong lha'i bu de 'di snyam du sems te/ gang gi phyir bdag</text></item>
<item><p>74a1</p><section>'dul ba</section><text>yongs su gnas pa bsten te bcom ldan 'das la blta ba dang / bsnyen bkur bya ba'i phyir nye bar 'gro ba ni/ bdag tshul dang mthun pa ma yin gyi/ bdag yongs</text></item>
<item><p>74a2</p><section>'dul ba</section><text>su gnas pa ma bsten pa kho nar bcom ldan 'das la blta ba dang / bsnyen bkur bya ba'i phyir nye bar 'gro'o/ /snyam mo/ /de nas sngon dge slong lha'i bu rna cha gdub kor g.yo zhing dri ma med pa</text></item>
<item><p>74a3</p><section>'dul ba</section><text>thogs te do shal dang / se mo dos brgyan pa'i lus kyis lha'i me tog ut+pa la dang / pad+ma dang / ku mu dang / pad+ma dkar po dang / man dA ra ba dag gis thu ba bkang ste kha dog shin tu 'das</text></item>
<item><p>74a4</p><section>'dul ba</section><text>pas| mtshan mo la bab pa dang / bcom ldan 'das ga la ba der song ste phyin nas bcom ldan 'das la me tog dag gis mngon par gtor te bcom ldan 'das kyi zhabs gnyis la mgo</text></item>
<item><p>74a5</p><section>'dul ba</section><text>bos phyag 'tshal nas mtha' gcig tu 'dug pa dang / 'di ltar sngon dge slong lha'i bu'i kha dog gi mthus rgyal byed kyi tshal thams cad snang ba rgya chen pos khyab par gyur to/ /de nas</text></item>
<item><p>74a6</p><section>'dul ba</section><text>bcom ldan 'das kyis sngon dge slong lha'i bu'i bsam pa dang / bag la nyal ba dang / khams dang rang bzhin thugs su chud nas gang thos nas sngon dge slong lha'i bus stan de nyid la</text></item>
<item><p>74a7</p><section>'dul ba</section><text>'dug bzhin du 'jig tshogs la lta ba'i ri'i rtse mo nyi shu mtho ba/ ye shes kyi rdo rjes bcom ste rgyun du zhugs pa'i 'bras bu mngon sum du byas pa de lta bur 'phags pa'i bden pa</text></item>
<item><p>74b1</p><section>'dul ba</section><text>bzhi yang dag par so sor rtogs par byed pa'i chos bstan pa mdzad do/ /des bden pa mthong nas btsun pa/ bcom ldan 'das kyis bdag la gang mdzad pa 'di lta bu ni/ bdag la phas kyang</text></item>
<item><p>74b2</p><section>'dul ba</section><text>ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams</text></item>
<item><p>74b3</p><section>'dul ba</section><text>pa dang / mdza' bshes dang / rtsa lag gi tshogs kyis kyang ma bgyis te/ khrag dang / mchi ma'i rgya mtsho ni/ bskams/ rus pa'i ri dag las ni/ bsgral/ ngan song gi sgo dag ni/ bkum/ mtho</text></item>
<item><p>74b4</p><section>'dul ba</section><text>ris dang / thar pa'i sgo dag ni/ phye/ sems can dmyal ba dang / dud 'gro dang / yi dwags dag nas ni/ rkang pa phyung / lha dang / mi rnams kyi nang du ni/ bzhag go/ zhes lan gsum ched du</text></item>
<item><p>74b5</p><section>'dul ba</section><text>brjod pa ched du brjod do/ /yang smras pa/ khyod mthus rab drag nyes pa mang ldan pa'i/ /ngan song shul bkag bsod nams rab ldan pa'i/ /mtho ris 'gro ba phye zhing bdag gis ni/ /mya ngan 'das</text></item>
<item><p>74b6</p><section>'dul ba</section><text>pa'i shul yang thob par gyur/ /shin tu rnam dag khyod brten bdag gis ni/ /de ring skyon bral dag pa'i mig thob cing / /go 'phang zhi ba 'phags pa dgyes thob ste/ sdug bsngal rgya mtsho'i pha</text></item>
<item><p>74b7</p><section>'dul ba</section><text>rol brgal bar gyur/ /'gro ba lha min mi dang lhas mchod pa/ /skye dang rga dang na 'chi bral ba po/ /srid pa stong du mthong ba rab dkon pa/ /thub pa da ring khyod mthong 'bras bu mchis/ /de nas 'dud</text></item>
<item><p>75a1</p><section>'dul ba</section><text>byas do shal rab 'phyang bas/ /zhabs la phyag 'tshal rangs pa skyes gyur nas/ dgra thul g.yas nas yongs su bskor byas te/ /lha yi 'jig rten mngon phyogs mkha'</text></item>
<item><p>75a2</p><section>'dul ba</section><text>la song / /de na sngon dge slong lha'i bu tshong pa khe spogs rnyed pa lta bu dang / zhing pa lo tog 'byor pa lta bu dang / dpa' bo g.yul las rnam par rgyal ba lta bu dang / nad pa nad thams cad las yongs</text></item>
<item><p>75a3</p><section>'dul ba</section><text>su thar pa lta bur gyur te/ cha lugs gang gis bcom ldan 'das kyi spyan sngar 'ongs pa'i cha lugs de nyid kyis rang gi gnas su song ngo / /dge slong gcig shos de yang khad kyis mnyan</text></item>
<item><p>75a4</p><section>'dul ba</section><text>yod du phyin to/ /de nas lhung bzed dang chos gos mkhos su phab ste rkang pa dag bkrus nas bcom ldan 'das ga la ba der song ste phyin nas bcom ldan 'das kyi zhabs gnyis la mgo</text></item>
<item><p>75a5</p><section>'dul ba</section><text>bos phyag 'tshal te phyogs gcig tu 'dug go /sangs rgyas bcom ldan 'das rnams ni/ chos nyid kyis dge slong glo bur du 'ongs pa la/ dge slong / khyod da gzod gang nas 'dir 'ongs/</text></item>
<item><p>75a6</p><section>'dul ba</section><text>dbyar gang du gnas zhes yang dag par dga' bas yang dag par dga' bar mdzad pa yin te/ bcom ldan 'das kyis dge slong de la khyod ga las 'dir 'ongs/ dbyar gang du gnas zhes</text></item>
<item><p>75a7</p><section>'dul ba</section><text>yang dag par dga' ba mdzad pa dang / des gsol pa/ btsun pa/ bdag lho phyogs nas da gzod 'dir mchis te/ lho phyogs su dbyar gnas lags so/ /bcom ldan 'das kyis bka' stsal</text></item>
<item><p>75b1</p><section>'dul ba</section><text>pa| dge slong khyod la grogs dge slong lta yod dam/ bcom ldan 'das/ mchis so/ /de gar song / /des ji ltar gyur pa gsol to/ /de nas bcom ldan 'das kyis de'i tshe tshigs su bcad de bka'</text></item>
<item><p>75b2</p><section>'dul ba</section><text>stsal pa/ nga yi bstan lam gus gang / /des ni nga mthong ci zhig phan/ /des ni nga la bltas na yang / /mthong ba ma yin mchod pa min/ /nga yi bslab la gang slob pa'i/ /dge slong des ni nga mthong</text></item>
<item><p>75b3</p><section>'dul ba</section><text>ste| |shes rab dman pa khyod kyis kyang / /sangs rgyas mngon sum ma mthong ngo / /de nas bcom ldan 'das kyis nyid kyi sku las bla gos phye nas yang tshigs su bcad de bka' stsal pa/ ltos shig</text></item>
<item><p>75b4</p><section>'dul ba</section><text>dge slong lus 'di la/ /gtsang zhing gser gyi mdog 'dra ba/ /sngon gyi las kyi rnam smin dang / /pha dang ma las byung ba'o/ /gang gis chos nyid ma mthong ba/ /rdzogs pa'i sangs rgyas des mi mthong /</text></item>
<item><p>75b5</p><section>'dul ba</section><text>gang gis chos nyid mthong gyur pa/ /de yis thub pa chen po mthong / /gzhan yang / brtan zhing dge ba'i blo gros can/ /bslab pa rjes su srung byed pa/ /de yi dang por nga la ni/ /gzugs kyi sku dang</text></item>
<item><p>75b6</p><section>'dul ba</section><text>chos skur mthong / /bdag nyid chen po 'od srung gi /bslab mtshams 'das pas da dung du/ /e la'i 'dab de klu yi ni/ /skye gnas dag las ma thar to/ /bcom ldan 'das kyis dgongs pa/</text></item>
<item><p>75b7</p><section>'dul ba</section><text>nyes dmigs gang cung zad byung ba ni/ dge slong rnams chu tshags mi 'chang ba las gyur gyi/ de lta bas na/ dge slong gis chu tshags nye bar gzhag par bya'o/ /bcom ldan 'das kyis chu tshags</text></item>
<item><p>76a1</p><section>'dul ba</section><text>nye bar bzhag par bya'o/ /zhes bka' stsal pa dang / dge slong dag chu tshags du yod mi shes nas bcom ldan 'das kyis bka' stsal pa/ chu tshags ni/ lnga ste/</text></item>
<item><p>76a2</p><section>'dul ba</section><text>chu tshags gru gsum dang / bum tshags lce'u can dang / ril ba zhabs tshags can dang / dbyangs tshags dang / bsal tshags rnams so/ /sangs rgyas bcom ldan 'das mnyan yod na</text></item>
<item><p>76a3</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong phan tshun zhe 'gras pa gnyis shig ljongs rgyu zhing dong ngo / /de dag las gcig la ni/ chu</text></item>
<item><p>76a4</p><section>'dul ba</section><text>tshags yod/ gcig shos la ni/ med do/ /gang la yod pa des chu btsags te 'thungs pa dang / gang la med pa des smras pa/ tshe dang ldan pa/ chu tshags g.yor cig /des ma ster nas</text></item>
<item><p>76a5</p><section>'dul ba</section><text>de phongs par gyur pa'i skabs de/ dge slong dag gis bcom ldan 'das la gsol ba dang / bcom ldan 'das kyis bka' stsal pa/ dge slong dag /de lta bas na/ dge slong gis zhe</text></item>
<item><p>76a6</p><section>'dul ba</section><text>'gras pa dang lhan cig ljongs rgyu zhing 'gro bar mi bya'o/ /gal te de lta bu'i rkyen cig byung na/ gcig la gcig bzod pa gsol te dong bar bya'o// //'dul ba phran</text></item>
<item><p>76a7</p><section>'dul ba</section><text>tshegs kyi gzhi/ bam po lnga pa/ sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong</text></item>
<item><p>76b1</p><section>'dul ba</section><text>gnyis shig ljongs rgyu zhing dong ba dang / de dag las gcig la ni/ chu tshags yod/ gcig shos la ni/ med nas de la des dris pa/ khyod la chu tshags yod dam/ des smras pa yod do/ /sbyin</text></item>
<item><p>76b2</p><section>'dul ba</section><text>nam mi sbyin zhes ni/ ma smras so/ /de dag las gang la chu tshags yod pa des ni/ chu 'thungs pa dang / gang la med pa des smras pa/ tshe dang ldan pa/ chu tshags g.yor cig /des smras pa/ tshe dang</text></item>
<item><p>76b3</p><section>'dul ba</section><text>ldan pa khyod kyis bdag la chu tshags ni/ /dris kyi/ sbyin nam mi sbyin ma dris pas/ de byas pa khyod la kho bos chu tshags ci'i phyir sbyin/ mi sbyin gyi/ song zhig /des de la ma byin par de phongs</text></item>
<item><p>76b4</p><section>'dul ba</section><text>par gyur pa'i skabs de/ dge slong dag gis bcom ldan 'das la gsol ba dang / bcom ldan 'das kyis bka' stsal pa/ 'gro bar 'dod pa'i dge slong gis gal te chu tshags med na/</text></item>
<item><p>76b5</p><section>'dul ba</section><text>dge slong grogs po la khyed la chu tshags yod dam med dri bar bya'o/ /gal te yod do/ /zhes zer na/ bdag la sbyin nam mi sbyin zhes brjod par bya zhing / gal te sbyin no/ /zhes zer na/ 'gro</text></item>
<item><p>76b6</p><section>'dul ba</section><text>bar bya'i/ /gzhan du na 'gro bar mi bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na</text></item>
<item><p>76b7</p><section>'dul ba</section><text>dge slong gnyis shig ljongs rgyu zhing dong ngo / /de dag las gcig la ni/ chu tshags yod/ gcig shos la ni/ med pa dang / gang la med pa des de la dris pa/ khyod la chu tshags yod dam med</text></item>
<item><p>77a1</p><section>'dul ba</section><text>des smras pa/ yod do/ /bdag la g.yar ram mi g.yar/ g.yar ro/ /de dag dong ba dang / ji tsam na lam kar 'gron po dag cig 'ongs nas gang la chu tshags</text></item>
<item><p>77a2</p><section>'dul ba</section><text>yod ba de'i bya ba gang yin pa de 'gron po de nyid las grub ste/ de phyir ldog par brtsams pa dang / gcig shos des smras pa/ tshe dang ldan pa khyod kyis bdag la chu tshags khas blangs pa</text></item>
<item><p>77a3</p><section>'dul ba</section><text>g.yor cig /des smras pa/ de lta bas na/ de ni/ bden na/ des na bdag gis chu tshags pa'i slad du byin gyi/ thams cad kyi thams cad du byin pa ni/ ma yin no/ /zhes ma byin pas de</text></item>
<item><p>77a4</p><section>'dul ba</section><text>phongs par gyur pa'i skabs de/ dge slong dag gis bcom ldan 'das la gsol ba dang / bcom ldan 'das kyis bka' stsal pa/ dge slong gang la chu tshags med pa des/ dge slong</text></item>
<item><p>77a5</p><section>'dul ba</section><text>grogs po la khyod la chu tshags yod dam med ces dri bar bya'o/ /gal te yod do/ /zhes zer na/ des ji bdag la sbyin nam mi sbyin zhes brjod par bya'o/ /gal te sbyin no/ /zhes zer na/ gal</text></item>
<item><p>77a6</p><section>'dul ba</section><text>te khyod slar ldog par gyur tam/ gzhan du 'gro bar gyur na/ sbyin nam mi sbyin zhes brjod par bya'o/ /gal te sbyin no zhes zer na/ 'gro bar bya'i/ gzhan du na 'gro bar mi bya'o/ /sangs</text></item>
<item><p>77a7</p><section>'dul ba</section><text>rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe tshe dang ldan pa nye bar 'khor gyis sangs rgyas bcom ldan</text></item>
<item><p>77b1</p><section>'dul ba</section><text>'das la zhus pa/ btsun pa/ chu tshags ma mchis par gtsug lag khang gzhan nam/ grong gzhan du mchir gnang ngam/ nye bar 'khor mi gnang ngo / /gal te der song nas phongs par mi 'gyur</text></item>
<item><p>77b2</p><section>'dul ba</section><text>na/ gnang ngo / /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe tshe dang ldan pa nye bar 'khor gyis bcom</text></item>
<item><p>77b3</p><section>'dul ba</section><text>ldan 'das la zhus pa/ btsun pa/ chu tshags gcig gis gnyis ljongs rgyu zhing mchir gnang ngam/ nye bar 'khor/ gal te der song nas phongs par mi 'gyur na/ gnang ngo / /btsun pa/ chu</text></item>
<item><p>77b4</p><section>'dul ba</section><text>tshags gcig gis mang po rnams sam/ dge 'dun dag ljongs rgyu mchir gnang ngam/ nye bar 'khor/ gal te der song nas phongs par mi 'gyur na/ gnang ngo / /btsun pa/ chu tshags ma</text></item>
<item><p>77b5</p><section>'dul ba</section><text>mchis par chu klung gi 'gram nas mchir gnang ngam/ nye bar 'khor/ gnang ste/ mgyogs pa la gal te chu gzhan dang 'dres par ma gyur na/ rgyang grags re re zhing brtag par bya'o/ /chu</text></item>
<item><p>77b6</p><section>'dul ba</section><text>gzhan dang 'dres par gyur na/ gang dang gang du len pa de dang der brtag par bya'o/ /mi mgyogs pa la ni/ 'gram dang 'gram du brtag par bya'o/ /de la mgyogs pa ni/ /rgyun myur ba'o/ /mi</text></item>
<item><p>77b7</p><section>'dul ba</section><text>mgyogs pa ni/ rgyun bul ba'o/ /btsun pa/ 'gram gyi nyen kor gang lags/ nye bar 'khor/ 'dom gang kho ra khor yug go /btsun pa/ chab ma btsags shing ma brtags pa 'tshal du</text></item>
<item><p>78a1</p><section>'dul ba</section><text>gnang ngam/ nye bar 'khor/ mi gnang ngo / /btsun pa/ chab ma btsags shing brtags pa 'tshal du gnang ngam/ nye bar 'khor/ mig gis dag go /zhes bya ste</text></item>
<item><p>78a2</p><section>'dul ba</section><text>gnang ngo / /btsun pa/ chab btsags shing brtags pa 'tshal du gnang ngam/ nye bar 'khor/ gnang ngo / /'on kyang chu rung ba ni/ lnga ste/ dge 'dun gyis rung ba dang / gang zag gis rung ba</text></item>
<item><p>78a3</p><section>'dul ba</section><text>dang / chu tshags kyis rung ba dang / chu mig gis rung ba dang / khron pas rung ba'o/ /de la dge 'dun gyis rung ba ni/ gang dge 'dun mthun pas bskos pa'i dge slong gis chu btsags par</text></item>
<item><p>78a4</p><section>'dul ba</section><text>gyur pa ste/ dge 'dun gyis rung ba de la dge slong gis longs spyad par bya'o/ /gang zag gis rung ba ni/ dge slong gang tshul khrims ma nyams pa dang / lta ba ma nyams pa dang / spyod</text></item>
<item><p>78a5</p><section>'dul ba</section><text>pa ma nyams pa dang / 'tsho ba ma nyams pas yongs su dag par gyur pa ste/ gang zag gis rung ba de la dge slong gis longs spyad par bya'o/ /chu tshags kyis rung ba ni/ chu tshags gang</text></item>
<item><p>78a6</p><section>'dul ba</section><text>nam yang ma brtags pa ma yin pa des btsags pa ste/ btung bar bya'o/ /chu mig gis rung ba ni/ 'bab pa'o/ /khron pas rung ba ni/ khron pa gang gi chu dag pa de las nyi ma nub kar</text></item>
<item><p>78a7</p><section>'dul ba</section><text>blangs nas ji srid nyi ma shar gyi bar du ste/ khron pas rung ba'i chu btung bar bya'o/ /dge slong rnams ha cang yun ring du chu rnyog pas 'khrug pa mthong bar gyur nas bcom ldan 'das kyis</text></item>
<item><p>78b1</p><section>'dul ba</section><text>bka' stsal pa/ glang drug gi shing rta smyig mas bkang ba 'khor ba tsam mam/ ji tsam gyis yid ches pa de tsam du brtag par bya'o/ /sangs rgyas bcom ldan 'das mnyan yod na rgyal bu rgyal</text></item>
<item><p>78b2</p><section>'dul ba</section><text>byed kyi tshal mgon med zas sbyin gyi kun dga' ra ba na bzhugs so/ /bram ze dang / khyim bdag dad pa can rnams dge slong rnams la sder spyad dag 'bul bar byed pa na/ dge slong rnams</text></item>
<item><p>78b3</p><section>'dul ba</section><text>mi len to/ /de dag gis smras pa/ 'phags pa dag /gang gi tshe sangs rgyas bcom ldan 'das 'jig rten du byung bar ma gyur pa de'i tshe ni/ mu stegs can dag yon gnas lags/ da ni/ sangs</text></item>
<item><p>78b4</p><section>'dul ba</section><text>rgyas bcom ldan 'das 'jig rten du byung bas khyed yon gnas lags te/ gal te khyed kyis ma bzhes na/ ci/ bdag cag 'jig rten 'di nas 'jig rten pha rol tu dge ba'i lam rgyags</text></item>
<item><p>78b5</p><section>'dul ba</section><text>ma mchis par mchi'am/ bzhes shig /skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge 'dun gyi phyir sder spyad dag blang</text></item>
<item><p>78b6</p><section>'dul ba</section><text>bar bya'o/ /bcom ldan 'das kyis dge 'dun gyi phyir sder spyad dag blang bar bya'o/ /zhes bka' stsal pa dang / dge slong rnams kyis de dag blangs nas mdzod du bcug ste bzhag nas de bzhin</text></item>
<item><p>78b7</p><section>'dul ba</section><text>du lhung bzed dag tu za ba dang / bram ze dang / khyim bdag dad pa can rnams kyis mthong ste smras pa/ 'phags pa dag /bdag cag gis sder spyad phul ba de dag mi gda' na/ dge slong rnams</text></item>
<item><p>79a1</p><section>'dul ba</section><text>kyis smras pa/ bzhin bzang dag /mdzod na 'dug go /de dag gis smras pa/ 'phags pa dag /ci/ bdag cag gi khyim na gnas ma mchis te/ bdag cag gis khyed la</text></item>
<item><p>79a2</p><section>'dul ba</section><text>phul lam/ yongs su longs spyod na/ bdag cag la yongs su longs spyad pa'i rgyu las byung ba'i bsod nams su 'gyur ba zhig na/ khyed kyis kyang mdzod du bcug pa lta/ skabs de/ dge</text></item>
<item><p>79a3</p><section>'dul ba</section><text>slong rnams kyis bcom ldan 'das la gsol ba dang / bcom ldan 'das kyis bka' stsal pa/ sbyin bdag gis byin pa'i sder spyad dag yongs su longs spyad par bya'o/ /bcom ldan</text></item>
<item><p>79a4</p><section>'dul ba</section><text>'das kyis sbyin bdag gis byin pa'i sder spyad yongs su longs spyad par bya'o/ /zhes bka' stsal pa dang / dge slong rnams kyis yongs su longs spyad par brtsams so/ /bram ze dang /</text></item>
<item><p>79a5</p><section>'dul ba</section><text>khyim bdag gzhan rgya chen po la mos pa de dag gis/ sder spyad tshad chen po dag phul ba dang / dge slong gnas brtan rnams de dag 'khru bas ngal bar gyur nas bcom ldan 'das kyis</text></item>
<item><p>79a6</p><section>'dul ba</section><text>bka' stsal pa/ sder spyad kyi zhal ta pa bsko bar bya'o/ /bcom ldan 'das kyis sder spyad kyi zhal ta ba bsko bar bya'o/ /zhes bka' stsal pa dang / bye brag med par bsko nas bcom ldan</text></item>
<item><p>79a7</p><section>'dul ba</section><text>'das kyis bka' stsal pa/ chos lnga dang mi ldan pa'i sder spyad kyi zhal ta pa ma bskos pa ni/ bsko bar mi bya'o/ /bskos pa ni/ dbyung bar bya ste/ lnga gang zhe na/ 'dun pas 'gro ba dang /</text></item>
<item><p>79b1</p><section>'dul ba</section><text>zhe sdang dang / gti mug dang / 'jigs pas 'gro ba dang / sder spyad brims pa dang ma brims pa dag mi shes pa'o/ /chos lnga dang ldan pa'i sder spyad kyi zhal ta pa ma bskos pa ni/ bsko bar bya/</text></item>
<item><p>79b2</p><section>'dul ba</section><text>bskos pa ni/ dbyung bar mi bya ste/ lnga gang zhe na/ 'dun pas mi 'gro ba dang / zhe sdang gis ma yin pa dang / gti mug gis ma yin pa dang / 'jigs pas mi 'gro ba dang / sder spyad brims</text></item>
<item><p>79b3</p><section>'dul ba</section><text>pa dang ma brims pa dag shes pa'o/ /bsko ba ni/ 'di ltar bya ste/ gnas mal bshams nas gaN+DI brdungs te dris pa'i tshig gis dge 'dun rnams la bsgo nas dge 'dun thams cad 'dus te</text></item>
<item><p>79b4</p><section>'dul ba</section><text>'dug pa dang / re zhig dang por spro bar byas te ming 'di zhes bya ba khyod/ dge 'dun gyi sder spyad 'brim par bsko bar spro'am/ gal te spro na/ des spro'o/ /zhes smra bar bya'o/ /de'i 'og tu dge</text></item>
<item><p>79b5</p><section>'dul ba</section><text>slong gcig gis gsol ba byas nas las bya ste/ dge 'dun btsun pa rnams gsan du gsol/ dge slong ming 'di zhes bgyi ba 'di/ dge 'dun gyi sder spyad 'brim par spro ste/ gal te dge</text></item>
<item><p>79b6</p><section>'dul ba</section><text>'dun gyis dus la bab cing bzod na/ dge 'dun gyis gnang bar mdzod cig dang / dge 'dun gyis ming 'di zhes bgyi ba 'di/ sder spyad kyi zhal ta pa ming 'di zhes bgyi ba dge 'dun gyi sder</text></item>
<item><p>79b7</p><section>'dul ba</section><text>spyad 'brim par 'gyur ro/ /'di ni/ gsol ba'o/ /las ni/ 'di ltar bya ste/ dge 'dun btsun pa rnams gsan du gsol/ /dge slong ming 'di zhes bgyi ba 'di/ dge 'dun la sder spyad</text></item>
<item><p>80a1</p><section>'dul ba</section><text>'brim par spro ste/ de'i slad du dge 'dun gyis ming 'di zhes bgyi ba sder spyad kyi zhal ta par bsko zhing / sder spyad kyi zhal ta pa ming 'di zhes bgyi ba dge 'dun la</text></item>
<item><p>80a2</p><section>'dul ba</section><text>sder spyad 'brim par 'gyur na/ tshe dang ldan pa gang ngag ming 'di zhes bgyi ba sder spyad kyi zhal ta par bsko bar bzod pa gang yang cang ma gsungs shig /gang dag mi bzod pa de dag ni</text></item>
<item><p>80a3</p><section>'dul ba</section><text>gsungs shig /dge 'dun gyis bzod cing gnang nas sder spyad kyi zhal ta pa ming 'di zhes bgyi ba dge 'dun la sder spyad dag 'brel bar 'gyur te/ 'di ltar cang mi gsung bas de de bzhin</text></item>
<item><p>80a4</p><section>'dul ba</section><text>du 'dzin to/ /dge slong rnams kyis zas zos nas lhag ma 'bags bzhin du de nyid la byin pa dang / bcom ldan 'das kyis bka' stsal pa/ lhag mas 'bags pa dag lhan cig gnas pa</text></item>
<item><p>80a5</p><section>'dul ba</section><text>dang / nye gnas rnams kyis bkru bar bya'o/ /bcom ldan 'das kyis lhag mas 'bags pa dag lhan cig gnas pa dang / nye gnas rnams kyis bkru bar bya'o/ /zhes bka' stsal pa dang /</text></item>
<item><p>80a6</p><section>'dul ba</section><text>dge slong gzhan dag cig la 'khor med nas/ de dag bdag nyid 'khru bar byed pa dang / bcom ldan 'das kyis bka' stsal pa/ de dag gi 'di sder spyad kyi zhal ta ba dag kho nas bkru</text></item>
<item><p>80a7</p><section>'dul ba</section><text>bar bya zhing / de dag gis kyang de dag la sbyin par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyis kun dga' ra ba na bzhugs so/</text></item>
<item><p>80b1</p><section>'dul ba</section><text>drug sde rnams lhung bzed nag po gcig tu gcig car bza' bar brtsams nas de drug car gyis mnyam du lag pa bcug pa dang / lhung bzed lag pa la thogs te/ de 'phyang bar gyur pa dang / de</text></item>
<item><p>80b2</p><section>'dul ba</section><text>dag gis tshe dang ldan pa dag lhung bzed nag po cho 'phrul byed pa la ltos/ de dag gis lag pa drangs te lhung nas chag pa dang / de dag gis rta gad kyis btab pa dge slong rnams kyis mthong ste de dag gis</text></item>
<item><p>80b3</p><section>'dul ba</section><text>smras pa/ tshe dang ldan pa dag /'di lta bu mi mdzes pa byas nas gnong ste 'dug par bya ba yin na/ khyed dgod pa lta de dag gis smras pa/ ci byas/ chang 'thungs sam/ kun dong zos/ dge slong rnams</text></item>
<item><p>80b4</p><section>'dul ba</section><text>kyis smras pa/ ci de yang byed dam/ gzhan ci byas/ lhung bzed nag po ma bcag gam/ 'di la 'gal ba ci zhig yod/ ci rdza mkhan shi'am/ 'jim pa med dam/ gzhan byar zad mod/</text></item>
<item><p>80b5</p><section>'dul ba</section><text>de dag cang mi smra bar 'dug pa dang / skabs de dge slong rnams kyis bcom ldan 'das la gsol to/ /bcom ldan 'das kyis dgongs pa/ nyes dmigs gang cung zad byung ba ni dge slong</text></item>
<item><p>80b6</p><section>'dul ba</section><text>rnams gcig tu za ba las gyur gyi/ de lta bas na/ dge slong gis gcig tu bza' bar mi bya'o/ /za na 'gal tshabs can du 'gyur ro/ /bcom ldan 'das kyis dge slong rnams kyis gcig tu</text></item>
<item><p>80b7</p><section>'dul ba</section><text>bza' bar mi bya'o/ /zhes bka' stsal pa dang / dge slong dag cig 'gron po dang thabs cig chas pa/ 'gron po phyogs gcig tu zan bza' bar brtsams pa na/ dge slong de dag thams cad</text></item>
<item><p>81a1</p><section>'dul ba</section><text>la sder spyad dag mi bdog ste/ de dag re re nas zan za ba la ring zhig thogs nas 'gron po thal ba dang / chom po dag gis bcom mo/ /skabs de/ dge slong rnams</text></item>
<item><p>81a2</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ lam du zhugs pa na gal te sder spyad dag ma rnyed na/ gcig tu bza' bar bya ste/ lag pa ni/ re re nas</text></item>
<item><p>81a3</p><section>'dul ba</section><text>gzhug par bya zhing dbyung bar bya'i/ gcig car du ma yin no/ /bcom ldan 'das kyis lam du zhugs pa na/ gal te sder spyad dag ma rnyed na/ gcig tu bza' bar bya'o/ /zhes bka'</text></item>
<item><p>81a4</p><section>'dul ba</section><text>stsal pa dang / de na dge tshul gang dag 'khod pa de dag dang lhan cig gcig tu za bar byed pas nyes dmigs de nyid du gyur nas bcom ldan 'das kyis bka' stsal pa/ lhung bzed</text></item>
<item><p>81a5</p><section>'dul ba</section><text>bzung la de dag dang yang lhan cig bza' bar bya'o/ /rung ba byed pa gzhan dag cig yod pa de dag zan za ba na 'gron po rnams dang bral nas nyes dmigs de nyid du gyur pa dang / bcom</text></item>
<item><p>81a6</p><section>'dul ba</section><text>ldan 'das kyis bka' stsal pa dang / gong bur bsgongs la byin cig /dge slong gzhan dag cig gnyen gyi khyim du song ba dang / gnyen dag gis smras pa/ bdag cag lhan cig zos nas ring</text></item>
<item><p>81a7</p><section>'dul ba</section><text>zhig lon pas/ zan lhan cig bza'i/ tshur/ de dag gis smras pa/ khyed ni/ khyim pa/ bdag cag ni/ rab tu byung ba yin pas bzar mi rung ngo / /de dag mi dga' nas mchi mas brnangs</text></item>
<item><p>81b1</p><section>'dul ba</section><text>shing 'dug go /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gal te yang dang yang du don du gnyer na/ gdon mi za bar</text></item>
<item><p>81b2</p><section>'dul ba</section><text>dus kyis 'chu bar shes nas gang du gzhan dag gis mthong nas mi mdzes par mi 'gyur ba der sder spyad bzung la bza' bar bya ste/ 'di la 'gyod par mi bya'o/ /sangs rgyas bcom ldan</text></item>
<item><p>81b3</p><section>'dul ba</section><text>'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /drug sde rnams gos gcig pu dang bsod snyoms za ba bram ze dang / khyim bdag rnams</text></item>
<item><p>81b4</p><section>'dul ba</section><text>kyis mthong nas dris pa/ shes ldan dag /zan za ba 'di dag su zhig /gzhan dag gis smras pa/ dge slong shAkya'i bu yin no/ /de dag 'phya zhing shes ldan dag /ston pa ngo tsha shes pa dang ldan</text></item>
<item><p>81b5</p><section>'dul ba</section><text>pa de lta bu la ngo tsha shes pa dang / khrel yod pa dang bral ba 'di lta bu ga la yod ces zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>81b6</p><section>'dul ba</section><text>dgongs pa/ nyes dmigs gang cung zad byung ba ni/ dge slong rnams gos gcig gyon pa las gyur gyi/ de pas na/ dge slong gis gos gcig pa dang zan bza' bar mi bya'o/ /za na/ 'gal</text></item>
<item><p>81b7</p><section>'dul ba</section><text>tshabs can du 'gyur ro/ /bcom ldan 'das kyis dge slong gis gos gcig pa dang zan bza' bar mi bya'o/ /zhes bka' stsal pa dang / rgan po rgas te nyam chung ba dang / nad pa spyor mi bzod</text></item>
<item><p>82a1</p><section>'dul ba</section><text>pa dag chos gos rnams gyon te zan bza' bar mi nus nas bcom ldan 'das kyis bka' stsal pa/ de dag gis rdul zan 'jam po dang zan bza' bar bya ste/ 'di</text></item>
<item><p>82a2</p><section>'dul ba</section><text>la 'gyod par mi bya'o/ /'on kyang gzhan dag cig gis ma nus pa dang bcom ldan 'das kyis bka' stsal pa/ de dag gis phyogs dben par bza' bar bya ste/ 'di la 'gyod par mi bya'o/ /</text></item>
<item><p>82a3</p><section>'dul ba</section><text>sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /drug sde rnams chu bo dregs ldan la gcer bur khrus</text></item>
<item><p>82a4</p><section>'dul ba</section><text>byed pa bram ze dang / khyim bdag rnams kyis mthong nas dris pa/ shes ldan dag /gcer bu pa khrus byed pa 'di dag su zhig /gzhan dag gis smras pa/ dge sbyong shAkya'i bu yin no/ /de</text></item>
<item><p>82a5</p><section>'dul ba</section><text>dag 'phya zhing shes ldan dag /ston pa ngo tsha shes pa dang ldan pa de lta bu la ngo tsha shes pa dang / khrel yod pa dang bral ba 'di lta bu dag ga la yod ces zer ba'i skabs de/ dge slong rnams</text></item>
<item><p>82a6</p><section>'dul ba</section><text>kyis bcom ldan 'das la gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong rnams sgren mor khrus byed pa las gyur gyi/ de lta bas na/</text></item>
<item><p>82a7</p><section>'dul ba</section><text>dge slong gis sgren mor khrus mi bya'o/ /byed na/ 'gal tshabs can du 'gyur ro/ /'on kyang khrus ras bcang bar bya'o/ /bcom ldan 'das kyis khrus ras bcang bar bya'o/ /zhes bka'</text></item>
<item><p>82b1</p><section>'dul ba</section><text>stsal pa dang / dge slong rnams nyis sbyar 'chang nas bcom ldan 'das kyis bka' stsal pa/ chig rkyang bcang bar bya ste/ gang la nyis sbyar yod pa des ni/ chu brtags la bkru bar bya'o/ /</text></item>
<item><p>82b2</p><section>'dul ba</section><text>chos gos gsum pa rnams mi rung ngo / /snyam nas mi 'chang ba dang / bcom ldan 'das kyis bka' stsal pa/ de rnams kyis kyang byin gyis brlabs te bcang bar bya'o/ /gzhan dag cig gis</text></item>
<item><p>82b3</p><section>'dul ba</section><text>khrus ras ma rnyed pa dang / bcom ldan 'das kyis bka' stsal pa/ gang dag gis khrus ras ma rnyed nas lo ma dag gis mdun dang rgyab nas g.yogs te phyogs dben pa gang na gzhan dag</text></item>
<item><p>82b4</p><section>'dul ba</section><text>gis mthong nas ma dad par mi 'gyur bar khrus bya'o/ /dge slong rnams khrus ras gcus te de dag 'gyod par gyur pa dang / bcom ldan 'das kyis bka' stsal pa/ ras chig rkyang la ni/</text></item>
<item><p>82b5</p><section>'dul ba</section><text>srog chags dag med mod kyi/ 'on kyang ras bshal nas bcu bar bya ste/ 'di la 'gyod par mi bya'o/ /sdom ni/ mon sran gre'u dang mi rung ba'i/ /sa dang skyug cing za ba dang / /bdams shing</text></item>
<item><p>82b6</p><section>'dul ba</section><text>zas ni za ba dang / /'gyod dang 'khar ba'i lhung bzed do/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /tshe</text></item>
<item><p>82b7</p><section>'dul ba</section><text>dang ldan pa nam gru gang ci la yang khum 'phrig za ba zhig pas/ de'i ming nam gru khum 'khrig can/ nam gru khum 'phrig can zhes bya bar chags so/ /de dus gzhan zhig na chab khung sar zhugs</text></item>
<item><p>83a1</p><section>'dul ba</section><text>pa dang / des de na mon sran gre'u'i zha lu zhig mthong nas de la yang dag pa ma yin pa'i rtog pa skyes pa/ bdag gis sa bon gyi chos ma rung bar byas so/ /snyam mo/ /</text></item>
<item><p>83a2</p><section>'dul ba</section><text>ji tsam dus gzhan zhig na dag 'dun la mon sran gre'u'i bza' ba dag cig grub pa de mi za bar lhung bzed bkab ste 'dug pa dang / lhan cig gnas pa dang nye gnas dag gis smras pa/</text></item>
<item><p>83a3</p><section>'dul ba</section><text>mkhan po/ dge 'dun la mon sran gre'u'i bza' ba dag byung ba ci'i slad du mi gsol/ des smras pa/ bu dag /kho bos sa bon gyi chos ma rung bar byas so/ /de dag gis smras pa/</text></item>
<item><p>83a4</p><section>'dul ba</section><text>mkhan po/ ji lta bu zhig bgyis/ des ji ltar gyur pa bsnyad pa dang / de dag gis kyang mi za bar brtsams so/ /de dag la 'grogs bshes rnams kyis dris pa/ ci'i phyir mi za/ de dag</text></item>
<item><p>83a5</p><section>'dul ba</section><text>gis ji ltar gyur pa bsnyad pa dang / de 'khor mang po can zhig pas/ de la brten nas dge 'dun thams cad kyis ma zos so/ /skabs de/ dge slong rnams kyis bcom ldan 'das la</text></item>
<item><p>83a6</p><section>'dul ba</section><text>gsol pa dang / bcom ldan 'das kyis bka' stsal pa/ dge slong dag /sa bon gyi rigs tshos dka' ba zhes bya ba yod de/ de yang rlangs pa byung na chos so/ /zhes byas nas bza'</text></item>
<item><p>83a7</p><section>'dul ba</section><text>bar bya ste/ 'di la 'gyod par mi bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa nye</text></item>
<item><p>83b1</p><section>'dul ba</section><text>bar 'khor gyis/ sangs rgyas bcom ldan 'das la zhus pa/ btsun pa/ mi rung ba'i sa nas shing 'khrungs la/ rung ba'i sar 'bras bu dag lhags na/ yongs su longs spyod par bgyi'am/ yongs</text></item>
<item><p>83b2</p><section>'dul ba</section><text>su longs spyod par mi bgyi/ bcom ldan 'das kyis bka' stsal pa/ nye bar 'khor/ yongs su longs spyod par mi bya'o/ /btsun pa/ re zhig rung ba'i sa nas shing 'khrungs la/ mi rung ba'i sar</text></item>
<item><p>83b3</p><section>'dul ba</section><text>'bras bu dag lhags na/ yongs su longs spyad par bgyi'am/ yongs su longs spyad par mi bgyi/ nye bar 'khor/ gal te zhag tu ma lon na/ yongs su longs spyad par bya'o/ /btsun pa/</text></item>
<item><p>83b4</p><section>'dul ba</section><text>re zhig rung ba'i sa nas shing 'khrungs la/ mi rung ba'i sar 'bras bu dag lhags na/ yongs su longs spyod par bgyi'am/ yongs su longs spyad par mi bgyi/ nye bar 'khor/ yongs su</text></item>
<item><p>83b5</p><section>'dul ba</section><text>longs spyad par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na bram ze zhig gnas pa</text></item>
<item><p>83b6</p><section>'dul ba</section><text>des slong mo btab pas glang zhig rnyed do/ /de'i 'og tu ba zhig rnyed do/ /de'i 'og tu yang glang zhig rnyed do/ /de'i 'og tu yang ba zhig rnyed de/ de'i ba lang khyu longs par gyur to/ /bram ze des</text></item>
<item><p>83b7</p><section>'dul ba</section><text>thog mar rnyed pa'i glang la bkra shis kyi blo byung nas glang de yang yan du btang ngo / /dus gzhan zhig na de rgas 'khogs nyam chung bar gyur te/ de chu 'dod nas chu bo dregs ldan gyi 'gram du</text></item>
<item><p>84a1</p><section>'dul ba</section><text>song ba las 'dam du song ngo / /tshe dang ldan pa shA ri'i bu yang lam der song ba las des de mthong nas bsam pa/ glang 'di la dge ba'i rtsa ba lta cung zad yod dam</text></item>
<item><p>84a2</p><section>'dul ba</section><text>snyam pa dang / yod par mthong ngo / /su la rag las snyam pa dang / bdag kho na la ste/ des 'dam nas phyung nas lag pas phyis so/ /de nas bzhin bzang / 'di ltar 'du byed thams cad</text></item>
<item><p>84a3</p><section>'dul ba</section><text>ni| mi rtag pa'o/ /chos thams cad ni/ bdag med pa'o/ /mya ngan las 'das pa ni/ zhi ba'o/ /zhes chos tshig gsum bshad de/ nga la dang bar yang gyis shig dang / de lta na byol song</text></item>
<item><p>84a4</p><section>'dul ba</section><text>gi skye gnas las 'dod chags dang bral bar 'gyur ro/ /zhes smras nas song ngo / /de yang wa dag gis zos pa dang / de wa dag gis za ba'i tshe bsam pa/ gal te 'phags pa 'dir ma</text></item>
<item><p>84a5</p><section>'dul ba</section><text>phyin na/ bdag 'di 'dra ba'i gnas skabs su mi 'gyur ro/ /snyam nas de tshe dang ldan pa shA ri'i bu la sems mngon par dang bar byas nas dus las 'das te/ mnyan yod nyid na bram</text></item>
<item><p>84a6</p><section>'dul ba</section><text>ze las drug la brtson pa'i rigs shig tu skyes so/ /tshe dang ldan pa shA ri'i bus glang de'i gnas skabs de ji lta bu zhig yin pa bsam pa dang / ji tsam na dus las 'das par mthong ngo / /</text></item>
<item><p>84a7</p><section>'dul ba</section><text>yang gar skyes bsam pa dang / mnyan yod nyid du bram ze las drug la brtson pa'i rigs su skyes par mthong nas de khyim der yang dang yang du song zhing / des bram ze de chung ma dang bcas te</text></item>
<item><p>84b1</p><section>'dul ba</section><text>skyabs su 'gro ba dang / bslab pa'i gzhi dag la bkod do/ /de dus gzhan zhig na/ phyi bzhin 'brang ba'i dge tshul med par song ba dang / bram ze des smras pa/ 'phags pa/ ci/ phyi bzhin</text></item>
<item><p>84b2</p><section>'dul ba</section><text>'brang ba'i dge tshul mi mnga' 'am/ des smras pa/ bzhin bzang / ci/ kho bo'i phyi bzhin 'brang ba'i dge tshul dag rtswa ka sha la bzung ba'am/ rtswa ku sha la bzung bas 'byung ngam/ khyod lta bu</text></item>
<item><p>84b3</p><section>'dul ba</section><text>las rnyed pa gang yin pa de/ kho bo'i phyi bzhin 'brang ba'i dge tshul du 'gyur mod/ 'phags pa/ bdag gi mchis brang 'di la sems can zhugs te/ gal te khye'ur btsas na/ de khyod kyi</text></item>
<item><p>84b4</p><section>'dul ba</section><text>phyi bzhin 'brang ba'i dge tshul bgyi'o/ /bzhin bzang / nad med cig /blang ngo / /zhes smras nas song ngo / /de zla ba brgyad dam dgu 'das nas bu ba lang gi sha tshugs lta bu zhig btsas pa dang</text></item>
<item><p>84b5</p><section>'dul ba</section><text>de'i nye du rnams lhags te 'dus nas zhag bdun gsum nyi shu rtsa gcig tu btsas pa'i btsas ston rgya cher byas nas ming 'dogs par byed de/ khye'u'i ming cir gdags/ nye du rnams kyis</text></item>
<item><p>84b6</p><section>'dul ba</section><text>smras pa/ gang gi phyir khye'u 'di sha tshugs ba lang dang 'dra ba de'i phyir khye'u'i ming ba lang bdag tu gdags so/ /zhes ming ba lang bdag ces bya bar brtags so/ /de bskyed bsrings nas</text></item>
<item><p>84b7</p><section>'dul ba</section><text>chen por gyur pa dang / de nas tshe dang ldan pa shA ri'i bu snga dro sham thabs dang / chos gos dang lhung bzed thogs te/ mnyan yod du bsod snyoms kyi phyir zhugs so/ /mnyan yod du bsod snyoms</text></item>
<item><p>85a1</p><section>'dul ba</section><text>la rgyu ba na/ des bram ze de'i khyim du phyin pa dang / bram ze des byon pa legs so/ /zhes bya ba'i smra ba kun tu spyad nas rkang pa la phyag byas so/ /chung mas</text></item>
<item><p>85a2</p><section>'dul ba</section><text>kyang de la bza' ba dang / bca' ba gtsang zhing bsod pas lhung bzed bkang ste phul lo/ /khye'u de tshe dang ldan pa shA ri'i bu'i gdong du lta nas des bram ze la brda byas pa dang / des khye'u de la</text></item>
<item><p>85a3</p><section>'dul ba</section><text>smras pa/ bu/ khyod ngas ma btsas pa nas 'phags pa shA ri'i bu'i phyi bzhin 'brang ba'i dge tshul du phul gyi/ 'phags pa dang lhan cig song zhig /sems can de srid pa tha ma pa zhig</text></item>
<item><p>85a4</p><section>'dul ba</section><text>ste| de'i phyi bzhin song ba dang des de rab tu phyung / bsnyen par rdzogs par byas te gdams ngag byin no/ /des 'bad/ brtsal/ bsgrims pas/ 'khor ba'i 'khor lo g.yo ba dang /</text></item>
<item><p>85a5</p><section>'dul ba</section><text>mi g.yo ba cha lnga pa 'di nyid rtogs nas 'du byed kyi rnam pa thams cad chos nyid kyis 'jig pa ltung ba/ 'gyes pa/ rnam par 'jig pa'i chos can du bsgoms te nyon mongs pa thams cad</text></item>
<item><p>85a6</p><section>'dul ba</section><text>spangs nas dgra bcom pa nyid mngon sum du byas te khams gsum gyi 'dod chags dang bral ba/ sems gser dang bong bar mtshungs pa/ tsan+dan dang ste'ur 'dra ba/ nam mkha' dang</text></item>
<item><p>85a7</p><section>'dul ba</section><text>lag mthil du mnyam pa/ ma rig pa'i sgo nga'i sbubs bcom pa/ rig pa dang / mngon par shes pa dang / so so yang dag par rig pa thob pa/ srid pa dang / rnyed pa la chags pa dang /</text></item>
<item><p>85b1</p><section>'dul ba</section><text>bkur sti la rgyab kyis phyogs pa/ dbang po dang / nye dbang du bcas pa'i lha rnams kyis mchod pa dang / phyag bya ba dang / gus par smra bar bya ba'i dgra bcom par gyur to/ /de la las las skyes</text></item>
<item><p>85b2</p><section>'dul ba</section><text>pa'i mid pa gnyis yod de/ gcig nas ni/ skyugs pa 'byin to/ /gcig shos nas ni/ mid do/ /gang gi tshe bcom ldan 'das kyis dus ma yin pa'i zas kyi bslab pa ma bcas pa de'i tshe ni skyug</text></item>
<item><p>85b3</p><section>'dul ba</section><text>cing mid do/ /gang gi tshe bcas pa de'i tshe ni/ skyug cing 'dor bas de lus rke/ nyam chung / shig shig po/ rod nyams par gyur to/ /sangs rgyas bcom ldan 'das rnams ni/ mkhyen bzhin</text></item>
<item><p>85b4</p><section>'dul ba</section><text>du rmed pa yin pas/ sangs rgyas bcom ldan 'das kyis tshe dang ldan pa kun dga' bo la smras pa/ kun dga' bo/ ba lang bdag ci'i phyir lus rke/ nyam chung / shig shig po/ rod</text></item>
<item><p>85b5</p><section>'dul ba</section><text>nyams par gyur/ des ji ltar gyur pa gsol pa dang / bcom ldan 'das kyis bka' stsal pa/ kun dga' bo/ gang la las kyi rnam par smin pa las skyes pa'i mid pa gnyis grub pa</text></item>
<item><p>85b6</p><section>'dul ba</section><text>des skyug pa lan gnyis sam/ gsum dor te/ kha bkrus nas lhag ma mid par bya ste/ 'di la 'gyod par mi bya'o/ /dge slong rnams zas zos nas skyugs te de dag 'gyod par gyur pa dang /</text></item>
<item><p>85b7</p><section>'dul ba</section><text>bcom ldan 'das kyis bka' stsal pa/ gal te dge slong gzhan zhig zan zos te skyugs na des kha bkru bar bya ste/ 'di la 'gyod par mi bya'o/ /gang gi tshe tshe dang ldan pa ba lang bdag</text></item>
<item><p>86a1</p><section>'dul ba</section><text>rab tu phyung ba de'i tshe bram ze dang / khyim bdag rnams 'phya smod kha zer zhing / dge sbyong shAkya'i bu rnams kyi dge sbyong gi tshul nyams shing / tshangs pa'i tshul</text></item>
<item><p>86a2</p><section>'dul ba</section><text>nyams te/ da ni/ ba lang bdag la sogs pa 'jigs 'jigs lta rnams kyang rab tu 'byin to/ /zhes pa'i skabs de/ dge slong rnams kyis bcom ldan 'das la gsol pa dang / bcom</text></item>
<item><p>86a3</p><section>'dul ba</section><text>ldan 'das kyis bka' stsal pa/ nyan thos chen po ri rab dang 'dra ba la skye bo'i tshogs phal po che ma dad par byed kyi/ de lta bas na/ ba lang bdag yul dbus su gnas su mi gzhug</text></item>
<item><p>86a4</p><section>'dul ba</section><text>go /snyam nas tshe dang ldan pa ba lang bdag la bka' stsal pa/ ba lang bdag /khyod deng phyin chad yul dbus na ma gnas par mtha' 'khob kyi gnas mal dag sten cig /btsun pa/</text></item>
<item><p>86a5</p><section>'dul ba</section><text>de ltar 'tshal lo/ /zhes tshe dang ldan pa ba lang bdag gis bcom ldan 'das kyi ltar mnyan nas mnyan yod nas mi snang bar gyur te/ shing shir sha ka'i gzhal med khang stong par</text></item>
<item><p>86a6</p><section>'dul ba</section><text>'dug go /de nas bcom ldan 'das kyis dge slong rnams la bka' stsal pa/ dge slong dag/ nga'i nyan thos kyi dge slong bas mtha'i gnas mal la dad pa rnams kyi nang na mchog ni/</text></item>
<item><p>86a7</p><section>'dul ba</section><text>'di lta ste/ dge slong ba lang bdag 'di yin no/ /dge slong rnams the tshom skyes nas the tshom thams cad gcod pa/ sangs rgyas bcom ldan 'das la zhus pa/ btsun pa/ tshe dang ldan</text></item>
<item><p>86b1</p><section>'dul ba</section><text>pa ba lang bdag gis las ci zhig bgyis na/ las de'i rnam par smin pas sha tshugs pa lang lta bur gyur lags/ bcom ldan 'das kyis bka' stsal pa/ dge slong dag /ba lang bdag</text></item>
<item><p>86b2</p><section>'dul ba</section><text>nyid kyis las rnams byas shing bsags pa/ tshogs rnyed pa/ rkyen yongs su bsgyur ba/ chu bo bzhin nye bar gnas pa/ nges par myong bar 'gyur ba yin te/ ba lang bdag nyid kyis byas pa'i</text></item>
<item><p>86b3</p><section>'dul ba</section><text>las rnams gzhan su zhig gis myong bar 'gyur/ dge slong dag/ las byas shing bsags pa rnams ni/ phyi rol gyi sa'i khams la smin par mi 'gyur/ chu'i khams la ma yin/ me'i khams</text></item>
<item><p>86b4</p><section>'dul ba</section><text>la ma yin/ rlung gi khams la ma yin gyi/ 'on kyang las dge ba dang / mi dge ba byas shing bsags pa rnams ni/ zin pa'i phung po dang / skye mched dang / khams dag kho na la rnam par smin</text></item>
<item><p>86b5</p><section>'dul ba</section><text>par 'gyur ro/ /bskal pa brgya phrag rnams su yang / /las rnams chud zar mi 'gyur te/ /tshogs shing dus la bab pa na/ /lus can rnams la 'bras bur smin/ /dge slong dag/ sngon byung ba</text></item>
<item><p>86b6</p><section>'dul ba</section><text>bskal pa bzang po 'di nyid la skye rgu'i tshe lo nyi khri thub pa na yang dag par rdzogs pa'i sangs rgyas 'od srung zhes bya ba/ rig pa dang zhabs su ldan pa/ bde bar gshegs pa 'jig rten mkhyen</text></item>
<item><p>86b7</p><section>'dul ba</section><text>pa/ skyes bu 'dul ba kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'jig rten du byung ste/ de'i bstan pa la 'di rab tu byung bar gyur to/ /dge slong gang</text></item>
<item><p>87a1</p><section>'dul ba</section><text>gis rab tu phyung ba ni/ rgas 'khogs nyam chung ba zhig ste/ de de'i lhung bzed 'khru ba na/ dge slong gzhan zhig dang lhan cig kha ton zer ba las/ ring zhig</text></item>
<item><p>87a2</p><section>'dul ba</section><text>thogs nas de'i mkhan po des rang dgar zan zos pa dang / de kha ton la chags pas mkhan po de la 'phyas so/ /ji tsam dus gzhan zhig na zan zos nas bdag nyid kyis lhung bzed bkrus</text></item>
<item><p>87a3</p><section>'dul ba</section><text>te mkhan po'i drung du song ba dang / da dung zan za ba mthong nas de kun nas dkris pas smras pa/ mkhan po/ ci khyod glang rgan bzhin du ldad cing bzhugs sam/ des bsam pa/ 'di kun nas</text></item>
<item><p>87a4</p><section>'dul ba</section><text>dkris pas gal te cung zad cig smras na/ je thu bar 'khrug pa bskyed par 'gyur gyi/ gang gi tshe kun nas dkris pa dang bral ba de'i tshe dri bar bya'o/ /snyam nas des de kun nas dkris pa dang</text></item>
<item><p>87a5</p><section>'dul ba</section><text>bral ba dang smras pa/ tshe dang ldan pa/ ci zer/ des smras pa/ khyod glang rgan bzhin ldang ngam zhes de skad mchi mod/ des smras pa/ tshe dang ldan pa/ khyod kyis nga su yin shes sam/ 'tshal</text></item>
<item><p>87a6</p><section>'dul ba</section><text>te| khyod kyang yang dag par rdzogs pa'i sangs rgyas 'od srung gi gsung rab la rab tu byung ba lags la/ bdag kyang de kho na'i gsung rab la rab tu byung ba lags so/ /des smras pa/ de</text></item>
<item><p>87a7</p><section>'dul ba</section><text>ni| de lta yin te bden na/ 'on kyang rab tu byung bas bya ba'am/ byed pa gang yin pa de ngas byas te/ de lta bas na/ nga ni/ 'ching ba thams cad las grol ba yin/ khyod ni/ 'ching</text></item>
<item><p>87b1</p><section>'dul ba</section><text>ba mtha' dag gis bcings pa yin na/ khyod kyis ngag gi las rtsub mo smras kyi/ khyod kyis las de ci nas kyang bsrabs pa nyid dang / yongs su zad pa nyid dang / yongs su gtugs par 'gyur</text></item>
<item><p>87b2</p><section>'dul ba</section><text>bar nyes pa la nyes par shog cig /des nyes pa la nyes par bshags so/ /gang 'dis dge slong dgra bcom pa la glang rgan zhes bya ba'i smra ba kun tu spyod pa kun tu spyad pa'i las de'i</text></item>
<item><p>87b3</p><section>'dul ba</section><text>rnam par smin pas tshe rabs lnga brgyar ba lang gi skye gnas su skyes so/ /las kyi lhag ma de nyid kyis da ltar sha tshugs ba ba lang lta bur skyes so/ /yang dge slong rnams kyis sangs rgyas</text></item>
<item><p>87b4</p><section>'dul ba</section><text>bcom ldan 'das la zhus pa/ btsun pa/ tshe dang ldan pa ba lang bdag gis las ci zhig bgyis na/ de'i rnam par smin pas/ bcom ldan 'das kyis bas mtha'i gnas mal la dad pa</text></item>
<item><p>87b5</p><section>'dul ba</section><text>rnams kyi nang na mchog tu bstan lags/ bcom ldan 'das kyis bka' stsal pa/ smon lam gyi dbang gis so/ /gang du smon lam btab lags/ 'di yang dag par rdzogs pa'i sangs</text></item>
<item><p>87b6</p><section>'dul ba</section><text>rgyas 'od srung de kho na'i gsung rab la rab tu byung bar gyur te/ der 'dis tshe gcig tu tshangs par spyod pa spyad na/ yon tan gyi tshogs 'ga' yang thob par ma gyur to/ /gang gi thad du rab</text></item>
<item><p>87b7</p><section>'dul ba</section><text>tu byung ba de ni/ bcom ldan 'das 'od srung gis bas mtha'i gnas mal la dad pa rnams kyi nang na mchog tu lung bstan to/ /de na 'dis smon lam btab pa/ 'di ltar bdag gis bcom</text></item>
<item><p>88a1</p><section>'dul ba</section><text>ldan 'das yang dag par rdzogs pa'i sangs rgyas yon gnas bla na med pa 'od srung gi thad du tshe gcig tu tshangs par spyod pa spyad kyang yon tan gyi tshogs 'ga'</text></item>
<item><p>88a2</p><section>'dul ba</section><text>yang thob par ma gyur gyi/ dge ba'i rtsa ba 'dis/ bdag bcom ldan 'das yang dag par rdzogs pa'i sangs rgyas 'od srung gis/ bram ze'i khye'u bla ma la bram ze'i khye'u khyod skye rgu'i tshe lo</text></item>
<item><p>88a3</p><section>'dul ba</section><text>brgya thub pa na/ de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro/ /zhes lung bstan pa gang yin pa de'i gsung rab la bdag rab</text></item>
<item><p>88a4</p><section>'dul ba</section><text>tu byung nas nyon mongs pa thams cad spangs te/ dgra bcom pa nyid mngon sum du byed par 'gyur zhing / ji ltar bdag gi mkhan po/ bcom ldan 'das yang dag par rdzogs pa'i sangs</text></item>
<item><p>88a5</p><section>'dul ba</section><text>rgyas 'od srung gis bas mtha'i gnas mal la dad pa rnams kyi nang na mchog tu bstan pa de bzhin du bdag kyang shAkya'i rgyal po chen po shAkya thub pa des/ bas mtha'i gnas mal la dad</text></item>
<item><p>88a6</p><section>'dul ba</section><text>pa rnams kyi nang na mchog tu ston par gyur cig /ces btab pa'i smon lam gyi dbang gis da ltar de bzhin gshegs pas/ bas mtha'i gnas mal la dad pa rnams kyi nang na mchog</text></item>
<item><p>88a7</p><section>'dul ba</section><text>tu bstan to/ /dge slong dag /de ltar na/ las gcig tu nag pa rnams kyi rnam par smin pa ni/ gcig tu nag la/ gcig tu dkar ba rnams kyi ni/ gcig tu dkar/ 'dren ma rnams</text></item>
<item><p>88b1</p><section>'dul ba</section><text>kyi ni/ 'dren ma yin no/ /dge slong dag /de lta bas na/ las gcig tu nag pa dang / 'dren ma rnams spangs nas/ las gcig tu dkar ba dag la brtsal bar bya ste/ dge slong dag gis</text></item>
<item><p>88b2</p><section>'dul ba</section><text>de lta bu la bslab par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /drug sde rnams 'di byin cig/</text></item>
<item><p>88b3</p><section>'dul ba</section><text>'di las byin cig ces 'dam zhing 'dam zhing zas za ba dang 'brim pa 'khrug par gyur nas skabs de/ dge slong rnams kyis bcom ldan 'das la gsol pa dang / bcom ldan 'das</text></item>
<item><p>88b4</p><section>'dul ba</section><text>kyis bka' stsal pa/ dge slong gis bdams shing zas bza' bar mi bya ste/ za na/ 'gal tshabs can du 'gyur ro/ /sangs rgyas bcom ldan 'das mnyan yod na rgyal bu rgyal byed kyi tshal</text></item>
<item><p>88b5</p><section>'dul ba</section><text>mgon med zas sbyin gyi kun dga' ra ba na bzhugs so/ /dge slong rnams zas za ba na lhung bzed bzed pa las/ de lhung bzed kyi gzhi'i steng du lhung bzed kyi gzhi bzed pa las lhung</text></item>
<item><p>88b6</p><section>'dul ba</section><text>bzed du lhung nas de rnams 'gyod de mi za ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag /lhung bzed</text></item>
<item><p>88b7</p><section>'dul ba</section><text>bzed pa las lhung bzed kyi gzhi'i steng du lhung na/ byin len byas pa zhes bya/ lhung bzed kyi gzhi bzed pa las lhung bzed kyi nang du lhung na/ byin len byas pa zhes bya/ lhung bzed</text></item>
<item><p>89a1</p><section>'dul ba</section><text>bzed pa las lhung bzed kyi nang du lhung na byin len byas pa zhes bya/ lhung bzed kyi gzhi bzed pa las lhung bzed kyi gzhi'i nang du lhung na/ byin len byas pa zhes bya ste/</text></item>
<item><p>89a2</p><section>'dul ba</section><text>'on kyang byin len gyi sems ni/ nye bar gzhag par bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>89a3</p><section>'dul ba</section><text>tshe dang ldan pa nye dga' bo 'khar ba'i mgar pa'i drung du song nas des smras pa/ bzhin bzang / 'khar ba'i lhung bzed cig bya na/ nus sam/ des smras pa/ 'phags pa/ 'di nyid</text></item>
<item><p>89a4</p><section>'dul ba</section><text>bdag gi bzo lags kyi/ tshad ji tsam zhig bgyi/ chen por bya'o/ /'phags pa/ khyod la 'khar ba'i lhung bzed chen po ci 'tshal/ bkren pa/ khyod ci rin med par byed du 'jug snyam</text></item>
<item><p>89a5</p><section>'dul ba</section><text>mam| rin thang bzhin sbyin gyi/ byos shig /des bsam pa/ 'di la bdag gi 'khar ba ci zhig 'god/ bya'o/ /snyam nas des de'i 'khar ba'i lhung bzed chen po zhig byas so/ /des</text></item>
<item><p>89a6</p><section>'dul ba</section><text>smras pa/ gang 'di'i nang du chud pa gzhan zhig kyang gyis shig /des gzhan yang byas so/ /de bzhin du gzhan gang yin pa bdun pa'i bar du byas nas de rnams tshe dang ldan pa nye dga'</text></item>
<item><p>89a7</p><section>'dul ba</section><text>bos| dge tshul 'khrur bcug ste tshon sna lnga pa'i skud pa las dra ba byed du bcug nas de rnams der bcug ste go rim bshams nas dge tshul gyi mgo la bkur te gang du mgron du bos</text></item>
<item><p>89b1</p><section>'dul ba</section><text>pa der 'gro'o/ /son nas de dag bkram ste 'dug pa dang / khyim bdag dang / bram ze rnams kyis smras pa/ 'phags pa/ ci khyod kyis 'khar ba'i mgar ba'i zong bkram mam/ des smras pa/</text></item>
<item><p>89b2</p><section>'dul ba</section><text>bkren pa/ khyed ci shes/ 'dir ni/ re zhig phye dag blang ngo / /'dir ni/ snum khur dag go/ 'dir ni/ 'bras can dag go /gzhan rnams su ni/ tshod ma dag blang ngo / /de rnams kyis smras pa/</text></item>
<item><p>89b3</p><section>'dul ba</section><text>'phags pa/ gal te de ltar na/ ko/ res 'ga' tshod ma mang po dag 'byung bas/ gzhan dang gzhan dag kyang nye bar gzhag dgos so/ /zhes byas pa dang / de cang mi smra bar 'dug go /skabs</text></item>
<item><p>89b4</p><section>'dul ba</section><text>de| dge slong rnams kyis bcom ldan 'das la gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong rnams 'khar ba'i lhung bzed 'chang ba</text></item>
<item><p>89b5</p><section>'dul ba</section><text>las gyur gyi/ de lta bas na/ dge slong gis 'khar ba'i lhung bzed bcang bar mi bya'o/ /'chang na/ 'gal tshabs can du 'gyur ro/ /kha gzar dang / tsha khug dang / phul ba'i btung</text></item>
<item><p>89b6</p><section>'dul ba</section><text>phor ni/ ma gtogs so/ /sdom ni/ rkang pa bkru ba bkab pa dang / /chol zangs dag ni gnang ba dang / /de bzhin bsil yab nyid dang ni/ sbrang ma rnams la g.yab pa'o/ /sangs rgyas bcom</text></item>
<item><p>89b7</p><section>'dul ba</section><text>ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong rnams bab bab tu rkang pa 'khru ba der sbrang bu dag gis gang bar</text></item>
<item><p>90a1</p><section>'dul ba</section><text>'dug go /ji tsam na bram ze dang / khyim bdag gtsug lag khang bltar 'ongs pa de dag gis mthong nas smras pa/ 'phags pa/ sbrang bu zi zi mchi bas gang dang</text></item>
<item><p>90a2</p><section>'dul ba</section><text>phyogs 'di ci zhig/ dge slong rnams kyis smras pa/ bdag cag gis 'dir rkang pa bkrus so/ /de dag 'phya ste shAkya'i bu'i dge sbyong rnams ni/ gtsang sbra med de/ bab bab tu rkang pa</text></item>
<item><p>90a3</p><section>'dul ba</section><text>'khru'o/ /zhes pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ rkang pa bab bab tu bkru bar mi bya'i/ 'on kyang</text></item>
<item><p>90a4</p><section>'dul ba</section><text>gnas khang gi steng shar lho'i mtshams su rkang pa bkru ba'i gnas bya'o/ /bcom ldan 'das kyis rkang pa bkru ba'i gnas bya'o/ /zhes bka' stsal pa dang / dge slong rnams kyis</text></item>
<item><p>90a5</p><section>'dul ba</section><text>ji lta bu bya ba mi shes nas bcom ldan 'das kyis bka' stsal pa/ rus sbal lta bur bya'o/ /rab tu 'jam par byed pa dang / bcom ldan 'das kyis bka' stsal pa/ rtsub por</text></item>
<item><p>90a6</p><section>'dul ba</section><text>bya'o/ /dge slong rgas pa/ 'khogs pa/ nyam chung ba de dag phyogs der 'gro mi nus pa dang / bcom ldan 'das kyis bka' stsal pa/ de dag gis gyo mo nye bar gzhag par</text></item>
<item><p>90a7</p><section>'dul ba</section><text>bya'o| |dge slong rnams gyo mor 'khru ba na/ de chag nas je ma rung bar gyur pa dang / bcom ldan 'das kyis bka' stsal pa/ chol zangs nye bar gzhag par bya'o/ /bcom ldan</text></item>
<item><p>90b1</p><section>'dul ba</section><text>'das kyis chol zangs nye bar gzhag par bya'o/ /zhes bka' stsal pa dang / drug sde rnams kyis gser dang / dngul dang / bai DUR+Ya dang / shel las byas pa'i chol zangs dag nye bar gzhag</text></item>
<item><p>90b2</p><section>'dul ba</section><text>go| bram ze dang / khyim bdag rnams kyis mthong nas smras pa/ 'phags pa/ 'di ci zhig /de rnams kyis smras pa/ bzhin bzang dag /bcom ldan 'das kyis chol zangs gnang ngo / /</text></item>
<item><p>90b3</p><section>'dul ba</section><text>'phags pa/ ci/ dge sbyong khyod 'dod pa'i yon tan dag gis gnod dam/ de dag gis smras pa/ khyed kyi mgrin par rdog pas mnan te gnod do/ /de dag 'phya ba'i skabs de/ dge slong</text></item>
<item><p>90b4</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis bka' stsal pa/ gser dang / dngul dang / shel dang / bai DUR+Ya las byas pa'i chol zangs dag nye bar gzhag</text></item>
<item><p>90b5</p><section>'dul ba</section><text>par mi bya ste/ 'on kyang 'jim las byas pa'i chol zangs nye bar gzhag par bya'o/ /rnga mo lta bu nye bar bzhag pa dang / de ldeg nas bcom ldan 'das kyis bka' stsal pa/ glang po che'i</text></item>
<item><p>90b6</p><section>'dul ba</section><text>rkang pa lta bur bya zhing / de'i dbus su 'bur ka dam pa'i me tog lta bur bya'o/ /shin tu 'jam por byas pa dang / bcom ldan 'das kyis bka' stsal pa/ rtsub por bya'o/ /dge slong</text></item>
<item><p>90b7</p><section>'dul ba</section><text>rnams chol zangs bab bab tu 'jog nas bcom ldan 'das kyis bka' stsal pa/ dge 'dun gyi khang thog tu khas phul la zhog cig /gang zag gi ni/ gnas khang gi sgo lkog tu zhog</text></item>
<item><p>91a1</p><section>'dul ba</section><text>cig /sangs rgyas bcom ldan 'das yul ko'u sham+b+hi na sgra len gyi kun dga' ra ba na bzhugs so/ /dpyid kyi yul la bab nas dge slong rnams tsha bas rmya ste de dag</text></item>
<item><p>91a2</p><section>'dul ba</section><text>lus skya bo seng seng por gyur cing / rke/ nyam chung / shig shig po/ rod nyams par gyur pa khyim bdag dang / bram ze rnams kyis mthong nas smras pa/ 'phags pa/ khyed ci'i slad</text></item>
<item><p>91a3</p><section>'dul ba</section><text>du lus skya bo seng seng por gyur cing / rke/ nyam chung / shig shig po/ rod nyams par gyur/ de dag gis ji ltar gyur pa bsnyad pa dang / de rnams kyis smras pa/ 'phags pa dag/</text></item>
<item><p>91a4</p><section>'dul ba</section><text>khyed bsil yab mi 'chang ngam/ bzhin bzang dag bcom ldan 'das kyis ma gnang ngo / /'phags pa dag /khyed kyi ston pa ni/ thugs rje can yin pas/ gnang bar 'gyur ro/ /</text></item>
<item><p>91a5</p><section>'dul ba</section><text>skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ bsil yab bcang bar bya'o/ /bcom</text></item>
<item><p>91a6</p><section>'dul ba</section><text>ldan 'das kyis bsil yab bcang bar bya'o/ /zhes bka' stsal pa dang / drug sde rnams kyis yu ba gser dang / dngul dang / shel dang / baiDUR+Ya las byas pa/ bsrubs pa/ bkra ba</text></item>
<item><p>91a7</p><section>'dul ba</section><text>dang / nye bar bkra ba'i yu ba can gyi bsil yab dag bcangs pa dang / bram ze dang / khyim bdag rnams kyis zhes bya ba nas khyed kyi mgrin pa rdog pas mnan te gnod do/ /zhes bya ba'i</text></item>
<item><p>91b1</p><section>'dul ba</section><text>bar snga ma bzhin no/ /de dag 'phya ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ yu ba gser dang / dngul dang / bai</text></item>
<item><p>91b2</p><section>'dul ba</section><text>DUR+Ya dang / shel las byas pa/ bsrubs pa/ bkra ba dang / nye bar bkra ba'i yu ba can gyi bsil yab dag nye bar gzhag par mi bya'i/ 'on kyang bsil yab gnyis po rtswa bal ba dza las</text></item>
<item><p>91b3</p><section>'dul ba</section><text>byas pa dang / shing ta la'i 'dab ma bcang bar bya'o/ /bram ze dang / khyim bdag dad pa can dag dge slong rnams la bsil yab rnam pa sna tshogs 'bul ba na zhes bya ba'i bar snga ma bzhin</text></item>
<item><p>91b4</p><section>'dul ba</section><text>no| |bcom ldan 'das kyis bka' stsal pa/ de lta bas na/ gnang gi/ dge 'dun gyi phyir bcang bar bya'o/ /sangs rgyas bcom ldan 'das yangs pa can na spre'u rdzing gi 'gram khang pa</text></item>
<item><p>91b5</p><section>'dul ba</section><text>brtsegs pa na bzhugs so/ /dge slong rnams la sbrang ma dag za ste/ de dag gi lus sbrang mas zos pas/ 'brum bus gang ste/ de dag gis yang dang yang du phrugs pa dang / bram ze dang /</text></item>
<item><p>91b6</p><section>'dul ba</section><text>khyim bdag rnams kyis smras pa/ 'phags pa dag/ khyed ci'i phyir lus 'di ltar 'brum bus gang / de dag gis ji ltar gyur ba bsnyad pa dang / de rnams kyis smras pa/ 'phags pa dag/</text></item>
<item><p>91b7</p><section>'dul ba</section><text>khyed sbrang yab mi 'chang ngam/ bzhin bzang dag /bcom ldan 'das kyis ma gnang ngo / /'phags pa dag /khyed kyi ston pa ni/ thugs rje can yin pas gnang bar 'gyur ro/ /skabs de/ dge</text></item>
<item><p>92a1</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ sbrang yab bcang bar bya'o/ /bcom</text></item>
<item><p>92a2</p><section>'dul ba</section><text>ldan 'das kyis sbrang yab bcang bar bya'o/ /zhes bka' stsal pa dang / drug sde rnams kyis yu ba gser dang / dngul dang / baiDUR+Ya dang / shel las byas pa dang / rnga ma las byas pa'i</text></item>
<item><p>92a3</p><section>'dul ba</section><text>bsil yab dag nye bar bzhag pa dang / bram ze dang / khyim bdag rnams zhes bya ba'i bar snga ma bzhin no/ /sbrang yab ni/ lnga ste/ bal las byas pa dang / sha na las byas pa dang /</text></item>
<item><p>92a4</p><section>'dul ba</section><text>ras bal las byas pa dang / ras ma dang / lo ma sbams pa'o/ /sdom ni/ gos mdud pa dang lus dang ni/ /'khar ba dra ba 'chang ba dang / /sgog skya dag ni bkag pa dang / /nad pa la ni</text></item>
<item><p>92a5</p><section>'dul ba</section><text>gnang ba'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis stongs mo bya'o//</text></item>
<item><p>92a6</p><section>'dul ba</section><text>zhes bka' stsal pa dang / de na dge slong cig skas la 'jog pa na/ 'og na shing mkhan zhig 'dug pa des/ de mdoms thang ba mthong nas smras pa/ 'phags pa/ khyod skyes pa'i dbang po</text></item>
<item><p>92a7</p><section>'dul ba</section><text>dang ldan pas bdag gis pho lags par gdod 'tshal lo/ /de gnong nas cang mi smra bar 'dug pa'i skabs de/ dge slong rnams kyis bcom ldan 'das la gsol pa dang / bcom ldan</text></item>
<item><p>92b1</p><section>'dul ba</section><text>'das kyis dgongs pa/ nyes dmigs gang cung zad byung ba ni/ dge slong rnams gos mdud pa ma bor ba nyid du skas la 'dzeg pa las gyur gyi/ de'i phyir dge slong mkhar len byed pa gos</text></item>
<item><p>92b2</p><section>'dul ba</section><text>mdud pa bor nas mkhar lan byed du gzhug go /snyam du dgongs nas dge slong rnams la bka' stsal pa/ dge slong dag /de lta bas na/ dge slong stongs mo byed pas gos mdud pa bor nas</text></item>
<item><p>92b3</p><section>'dul ba</section><text>mkhar lan bya'o/ /bcom ldan 'das kyis dge slong gis gos mdud pa bor nas mkhar lan bya'o/ /zhes bka' stsal pa dang / dge slong rnams gos mdud pa bor nas mkhar len byed</text></item>
<item><p>92b4</p><section>'dul ba</section><text>pa na/ ma dad pa rnams 'phya ste/ 'phags pa/ ci stobs 'gyed dam/ de dag gis smras pa/ bzhin bzang dag /mkhar len byed do/ /de dag cang mi smra bar 'dug pa'i skabs de/ dge</text></item>
<item><p>92b5</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis bka' stsal pa/ gang dag skabs la 'dzeg pa de dag gis mdud pa por bar bya'i/ gzhan dag gis ni/ ma</text></item>
<item><p>92b6</p><section>'dul ba</section><text>yin no/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /drug sde rnams lus kyis khur khyer ba dang /</text></item>
<item><p>92b7</p><section>'dul ba</section><text>bram ze dang / khyim bdag rnams 'phya ste/ 'phags pa/ bdag cag ni/ re zhig pha ma dang / bu dang / chung ma'i slad du khur thogs na/ khyed su'i slad du lus kyis khur bsnams/ de</text></item>
<item><p>93a1</p><section>'dul ba</section><text>dag gis smras pa/ bzhin bzang dag /bdag cag la yang ston pa mchod pa dang / dge 'dun bshos gsol ba dang / nad pa rnams kyi rim gro dang bya ba mang po yod</text></item>
<item><p>93a2</p><section>'dul ba</section><text>do| |de dag cang mi smra bar 'dug go /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ dge slong gis lus</text></item>
<item><p>93a3</p><section>'dul ba</section><text>kyis khur bkur bar mi bya'o/ /khyer na/ 'gal tshabs can du 'gyur ro/ /sangs rgyas bcom ldan 'das rgyal po'i khab na bya rgod kyi phung po'i ri la bzhugs so/ /dge slong rnams bya</text></item>
<item><p>93a4</p><section>'dul ba</section><text>rgod kyi phung po'i ri la 'dzeg cing 'bab pa na/ de dag 'bred cing rdeg 'chos te snad par gyur to/ /skabs de/ dge slong rnams kyis bcom ldan 'das la gsol pa dang / bcom ldan</text></item>
<item><p>93a5</p><section>'dul ba</section><text>'das kyis bka' stsal pa/ de lta bas na/ dge slong rnams kyis 'khar ba bcang bar bya'o/ /bcom ldan 'das kyis dge slong rnams kyis 'khar ba bcang bar bya'o/ /zhes bka'</text></item>
<item><p>93a6</p><section>'dul ba</section><text>stsal pa dang / drug sde rnams kyis gser dang / dngul dang / bai DUR+Ya dang / shel las byas pa'i 'khar ba/ bsrubs pa/ bkra ba/ nye bar bkra ba dag bcangs pa bram ze dang / khyim</text></item>
<item><p>93a7</p><section>'dul ba</section><text>bdag rnams kyis mthong nas 'phya ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag /de lta bas</text></item>
<item><p>93b1</p><section>'dul ba</section><text>na| gnyis kyis 'khar ba bcang bar bya ste/ rgan po rgas te nyam chung ba dang / nad pa sbyor mi nus pas so/ /bcom ldan 'das kyis gnyis kyis 'khar ba bcang bar bya ste/ rgan po rgas te nyam</text></item>
<item><p>93b2</p><section>'dul ba</section><text>chung ba dang / nad pa sbyor mi bzod pas so/ /zhes bka' stsal pa/ rgan por gtogs pa dang / nad par gtogs pa rnams kyang 'khar ba 'chang ba zhugs pa dang / bcom ldan 'das kyis</text></item>
<item><p>93b3</p><section>'dul ba</section><text>bka' stsal pa/ rgan po dang / nad pas dge 'dun la 'khar ba'i sdom pa gsol bar bya zhing / gang la dge 'dun gyis 'khar ba'i sdom pa byin pa des 'khar ba bcang bar bya'o/ gsol ba ni/</text></item>
<item><p>93b4</p><section>'dul ba</section><text>'di ltar bya ste/ gnas mal bshams la gaN+DI brdungs te dris pa'i tshig gis dge slong rnams la bsgo nas dge 'dun thams cad 'dus shing 'khod pa dang / dge slong rgan po rgas te nyam chung</text></item>
<item><p>93b5</p><section>'dul ba</section><text>ba'am/ nad pa sbyor mi bzod pas rgan pa'i mthar tsog tsog por 'dug la thal mo sbyar te 'di skad ces smra bar bya'o/ /dge 'dun btsun pa rnams gsan du gsol/ bdag dge slong rgan po</text></item>
<item><p>93b6</p><section>'dul ba</section><text>rgas te nyam chung ba'am/ nad pa sbyor mi bzod pa ming 'di zhes bgyi ba/ dge 'dun las 'khar ba'i sdom pa gsol na/ dge 'dun thugs brtse ba can btsun pa rnams kyis thugs brtse bas nye</text></item>
<item><p>93b7</p><section>'dul ba</section><text>bar bzung ste/ bdag dge slong rgan po rgas te nyam chung ba'am/ nad pa sbyor mi bzod pa ming 'di zhes bgyi ba la 'khar ba'i sdom pa stsal du gsol/ de bzhin du lan gnyis lan gsum</text></item>
<item><p>94a1</p><section>'dul ba</section><text>gyi bar du'o/ /de'i 'og tu dge slong gcig gis gsol ba byas nas las bya ste/ dge 'dun btsun pa rnams gsan du gsol/ dge slong rgan po rgas te nyam</text></item>
<item><p>94a2</p><section>'dul ba</section><text>chung ba'am/ nad pa sbyor mi bzod pa ming 'di zhes bgyi ba 'di/ dge 'dun las 'khar ba'i sdom pa gsol te/ gal te dge 'dun gyis dus la bab cing bzod na/ dge 'dun gyis</text></item>
<item><p>94a3</p><section>'dul ba</section><text>gnang bar mdzod cig dang / dge 'dun gyis dge slong rgas te nyam chung ba'am/ nad pa sbyor mi bzod pa ming 'di zhes bgyi ba la 'khar ba'i sdom pa stsal to/ /'di ni/ gsol ba'o//</text></item>
<item><p>94a4</p><section>'dul ba</section><text>las ni/ 'di ltar bya ste/ dge 'dun btsun pa rnams gsan du gsol/ dge slong rgan po rgas te nyam chung ba'am/ nad pa sbyor mi bzod pa ming 'di zhes bgyi ba/ dge 'dun las</text></item>
<item><p>94a5</p><section>'dul ba</section><text>'khar ba'i sdom pa gsol te/ de'i slad du dge 'dun gyis dge slong rgan po rgas te nyam chung ba'am/ nad pa sbyor mi bzod pa ming 'di zhes bgyi ba la 'khar ba'i sdom pa stsol na/ tshe</text></item>
<item><p>94a6</p><section>'dul ba</section><text>dang ldan pa gang dag /dge slong rgan po rgas te nyam chung ba'am/ nad pa sbyor mi bzod pa ming 'di zhes bgyi ba la 'khar ba'i sdom pa stsal bar bzod pa de dag ni/ cang ma gsungs</text></item>
<item><p>94a7</p><section>'dul ba</section><text>shig /gang dag mi bzod pa de dag ni/ gsungs shig /dge 'dun gyis bzod cing gnang nas dge 'dun gyis dge slong rgan po rgas te nyam chung ba'am/ nad pa sbyor mi bzod pa ming</text></item>
<item><p>94b1</p><section>'dul ba</section><text>'di zhes bgyi ba la 'khar ba'i sdom pa stsal lags te/ 'di ltar cang mi gsung bas de de bzhin du 'dzin to/ /gang la dge 'dun gyis 'khar ba'i sdom pa byin pa des 'khar ba bcang par bya ste/</text></item>
<item><p>94b2</p><section>'dul ba</section><text>'di la 'gyod par mi bya'o// //'dul ba phran tshegs kyi gzhi/ bam po drug pa/ sangs rgyas bcom ldan 'das rgyal po'i khab na bya rgod kyi phung po'i ri la bzhugs so/ /dge</text></item>
<item><p>94b3</p><section>'dul ba</section><text>slong gnas brtan gnas brtan rnams dang / rlung nad can rnams bya rgod phung po'i ri la 'dzeg pa dang 'bab pa na 'dred cing rdeg 'chos nas snad par yang gyur/ bya ma bum dang / ril ba spyi</text></item>
<item><p>94b4</p><section>'dul ba</section><text>blugs dag kyang chag go/ skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ dge slong rnams kyis dra ba bcang</text></item>
<item><p>94b5</p><section>'dul ba</section><text>bar bya'o/ /bcom ldan 'das kyis dge slong rnams kyis dra ba bcang bar bya'o/ /zhes bka' stsal pa dang / drug sde rnams kyis tshon sna lnga pa'i skud pa las byas pa'i dra ba bcangs pa dang /</text></item>
<item><p>94b6</p><section>'dul ba</section><text>bram ze dang / khyim bdag rnams kyis mthong nas 'phya bar byed do/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ tshon</text></item>
<item><p>94b7</p><section>'dul ba</section><text>sna lnga pa'i skud pa las byas pa'i dra ba cang bar mi bya'i/ /'on kyang tshon sna gcig pa las bya'o/ /bcom ldan 'das kyis tshon sna gcig las byas pa'i dra ba bcang bar bya'o/ /zhes bka'</text></item>
<item><p>95a1</p><section>'dul ba</section><text>stsal pa dang / rgas pas nyam chung bar gtogs pa rnams dang / rlung nad can du gtogs pa rnams kyang dra ba 'chang ba la zhugs nas bcom ldan 'das</text></item>
<item><p>95a2</p><section>'dul ba</section><text>kyis bka' stsal pa/ rgan po dang / rlung nad can gyis kyang dge 'dun la dra ba'i sdom pa gsol bar bya zhing / gang la dge 'dun gyis dra ba'i sdom pa byin pa des dra ba bcang bar bya'o/ /</text></item>
<item><p>95a3</p><section>'dul ba</section><text>gsol pa ni 'di ltar bya ste/ gnas mal bshams la gaN+DI brdungs te dris pa'i tshig gis dge slong rnams la bsgo nas dge 'dun thams cad 'dus te 'dug pa dang / dge slong rgan</text></item>
<item><p>95a4</p><section>'dul ba</section><text>po rgas te nyam chung ba'am/ rlung nad can gyis rgan pa'i mthar tsog tsog por 'dug ste thal mo sbyar nas tshig 'di skad ces brjod par bya'o/ /dge 'dun btsun pa rnams gsan du</text></item>
<item><p>95a5</p><section>'dul ba</section><text>gsol/ bdag dge slong rgan po rgas te nyam chung ba'am/ rlung nad can ming 'di zhes bgyi ba dge 'dun las dra ba'i sdom pa gsol na/ dge 'dun btsun pa thugs brtse ba can</text></item>
<item><p>95a6</p><section>'dul ba</section><text>rnams kyis thugs brtse ba nye bar bzung ste bdag dge slong rgan po rgas te nyam chung pa'am/ rlung nad can ming 'di zhes bgyi ba la dra ba'i sdom pa stsal du gsol/ de bzhin du lan</text></item>
<item><p>95a7</p><section>'dul ba</section><text>gnyis/ lan gsum gyi bar du'o/ /de'i 'og tu dge slong gcig gis gsol ba byas nas las bya ste/ dge 'dun btsun pa rnams gsan du gsol/ dge slong rgan po rgas te nyam</text></item>
<item><p>95b1</p><section>'dul ba</section><text>chung ba'am/ rlung nad can ming 'di zhes bgyi ba 'di/ dge 'dun las dra ba'i sdom pa gsol na/ gal te dge 'dun gyis dus la bab cing bzod na/ dge 'dun gyis gnang bar mdzod</text></item>
<item><p>95b2</p><section>'dul ba</section><text>cig dang / dge 'dun gyis dge slong rgan po rgas te nyam chung ba'am/ rlung nad can ming 'di zhes bgyi ba la dra ba'i sdom pa stsol to/ /'di ni/ gsol ba'o/ /las ni/ 'di ltar bya ste/ dge</text></item>
<item><p>95b3</p><section>'dul ba</section><text>'dun btsun pa rnams gsan du gsol/ dge slong rgan po rgas te nyam chung ba'am rlung nad can ming 'di zhes bgyi ba/ dge 'dun las dra ba'i sdom pa gsol te de'i slad du dge 'dun gyis</text></item>
<item><p>95b4</p><section>'dul ba</section><text>dge slong rgan po rgas te nyam chung ba'am/ rlung nad can ming 'di zhes bgyi ba la dra ba'i sdom pa stsol na/ tshe dang ldan pa gang dag dge slong rgan po rgas te nyam chung ba'am/ rlung nad can ming</text></item>
<item><p>95b5</p><section>'dul ba</section><text>'di zhes bgyi ba la dra ba'i sdom pa stsal bar bzod pa de dag ni/ cang ma gsungs shig /gang dag mi bzod pa de dag ni/ gsungs shig /dge 'dun gyis bzod cing gnang nas dge 'dun gyis</text></item>
<item><p>95b6</p><section>'dul ba</section><text>dge slong rgan po rgas te nyam chung ba'am/ rlung nad can ming 'di zhes bgyi ba la dra ba'i sdom pa stsal lags te/ 'di ltar cang mi gsung bas de de bzhin du 'dzin to/ /gang la dge 'dun gyis</text></item>
<item><p>95b7</p><section>'dul ba</section><text>dra ba'i sdom pa byin par gyur ba des dra ba bcang bar bya ste/ 'di la 'gyod par mi bya'o/ /dge slong gzhan dag cig la 'khar ba yang dgos/ dra ba yang dgos nas de dag la dge slong rnams</text></item>
<item><p>96a1</p><section>'dul ba</section><text>kyis 'khar ba dang / dra ba'i sdom pa so sor byin pa dang / bcom ldan 'das kyis dka' stsal pa/ 'khar ba dang / dra ba'i sdom pa gcig car du snga ma bzhin</text></item>
<item><p>96a2</p><section>'dul ba</section><text>sbyin par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra pa na bzhugs so/ /mnyan yod na dge slong zhig 'dug pa des</text></item>
<item><p>96a3</p><section>'dul ba</section><text>sgog skya zos nas des bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go /bcom ldan 'das kyis</text></item>
<item><p>96a4</p><section>'dul ba</section><text>dge slong de la bka' stsal pa/ dge slong / dge slong / khyod la chos bstan gyi/ rna ba gtod la 'dug cig /des bcom ldan 'das kyi zhabs la mgo bos phyag 'tshal nas phyogs gcig</text></item>
<item><p>96a5</p><section>'dul ba</section><text>tu 'dug go /bcom ldan 'das kyis de la chos bstan par brtsams te ji lta ji ltar bcom ldan 'das kyis de la chos bstan pa de lta de ltar dge slong de bcom ldan 'das la dris gnod</text></item>
<item><p>96a6</p><section>'dul ba</section><text>par gyur na mi rung ngo / /snyam nas kha logs shig tu lta'o/ /lan gnyis/ lan gsum du bcom ldan 'das kyis dge slong de la 'di skad ces/ dge slong / khyod la chos bstan gyi/ rna</text></item>
<item><p>96a7</p><section>'dul ba</section><text>gtod cig /ces bka' stsal na/ dge slong de lan gnyis/ lan gsum du yang kha gzhan du bltas nas bcom ldan 'das kyi zhabs la mgo bos phyag 'tshal te bcom ldan 'das kyi</text></item>
<item><p>96b1</p><section>'dul ba</section><text>spyan snga nas song ngo / /sangs rgyas bcom ldan 'das rnams ni/ mkhyen bzhin du rmod par mdzad pa yin pas sangs rgyas bcom ldan 'das kyis tshe dang ldan pa kun dga' bo la rmas pa/ kun dga'</text></item>
<item><p>96b2</p><section>'dul ba</section><text>bo/ ci'i phyir ngas ji lta ji ltar chos bstan pa de lta de ltar dge slong de kha gzhan du lta/ des gsol pa/ btsun pa/ dge slong des sgog skya 'tshal to/ /kun dga' bo/ dge slong dag gang gis</text></item>
<item><p>96b3</p><section>'dul ba</section><text>na| bden pa rnams kyi bar chad du 'gyur ba sgog skya za ba lta/ bcom ldan 'das/ 'tshal lags so/ /kun dga' bo/ gal te dge slong 'dis de ring sgog skya zos bar ma gyur na/ deng nyid du</text></item>
<item><p>96b4</p><section>'dul ba</section><text>'dis 'jig tshogs la lta ba'i ri'i rtse mo nyi shu mtho ba/ ye shes kyi rdo rjes bcom ldan nas rgyun du zhugs pa'i 'bras bu mngon sum du byas par 'gyur ro/ /kun dga' bo/ de lta bas na/ dge slong</text></item>
<item><p>96b5</p><section>'dul ba</section><text>gis da phyin chad sgog skya dang / kun dong dang / ke'u yongs su longs spyad par mi bya ste/ yongs su longs spyad na/ 'gal tshabs can du 'gyur ro/ /yang de'i tshe/ tshe dang ldan pa shA ri'i bu 'khor</text></item>
<item><p>96b6</p><section>'dul ba</section><text>de nyid du 'dus par gyur te 'dug pa des bsam pa/ dge slong 'dis de ring bden pa dag ma mthong na/ re zhig sang mthong bar 'gyur ram blta'o/ /snyam nas sems pa la zhugs pa dang / ma</text></item>
<item><p>96b7</p><section>'dul ba</section><text>mthong ngo / /des rab kyi mtha' ba'i bsam gtan bzhi ba la rnam par bltas nas dus ji tsam na mthong bar 'gyur ba sems pa la zhugs na/ 'on kyang ma mthong ste/ tshe dang ldan pa shA ri'i bu</text></item>
<item><p>97a1</p><section>'dul ba</section><text>ting nge 'dzin de las langs nas tshigs su bcad de smras pa/ dal ba'i mchog 'di 'dis bor nas/ /'di yis 'di na bden pa dag /nam yang shin tu mthong</text></item>
<item><p>97a2</p><section>'dul ba</section><text>bar ni/ /mi 'gyur ba yi gnas de yod/ /de nas bcom ldan 'das kyi thugs kyis tshe dang ldan pa shA ri'i bu'i sems mkhyen nas tshe dang ldan pa shA ri'i bu la bka' stsal pa/ shA ri'i</text></item>
<item><p>97a3</p><section>'dul ba</section><text>bu| khyod sangs rgyas kyi yul la lag 'jug par ma byed cig /'di ni/ 'di nas nyan thos dang / rang sangs rgyas kyi ye shes kyi yul las 'das pa'i dus na/ de bzhin gshegs pa</text></item>
<item><p>97a4</p><section>'dul ba</section><text>dgra bcom pa yang dag par rdzogs pa'i sangs rgyas rig ba dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang</text></item>
<item><p>97a5</p><section>'dul ba</section><text>mi rnams kyi ston pa/ sangs rgyas bcom ldan 'das thams cad zil gyis gnon pa zhes bya ba'i ston pa 'byung bar 'gyur te/ de'i bstan pa la 'di rab tu byung nas nyon mongs pa thams</text></item>
<item><p>97a6</p><section>'dul ba</section><text>cad spangs te dgra bcom pa nyid mngon sum du byed par 'gyur ro/ /de skad ces gsungs nas bcom ldan 'das kyis dgongs pa/ nyes dmigs gang cung zad byung ba ni/ dge slong dag</text></item>
<item><p>97a7</p><section>'dul ba</section><text>sgog skya za ba las gyur gyi/ de lta bas na/ dge slong gis sgog skya bza' bar mi bya'o/ /za na/ 'gal tshabs can du 'gyur ro/ /bcom ldan 'das kyis dge slong gis sgog skya bza' bar</text></item>
<item><p>97b1</p><section>'dul ba</section><text>mi bya'o/ /zhes bka' stsal pa dang / dge slong zhig na ba de/ sman pa'i drung du song ste nad med cig ces byas nas smras pa/ bzhin bzang / kho bo la nad 'di lta bu zhig byung na/ sman ston</text></item>
<item><p>97b2</p><section>'dul ba</section><text>cig /sman pas smras pa/ 'phags pa/ sgog skya gsol cig dang khyod sos par 'gyur ro/ /des smras pa/ bzhin bzang / bcom ldan 'das kyis ma gnang ngo / /'phags pa/ khyod kyi</text></item>
<item><p>97b3</p><section>'dul ba</section><text>sman 'di yin te/ gzhan gyis ni/ sos par mi nus so/ /skabs de/ dge slong rnams la smras so/ /dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>97b4</p><section>'dul ba</section><text>bka' stsal pa/ gal te sman pas dge slong khyod kyi sman 'di yin te/ gzhan gyis ni/ sos par mi nus so/ /zhes zer na/ bza' bar bya ste/ 'di la 'gyod par mi bya'o/ /bcom ldan 'das</text></item>
<item><p>97b5</p><section>'dul ba</section><text>kyis dge slong nad pas sman pa'i lung gis sgog skya bza'o/ /zhes bka' stsal pa dang / dge slong nad pas sgog skya zos nas gtsug lag khang la yang longs spyad par byed/ gnas mal</text></item>
<item><p>97b6</p><section>'dul ba</section><text>dang / snam phyis dang / chab khung du yang 'jug /dge 'dun gyi nang du yang 'gro/ bram ze dang / khyim bdag 'ongs shing lhags pa rnams la yang chos ston/ mchod rten la yang phyag</text></item>
<item><p>97b7</p><section>'dul ba</section><text>byed/ bram ze dang / khyim bdag gi khyim dag tu yang nye bar 'gro/ skyed mos tshal dang / 'dun sa dang / lha khang dang / skye bos gang ba'i phyogs gzhan dag tu yang 'dug pa dang / bram</text></item>
<item><p>98a1</p><section>'dul ba</section><text>ze dang / khyim bdag rnams kyis dri tshor nas 'phya smod kha zer zhing / dge sbyong shAkya'i bu rnams kyi dge sbyong gi tshul nyams/ tshangs pa'i tshul nyams te/ da</text></item>
<item><p>98a2</p><section>'dul ba</section><text>ni| rab tu byung ba rnams sgog skya za'o/ /zhes pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ ngas dge slong</text></item>
<item><p>98a3</p><section>'dul ba</section><text>sgog skya za ba'i kun tu spyad pa'i chos bca' bar bya ste/ dge slong sgog skya za bas sgog skya za bzhin du gtsug lag khang la yongs su longs spyad par mi bya/ gnas mal la ma yin/</text></item>
<item><p>98a4</p><section>'dul ba</section><text>snam phyi sar 'jug par mi bya/ chab khung sar ma yin/ dge 'dun gyi nang du 'gro bar mi bya/ bram ze dang khyim bdag 'ongs shing lhags pa rnams la chos bstan par mi bya/ mchod</text></item>
<item><p>98a5</p><section>'dul ba</section><text>rten la phyag mi bya/ bram ze dang khyim bdag rnams kyi khyim du nye bar 'gro bar mi bya/ skyed mos tshal dang / 'dun sa dang / lha khang dang / skye bos gang ba gzhan dag tu gnas</text></item>
<item><p>98a6</p><section>'dul ba</section><text>par mi bya'i/ phyogs dben pa gang du gzhan dag gis mthong na/ ma dad pa skye bar mi 'gyur bar bza' bar bya'o/ /gang gi tshe bya ba zin par gyur pa de'i tshe phyogs de nyid du zhag</text></item>
<item><p>98a7</p><section>'dul ba</section><text>bdun 'dug par bya'o/ /kun dong na ni/ zhag gsum/ ke'u na ni/ zhag gcig go /de nas khrus byas la chos gos dag kyang bkru bar bya zhing / bdug pa dag gis bdug par</text></item>
<item><p>98b1</p><section>'dul ba</section><text>bya'o| |de nas dri nga ba med pa dang / gtsug lag khang du 'jug par bya zhing / ji ltar bkag pa yang bya'o/ /sgog skya za ba'i dge slong gis kun tu spyad pa'i chos ji ltar bcas pa rnams</text></item>
<item><p>98b2</p><section>'dul ba</section><text>yang dag par blangs te mi gnas na/ 'gal tshabs can du 'gyur ro/ /phran tshegs las sgo dang po rdzogs so// //bsdus pa'i sdom ni/ chan pas 'breg dang gdugs</text></item>
<item><p>98b3</p><section>'dul ba</section><text>dang ni/ /be'u ras dang ni rgyan spel ma/ /len dang tshogs dang khrus dang ni/ /gcin dang sgo 'phar spo ba'o/ /sdom ni/ chan pas 'breg dang mdoms dang ni/ /de bzhin byin pa nyid dang ni/ /</text></item>
<item><p>98b4</p><section>'dul ba</section><text>khri dang rtsa stan gcig dang ni/ /khyim na gnas dang bgo ba min/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>98b5</p><section>'dul ba</section><text>so/ /gang gi tshe khyim bdag mgon med zas sbyin gyis phyogs bzhi'i dge 'dun la rgyal bu rgyal byed kyi tshal phul ba de'i tshe des 'phags pa rnams kyi skra dang / kha spu bregs shig ces 'breg</text></item>
<item><p>98b6</p><section>'dul ba</section><text>mkhan gyi mi btang ba dang zhes bya ba'i bar snga ma bzhin no/ /nye dga' bos smras pa/ bzhin bzang / khyod skra chan pas 'breg shes sam/ des smras pa/ 'phags pa/ de nyid bdag gi</text></item>
<item><p>98b7</p><section>'dul ba</section><text>bzo lags so/ /bzhin bzang / gal te de lta na/ tshur shog /bregs shig /des skra chan pas bregs pa dang / nye dga' bos smras pa/ da dung bregs shig /des yang bregs pa dang /</text></item>
<item><p>99a1</p><section>'dul ba</section><text>des smras pa/ da dung yang bregs shig /des yang bregs so/ /de bzhin du ji tsam nyi ma nub kyi bar du ma btang nas de'i 'og tu 'di skad ces smras te/ bkren pa/</text></item>
<item><p>99a2</p><section>'dul ba</section><text>khyod ci yang mi shes pa zhig /'di kho na bzhin mnyam par byos te song zhig ces bya ba'i bar snga ma bzhin no/ /bcom ldan 'das kyis bka' stsal pa/ dge slong gis skra chan pas breg</text></item>
<item><p>99a3</p><section>'dul ba</section><text>par mi bya'o/ /dge slong skra chan pas 'breg na/ 'gal tshabs can du 'gyur ro/ /bcom ldan 'das kyis dge slong gis skra chan pas breg par mi bya'o/ /zhes bka' stsal pa dang / dge</text></item>
<item><p>99a4</p><section>'dul ba</section><text>slong dag gi mgo la rma byung nas spu gris reg pa na de dag snang ba'i skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ rma'i</text></item>
<item><p>99a5</p><section>'dul ba</section><text>than kor gyi skra chan pas breg par bya zhing / lhag ma rnams spu gris breg par bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin</text></item>
<item><p>99a6</p><section>'dul ba</section><text>gyi kun dga' ra ba na bzhugs so/ /de nas yang khyim bdag mgon med zas sbyin gyis 'breg mkhan gyi mi btang ste zhes bya ba'i bar snga ma bzhin no/ /bzhin bzang / mdoms kyi</text></item>
<item><p>99a7</p><section>'dul ba</section><text>phyogs kyi spu 'breg shes sam/ des smras pa/ 'phags pa/ de nyid bdag gi bzo lags so/ /bzhin bzang / gal te na de lta na/ tshur shog /bregs shig /'phags pa/ ji</text></item>
<item><p>99b1</p><section>'dul ba</section><text>'dra bar breg /bzhin bzang / mdzes par bregs shig /des breg par brtsams pa dang / nye dgas smras pa/ bzhin bzang / 'di ltar byos shig /des de bzhin byas pa dang / yang</text></item>
<item><p>99b2</p><section>'dul ba</section><text>smras pa/ gzhan 'di lta bur yang byos shig /ces des de ji tsam nyi ma nub kyi bar du ma btang nas dge sbyong shAkya'i sras rnams kyi dge sbyong gi tshul ni/ nyams/ tshangs pa'i tshul ni/ nyams</text></item>
<item><p>99b3</p><section>'dul ba</section><text>te/ da ni/ gsang ba'i phyogs kyi spu yang 'breg par byed do/ /zhes smod par byed/ gzhogs 'phyas byed/ kha zer bar byed pa'i skabs de/ dge slong dag gis bcom ldan 'das la</text></item>
<item><p>99b4</p><section>'dul ba</section><text>gsol pa dang / bcom ldan 'das kyis bka' stsal pa/ de lta bas na/ dge slong gis mdoms kyi phyogs kyi spu breg par mi bya'o/ /dge slong mdoms kyi phyogs kyi spu 'breg par byed na/</text></item>
<item><p>99b5</p><section>'dul ba</section><text>'gal tshabs can du 'gyur ro/ /bcom ldan 'das kyis dge slong gis mdoms kyi phyogs kyi spu breg par mi bya'o/ /zhes bka' stsal pa dang / dge slong dag gi mdoms kyi phyogs su rma</text></item>
<item><p>99b6</p><section>'dul ba</section><text>byung ba dang / dge slong dag 'gyod nas spu 'breg par mi byed do/ /dge slong gzhan dag la yang srin bu byung ste/ de dag de'i gnod pas dge ba'i phyogs kyi bya ba mi nus pa'i skabs de/ dge</text></item>
<item><p>99b7</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong gnas brtan gnas brtan dag la bstan nas rma'am/ srin bu'i phyir ni/ mdoms</text></item>
<item><p>100a1</p><section>'dul ba</section><text>kyi phyogs kyi spu breg par bya ste/ 'di la 'gyod par mi bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi</text></item>
<item><p>100a2</p><section>'dul ba</section><text>kun dga' ra ba na bzhugs so/ /de nas yang khyim bdag mgon med zas sbyin gyis 'breg mkhan gyi mi btang ba dang zhes bya ba'i bar snga ma bzhin no/ /bzhin bzang / khyod byin</text></item>
<item><p>100a3</p><section>'dul ba</section><text>spu 'breg shes sam/ 'phags pa/ de nyid bdag gi bzo lags so/ /bzhin bzang / gal te de lta na/ tshur shog/ bregs shig /'phags pa/ ci 'dra bar breg par bgyi/</text></item>
<item><p>100a4</p><section>'dul ba</section><text>bzhin bzang / mdzes par bregs shig /des breg par brtsams pa dang / nye dga' bos smras pa/ bzhin bzang / 'di ltar byos shig /des de bzhin byas pa dang / yang smras</text></item>
<item><p>100a5</p><section>'dul ba</section><text>pa| gzhan 'di ltar yang byos shig /des de ji tsam nam sros kyi bar du ma btang bas khyim bdag mgon med zas sbyin gyis de la zhes bya ba nas dris pa/ zhes bya ba'i bar snga ma</text></item>
<item><p>100a6</p><section>'dul ba</section><text>bzhin no/ /des ji ltar gyur pa smras pa dang / de smod par byed pa'i skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>100a7</p><section>'dul ba</section><text>de lta bas na/ dge slong gis byin spu breg par mi bya'o/ /dge slong byin spu 'breg par byed na/ 'gal tshabs can du 'gyur ro/ /sangs rgyas bcom ldan 'das yangs pa can na spre'u</text></item>
<item><p>100b1</p><section>'dul ba</section><text>rdzing gi 'gram khang pa brtsegs pa na bzhugs so/ /bcom ldan 'das kyis dge slong gis byin spu breg par mi bya'o/ /zhes bka' stsal pa dang / dge slong rnams kyi brla la rma byung</text></item>
<item><p>100b2</p><section>'dul ba</section><text>zhing / dge slong gzhan dag la srin bu byung nas de dag de'i gnod pas dge ba'i phyogs bya bar mi nus par gyur pa'i skabs de/ dge slong dag gis bcom ldan 'das la gsol pa</text></item>
<item><p>100b3</p><section>'dul ba</section><text>dang / bcom ldan 'das kyis bka' stsal pa/ rma byung ba'i phyir ram/ srin bu'i phyir ni/ byin spu breg par bya ste/ 'di la 'gyod par mi bya'o/ /sangs rgyas bcom ldan 'das mnyan</text></item>
<item><p>100b4</p><section>'dul ba</section><text>yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde rnams khri gcig la nyal bar byed cing / de dag der nyal nas ku re byed/ rtse bar byed/ ca co</text></item>
<item><p>100b5</p><section>'dul ba</section><text>smra bar byed/ rgod pa dang / 'phyar g.yeng dang / lus la rdeg par byed pa'i skabs de/ dge slong dag gis bcom ldan 'das la gsol pa dang / bcom ldan 'das kyis dgongs pa/</text></item>
<item><p>100b6</p><section>'dul ba</section><text>nyes dmigs gang cung zad byung ba ni/ dge slong rnams khri gcig la nyal bar byed pa las gyur pas/ de'i phyir dge slong gzhan dang lhan cig khri gcig la nyan du mi gzhug go /snyam</text></item>
<item><p>100b7</p><section>'dul ba</section><text>du dgongs nas dge slong rnams la bka' stsal pa/ dge slong dag /khyed kyis deng phyin chad dge slong gis khri gcig la nyal bar mi bya'o/ /byed na/ 'gal tshabs can du 'gyur ro/ /</text></item>
<item><p>101a1</p><section>'dul ba</section><text>bcom ldan 'das kyis dge slong gis khri gcig la nyal bar mi bya'o/ /zhes bka' stsal pa dang / ji tsam na dge slong mang po rnams ljongs rgyu zhing dong</text></item>
<item><p>101a2</p><section>'dul ba</section><text>ste/ ljongs rgyu ba na ri brag gcig tu phyin nas de dag gis der khri brnyas pa dang de dag gis khri dag byin no/ /de rnams kyis smras pa/ 'di dag nyung gi/ gzhan yang bsnams te spyon</text></item>
<item><p>101a3</p><section>'dul ba</section><text>cig /de dag gis smras pa/ 'phags pa dag/ bdag cag ni/ khri re re la skye bo mang po dag nyal bar bgyid na/ khyed gzhan yang g.yor ram/ re re la gnyis sam/ gsum</text></item>
<item><p>101a4</p><section>'dul ba</section><text>gzims par mdzod cig /de rnams kyis smras pa/ bcom ldan 'das kyis khri gcig la gnyis sam/ gsum nyal du ma gnang na/ ji ltar nyal bar bya/ de dag gis smras pa/</text></item>
<item><p>101a5</p><section>'dul ba</section><text>'phags pa dag /khri gzhan ni/ ma mchis/ de skad smras pas cang mi smra bar 'khod pa'i skabs de/ dge slong dag gis bcom ldan 'das la gsol pa dang / bcom ldan 'das</text></item>
<item><p>101a6</p><section>'dul ba</section><text>kyis bka' stsal pa/ dge slong gang dag ngo tsha shes shing 'gyod pa dang ldan la/ bslab pa 'dod pa de dag gis dran pa nye bar bzhag ste gding ba bting la bar du chos gos kyi gtur</text></item>
<item><p>101a7</p><section>'dul ba</section><text>bu'am/ lhung bzed kyi snod dag bcug la nyal bar bya ste/ 'di la 'gyod par mi bya'o/ /khri la ji lta bar rtswa stan dang / gzhan dag la yang de dang 'dra'o/ /sangs rgyas bcom ldan</text></item>
<item><p>101b1</p><section>'dul ba</section><text>'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong mang po rnams ljongs rgyu zhing dong ba dang / ri brag cig tu phyin nas de rnams</text></item>
<item><p>101b2</p><section>'dul ba</section><text>kyis khyim bdag cig las bsti gnas brnyas so/ /grang ba'i dus la bab pas de rnams kyis gos brnyas pa dang / bram ze dang / khyim bdag rnams kyis 'di dag ni/ rab tu byung ba</text></item>
<item><p>101b3</p><section>'dul ba</section><text>yin no/ /snyam ste/ snying rje nye bar bzhag ste gos dag byin pa dang / gang gis gang thob pa das de gyon te nyal nas dge slong gzhan dag grang bas sbrebs par gyur pa'i skabs de/ dge</text></item>
<item><p>101b4</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ gang gis gang thob pa de dag nyid kyis bgo bar mi bya'i/ thams cad kyis bgo bar bya ste/</text></item>
<item><p>101b5</p><section>'dul ba</section><text>gcig rnyed par gyur pa gang yin pa des thams cad kyi steng du rgan rim bzhin ji tsam yog pa dag ba par bya'o/ /ji tsam na ri brag gzhan zhig tu song ba dang gos gcig cig rnyed nas da</text></item>
<item><p>101b6</p><section>'dul ba</section><text>dag gis steng du g.yogs pa na/ nye dgas de gyon te 'chag tu song ba dang / dge slong rnams grang bas sdug bsngal bar gyur nas smras pa/ btsun pa nye dga' bo/ bdag cag ni/ grang</text></item>
<item><p>101b7</p><section>'dul ba</section><text>bas sdug bsngal na/ khyod 'ba' zhig gyon nas 'chag gam/ des smras pa/ kho bos bkag gam ci/ khyed kyang ci phyir mi 'chag /de rnams grang ba'i sdug bsngal gyis mtshan 'das par gyur</text></item>
<item><p>102a1</p><section>'dul ba</section><text>pa'i skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ 'chag pa gang yin pa des gang zag</text></item>
<item><p>102a2</p><section>'dul ba</section><text>gi gos bgos te bcag par mi bya'o/ /gzhan gyis 'chag na/ 'gal tshabs can du 'gyur ro/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas</text></item>
<item><p>102a3</p><section>'dul ba</section><text>sbyin gyi kun dga' ra ba na bzhugs so/ /grang ba'i dus la bab pas dge slong rnams grang ba'i gnod pas glos phab ste 'dug go/ ji tsam na khyim bdag mgon med zas sbyin gtsug lag</text></item>
<item><p>102a4</p><section>'dul ba</section><text>khang du 'ongs ba dang / des de dag mthong nas smras pa/ 'phags pa dag /ci'i slad du gcig tu brtson pa'i gsung rab la glos phab ste bzhugs shing / dge ba'i phyogs dag mi mdzad/ de</text></item>
<item><p>102a5</p><section>'dul ba</section><text>dag gis smras pa/ khyim bdag/ bde ba dang ldan pa dag ni/ chos dran par 'gyur gyi/ kho bo cag shin tu grang bas sdug bsngal bar gyur to/ /des khyim du song nas be'u ras lnga brgya</text></item>
<item><p>102a6</p><section>'dul ba</section><text>bkur ba dang / dge slong rnams kyis khyim pa'i gos de dag bgos te phyi rol tu dong ba bram ze dang / khyim bdag rnams kyis mthong nas co 'dri zhing smras pa/ 'phags pa dag /ci/</text></item>
<item><p>102a7</p><section>'dul ba</section><text>khyed babs sam/ de dag gis smras pa/ kho bo cag grang bar gyur nas bgyis kyi/ tshe dang ldan pa dag de skad ma zer cig/ de rnams smod par byed pa'i skabs de/ dge slong dag gis</text></item>
<item><p>102b1</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong gis khyim pa'i gos bgo bar mi bya'o/ /de lta bu'i rkyen zhig byung na/ steng du gos ngur smrig gis</text></item>
<item><p>102b2</p><section>'dul ba</section><text>g.yogs nas bgo bar bya'o/ /dge 'dun gyi yang de bzhin du gyon par byed nas bcom ldan 'das kyis bka' stsal pa/ dge 'dun gyi ni/ 'og tu gos bcug nas steng nas g.yogs te bgo</text></item>
<item><p>102b3</p><section>'dul ba</section><text>bar bya'i/ gzhan du na/ 'gal tshabs can du 'gyur ro/ /sdom ni/ gdugs dang 'jig rten rgyang pan dang / /bsdebs sbyar de bzhin nags me dang / /gnas med par ni lam dag dang / /la</text></item>
<item><p>102b4</p><section>'dul ba</section><text>ba bgos pas mi bcag pa'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na bram ze gos</text></item>
<item><p>102b5</p><section>'dul ba</section><text>spyod pa zhig 'dug pa des gos byas shing byas shing 'tshong bar byed do/ /dus gzhan zhig na des gos mang po rnyed par gyur nas des bsam pa/ thabs ji lta bu zhig byas na/ des bsod nams</text></item>
<item><p>102b6</p><section>'dul ba</section><text>kyang 'thob cing / rnyed pa yang 'grub par 'gyur snyam pa dang / de dad pa can zhig pas de'i blo skyes te/ sangs rgyas la sogs pa dge slong gi dge 'dun spyan drangs la gos kyi gdan bshams</text></item>
<item><p>102b7</p><section>'dul ba</section><text>te gdugs tshod gsol lo/ /de ltar byas na/ gos kyang yongs su longs spyad par 'gyur la/ gos yongs su longs spyad pa dang / zhal zas yongs su longs spyad pas bsod nams chen po yang</text></item>
<item><p>103a1</p><section>'dul ba</section><text>'thob par 'gyur ro/ /snyam du rig nas des sangs rgyas la sogs pa dge slong gi dge 'dun rang gi khyim du gdugs tshod la spyan drangs nas zhal zas</text></item>
<item><p>103a2</p><section>'dul ba</section><text>gtsang zhing bsod pa bshams te gdan dag gi steng du gos bting ngo / /de nas gdan bshams zin pa dang bcom ldan 'das spyan 'dren gyis spyan drangs na/ dge slong gi dge 'dun ni/</text></item>
<item><p>103a3</p><section>'dul ba</section><text>gshegs/ bcom ldan 'das ni/ gtsug lag khang na bzhugs shing bsod snyoms drangs so/ /sangs rgyas bcom ldan 'das rnams ni/ rgyu rnam pa lngas gtsug lag khang na bzhugs</text></item>
<item><p>103a4</p><section>'dul ba</section><text>shing bsod snyoms 'dren te/ lnga gang zhe na/ nang du yang dag 'jog bzhed par gyur pa dang / lha rnams la chos ston bzhed par gyur pa dang / nad pa gzigs bzhed par gyur pa</text></item>
<item><p>103a5</p><section>'dul ba</section><text>dang / gnas mal gzigs bzhed par gyur pa dang / nyan thos rnams 'dul ba la bslab pa'i gzhi bca' bar bzhed pa'o/ /don 'di la ni/ sangs rgyas bcom ldan 'das nyan thos</text></item>
<item><p>103a6</p><section>'dul ba</section><text>rnams 'dul ba la bslab pa'i gzhi bca' bar bzhed nas gtsug lag khang na bzhugs shing bsod snyoms drangs so/ /dge slong rnams lam gar char pa bab nas de dag gi gos</text></item>
<item><p>103a7</p><section>'dul ba</section><text>char pas gsher bzhin du 'khod pas/ gang gi gos ci 'dra bas 'khod pa de'i de kho na lta bu'i sbra sbre byung bar gyur pa bram ze des mthong ba dang / 'khrugs nas smras pa/ bdag</text></item>
<item><p>103b1</p><section>'dul ba</section><text>gi zang 'di lta bu dag zong du mi rung bar bgyis kyi/ gos 'di dag khyed thal byung snoms shig /ces zer ba'i skabs de/ dge slong dag gis bcom ldan 'das la gsol pa dang / bcom ldan</text></item>
<item><p>103b2</p><section>'dul ba</section><text>'das kyis bka' stsal pa/ dge slong dag /bram ze des ma dad ba skyes nas byin pas blang bar mi bya'o/ /de 'khrugs pa de dang bral nas yang des dad pa'i sems kyis phul ba'i skabs de/</text></item>
<item><p>103b3</p><section>'dul ba</section><text>dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag /da ni/ bram ze des dad pa'i sems kyis phul bas blang bar bya ste/ blangs</text></item>
<item><p>103b4</p><section>'dul ba</section><text>nas kyang rung ba byas la bgo bar bya'o/ /dge slong dag gis blangs pa dang / bram ze des smras pa/ e ma'o 'phags pa dag /gdugs bcang pa'i rigs so/ /skabs de/ dge slong dag</text></item>
<item><p>103b5</p><section>'dul ba</section><text>gis bcom ldan 'das la gsol pa dang / bcom ldan 'das kyis bka' stsal pa/ gal te de lta na/ rjes su gnang ste/ dge slong dag gis gdugs bcang bar bya'o/ /bcom ldan</text></item>
<item><p>103b6</p><section>'dul ba</section><text>'das kyis dge slong dag gis gdugs bcang par bya'o/ /zhes bka' stsal pa dang / drug sde rnams kyis gdugs kyi rtsa ba gser dang / dngul dang / bai DUR+Ya dang / shel las byas shing /</text></item>
<item><p>103b7</p><section>'dul ba</section><text>gzhan yang bkra zhing nye bar bkra ba dang / bsrubs las byas la/ gdugs ni/ dkar po dang / rma bya'i mdongs dag las byas pa dang / bram ze dang / khyim bdag rnams kyis mthong nas</text></item>
<item><p>104a1</p><section>'dul ba</section><text>de dag gis smras pa/ 'phags pa dag/ 'di ci lags/ bcom ldan 'das kyis gdugs gnang ngo / /'phags pa dag/ dge sbyong khyed ci 'dong pa'i</text></item>
<item><p>104a2</p><section>'dul ba</section><text>yon tan gyis gzir tam/ gang gi phyir 'di 'dra ba'i gdugs dag 'chang / de dag gis smras pa/ dgra bo rnams kyi mgrin pa rdog bas mnan nas 'dod pa'i yon tan gyis gzir</text></item>
<item><p>104a3</p><section>'dul ba</section><text>to/ /de dag smod par byed pa'i skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ de lta bu'i gdugs dag bcang bar mi</text></item>
<item><p>104a4</p><section>'dul ba</section><text>bya'i/ 'on kyang rtsa ba ru ta dang / lo ma las byas pa'i gdugs rnam gnyis bcang bar bya'o/ /bcom ldan 'das kyis gdugs rnam gnyis bcang bar bya'o/ /zhes bka' stsal pa dang /</text></item>
<item><p>104a5</p><section>'dul ba</section><text>drug sde rnams kyis gdugs kyi rtsa ba ring po ring por byas nas/ gdugs kyi rtsa ba bsgreng ste grong khyer gyi nang du song ba dang / bram ze dang / khyim bdag dag gis mthong nas 'di lta</text></item>
<item><p>104a6</p><section>'dul ba</section><text>bu nor can nam/ tshong dpon nam/ ded dpon nam/ su zhig 'ong zhes langs nas rtog par byed do/ /kha cig bsur dong ba dang / gang gi tshe mthong bar gyur pa de'i tshe ma dad par gyur pa'i</text></item>
<item><p>104a7</p><section>'dul ba</section><text>skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ gdugs kyi rtsa ba ring po ring por mi bya'i/ 'on kyang lus kyi tshad tsam</text></item>
<item><p>104b1</p><section>'dul ba</section><text>gyi rtsa ba gdags par bya zhing / grong gi nang du gdugs thogs te 'gro bar mi bya'o/ /bcom ldan 'das kyis grong gi nang du gdugs thogs te 'gro bar mi bya'o/ /zhes bka' stsal pa</text></item>
<item><p>104b2</p><section>'dul ba</section><text>dang / ji tsam na dge slong mang po dag don mthun dang lhan cig ljongs rgyu zhing dong ba dang / re zhig na grong du lam byung bar gyur nas de dag gis bsam pa/ bcom ldan 'das kyis grong gi</text></item>
<item><p>104b3</p><section>'dul ba</section><text>nang du gdugs thogs te 'gro bar mi bya'o/ /zhes bka' stsal pas/ grong dor bar bya'o/ /snyam nas de dag gis grong spangs pa dang / don mthun rnams dang bral bas chom bos bcom</text></item>
<item><p>104b4</p><section>'dul ba</section><text>pa'i skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ gal te grong gi dbus su lam byung bar gyur na/ gdugs glor</text></item>
<item><p>104b5</p><section>'dul ba</section><text>bsnyal nas 'dong bar bya ste/ 'di la 'gyod par mi bya'o/ /bsod snyoms pa rnams bsod snyoms la zhugs pa dang / char pa bab nas char chus gos gsher bar gyur pa'i skabs de/</text></item>
<item><p>104b6</p><section>'dul ba</section><text>dge slong dag gis bcom ldan 'das la gsol pa dang / bcom ldan 'das kyis bka' stsal pa/ bsod snyoms pas gdugs kyi rtsa ba rung bar byas nas 'jug par bya ste zhugs nas</text></item>
<item><p>104b7</p><section>'dul ba</section><text>gal te char pa chad na/ gdugs khyim dang por bzhag la 'jug par bya zhing / de nas phyir blangs te 'gro bar bya'o/ /sangs rgyas bcom ldan 'das mnyan yod na rgyal bu rgyal byed kyi tshal</text></item>
<item><p>105a1</p><section>'dul ba</section><text>mgon med zas sbyin gyi kun dga' ra ba na bzhugs so/ /lho phyogs kyi yul nas kun tu rgyu 'jig rten rgyang phan pa 'char pa zhes bya ba zhig ljongs rgyu zhing mnyan</text></item>
<item><p>105a2</p><section>'dul ba</section><text>yod du 'ongs so/ /de ngal bsos nas tshe dang ldan pa kun shes ko'u di n+ya ga la pa der song ste phyin nas smras pa/ kye dge slong / kho bos bla ma dag las blangs pa'i yi ge cung zad yod de/</text></item>
<item><p>105a3</p><section>'dul ba</section><text>de'i phyir khyod dang lhan cig gtam bya bar 'dod do/ /des de la smras pa/ bram ze/ kho bo smra ba ma yin gyi/ song zhig/ de tshe dang ldan pa rta thul dang / bzang po dang / rlangs pa dang / ming</text></item>
<item><p>105a4</p><section>'dul ba</section><text>chen dang / grags pa dang / gang po dang / dri med dang / ba lang bdag dang / lag bzang ga la ba der song ba dang / de rnams kyis kyang de kho na skad smras so/ /de nas tshe dang ldan pa shA ri'i</text></item>
<item><p>105a5</p><section>'dul ba</section><text>bu ga la ba der song ste phyin nas smras pa/ kye dge slong / kho bos bla ma las yi ge cung zad blangs pa dag yod de/ de'i phyir khyod dang lhan cig gtam bya bar 'dod do/ /tshe dang ldan pa</text></item>
<item><p>105a6</p><section>'dul ba</section><text>shA ri'i bus bsam pa/ ci/ kun tu rgyu 'di la dge ba'i rtsa ba cung zad yod dam/ 'on te med snyam na/ yod par mthong ngo / /su la rag las brtags na/ bdag nyid la'o/ /ci/ smra bas</text></item>
<item><p>105a7</p><section>'dul ba</section><text>'dul ba gzhan cung zad yod dam snyam na/ yod par mthong ngo / /ji tsam na tshogs pa brtags na/ zhag bdun tshun chad kyis tshogs par shes nas smras pa/ legs te/ de bzhin bya</text></item>
<item><p>105b1</p><section>'dul ba</section><text>na/ rig pa'i gnas gang du bya/ che ge mo zhig tu'o/ /smra ba'i zhal che ba bzhag ste phyogs snga ma dang / phyi ma rnam par bzhag nas phyogs snga ma sus gzugs zhes gleng pa dang / tshe dang ldan pa</text></item>
<item><p>105b2</p><section>'dul ba</section><text>shA ri'i bus smras pa/ kun tu rgyu glo bur du 'ongs pa yin pas 'di nyid kyis phyogs snga ma tshugs shig /kun tu rgyus phyogs snga ma smras pa dang / tshe dang ldan pa shA ri'i bus bzlas nas khyod kyi 'di</text></item>
<item><p>105b3</p><section>'dul ba</section><text>ni/ mi rigs so/ /'di ni/ mi 'dra'o/ /'di ni/ mi 'thad do/ /zhes skyon brtags so/ /des yang smras pa dang / tshe dang ldan pa shA ri'i bus mjug tu ma phyin bar bzhag go/ lho phyogs kyi yul</text></item>
<item><p>105b4</p><section>'dul ba</section><text>nas kun tu rgyu 'jig rten rgyang pan pa 'char pa zhes bya ba zhig mnyan yod du 'ongs te de tshe dang ldan pa shA ri'i bu dang lhan cig brtsad nas deng du zhag bdun lon no/ /zhes kun tu sgra grags pa</text></item>
<item><p>105b5</p><section>'dul ba</section><text>dang / srog chags brgya phrag mang po dag kha cig ni/ ya mtshan skyes/ kha cig ni/ sngon gyi dge ba'i rtsa ba dag gis bskul nas 'dus pa dang / tshe dang ldan pa shA ri'i bus bsam pa/</text></item>
<item><p>105b6</p><section>'dul ba</section><text>bdag gi smra bas 'dul ba 'dus sam snyam na/ 'dus par mthong ngo / /de nas tshe dang ldan pa shA ri'i bus ma lus par smras pa dang / kun tu rgyu de tshar bcad do/ /de nas mngon par dad</text></item>
<item><p>105b7</p><section>'dul ba</section><text>bar gyur te smras pa/ btsun pa shA ri'i bu/ bdag gis legs par gsungs pa'i chos 'dul ba la rab tu byung ba dang / bsnyen par rdzogs par dge slong gi dngos po 'thob na/ bdag bcom</text></item>
<item><p>106a1</p><section>'dul ba</section><text>ldan 'das kyi spyan sngar tshangs par spyod pa spyad do/ /de tshe dang ldan pa shA ri'i bus rab tu phyung / bsnyen par rdzogs par byas te gdams ngag byin no/ /des brtsal</text></item>
<item><p>106a2</p><section>'dul ba</section><text>ba dang / 'bad pa dang / bsgrim pa byas pas 'khor ba'i 'khor lo cha lnga pa g.yo ba dang / mi g.yo ba 'di nyid rig ste zhes bya ba nas gus par smra bar bya bar gyur to/ /zhes bya ba'i bar snga ma</text></item>
<item><p>106a3</p><section>'dul ba</section><text>bzhin no/ /de nas 'khod de dag 'phags pa shA ri'i bus 'di lta bu'i smra ba chen po pham par byas so/ /zhes shin tu ya mtshan skyes so/ /de nas tshe dang ldan pa shA ri'i bus 'khor de dag gi</text></item>
<item><p>106a4</p><section>'dul ba</section><text>bsam pa dang / bag la nyal dang / khams dang / rang bzhin rtogs nas de dag dang mthun par chos bstan te srog chags 'bum phrag mang po dag gi de thos nas lhag pa'i khyad par chen</text></item>
<item><p>106a5</p><section>'dul ba</section><text>po thob pa 'di lta ste/ kha cig gis ni/ rgyun du zhugs pa'i 'bras bu mngon sum du byas/ kha cig gis ni/ lan gcig phyir 'ong ba'i 'bras bu/ kha cig gis ni/ phyir mi 'ong ba'i</text></item>
<item><p>106a6</p><section>'dul ba</section><text>'bras bu zhes bya ba nas dge 'dun la gzhol zhes bya ba'i bar snga ma bzhin no/ /skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal</text></item>
<item><p>106a7</p><section>'dul ba</section><text>pa| dge slong dag /thams cad du dge slong shA ri'i bu'am/ shA ri'i bu dang 'dra bar mi 'gyur bas/ de lta bas na/ gnang gi /dge slong dag gis 'jig rten rgyang phan pa la sogs pa phyi</text></item>
<item><p>106b1</p><section>'dul ba</section><text>rol pa'i bstan bcos bslab par bya'o/ /bcom ldan 'das kyis dge slong dag gis 'jig rten rgyang phan pa la sogs pa phyi rol pa'i bstan bcos bslab par bya'o/ /zhes bka' stsal pa dang /</text></item>
<item><p>106b2</p><section>'dul ba</section><text>dge slong byis pa'am/ rmongs pa'am/ mi gsal ba dang / mi mkhas pa dag gis kyang thams cad kyis khyad par med par bslab pa dang / bcom ldan 'das kyis bka' stsal pa/ phas kyi rgol</text></item>
<item><p>106b3</p><section>'dul ba</section><text>ba tshar gcod nus pa gang yin pa de dag gis 'jig rten rgyang phan pa la sogs pa phyi rol pa'i bstan bcos bslab par bya'o/ /byis pa dang / rmongs pa dang / mi gsal ba dang / mi mkhas pa</text></item>
<item><p>106b4</p><section>'dul ba</section><text>dag gis ni/ ma yin no/ /de rnams de la brtson pa nyid du gyur nas bcom ldan 'das kyis bka' stsal pa/ dus gsum du byas la/ dus gnyis ni/ sangs rgyas kyi gsung rab bklag par bya zhing</text></item>
<item><p>106b5</p><section>'dul ba</section><text>gsum pa la ni/ phyi rol pa'i bstan bcos dag go /bcom ldan 'das kyis dus gsum du bya'o/ /zhes bka' stsal pa dang / dge slong rnams lo dang / zla ba'i dus dag tu slob par byed nas</text></item>
<item><p>106b6</p><section>'dul ba</section><text>bcom ldan 'das kyis bka' stsal pa/ dge slong dag /tshe ni/ skad cig ma yin pas/ ngas lo dang zla ba'i dus las dgongs te ma gsungs kyi/ 'on kyang nyin gcig la cha gsum du bya'o/ /dge</text></item>
<item><p>106b7</p><section>'dul ba</section><text>slong rnams gsal ba'i dus su ni/ phyi rol pa'i bstan bcos 'don la/ gzhan dag tu ni/ sangs rgyas kyi gsung rab 'don nas bcom ldan 'das kyis bka' stsal pa/ gsal ba'i dus su</text></item>
<item><p>107a1</p><section>'dul ba</section><text>sangs rgyas kyi gsung rab gdon par bya ste/ phyi rol pa'i bstan bcos ni/ ma yin no/ /sangs rgyas bcom ldan 'das mnyan yod na/ rgyal bu rgyal byed kyi</text></item>
<item><p>107a2</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /tshe dang ldan pa shA ri'i bus bram ze'i khye'u lha sbyin dang / ba lang 'byor gnyis rab tu phyung nas de dag tshe dang ldan pa shA ri'i</text></item>
<item><p>107a3</p><section>'dul ba</section><text>bus mdo sde 'don du bcug go /ji tsam dus gzhan zhig na ljongs rgyu zhing dong nas ri brag cig tu phyin pa dang / der de dag la rnyed pa dang / bkur sti chen po byung nas de gnyis der 'khod</text></item>
<item><p>107a4</p><section>'dul ba</section><text>do| |de gnyis sngon goms pa'i shugs kyis sangs rgyas kyi gsung rab sdeb sbyor dang / tshig dang rim par sbyar nas kha ton du 'don no/ /de dag las gcig ni/ shi'o/ /gcig shos kyis</text></item>
<item><p>107a5</p><section>'dul ba</section><text>gzhung brjed par gyur nas de la kha ton las byung ba'i rnyed pa med nas de dang / de dag tu 'khyams 'khyams nas phyir mnyan yod du 'ongs so/ /de nas ngal bsos te tshe dang ldan pa kun shes</text></item>
<item><p>107a6</p><section>'dul ba</section><text>ko'u di n+ya ga la ba der song ste phyag byas nas smras pa/ gnas brtan/ g.yar ton dpog tu gsol/ des smras pa/ bu/ legs so/ /de bzhin kha ton bslab bo/ /zhes des de dang</text></item>
<item><p>107a7</p><section>'dul ba</section><text>lhan cig kha ton bya bar brtsams pa dang / kha ton thung ngur 'don nas smras pa/ gnas brtan/ khyod kyis ring por ma bton pas gdon nongs so/ /des smras pa/ bu/ kho bos de ltar</text></item>
<item><p>107b1</p><section>'dul ba</section><text>bslab bo/ /des de'i rkang pa la mgo bos phyag 'tshal nas tshe dang ldan pa rta thul dang / bzang po dang / rlangs pa dang / ming chen dang / grags pa dang / gang po dang / dri med dang / ba lang bdag</text></item>
<item><p>107b2</p><section>'dul ba</section><text>dang | lag bzang ga la ba der song ste phyin nas rkang pa la phyag 'tshal te smras pa/ gnas brtan/ g.yar ton dbog tu gsol/ des smras pa/ bu/ legs so/ /de bzhin kha ton bslab par</text></item>
<item><p>107b3</p><section>'dul ba</section><text>bya'o| |zhes des de dang lhan cig kha ton 'don par brtsams pa dang / de nas kha ton thung ngur bton nas smras pa/ gnas brtan/ khyod kyis gdon nongs so/ /des smras pa/ bu/ kho bos de</text></item>
<item><p>107b4</p><section>'dul ba</section><text>ltar bslab bo/ /des de'i rkang pa la phyag byas nas tshe dang ldan pa shA ri'i bu ga la ba der song ste phyin nas tshe dang ldan pa shA ri'i bu'i rkang pa la phyag byas nas tshe dang ldan pa shA ri'i bu la 'di skad</text></item>
<item><p>107b5</p><section>'dul ba</section><text>ces smras so/ /mkhan po/ g.yar ton dbog tu gsol/ des smras pa/ bu/ legs so/ /de bzhin du kha ton bslab bo/ /des de dang lhan cig kha ton bya bar brtsams pa dang / ji tsam na/ kha</text></item>
<item><p>107b6</p><section>'dul ba</section><text>ton ring por bton nas tshe dang ldan pa shA ri'i bus kyang ring por bton pa dang / des smras pa/ mkhan po/ dge slong de dag kun gyis ni/ gdon nongs kyi/ khyod nyag gcig gis ma nyams</text></item>
<item><p>107b7</p><section>'dul ba</section><text>par bton to/ /des smras pa/ mi blun po/ khyod nyid kyis gdon nyes kyi/ dge slong dag gis ni/ ma nyams par bton to/ /zhes des spyos nas cang mi smra bar 'dug pa'i skabs de/ dge</text></item>
<item><p>108a1</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis dgongs pa/ nyes dmigs cung zad gang byung ba ni/ dge slong rnams sangs rgyas</text></item>
<item><p>108a2</p><section>'dul ba</section><text>kyi gsung sdeb sbyor dang / tshig dang / rim pa sbyar nas 'don pa las gyur gyi/ de lta bas na/ dge slong gis sangs rgyas kyi gsung rab sdeb sbyor dang / tshig dang / rim pa sbyar nas gdon</text></item>
<item><p>108a3</p><section>'dul ba</section><text>bar mi bya'o/ /dge slong gis sangs rgyas kyi gsung rab sdeb sbyor dang / tshig dang / rim pa sbyar nas 'don na/ 'gal tshabs can du 'gyur ro/ /yul gyi nges pa'i tshig dang / skad kyi nges</text></item>
<item><p>108a4</p><section>'dul ba</section><text>pa'i tshig dang / ljongs kyi nges pa'i tshig yin na/ ltung ba med do/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na</text></item>
<item><p>108a5</p><section>'dul ba</section><text>bzhugs so/ /drug sde rnams rgas pa'i gnas skabs na yang rgod bag byed pa dang / dge slong de dag gis smras pa/ tshe dang ldan pa dag /khyed mgo skyes kyang dkar por gyur na/ da dung</text></item>
<item><p>108a6</p><section>'dul ba</section><text>rgod bag mi gtong ngam/ de dag cang mi smra bar 'khod nas mtha' gcig tu dong ste smras pa/ dga' bo nye dga'/ lhung bzed nag po can/ kos thag pa 'di dag la mi dga' ba</text></item>
<item><p>108a7</p><section>'dul ba</section><text>zhig bya'o/ /zhes de dag de ltar glags tshol ba la brtson par 'khod pa na/ dge slong gnas brtan gnas brtan dag dgon pa'i gnas su dong ste bsam gtan dang / bklag par bya ba</text></item>
<item><p>108b1</p><section>'dul ba</section><text>dag brtsams so/ /de nas drug sde rnams kyis gnas gsum nas nags mes btang ste ngos gcig tu 'dus nas bsdad pa dang / dge slong rnams nags mes tshig pa'i gnod pa byung bas</text></item>
<item><p>108b2</p><section>'dul ba</section><text>rings pa rings par 'bros par brtsams so/ /drug sde rnams kyis smras pa/ gnas brtan dag /ci'i slad du rings rings ltar bzhud/ tshe dang ldan pa dag /nags kyi me ma mthong ngam/ gnas</text></item>
<item><p>108b3</p><section>'dul ba</section><text>brtan dag /bcom ldan 'das kyis bde ba'i gnas skabs su tshul khrims gsungs sam ci lags/ zhes cung zad bgad pa dang / de dag gis smras pa/ tshe dang ldan pa dag /khyed kyis kho</text></item>
<item><p>108b4</p><section>'dul ba</section><text>bo cag la bsam bzhin du ma gtses grang / bkren pa dag /khyed de ltar mi dga' bar bya'o/ /zhes zer ba'i skabs de/ dge slong dag gis bcom ldan 'das la gsol pa dang / bcom</text></item>
<item><p>108b5</p><section>'dul ba</section><text>ldan 'das kyis bka' stsal pa/ dge slong gis nags mes gtang bar mi bya'o/ /gtong na/ nyes pa sbom por 'gyur ro/ /sangs rgyas bcom ldan 'das mnyan yod na rgyal bu rgyal byed</text></item>
<item><p>108b6</p><section>'dul ba</section><text>kyi tshal mgon med zas sbyin gyi kun dga' ra ba na bzhugs so/ /mnyan yod na dge slong rgan po zhig dang gsar bu zhig ljongs rgyu zhing dong ba dang rgan po la ni/ snod mang zhing yo byad mang</text></item>
<item><p>108b7</p><section>'dul ba</section><text>la/ gsar bu ni/ ma grags shing chos gos gsum las lhag pa med pa zhig pas/ rgan pos smras pa/ tshe dang ldan pa/ kho bo ngal gyi/ re zhig chos gos kyi gtur bu khyer te shog cig</text></item>
<item><p>109a1</p><section>'dul ba</section><text>gsar bu des smras pa/ gnas brtan/ bka' 'bab par mi 'gyur na/ re zhig cung zad cig gsol ba mchis so/ /tshe dang ldan pa/ 'di la su zhig gshe /smros</text></item>
<item><p>109a2</p><section>'dul ba</section><text>shig /gnas brtan/ sangs rgyas dang / chos dang / dge 'dun ma gzigs sam/ ci/ rmongs pa'i yo byad 'dis ci zhig bgyi/ bzhin bzang / gal te mi bkur ba ni/ re zhig rung</text></item>
<item><p>109a3</p><section>'dul ba</section><text>na/ 'di 'dri bar bya ste/ khyod kho bo'i mkhan po'am/ slob dpon yin nam/ ci/ gang gi phyir rjes su ston par byed/ de cang mi smra bar 'dug pa dang / rgan pos bsam pa/ bkren</text></item>
<item><p>109a4</p><section>'dul ba</section><text>pa 'di/ mi dga' bar bya'o/ /snyam mo/ /ji tsam na/ de gnyis gtsug lag khang du dong ba dang / de na nub gcig kyang mi gnas par 'dug par mi bya ba'i khrims su bya ba yod de/ de gnyis la</text></item>
<item><p>109a5</p><section>'dul ba</section><text>gnas mal gyi zhal ta byed pas/ gnas mal dag snoms shig ces smras pa dang / rgan pos ni/ blangs so/ /gsar bu des smras pa/ tshe dang ldan pa/ kho bos gnas ma bcas kyi/</text></item>
<item><p>109a6</p><section>'dul ba</section><text>je gnas gsol lo/ /zhes de dge 'dun gyi gnas brtan gyi gan du song ste rkang pa la phyag 'tshal nas smras pa/ gnas brtan/ bdag gi gnas mdzad du gsol/ des smras pa/</text></item>
<item><p>109a7</p><section>'dul ba</section><text>bzhin bzang / khyod su dang lhan cig 'ongs/ gnas brtan dge slong che ge mo zhig dang ngo / /bzhin bzang / de dge 'dun gyi gnas brtan gyis bdag 'khor dang phye'o/ /zhes zer du 'ong</text></item>
<item><p>109b1</p><section>'dul ba</section><text>gi| song la de nyid la gnas gsol cig /de gzhan dag gi gan du song ba dang / thams cad kyis de bzhin spangs nas nam sros te rgan po de nyid kyi gan du song nas sgo la brdabs te smras pa/</text></item>
<item><p>109b2</p><section>'dul ba</section><text>gnas brtan phyag 'tshal lo/ /khyod su zhig/ bdag ming 'di zhes bgyi ba de lags so/ /khyod nad med par gyur cig /gnas brtan/ gtsug lag khang 'di na nub gcig kyang mi gnas</text></item>
<item><p>109b3</p><section>'dul ba</section><text>par mchis par mi bgyi ba'i khrims su mdzad pa mchis na/ bdag gi gnas mdzad du gsol/ bzhin bzang / dge 'dun gyis de lta bu'i khrims su bca' ba mdzad pa legs te/ gal te</text></item>
<item><p>109b4</p><section>'dul ba</section><text>ma mdzad na/ kho bos 'char gzhug pa zhig /de'i tshe ni/ kho bo snod mang zhing yo byad mang ba yin la/ da ni/ gnas brtan yin nam/ khyod ma gus pa byas kyang gnas ster ba gang yin pa de la</text></item>
<item><p>109b5</p><section>'dul ba</section><text>gnas chos shig /de spobs pa med par gyur nas cang mi smra bar 'dug ste/ de'i gnas bar chad du gyur pa'i skabs de/ dge slong dag gis bcom ldan 'das la gsol pa/ bcom ldan</text></item>
<item><p>109b6</p><section>'dul ba</section><text>'das kyis bka' stsal pa/ gnas med par ljongs rgyu zhing 'gro bar mi bya/ dge slong gis seng ge bzhin gtum por mi bya/ dge 'dun gyis kyang dge slong rnams la gnod par 'gyur ba'i</text></item>
<item><p>109b7</p><section>'dul ba</section><text>khrims bca' bar mi bya ste/ dge slong gnas ma bcas par ljongs rgyu zhing 'gro'am/ seng ge bzhin gtum por byed dam/ dge 'dun gyi khrims su bya ba de lta bu bcas na/ thams cad 'gal</text></item>
<item><p>110a1</p><section>'dul ba</section><text>tshabs can du 'gyur ro/ /sangs rgyas bcom ldan 'das zham 'bring ba tshe dang ldan pa klu skyong dang yul ma ga d+har ljongs rgyu zhing gshegs te grong khyer sa dkar can du</text></item>
<item><p>110a2</p><section>'dul ba</section><text>gshegs nas dkar can na gnod sbyin ba ku la'i gnas na bzhugs so/ /de nas bcom ldan 'das mtshan mo nam sros te mun gnag cing khad kyis cung zad char 'bab cing glog 'byung ba</text></item>
<item><p>110a3</p><section>'dul ba</section><text>na| bla gab med pa'i 'chag sa na 'chag pa mdzad do/ /chos nyid kyis sangs rgyas bcom ldan 'das rnams kyi zham 'bring ba dge slong rnams ni/ ji srid sangs rgyas bcom ldan 'das rnams</text></item>
<item><p>110a4</p><section>'dul ba</section><text>nang du yang dag 'jog la mi bzhugs pa de srid du nang du yang dag 'jog la mi 'jug go/ brgya byin lha'i dbang po'i shes pa dang / mthong ba ni/ 'og tu 'jug pa yin pas des bsam pa/</text></item>
<item><p>110a5</p><section>'dul ba</section><text>sangs rgyas bcom ldan 'das de grong khyer sa dkar can na sa dkar can gyi ri la gnod sbyin ba ku la'i gnas na bzhugs shing / de mtshan mo nam sros te mun gnag cing khad kyis cung zad</text></item>
<item><p>110a6</p><section>'dul ba</section><text>cung zad char 'bab cing glog 'byung na/ bla gab med pa'i 'chag sa na 'chag ste/ ma la bdag der nye bar 'gro'o/ /snyam du rig nas bai DUR+Ya las byas pa'i dri gtsang khang mngon par sprul</text></item>
<item><p>110a7</p><section>'dul ba</section><text>te bcom ldan 'das ga la ba der song ste phyin nas bcom ldan 'das 'chag pa mdzad pa'i zham 'bring na 'chag cing 'dug go /de'i tshe yul ma ga d+ha pa'i mi rnams khye'u dang / bu mo ngu ba</text></item>
<item><p>110b1</p><section>'dul ba</section><text>gang yin pa de dag la de rnams gnod sbyin ba ku la'i ming gis bsdigs par byed do/ /de nas tshe dang ldan pa klu skyong gis 'di snyam du bsam ste/ kye ma bcom ldan 'das ha cang yun ring du bla gab</text></item>
<item><p>110b2</p><section>'dul ba</section><text>med pa'i 'chag sa na 'chag pa mdzad pas/ ma la bdag gis de la gnod sbyin ba ku las bsdigs so/ /snyam du rig nas la ba ldog ste bgos nas 'chag pa'i slad du 'dug ste bcom</text></item>
<item><p>110b3</p><section>'dul ba</section><text>ldan 'das la 'di skad ces gsol to/ /ba ku la/ ba ku la/ dge sbyong / nga ni/ gnod sbyin ba ku la yin no/ /de nas bcom ldan 'das kyis tshe dang ldan pa klu skyong la 'di skad ces bka' stsal</text></item>
<item><p>110b4</p><section>'dul ba</section><text>to| |mi blun po/ khyod kyang de bzhin gshegs pa la gnod sbyin ba ku las bsdigs par sems sam/ de bzhin gshegs pa dgra bcom pa yang dag par rdzogs pa'i sangs rgyas ni/ bsnyengs</text></item>
<item><p>110b5</p><section>'dul ba</section><text>pa dang / bag tsha ba dang bral ba ste/ de bzhin gshegs pa la bsnyengs pa'am/ zhum pa'am/ spu zing zhes byed pa mi mnga'o/ /de nas lha rnams kyi dbang po brgya byin ma dad par gyur nas</text></item>
<item><p>110b6</p><section>'dul ba</section><text>bcom ldan 'das la 'di skad ces gsol to/ /btsun pa/ chos 'dul ba 'di la 'di 'dra ba'i gang zag kyang mchis sam/ ko'u shi ka/ khyod sdod cig /go'u ta ma'i rigs ni/ rgya che ba yin</text></item>
<item><p>110b7</p><section>'dul ba</section><text>pas/ 'di yang phyis rnam par dag pa'i chos can du 'gyur ro/ /bcom ldan 'das kyis dgongs pa/ nyes dmigs gang cung zad byung ba ni/ dge slong dag la ba ldog ste gyon pa las gyur par</text></item>
<item><p>111a1</p><section>'dul ba</section><text>mkhyen nas dge slong rnams la bka' stsal pa/ dge slong dag/ mi blun po klu skyong gis la ba ldog ste bgos nas de bzhin gshegs pa la/ ba ku la/ ba ku</text></item>
<item><p>111a2</p><section>'dul ba</section><text>la/ dge sbyong / nga ni/ gnod sbyin ba ku la yin no/ /zhes zer te/ de lta bas na/ dge slong gis la ba ldog ste bgo bar mi bya'o/ /gyon na/ 'gal tshabs can du 'gyur ro/ /bcom ldan</text></item>
<item><p>111a3</p><section>'dul ba</section><text>'das kyis dge slong gis la ba ldog ste bgo bar mi bya'o/ /gyon na/ 'gal tshabs can du 'gyur ro/ /zhes bka' stsal pa/ dge slong ba lang gi gnas na 'khod pa de dag gis der la</text></item>
<item><p>111a4</p><section>'dul ba</section><text>ba'i bgo ba dag rnyed pa dang / de dag la shig zhugs te dge slong rnams shig gis zos pas/ bde ba mi thob pa'i skabs de/ dge slong dag gis bcom ldan 'das la gsol pa</text></item>
<item><p>111a5</p><section>'dul ba</section><text>dang / bcom ldan 'das kyis bka' stsal pa/ la ba ldog ste gyon pas 'dug par bya'o/ /nyal bar bya'i/ bcag par ni/ mi bya'o/ /sdom ni/ be'u ras dang ni la ba dang / de</text></item>
<item><p>111a6</p><section>'dul ba</section><text>bzhin la ba'i mchog dang ni/ /sgrog mig sgrog rten mdud pa dang / /ska rags dag ni gsum yin no/ /sangs rgyas bcom ldan 'das mnyan yod na rgyal bu rgyal byed kyi tshal mgon</text></item>
<item><p>111a7</p><section>'dul ba</section><text>med zas sbyin gyi kun dga' ra ba na bzhugs so/ /de nas bcom ldan 'das kyis dge slong rnams la bka' stsal pa/ dge slong dag/ gal te dge 'dun la be'u ras grub na yang gnang</text></item>
<item><p>111b1</p><section>'dul ba</section><text>la/ gang zag la yang gnang ngo / /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs shing snga ma bzhin te/ dge 'dun la</text></item>
<item><p>111b2</p><section>'dul ba</section><text>la ba grub na yang gnang la/ gang zag la yang gnang ngo / /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs shing snga ma</text></item>
<item><p>111b3</p><section>'dul ba</section><text>bzhin te/ dge 'dun la la ba mchog grub na yang gnang la/ gang zag la yang gnang ngo / /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun</text></item>
<item><p>111b4</p><section>'dul ba</section><text>dga' ra ba na bzhugs so/ /mnyan yod na dge slong bsod snyoms pa zhig 'dug pa de/ snga dro sham thabs dang chos gos bgos/ lhung bzed thogs te mnyan yod du bsod snyoms kyi phyir</text></item>
<item><p>111b5</p><section>'dul ba</section><text>zhugs so/ /de bsod snyoms kyi phyir rgyu ba na chos gos nar nas des myur ba myur bar lhung bzed sa la bzhag nas de tshags byas pa dang / de bram ze dang / khyim bdag rnams kyis mthong nas</text></item>
<item><p>111b6</p><section>'dul ba</section><text>'phya zhing dge sbyong shAkya'i bu rnams ni/ gtsang sbra med de/ lhung bzed bab bab tu 'jog go /zhes zer ba'i skabs de/ dge slong rnams kyis bcom ldan 'das la gsol pa dang / bcom</text></item>
<item><p>111b7</p><section>'dul ba</section><text>ldan 'das kyis bka' stsal pa/ dge slong gis lhung bzed bab bab tu bzhag par mi bya'o/ /dge slong lhung bzed bab bab tu 'jog na/ 'gal tshabs can du 'gyur ro/ /'on kyang chos</text></item>
<item><p>112a1</p><section>'dul ba</section><text>gos bsrung ba'i phyir chos gos kyi sgrog mig gdags par bya'o/ /dge slong rnams kyis btags pa dang / des chos gos ral nas bcom ldan 'das kyis</text></item>
<item><p>112a2</p><section>'dul ba</section><text>bka' stsal pa/ sgrog zungs kyis glon la thogs shig /dge slong rnams kyis sgrog zungs kyis glan nas btags pa dang / de sgrog mdud med pas/ ma chags te/ nyes dmigs de</text></item>
<item><p>112a3</p><section>'dul ba</section><text>nyid du gyur pa dang / bcom ldan 'das kyis bka' stsal pa/ mdud pa bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun</text></item>
<item><p>112a4</p><section>'dul ba</section><text>dga' ra ba na bzhugs so/ /mnyan yod na dge slong bsod snyoms pa zhig 'dug pa de/ snga dro sham thabs dang / chos gos bgos lhung bzed thogs te mnyan yod du bsod snyoms</text></item>
<item><p>112a5</p><section>'dul ba</section><text>kyi phyir zhugs so/ /de bsod snyoms kyi phyir rgyu ba dang / smad g.yogs bsnyil ba dang / des myur ba myur bar lhung bzed sa la bzhag ste de tshags bcos so/ /bram ze dang / khyim bdag</text></item>
<item><p>112a6</p><section>'dul ba</section><text>rnams kyis mthong nas zhes bya ba snga ma bzhin no/ /bcom ldan 'das kyis bka' stsal pa/ chos gos bsrung ba'i phyir ska rags rnam pa gsum po/ shur bu dang / shur bu phre'u dang /</text></item>
<item><p>112a7</p><section>'dul ba</section><text>lcag phod bcang bar bya'o// //'dul ba phran tshegs kyi gzhi/ bam po bdun pa/ sdom ni/ ston pa ser skya'i gnas bzhugs pas/ rgyan spel ma dang 'phyang 'phrul</text></item>
<item><p>112b1</p><section>'dul ba</section><text>can| |zla gam dang ni gser skud can/ /khra bo thams cad bkag pa yin/ /sangs rgyas bcom ldan 'das ser skya'i gnas na n+ya gro d+ha'i kun dga' ra ba na bzhugs so/ /de'i tshe shAkya ming chen gyi</text></item>
<item><p>112b2</p><section>'dul ba</section><text>khyim gyi zhal ta pa dus las 'das pa dang / ri brag na gnas pa'i skye bo'i tshogs/ shAkya ming chen ga la ba der song ste smras pa/ rje/ khyod kyi khab kyi zhal ta pa gum na/ zhal ta pa gzhan zhig</text></item>
<item><p>112b3</p><section>'dul ba</section><text>bsko bar gsol/ des de'i drung na bram ze'i khye'u zhig 'dug pa de la smras pa/ bram ze'i khye'u/ re zhig khyod song zhig /ji tsam na zhal ta pa gzhan zhig btang ngo / /de song nas des chos bzhin</text></item>
<item><p>112b4</p><section>'dul ba</section><text>du rigs par spyad pas/ dpya nar ma dang / bla skyes rab tu mang por phul ba dang / shAkya ming chen gyis smras pa/ bram ze'i khye'u/ dpya nar ma dang / bla skyes 'di ltar mang ba/ khyod kyis skye bo'i</text></item>
<item><p>112b5</p><section>'dul ba</section><text>tshogs la gnod par ma byas grang / des smras pa/ rje dpya nar ma dang / bla skyes 'di rigs pas mchis pa lags te/ bdag gis skye bo'i tshogs la gnod pa bgyis pa ma lags so/ /des ri</text></item>
<item><p>112b6</p><section>'dul ba</section><text>brag na gnas pa'i skye bo'i tshogs de la smras pa/ shes ldan dag /bram ze'i khye'u 'dis/ khyed 'ga' la gnod pa ma byas grang / rje/ dpya nar ma dang / bla skyes 'di rigs pas mchis pa lags</text></item>
<item><p>112b7</p><section>'dul ba</section><text>so| |'dis 'ga' la yang gnod pa ma bgyis so/ /zhes smras pa dang / des de ri brag gi zhal ta par bcug go/ /'jig rten ni/ 'byor pa 'dod cing / rgud pa dang mi mthun pa yin pas/ de la bram</text></item>
<item><p>113a1</p><section>'dul ba</section><text>ze gzhan zhig gis bu mo byin pa dang / des de nyi ma dang / tshes grangs dang / yud tsam dang sbyar nas bag mar blangs so/ /de de dang lhan cig rtse bar byed/ dga' bar</text></item>
<item><p>113a2</p><section>'dul ba</section><text>byed/ dga' mgur spyod par byed de/ de rtse bar byed/ dga' bar byed/ dga' mgur spyod par byed pa las/ bu khye'u zhig btsas te/ de btsas pa'i btsas ston rgya cher byas nas rigs dang</text></item>
<item><p>113a3</p><section>'dul ba</section><text>mthun pa'i ming btags so/ /yang de rtse bar byed/ dga' bar byed/ dga' mgur spyod par byed pa las/ bu mo zhig btsas te/ de'i btsas ston yang rgya cher byas nas ming zla ba zhes bya bar btags so/ /de</text></item>
<item><p>113a4</p><section>'dul ba</section><text>bskyed bsrings te chen mor gyur pa dang / de mkhas shing spyod lam dang / 'gro 'dug 'o bze bas/ ri brag na gnas pa'i skye bo'i tshogs thams cad kyi yid du 'ong bar gyur to/ /ji tsam</text></item>
<item><p>113a5</p><section>'dul ba</section><text>dus gzhan zhig na bram ze'i khye'u de na bar gyur nas/ rtsa ba dang / sdong bu dang / lo ma dang / me tog dang / 'bras bu'i sman gyis rim gro byas kyang / nad de zhi bar ma gyur nas ri brag pa</text></item>
<item><p>113a6</p><section>'dul ba</section><text>des dpya nar ma dang / bla skyes phul ba gang yin pa de dag thams cad spyad cing / skyin po gzhan dag blangs nas 'on kyang sos par ma gyur nas de de nyid du dus las 'das so/ /ri brag na gnas</text></item>
<item><p>113a7</p><section>'dul ba</section><text>pa'i skye bo'i tshogs dag shAkya ming chen ga la ba der 'ongs te smras pa/ rje/ zhal ta pa de ni/ gum lags so/ /des smras pa/ shes ldan dag /de na dpya nar ma dang / bla skyes su phul ba yod</text></item>
<item><p>113b1</p><section>'dul ba</section><text>dam/ rje/ te por mang du phul mod kyi/ des bro 'tshal ba'i yo byad du spyad na/ 'on kyang sos par ma gyur nas skyin po gzhan dag kyang bgyis so/ /dengs la de na lhag ma cung zad ci yod pa des bu</text></item>
<item><p>113b2</p><section>'dul ba</section><text>lon sobs shig /rje/ de na cung zad kyang ma mchis te/ lus par btab na/ de'i mchis brang dang / bu pho dang / bu mo mchis te/ de'i bu mo de mkhas shing spyod lam dang / 'gro 'dug 'o bze ba</text></item>
<item><p>113b3</p><section>'dul ba</section><text>lags pas/ ri brag na gnas pa'i skye bo'i tshogs thams cad kyi yid du mchi bar gyur to/ /ming chen gyi smras pa/ shes ldan dag /de'i chung ma dang / bu pho dag ci dgar thong la/ bu mo de 'dir</text></item>
<item><p>113b4</p><section>'dul ba</section><text>khug cig /de rnams kyis de'i chung ma dang / bu pho de dag ci dgar btang nas bu mo de ming chen gyi gan du khrid do/ /shAkya ming chen gyi chung ma rgan mo zhig kha zas g.yo ba dang / me tog 'thu ba'i</text></item>
<item><p>113b5</p><section>'dul ba</section><text>las rnam gnyis byed pa des smras pa/ jo bo/ de ni/ bdag shin tu rgas pas sug las rnam gnyis bgyid rngo mi thogs na/ zla ba 'di bdag gi ngan grogs su bskor gsol/ des de ngan grogs su</text></item>
<item><p>113b6</p><section>'dul ba</section><text>bskos so/ /des de la smras pa/ zla ba/ khyod ni/ kun dga' ra bar song la me tog thus shig /ngas ni/ kha zas g.yo'o/ /de kun dga' ra bar song nas me tog btus te/ de nas phreng ba legs</text></item>
<item><p>113b7</p><section>'dul ba</section><text>par brgyus nas ming chen gyi gan du song ba dang / des mthong nas yongs su dga' ste smras pa/ legs so/ /zhog cig ces smras nas chung ma rgan mo de la 'di skad ces smras so/ /ci'i phyir sngon ni/</text></item>
<item><p>114a1</p><section>'dul ba</section><text>me tog nyung la/ de ring mang bar gyur/ des smras pa/ sngon ni/ khyod kyi gnyen dag mchis nas bdag la slong ba na/ bdag gis de dag la stsal la/ 'dis ni/</text></item>
<item><p>114a2</p><section>'dul ba</section><text>su la yang ma stsal pa dang / bdag ni/ rgas pas mig rtul la/ 'di ni/ mig rno bas 'thu mkhas pa las gyur to/ /des smras pa/ gal te de lta na/ de kun dga' ra bar thong la der zhog</text></item>
<item><p>114a3</p><section>'dul ba</section><text>cig /des de kun dga' ra ba de nyid du bzhag pa dang / de me tog gi phreng ba bzang po rgyud par byed pas/ de'i ming phreng ldan ma zhes bya bar grags so/ /dus gzhan de khyim nas rang</text></item>
<item><p>114a4</p><section>'dul ba</section><text>gi zan blangs te kun dga' ra bar song ba dang / bcom ldan 'das kyang bsod snyoms la gshegs so/ /des bcom ldan 'das sku blta bas chog mi shes pa mthong nas shin tu bde</text></item>
<item><p>114a5</p><section>'dul ba</section><text>zhing rab tu dga' bas rtog par byed cing bsam pa/ 'di lta bu'i yon gnas yang dag pa la bdag gis bya ba ma byas pas/ des na bdag 'di lta bu'i gnas skabs su gyur par</text></item>
<item><p>114a6</p><section>'dul ba</section><text>gdon mi za'o/ /de'i phyir gal te bcom ldan 'das kyis bdag las bsod snyoms bzhes na/ bdag gis bcom ldan 'das la dbul lo/ /snyam pa dang / skabs de lta bu la/</text></item>
<item><p>114a7</p><section>'dul ba</section><text>sangs rgyas bcom ldan 'das rnams la mi mkhyen pa dang / mi gzigs pa dang / mi rig pa dang / rnam par mi mkhyen pa ci yang mi mnga' bas/ sangs rgyas bcom ldan 'das rnams la</text></item>
<item><p>114b1</p><section>'dul ba</section><text>ni| chos nyid kyis zhes bya ba nas/ lus can rnams la 'bras bur smin/ /zhes bya ba'i bar snga ma bzhin no/ /de nas bcom ldan 'das kyis de rjes su gzung ba'i phyir lhung bzed bzed</text></item>
<item><p>114b2</p><section>'dul ba</section><text>de| sring mo/ khyod kyi gal te yongs su btang na/ lhung bzed 'dir byin cig /ces bka' stsal pa dang / des shin tu dad pas bcom ldan 'das la bsod snyoms de phul nas zhabs gnyis</text></item>
<item><p>114b3</p><section>'dul ba</section><text>la phyag 'tshal te smon lam btab pa/ bdag gi dge ba'i rtsa ba 'dis/ bran mo dang / dbul por mi 'gyur ba shog cig /ji tsam na/ de'i pha'i grogs po bram ze mtshan mkhan zhig yod pa</text></item>
<item><p>114b4</p><section>'dul ba</section><text>des de mthong nas smras pa/ bu mo/ khyod ga las 'ongs/ ri brag de kho na nas so/ /su la gnas shing 'dug /des smras pa/ gang na skal pa chung ngu gnas pa na ste/ bdag ming chen gyi bran mor</text></item>
<item><p>114b5</p><section>'dul ba</section><text>bgyis so/ /khyod kyi pha de gar song / gum mo/ /ma dang / ming pho de dag gar dong / gar mchis ma 'tshal to/ /zla ba/ khyod bran mo'i 'os ma yin na/ lag pa rkyongs shig dang blta'o/ /des</text></item>
<item><p>114b6</p><section>'dul ba</section><text>lag pa brkyang pa dang / des bltas nas tshigs su bcad de smras pa/ gang gi lag pa'i mthil dag la/ /lcags kyi 'khor lo'i mtshan yod pa/ /bran gyi rigs su skyes gyur kyang / /rgyal</text></item>
<item><p>114b7</p><section>'dul ba</section><text>po'i btsun mor bzhes par 'gyur/ /gang gi bzhin ni rgyas pa dang / /ngang pa'i rgyal po'i gdangs 'dra ba/ /bran gyi rigs su skyes gyur kyang / /rgyal po'i btsun mor bzhes par 'gyur/ /</text></item>
<item><p>115a1</p><section>'dul ba</section><text>gang gi rkang pa'i mthil dgal/ /grong khyer lcog dang rta babs bcas/ /bran gyi rigs su skyes gyur kyang / /rgyal po'i btsun mor bzhes par 'gyur/ /khyod mi</text></item>
<item><p>115a2</p><section>'dul ba</section><text>dga' ba ma byed par song zhig dang / khyod bran mor mi 'gyur gyi/ khyod rgyal po'i btsun mor 'gyur ro/ /de gnas de nas skyed mos tshal du song ba dang / yul ko sa la'i rgyal po gsal</text></item>
<item><p>115a3</p><section>'dul ba</section><text>rgyal ri drags shor du song ba/ rtas kha khyer te gcig pu ser skya'i gnas su phyin to/ /de phan tshun 'khyams pa las/ ming chen gyi kun dga' ra bar song nas des bu mo de la dris pa/ bu</text></item>
<item><p>115a4</p><section>'dul ba</section><text>mo/ 'di su'i kun dga' ra ba yin/ des smras pa/ lha/ shAkya ming chen gyi lags so/ /des rta las babs te/ smras pa/ bu mo/ rkang pa bkru'i/ chu longs shig /des shin tu myur</text></item>
<item><p>115a5</p><section>'dul ba</section><text>bar rdzing bur song ste nyi ma'i 'od zer gyis bsros pa'i chu blangs pa dang / des rkang pa bkrus nas yud tsam zhig bsdad te smras pa/ bu mo/ gdong bkru'i chu longs shig /des chu'i steng</text></item>
<item><p>115a6</p><section>'dul ba</section><text>rim lag pas bsal te/ chu ha cang dro ba yang ma yin/ ha cang grang ba yang ma yin pa blangs nas des gdong bkrus so/ /des yang smras pa/ bu mo/ btung dgos kyi/ chu longs shig</text></item>
<item><p>115a7</p><section>'dul ba</section><text>des chu rnam par glongs te chu bsil pa lo ma'i snod du blangs pa/ rgyal pos 'thungs nas smras pa/ bu mo/ /kun dga' ra ba 'di na rdzing bu gsum yod dam/ ci na khyod kyis chu rnam pa gsum</text></item>
<item><p>115b1</p><section>'dul ba</section><text>khyer te 'ongs/ des smras pa/ lha/ 'di na rdzing bu gcig kho na mchis kyi/ gsum ni/ ma mchis so/ /des smras pa/ 'o na khyod kyis chu rnam pa gsum ga las khyer te 'ongs/ des ji ltar</text></item>
<item><p>115b2</p><section>'dul ba</section><text>gyur pa brjod pa dang / rgyal pos smras pa/ de ni/ go'o/ /'di 'dri bar bya ste/ ci'i phyir khyod kyis chu rnam pa gsum khyer te 'ongs/ des smras pa/ lha/ bdag gis dang por chab dron po</text></item>
<item><p>115b3</p><section>'dul ba</section><text>'tshal te mchis pa ni/ lha/ mnyel sos par bgyi ba'i slad du'o/ /slad kyi ha cang dro ba yang ma lags/ ha cang grang ba yang ma lags pa 'tshal te mchis pa ni/ dro ba dang / grang ba gang</text></item>
<item><p>115b4</p><section>'dul ba</section><text>lags pa dag spyan la gnod pa spang ba'i slad du'o/ /rnam par glongs nas shin tu bsil ba 'tshal te mchis pa ni/ lha skyems pa dang bral bar bgyi ba'i slad du'o/ /des bsam pa/ bu mo</text></item>
<item><p>115b5</p><section>'dul ba</section><text>'di ni/ mkhas pa yin no/ /snyam du rig nas smras pa/ bu mo mdzangs shing mkhas pa khyod/ rkang pa mnye dgos kyi/ re zhig mal chos shig /des de'i rkang pa mnyes pa dang / de reg bya dang ldan</text></item>
<item><p>115b6</p><section>'dul ba</section><text>pa yin pas/ mnyes ma thag nyid du de gnyid log /de gnyid log pa dang / des bsam pa/ rgyal po 'di dag la ni/ dgra mang bas/ gal te 'di gnyid log pa la/ 'ga' zhig gis</text></item>
<item><p>115b7</p><section>'dul ba</section><text>gnod pa byas na/ nges par bdag gi rje bo la grags pa ma yin par 'gyur bas/ sgo gcad par bya'o/ /snyam nas des sgo bcad de 'dug pa dang / ji tsam na gcig nas gcig tu thos te</text></item>
<item><p>116a1</p><section>'dul ba</section><text>dpung gi tshogs yan lag bzhi pa dag skyed mos tshal der lhags nas de rnams sgo phye zhes zer ro/ /des sgo ma phye ba dang / rgyal po ku co'i sgras sad nas smras pa/ bu mo/</text></item>
<item><p>116a2</p><section>'dul ba</section><text>de ci zhig /des smras pa/ lha/ mi dag cig chab sgo phye zhes mchi zhing / lha'i mtshan kyang smos so/ /des smras pa/ bu mo/ sgo 'di sus bcad/ lha/ bdag gis bkum mo/ /ci'i phyir</text></item>
<item><p>116a3</p><section>'dul ba</section><text>bcad/ lha/ bdag gi glo ba la rgyal po 'di dag la ni/ dgra mang bas/ gal te 'di mnal log pa la 'ga' zhig gis gnod pa bgyis na/ nges par bdag gi rje bo la grags pa ma</text></item>
<item><p>116a4</p><section>'dul ba</section><text>lags par 'gyur ro/ /snyam nas de'i slad du bdag gis chab sgo bkum mo/ /des smras pa/ bu mo mdzangs ma mo khyod la nga'i the tshom 'di 'dri bar bya ste/ re zhig khyod ming chen gyi cir</text></item>
<item><p>116a5</p><section>'dul ba</section><text>'ong smros shig /des smras pa/ bdag de'i mngag gzhug bgyid pa'i bran mo lags so/ /khyod de'i mngag gzhug byed pa'i bran mo ma yin gyi/ khyod nges par de'i bu mo yin gyi/ khyod kyis</text></item>
<item><p>116a6</p><section>'dul ba</section><text>drang por smros shig /de cang mi smra bar 'dug pa dang / rgyal pos smras pa/ bu mo/ khyod ming chen gyi gan du song la rgyal po gsal rgyal khyod kyi kun dga' ra ba na bzhugs so/ /zhes</text></item>
<item><p>116a7</p><section>'dul ba</section><text>byos shig /de myur ba myur bar song ste/ jo bo/ ko sa la'i rgyal po gsal rgyal khyod kyi kun dga' ra ba na bzhugs so/ /zhes smras so/ /shAkya ming chen gyis thos nas bza' ba dang /</text></item>
<item><p>116b1</p><section>'dul ba</section><text>btung ba dang / dri dang / phreng ba dag bshams nas skye bo phal po ches bskor te kun dga' ra bar song ngo / /de nas gcig la gcig byon pa legs so/ /zhes bya ba'i tshig gis kun tu spyad</text></item>
<item><p>116b2</p><section>'dul ba</section><text>pas so so yang dag par dga' bar byas nas rgyal po khrus byas shing zan zos nas gtam dag byas te yud tsam zhig bsdad nas smras pa/ ming chen/ bu mo 'di khyod kyi cir 'ong / lha/ mngag</text></item>
<item><p>116b3</p><section>'dul ba</section><text>gzhug bgyid pa'i bran mo lags so/ /'di khyod kyi mngag gzhug byed pa'i bran mo ma yin gyi/ 'di khyod kyi bu mo yin gyi/ nga la byin cig /des smras pa/ lha/ shAkya'i bu mo gzhan 'di bas ches</text></item>
<item><p>116b4</p><section>'dul ba</section><text>khyad par du 'phags pa dag mchis na/ de dag bzhes su gsol/ 'di cir 'tshal rgyal pos smras pa/ 'di nyid nga la dgos kyi/ 'di nga la byin cig /des smras pa/ lha/ gal te de lta na tshul</text></item>
<item><p>116b5</p><section>'dul ba</section><text>bzhin bgyis te dbul lo/ /de bzhin byos shig /de nas shAkya ming chen gyis grong khyer mdzes par byed du bcug ste/ bu mo de rgyan thams cad kyis klubs nas glang po che la bskyon te lam po che</text></item>
<item><p>116b6</p><section>'dul ba</section><text>dang / srang dang / lam gyi sum mdo dang / bzhi mdo dag tu grong khyer ser skya'i gnas na 'khod pa dang / yul sna tshogs nas lhags pa'i skye bo'i tshogs la/ shes ldan dag nyon cig /shAkya</text></item>
<item><p>116b7</p><section>'dul ba</section><text>ming chen gyi bu mo phreng ldan ma/ ko sa la'i rgyal po gsal rgyal gyi btsun mor phul lo/ /zhes dril bsgrags pa byas so/ /de nas de ko sa la'i rgyal po gsal rgyal gyi btsun mor phul bar</text></item>
<item><p>117a1</p><section>'dul ba</section><text>skye bo phal po che rnams kyis kyang shes so/ /de nas ko sa la'i rgyal po gsal rgyal gyis dpal gyi 'byor ba chen pos blangs nas mnyan yod du khrid pa dang / de'i</text></item>
<item><p>117a2</p><section>'dul ba</section><text>mas bdag gi bus bran mo chung mar blangs so/ /zhes thos te/ de kun nas dkris pa skyes nas bsam pa/ 'di ni/ nges par pha de'i bu ma yin pa'am/ bdag gi khong du don med pa zhig</text></item>
<item><p>117a3</p><section>'dul ba</section><text>bsrel te/ 'di ltar bran mo'i khyor skyes par gyur to/ /snyam nas de yang sems khong du chud cing 'dug pa dang / rgyal pos kyang phreng ldan ma la smras pa/ phreng ldan ma/ song la sgyug mo'i</text></item>
<item><p>117a4</p><section>'dul ba</section><text>zhabs la phyag byos shig /de song ste de'i rkang pa gnyis la bzung ba dang / de reg bya dang ldan pa yin pas/ des reg pa tsam gyis de gnyid log ste/ sad nas bsam pa/ bu zan ma'i bu</text></item>
<item><p>117a5</p><section>'dul ba</section><text>mo 'di'i reg pa 'di 'dra bas/ ko sa la'i rigs 'di rgyas par 'gyur ro/ /snyam mo/ /de'i tshe ko sa la'i rgyal po gsal rgyal la/ btsun mo dam pa/ rgyal rigs dbyar tshul ma dang / phreng</text></item>
<item><p>117a6</p><section>'dul ba</section><text>ldan ma gnyis yod de/ gang gi tshe rgyal po phreng ldan ma dang thabs cig bzhugs pa de'i tshe/ phreng ldan ma/ rgyal rigs dbyar tshul ma ni/ 'di lta bur yang gzugs bzang ngo / /zhes dbyar</text></item>
<item><p>117a7</p><section>'dul ba</section><text>tshul ma'i bsngags pa brjod pa dang / des smras pa/ lha/ de bdag gis nam zhig na mthong bar 'gyur lags/ rgyal pos smras pa/ ma rings shig dang / ring po mi thogs par mthong</text></item>
<item><p>117b1</p><section>'dul ba</section><text>bar 'gyur ro/ /de re ba dang bcas pas 'dug go /gang gi tshe rgyal rigs dbyar tshul ma dang thabs cig 'dug pa de'i tshe yang / dbyar tshul ma/ phreng ldan ma ni/ de lta bu'i reg bya dang yang ldan pa</text></item>
<item><p>117b2</p><section>'dul ba</section><text>yin no/ /zhes phreng ldan ma'i bsngags pa brjod pa dang / des smras pa/ lha/ de bdag gis nam zhig na mthong bar 'gyur lags/ rgyal pos smras pa/ ma rings shig dang / ring po mi thogs</text></item>
<item><p>117b3</p><section>'dul ba</section><text>par mthong bar 'gyur ro/ /de dag rgyal pos ji lta ji ltar ya mtshan bskyed pa de ltar phan tshun mthong bar spro bar gyur to/ /ji tsam dus gzhan zhig na so ga'i dus la bab ste/ nags tshal na shing</text></item>
<item><p>117b4</p><section>'dul ba</section><text>rnams me tog rgyas par gyur cing / ngang pa dang / khrung khrung dang / rma bya dang / ne tso dang / ri skegs dang / khu byug dang / shang shang te'u sgra 'byin pa'i skyed mos tshal gyi gnas su rgyal po</text></item>
<item><p>117b5</p><section>'dul ba</section><text>btsun mo'i tshogs kyis yongs su bskor cing gshegs so/ /bud med ni/ me tog dang / 'bras bu la dga' ba yin pas/ skyed mos tshal de dang de dag tu 'khyams par brtsams pa dang /</text></item>
<item><p>117b6</p><section>'dul ba</section><text>rgyal rigs dbyar tshul ma ngal bas skyo zhing snyom par gyur nas shing mya ngan 'tshang la bsnyes te 'dug pa dang / ji tsam na phreng ldan mas mthong ngo / /de de'i gzugs bzang ba mthong bas/</text></item>
<item><p>117b7</p><section>'dul ba</section><text>shing gi lha mo yin no/ /snyam du rig nas mod la rkang pa la phyag byas pa dang / phreng ldan ma'i lag pas reg ma thag pa nyid du gnyid log par gyur to/ /ji tsam na rgyal pos dbyar tshul ma la</text></item>
<item><p>118a1</p><section>'dul ba</section><text>phreng ldan ma'i bsngags pa brjod par brtsams pa dang / des smras pa/ lha/ de bdag gis nam zhig na mthong bar 'gyur lags/ rgyal pos smras pa/ de</text></item>
<item><p>118a2</p><section>'dul ba</section><text>khyod kyis mthong ngo / /lha/ bdag ma dran no/ /ngas khyod dran par bya'o/ /legs so/ /gang gi lag pa gnyis kyis khyod kyi rkang pa la bzung ba de dran nam/ lha/ de lha mo phreng ldan ma</text></item>
<item><p>118a3</p><section>'dul ba</section><text>lags sam/ de yin no/ /lha/ gang khyod reg bya dang ldan pa'i btsun mo de lta bu spangs te bdag gi drung du gshegs pa de ni/ khyod bdag la nges par byams shing thugs gcugs</text></item>
<item><p>118a4</p><section>'dul ba</section><text>pa lags so/ /de bzhin du phreng ldan ma la/ dbyar tshul ma ni/ 'di lta bu yin no/ /zhes bsngags pa brjod par brtsams pa dang / des smras pa/ lha/ bdag gis nam zhig na</text></item>
<item><p>118a5</p><section>'dul ba</section><text>mthong bar 'gyur lags/ rgyal pos smras pa/ de khyod kyis mthong ngo / /lha/ bdag mi dran no/ /ngas khyod dran par bya'o/ /legs so/ /khyod kyis shing mya ngan 'tshang la bsnyes te 'dug</text></item>
<item><p>118a6</p><section>'dul ba</section><text>pa gang la phyag byas pa de dran nam/ lha/ ci de dbyar tshul ma lags sam/ de yin no/ /lha/ gang khyod kyis btsun mo gzugs bzang ba de lta bu spangs te bdag gi drung du gshegs</text></item>
<item><p>118a7</p><section>'dul ba</section><text>pa de ni/ khyod nges par bdag la byams shing thugs gcugs pa lags so/ /skabs der ko sa la'i rgyal po gsal rgyal la btsun mo dam pa rgyal rigs dbyar tshul ma dang / phreng</text></item>
<item><p>118b1</p><section>'dul ba</section><text>ldan ma gnyis yod de/ de dag las gcig ni/ gzugs bzang ba rnams kyi mchog yin la/ gcig shos ni/ reg bya dang ldan pa rnams kyi mchog yin no/ /zhes phyogs su sgra grags pa dang</text></item>
<item><p>118b2</p><section>'dul ba</section><text>dge slong rnams the tshom skyes nas the tshom thams cad gcod par mdzad pa/ sangs rgyas bcom ldan 'das la zhus pa/ btsun mo phreng ldan ma dang / dbyar tshul mas las ci zhig bgyis na/</text></item>
<item><p>118b3</p><section>'dul ba</section><text>las de'i rnam par smin pas/ gcig ni/ reg bya dang ldan pa rnams kyi mchog tu gyur la/ gcig shos ni/ gzugs bzang ba rnams kyi mchog tu gyur/ bcom ldan 'das kyis</text></item>
<item><p>118b4</p><section>'dul ba</section><text>bka' stsal pa/ dge slong dag /de dag nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar 'byung bar 'gyur ba dag byas shing</text></item>
<item><p>118b5</p><section>'dul ba</section><text>bsags pas/ de dag nyid kyis las byas shing bsags pa dag gzhan su zhig gis so sor myong bar 'gyur/ dge slong dag /las byas shing bsags pa dag ni/ sa'i khams la rnam</text></item>
<item><p>118b6</p><section>'dul ba</section><text>par smin par mi 'gyur/ chu'i khams la ma yin/ me'i khams la ma yin/ rlung gi khams la ma yin gyi/ 'on kyang las dge ba dang mi dge ba byas shing bsags pa dag ni/ zin pa'i</text></item>
<item><p>118b7</p><section>'dul ba</section><text>phung po dang / khams dang / skye mched dag la rnam par smin par 'gyur te/ bskal pa brgya phrag rnams su yang / /las rnams chud zar mi 'gyur te/ /tshogs shing dus la bab pa na/ /lus</text></item>
<item><p>119a1</p><section>'dul ba</section><text>can rnams la 'bras bur smin/ /dge slong dag /sngon byung ba 'das pa'i dus na ri brag cig na bram ze zhig 'dug pa des rigs mnyam pa las chung ma</text></item>
<item><p>119a2</p><section>'dul ba</section><text>blangs te de de dang lhan cig rtse bar byed/ dga' bar byed/ dga' mgur spyod par byed de/ de rtse bar byed/ dga' bar byed/ dga' mgur spyod pas bu khye'u zhig btsas so/ /yang rtse</text></item>
<item><p>119a3</p><section>'dul ba</section><text>bar byed/ dga' bar byed/ dga' mgur spyod par byed pa las/ bu mo zhig btsas te/ de dag bsrings shing bskyed nas chen por gyur to/ /ji tsam dus gzhan zhig na/ bram ze de</text></item>
<item><p>119a4</p><section>'dul ba</section><text>chung ma dang bcas te shi nas bram ze'i khye'u de pha ma dang bral bas dben pa la dga' bar gyur te/ des sring mo de khrid de/ dgon pa'i gnas su song nas 'khod de/ der de dag rtsa ba</text></item>
<item><p>119a5</p><section>'dul ba</section><text>dang / sdong bu dang / me tog dang / 'bras bu dag gis 'tsho bar brtsams so/ /bcom ldan 'das kyis bka' stsal pa/ dge slong dag /sbrul nag po la ni/ nyes dmigs rnam pa</text></item>
<item><p>119a6</p><section>'dul ba</section><text>lnga yod de/ lnga gang zhe na/ khro ba dang / 'khon du 'dzin pa dang / 'khu ba dang / byas pa mi gzo ba dang / dug rno ba'o/ /de bzhin du bud med kha cig la yang nyes dmigs rnam pa</text></item>
<item><p>119a7</p><section>'dul ba</section><text>lnga yod de/ lnga gang zhe na/ khro ba dang / 'khon du 'dzin pa dang / 'khu ba dang / byas pa mi gzo ba dang / dug rno ba'o/ /dge slong dag /de la bud med kyi dug rno ba ni/ 'di yin te/</text></item>
<item><p>119b1</p><section>'dul ba</section><text>'di ltar bud med ni/ phal cher 'dod chags lhag par che ba'o/ /de'i sring mo de nyon mongs pa dag gis gdungs nas/ des smras pa ming po/ bdag dgon pa'i rtsa ba dang / sdong bu dang / me</text></item>
<item><p>119b2</p><section>'dul ba</section><text>tog dang / 'bras bus 'tsho ba'i rngo mi thogs kyi/ grong mthar bzhud do/ /des de khrid de grong mthar song ste/ de bram ze zhig gi der slong mo la zhugs so/ /des sring mo dang lhan cig slong mo'i</text></item>
<item><p>119b3</p><section>'dul ba</section><text>phyir gcig car sgra phyung ba/ bram ze des thos te phyir byung nas smras pa/ drang srong dag kyang chung ma dang bcas te rgyu'am/ des smras pa/ 'di bdag gi chung ma ma yin gyi/ sring mo'o/ /'di su la byin/</text></item>
<item><p>119b4</p><section>'dul ba</section><text>su la yang ma byin no/ /gal te de lta na/ kho bo la ci'i phyir mi sbyin/ 'di ni/ dam pa ma yin pa sdig pa'i chos de spangs pa yin no/ /de 'dod pa'i 'dod chags kyis gdungs pas smras pa/ ming</text></item>
<item><p>119b5</p><section>'dul ba</section><text>po/ ci/ bdag dgon pa'i rtsa ba dang / sdong bu dang / lo ma dang / me tog dang / 'bras bus 'tsho bar rngo mi thogs pa med snyam mam/ bdag gis ni/ nyon mongs pa spang rngo ma thogs pa'i</text></item>
<item><p>119b6</p><section>'dul ba</section><text>slad du khyod la de skad bgyis kyi/ bdag bram ze 'di la stsol cig /des smras pa/ de ni/ chos dang 'gal bas ngas khyod sbyin par mi bya'i/ khyod nyid shes par zad do/ /bram ze des de dang de'i</text></item>
<item><p>119b7</p><section>'dul ba</section><text>bsam pa shes nas 'byor ba'i dpal chen pos de bag mar blangs te rang gi khyim du bcug go /de nas des ming po de la smras pa/ ming po tshur spyon/ khyod kyis kha ba dbub par mdzod cig dang</text></item>
<item><p>120a1</p><section>'dul ba</section><text>thabs cig bzhugs so/ /des smras pa/ sring mo/ kho bo ni/ 'dod pa don du mi gnyer te/ khyod kyis gnang na/ rab tu 'byung ngo / /des smras pa/ dam zhig bca'</text></item>
<item><p>120a2</p><section>'dul ba</section><text>ste/ gal te khyod skabs skabs su bdag gzigs shing byon na/ gnang bar bgyi'o/ /des smras pa/ legs te/ de bzhin bya'o/ /de des gnang nas drang srong rnams kyi nang du rab tu byung ngo / /</text></item>
<item><p>120a3</p><section>'dul ba</section><text>de dge ba'i rtsa ba bskyed pa yin pas des slob dpon med par byang chub kyi phyogs dang mthun pa'i chos sum cu rtsa bdun mngon du byas te/ rang byang chub mngon sum du byas nas des bsam pa/</text></item>
<item><p>120a4</p><section>'dul ba</section><text>bdag gis sring mo de la 'ong ngo / /zhes dam bcas pas/ de'i phyir de'i gan du 'gro bar bya'o/ /snyam nas de de'i gan du song ngo / /song nas 'bar ba dang / gsal ba dang / char 'bab pa</text></item>
<item><p>120a5</p><section>'dul ba</section><text>dang / glog 'byung ba'i cho 'phrul dag bya bar brtsams pa dang / so so'i skye bo dag ni/ rdzu 'phrul la myur du dad pa yin pas/ de shing drungs nas bcad pa bzhin du rkang pa la phyag 'tshal</text></item>
<item><p>120a6</p><section>'dul ba</section><text>te smras pa/ ming po/ khyod kyis yon tan gyi khyad par 'di lta bu thob bam/ thob bo/ gal te de lta na/ khyod ni/ bsod snyoms don du gnyer ba lags/ bdag kyang bsod nams don du</text></item>
<item><p>120a7</p><section>'dul ba</section><text>gnyer ba lags pas/ de'i slad du 'di nyid du bzhugs shig dang / khyod la bdag gis bsod snyoms dbul bar bgyi'o/ /des smras pa/ sring mo/ khyod ni gzhan la rag las pa yin</text></item>
<item><p>120b1</p><section>'dul ba</section><text>gyi/ khyim thab la je dris shig /legs te/ de bzhin bgyi'o/ /des khyim thab la smras pa/ rje'i sras/ bdag gi ming po rab tu byung ba/ brtul zhugs grub pa/ bdag nyid chen por gyur te/</text></item>
<item><p>120b2</p><section>'dul ba</section><text>gal te khyod kyis gnang na/ bdag gis zla ba gsum du bsod snyoms la spyan drang ngo / /des smras pa/ bzang mo/ gal te 'di rab tu byung bar ma gyur na/ bdag cag gis mi 'dod bzhin</text></item>
<item><p>120b3</p><section>'dul ba</section><text>gso dgos par 'gyur na/ de rab tu byung ste brtul zhugs grub pa/ bdag nyid chen por gyur na lta smos kyang ci dgos/ song la spyan drongs shig /des de zla ba gsum du bsod snyoms la spyan</text></item>
<item><p>120b4</p><section>'dul ba</section><text>drangs so/ /bram ze de'i chung ma gnyis pa gzhan zhig yod pa des bsam pa/ bdag cag longs spyod thun mong las/ 'di ni/ bsod nams 'di lta bu byed na/ bdag gis ci'i phyir mi bya</text></item>
<item><p>120b5</p><section>'dul ba</section><text>snyam du rig nas de la smras pa/ phu nu mo/ khyod kyi dral gang lags pa de bdag gi ming po yang de kho na lags pas/ khyod kyis gdugs gcig bshos gsol la/ bdag gis kyang gdugs</text></item>
<item><p>120b6</p><section>'dul ba</section><text>gcig bshos gsol bar bgyi'o/ /des smras pa/ legs te/ de bzhin bgyi'o/ /rang sangs rgyas kyi sring mo de/ de'i sems bsrung ba'i phyir zas bsod pa/ reg bya phun sum tshogs</text></item>
<item><p>120b7</p><section>'dul ba</section><text>pa/ zas dman pas g.yogs te de la bstan nas phu nu mo/ khyod rjes su yi rang byos shig /bdag gi ming po la zhal zas 'di lta bu gsol lo/ /des smras pa/ legs so/ /rjes su yi</text></item>
<item><p>121a1</p><section>'dul ba</section><text>rang ngo / /de yang de'i sems bsrung ba'i phyir zas dman pa/ bsod pa dag gis g.yogs te de la bstan nas phu nu mo/ khyod kyang rjes su yi rang ba gyis</text></item>
<item><p>121a2</p><section>'dul ba</section><text>shig /bdag kyang dral la zhal zas bsod pa/ kha dog phun sum tshogs pa 'di lta bu gsol lo/ /dge slong dag ji snyam du sems/ rang sangs rgyas kyi sring mo gang yin pa des rang sangs</text></item>
<item><p>121a3</p><section>'dul ba</section><text>rgyas la reg bya phun sum tshogs pa/ zas dman pas bkab ste 'bul ba gang yin pa de ni lha mo phreng ldan ma 'di nyid yin te/ de'i tshe de'i dus na 'dis/ gang rang sangs rgyas la</text></item>
<item><p>121a4</p><section>'dul ba</section><text>reg bya phun sum tshogs pa/ zas dman pas bkab ste phul ba'i las de'i rnam par smin pas/ tshe rabs lnga brgya ra reg bya dang ldan par gyur te/ de'i bar du yang reg bya dang ldan pa rnams</text></item>
<item><p>121a5</p><section>'dul ba</section><text>kyi mchog tu gyur to/ /gcig shos gang yin pa des/ rang sangs rgyas la zas dman pa/ kha dog phun sum tshogs pas bkab ste phul ba gang yin pa de ni rgyal rigs dbyar tshul ma</text></item>
<item><p>121a6</p><section>'dul ba</section><text>'di nyid yin te/ de'i tshe de'i dus na gang 'dis/ rang sangs rgyas la zas dman pa/ kha dog phun sum tshogs pas bkab ste phul ba'i las de'i rnam par smin pas/ tshe rabs lnga</text></item>
<item><p>121a7</p><section>'dul ba</section><text>brgyar gzugs bzang bar gyur te/ da lta'i bar du yang gzugs bzang ba rnams kyi mchog tu gyur to/ /dge slong dag/ de lta bas na/ las gcig tu nag pa rnams kyi rnam par</text></item>
<item><p>121b1</p><section>'dul ba</section><text>smin pa ste gcig tu nag pa yin la zhes bya ba nas dge slong dag /'di ltar bslab par bya'o/ /zhes bya ba'i bar snga ma bzhin no/ /dus gzhan zhig na lha mo phreng ldan ma sems can zhugs</text></item>
<item><p>121b2</p><section>'dul ba</section><text>bar gyur to/ /nyi ma gang la sems can zhugs par gyur pa de nyid kyi nyi ma la bram ze mdun na 'don gyi chung ma la yang sems can zhugs par gyur te/ nyi ma gang la sems can zhugs par</text></item>
<item><p>121b3</p><section>'dul ba</section><text>gyur pa de nyid kyi nyi ma nas sdug bsngal gyi nyen to/ /ji tsam na lha mo phreng ldan ma zla ba dgu lon nas khye'u gzugs bzang ba/ blta na sdug pa/ mdzes pa zhig btsas so/ /de'i btsas ba'i</text></item>
<item><p>121b4</p><section>'dul ba</section><text>btsas ston rgya cher byas nas khye'u 'di'i ming cir gdags zhes ming 'dogs par byed pa na/ rgyal pos smras pa/ song la 'di phyi mo la phul cig dang / de nyid ming 'dogs par 'gyur ro/ /</text></item>
<item><p>121b5</p><section>'dul ba</section><text>blon po rnams kyis de khyer te de'i gan du dong nas smras pa/ lha mo/ lha'i zhal nas gzhon nu'i ming gdags su gsol zhes byung ngo / /des smras pa/ shes ldan dag /ngas dang po nyid nas bu</text></item>
<item><p>121b6</p><section>'dul ba</section><text>zan ma'i bu mo 'dis ko sa la'i rigs 'di rgyas par 'gyur ro/ /zhes ma smras sam/ blon po dag gis smras pa/ de'i don 'tshal te/ lha mos 'di ma bltams pa nyid nas 'phags skyes</text></item>
<item><p>121b7</p><section>'dul ba</section><text>po zhes kun tu spyad pas/ de'i slad du gzhon nu'i mtshan 'phags skyes po zhes gdags so/ /zhes de'i ming 'phags skyes po zhes bya bar btags so/ /gang gi nyin par gzhon nu 'phags</text></item>
<item><p>122a1</p><section>'dul ba</section><text>skyes po btsas pa de nyid kyi nyi ma la mdun na 'don gyi bu btsas nas de'i nye du dag kyang 'ongs shing 'dus nas zhag bdun gsum nyi shu gcig tu btsas pa'i</text></item>
<item><p>122a2</p><section>'dul ba</section><text>btsas ston rgya cher byas nas khye'u 'di'i ming cir gdags zhes ming 'dogs par byed pa na/ de na kha cig gis smras pa/ 'di gang gi nyi ma la ma'i mngal du zhugs pa de'i nyin mo</text></item>
<item><p>122a3</p><section>'dul ba</section><text>nyid nas ma sdug bsngal gyis nyen cing / skyes nas kyang sdug bsngal ba kho na yin pas/ de'i phyir khye'u'i ming ma la gnod ces gdags so/ /zhes de'i ming ma la gnod ces bya bar</text></item>
<item><p>122a4</p><section>'dul ba</section><text>btags so/ /gzhon nu 'phags skyes po ma ma brgyad po/ nu ma bsnun pa'i ma ma gnyis dang / pang na 'tsho ba'i ma ma gnyis dang / dri ma 'phyi ba'i ma ma gnyis dang / rtse grogs</text></item>
<item><p>122a5</p><section>'dul ba</section><text>kyi ma ma gnyis la gtad de/ ma ma brgyad po de dag gis/ 'o ma dang / zho dang / mar dang / zhun mar dang / mar gyi snying khu dang / gzhan yang yo byad kyi khyad par gtso bo gtso bo</text></item>
<item><p>122a6</p><section>'dul ba</section><text>dag gis rdzing na gnas pa'i pad+ma bzhin du bsrings shing bskyed do/ /gang gi tshe de chen por gyur pa de'i tshe yi ge bslab ste yi ge mthar phyin nas brtag pa brgyad po/ 'di lta ste/</text></item>
<item><p>122a7</p><section>'dul ba</section><text>rin po che brtag pa dang / shing brtag pa dang / gzhi brtag pa dang / gos brtag pa dang / glang po che brtag pa dang / rta brtag pa dang / bud med brtag pa dang / skyes pa brtag pa</text></item>
<item><p>122b1</p><section>'dul ba</section><text>la mkhas bar gyur cing / dbye ba dang / bklag pa la mkhas shing / spyod pa gsal ba/ rnam pa thams cad kyi tshul la mkhas te/ de rgyal bu rgyal rigs spyi bo nas dbang bskur ba/ yul gyi</text></item>
<item><p>122b2</p><section>'dul ba</section><text>dbang phyug mthu dang brtson 'grus thob pa/ sa'i dkyil 'khor chen po tshan du phab ste gnas pa rnams kyi bzo'i gnas dang / las kyi gnas gang dag yin pa 'di lta ste/ glang po che'i gnyar</text></item>
<item><p>122b3</p><section>'dul ba</section><text>zhon pa dang / rta la zhon pa dang / shing rta'i thabs dang / ral gri'i thabs dang / gzhu bzung ba dang / mdun du bsnur ba dang / phyir bsnur ba dang / lcags kyus bsgyur thabs dang / zhags</text></item>
<item><p>122b4</p><section>'dul ba</section><text>pa gdab pa dang / mda' bo che'i 'phen thabs dang / 'dzin stangs dang / gom stabs dang / thor tshugs dang / rgyang nas phog pa dang / sgra grags par phog pa dang / gnad du phog pa dang /</text></item>
<item><p>122b5</p><section>'dul ba</section><text>mi 'tshor bar phog pa dang / tshabs che ba dang / dral ba dang / dbug pa dang / gcad pa'i gnas lnga po dag la mkhas par gyur to/ /khye'u ma la gnod kyang ma ma brgyad po dag la gtad de zhes</text></item>
<item><p>122b6</p><section>'dul ba</section><text>bya ba nas rdzing na gnas pa'i pad+ma bzhin du zhes bya ba'i bar snga ma bzhin no/ /de gang gi tshe chen por gyur pa de'i tshe yi ge bslab ste/ bram ze'i lta ba dang / spyod lam dang / tshul dang / gtsang</text></item>
<item><p>122b7</p><section>'dul ba</section><text>sbra dang / spyod tshul dang / ril ba bzung ba dang / sa blang ba dang / thal ba blang ba dang / oM zhes bya ba dang / b+ho zhes bya ba dang / nges brjod kyi rig byed dang / mchod sbyin gyi rig byed</text></item>
<item><p>123a1</p><section>'dul ba</section><text>dang / snyan tshig gi rig byed dang / srid srung gi rig byed dang / drang srong gargas byas pa dang / ma Tha ras byas pa dang / sa g.yo ba'i dpyad dang / bar snang gi</text></item>
<item><p>123a2</p><section>'dul ba</section><text>dpyad dang / bram ze'i las kyi mtha' drug po/ mchod sbyin byed pa dang / mchod sbyin byed du 'jug pa dang / klog pa dang / klog tu 'jug pa dang / sbyin pa dang / len pa dag la mkhas</text></item>
<item><p>123a3</p><section>'dul ba</section><text>par gyur to/ /ji tsam dus gzhan zhig na 'phags skyes po dang / ma la gnod lhan cig ri dwags bshor ba'i phyir dong ba dang / de rtas kha khyer te ser skya'i gnas su phyin nas de</text></item>
<item><p>123a4</p><section>'dul ba</section><text>dang de dag na 'khyams zhing / ser skya na gnas pa'i shAkya rnams kyi skyed mos tshal du song ngo / /skyed mos tshal srung ba'i mis ser skya na gnas pa'i shAkya rnams la smras pa/ shes ldan</text></item>
<item><p>123a5</p><section>'dul ba</section><text>dag /'phags skyes po rtas kha khyer te khyod kyi skyed mos tshal du 'ongs so/ /de rnams mi bzod pa skyes nas smras pa/ shes ldan dag /gal te de lta na/ dus la bab pa 'di yin gyi/</text></item>
<item><p>123a6</p><section>'dul ba</section><text>'dong / de gsad do/ /de bzhin bya'o/ /zhes de rnams go bgos te dong ba dang / shAkya rgan rabs rnams kyis mthong nas de dag gis smras pa/ gzhon nu dag gar dong / de rnams kyis</text></item>
<item><p>123a7</p><section>'dul ba</section><text>smras pa/ 'phags skyes po bdag cag gi skyed mos tshal du mchis te/ de 'gum du mchi'o/ /shAkya rgan rabs rnams kyis smras pa/ gzhon nu dag /de glo bur ba yin pas/ de'i nyes</text></item>
<item><p>123b1</p><section>'dul ba</section><text>pa 'ga' bzod pa gyis la phyir log cig /de rnams phyir log pa dang / ji tsam na 'phags skyes po'i dpung gi tshogs yan lag bzhi pas gcig nas gcig tu thos nas tshol zhing skyed mos tshal</text></item>
<item><p>123b2</p><section>'dul ba</section><text>du 'ongs nas dpung gi tshogs yan lag bzhi pas/ skyed mos tshal kun nas khyab par gyur pa dang / skyed mos tshal srung ba'i mis ser skya na gnas pa'i shAkya rnams la smras pa/ shes ldan dag /</text></item>
<item><p>123b3</p><section>'dul ba</section><text>'phags skyes po'i dpung gi tshogs yan lag bzhi pa rnams skyed mos tshal du lhags te/ glang po che dang / rta'i mi gtsang ba dag gis skyed mos tshal thams cad ma rung bar byas so/ /de rnams</text></item>
<item><p>123b4</p><section>'dul ba</section><text>shin tu mi bzod pa skyes nas shAkya rgan po'i tshig bcag ste 'phags skyes po gsad pa'i phyir dong ba dang / 'phags skyes pos 'di ltar ser skya na gnas pa'i shAkya rnams bdag gsod du</text></item>
<item><p>123b5</p><section>'dul ba</section><text>'ong ngo / /zhes thos nas des mi zhig bzhag ste smras pa/ kye skyes bu/ gud du 'gro'i/ khyod kyis ser skya na gnas pa'i shAkya rnams ci zer ba de/ nga la zlos shig /ser skya na gnas pa'i shAkya</text></item>
<item><p>123b6</p><section>'dul ba</section><text>rnams skyed mos tshal du 'ongs pa na/ 'phags skyes po mi snang nas de rnams kyis mi de la bran mo'i bu de/ gar song zhes dris pa dang / des smras pa/ bros te mchis so/ /de dag las kha cig</text></item>
<item><p>123b7</p><section>'dul ba</section><text>gis smras pa/ de gal te bdag cag gis mthong bar gyur na/ bdag cag gis de'i lag pa gcad par 'gyur ro/ /gzhan dag gis smras pa/ gal te bros par ma gyur na/ de kho bo cag gis</text></item>
<item><p>124a1</p><section>'dul ba</section><text>rkang pa gcad par 'gyur ro/ /kha cig gis smras pa/ kho bo cag gis ni/ thams cad kyi thams cad du srog dang phral bar 'gyur ba zhig na/ gal te bros</text></item>
<item><p>124a2</p><section>'dul ba</section><text>na/ de ji ltar bya/ de dag gis gla mi rnams la bsgo ba/ skyed mos tshal phyag dar byos la bran mo'i bus phyogs gang du bcags pa'i phyogs de'i sa dag 'o ra la/ sa gzhan gyis</text></item>
<item><p>124a3</p><section>'dul ba</section><text>khongs shig /rtsig pa'i phyogs gang la brten pa de dag kyang zhal zhal khogs la/ gzhan gyis yugs shig /'o ma'i chus chag chag thob la/ spos chus btab ste/ dri dang me tog</text></item>
<item><p>124a4</p><section>'dul ba</section><text>la sogs pas kyang shin tu phun sum tshogs par byos shig /des de bzhin du byas so/ /de nas mi des ji ltar gyur pa dag mthong nas 'phags skyes po'i gan du song ste rkang pa gnyis la</text></item>
<item><p>124a5</p><section>'dul ba</section><text>phyag 'tshal nas mtha' gcig tu 'dug go /'phags skyes pos smras pa/ kwa'i skyes bu/ ser skya na gnas pa'i shAkya rnams ci zer/ lha/ ji skad mchi ba lha la gsol ba'i rngo mi thogs</text></item>
<item><p>124a6</p><section>'dul ba</section><text>te/ de ni/ de dag nyid la gyur cig /kwa'i skyes bu/ de yang shes pa tsam du bya'i/ smros shig /des de dus kyis 'chu bar rtogs nas rgyas par bsnyad pa dang / des nang mi rnams la smras pa/</text></item>
<item><p>124a7</p><section>'dul ba</section><text>shes ldan dag /gang gi tshe nga yab 'das te rgyal por gyur pa de'i tshe/ ngas de dag srog dang bral ba gang yin pa de kho na thog mar bya dgos kyi/ khyod kyis ji ltar gyur pa 'di thams cad</text></item>
<item><p>124b1</p><section>'dul ba</section><text>skul cig dang / ngas ser skya na gnas pa'i shAkya rnams kha gdag go /de rnams kyis kyang khas blangs so/ /ma la gnod kyis smras pa/ legs so/ /legs so/ /lha/ khyod kyis kyang de ni/ gdon</text></item>
<item><p>124b2</p><section>'dul ba</section><text>mi 'tshal bar bgyid 'tshal te/ dge ba rnams ni/ dam bcas pa la brtan pa lags so/ /des smras pa/ nga dus ji tsam zhig na rgyal por 'gyur ba de mi shes so/ /ma la gnod kyis smras pa/</text></item>
<item><p>124b3</p><section>'dul ba</section><text>de ltar ma dgongs shig /rgyal po bgres po ni/ ring po mi thogs par lha nyid du gshegs pas/ khyod nyid rgyal por 'gyur ro/ /'dod pa bsten pas ni/ sdig pa'i las mi bya ba ci yang med</text></item>
<item><p>124b4</p><section>'dul ba</section><text>bas/ ko sa la'i rgyal po gsal rgyal la blon po lnga brgya yod pa las 'phags skyes pos blon po rnams dang dbye bar brtsams pa dang / spyod pa'i bu ring po ma gtogs pa thams cad kha phyin</text></item>
<item><p>124b5</p><section>'dul ba</section><text>to/ /blon po'i mchog de ni/ rje bo la snying nye ba yin pas kha ma phyin to/ /ji tsam dus gzhan zhig na spyod pa'i bu ring po bya ba zhig gi phyir 'phags skyes po'i gan du song ba dang / 'phags</text></item>
<item><p>124b6</p><section>'dul ba</section><text>skyes pos/ rgyal po gsal rgyal gsod pa'i sbyor bas/ spyod pa'i bu ring po la ser skya na gnas pa'i shAkya rnams la ngas sha glan par bya na/ nga nam rgyal por 'gyur ba smros shig /des smras</text></item>
<item><p>124b7</p><section>'dul ba</section><text>pa/ lha/ ci'i slad du bsod nams ma lags pa skyed par mdzad/ rgyal po bgres po ni/ ring po mi thogs par lha nyid du gshegs te/ rgyal por gzhan mi 'gyur gyi/ khyod nyid 'gyur ro/ /</text></item>
<item><p>125a1</p><section>'dul ba</section><text>spyod pa'i bu ring po/ de ni/ ngas bgam par khyod kho na la smras kyi/ khyod kyis su la yang smra bar mi bya'o/ /lha/ bdag gis ma 'tshal tam ci/ su la yang ji</text></item>
<item><p>125a2</p><section>'dul ba</section><text>ltar brjod par bgyi zhes smras te song ngo / /de'i tshe bcom ldan 'das shAkya rnams kyi nang na/ shAkya rnams kyi grong rdal me tsu ru di zhes bya ba na bzhugs te/ de nas ko sa la'i rgyal po gsal</text></item>
<item><p>125a3</p><section>'dul ba</section><text>rgyal bzhon pa bzang po la zhon te kha lo sgyur ba spyod pa'i bu ring po dang ljongs rgyu zhing 'gro ba na/ grong khyer zhig tu phyin nas ko sa la'i rgyal po gsal rgyal gyis dgon pa'i nags 'dab</text></item>
<item><p>125a4</p><section>'dul ba</section><text>bas mtha'i gnas mal/ dben pa/ skye bo sdig can dang bral ba/ mi chig rkya thub pas so sor bsten pa/ nang du yang dag 'jog dang mthun pa mthong ngo / /mthong nas/ yang spyod pa'i bu</text></item>
<item><p>125a5</p><section>'dul ba</section><text>ring po la smras pa/ spyod pa'i bu ring po/ bcom ldan 'das de/ dgon pa/ nags 'dab/ bas mtha'i gnas mal/ dben pa/ skye bo sdig pa can rnams dang bral ba/ mi chig rkya thub pas</text></item>
<item><p>125a6</p><section>'dul ba</section><text>so sor bsten pa/ nang du yang dag 'jog dang mthun pa 'di lta bu na bzhugs te/ der ngas bcom ldan 'das de la res 'ga' bsnyen bkur byas na/ ring po/ bcom ldan 'das de ltar</text></item>
<item><p>125a7</p><section>'dul ba</section><text>gang na bzhugs/ ji ga khyod kyi thos sam/ lha/ bdag gis thos te/ bcom ldan 'das ni/ shAkya rnams kyi nang na shAkya rnams kyi grong rdal me tsu ru di zhes bgyi ba na bzhugs so/ /ring</text></item>
<item><p>125b1</p><section>'dul ba</section><text>po/ shAkya rnams kyi grong rdal me tsu ru di zhes bya bar thag ji srid yod/ lha/ rgyang grags gsum lhag tsam mchis so/ /des ring po/ shAkya rnams kyi grong rdal me tsu ru di ga la ba der shing rta drongs</text></item>
<item><p>125b2</p><section>'dul ba</section><text>shig /lha/ de bzhin 'tshal lo/ /zhes spyod pa'i bu ring pos ko sa la'i rgyal po gsal rgyal gyi ltar mnyan nas shAkya rnams kyi grol rdal me tsu ru di ga la ba der shing rta khrid de bzhon pas 'gro</text></item>
<item><p>125b3</p><section>'dul ba</section><text>ba'i sa ji srid pa de srid du zhon te song nas bzhon pa las babs te rkang pas kun dga' ra bar zhugs so/ /de'i tshe bcom ldan 'das gtsug lag khang chen po sgo bcad pa zhig na nyin mo gnas</text></item>
<item><p>125b4</p><section>'dul ba</section><text>pas bzhugs so/ /dge slong mang po rnams ni/ gtsug lag khang gi phyi rol bla gab med pa'i 'chag sa na 'chag par byed pa/ ko sa la'i rgyal po gsal rgyal gyis mthong ngo / /dge slong mang po</text></item>
<item><p>125b5</p><section>'dul ba</section><text>dag thag ring po nyid nas mthong nas kyang dge slong mang po dag ga la ba der song ste phyin nas dge slong mang po dag la 'di skad ces smras so/ /btsun pa dag /bcom ldan 'das ga la bzhugs</text></item>
<item><p>125b6</p><section>'dul ba</section><text>rgyal po chen po/ bcom ldan 'das ni/ gtsug lag khang chen po chab sgo bkum pa 'di na nyin mo gnas pas bzhugs te/ rgyal po chen po/ khyed bzhed na/ gtsug lag khang chen po sgo</text></item>
<item><p>125b7</p><section>'dul ba</section><text>bkum pa ga la bar bzhud de/ der byon pa dang / khad kyis dal bus sgo glegs la rdungs shig dang / bcom ldan 'das chab sgo 'byed par 'gyur ro/ /de nas ko sa la'i rgyal po gsal rgyal</text></item>
<item><p>126a1</p><section>'dul ba</section><text>gyis rgyal po'i rtags lnga po/ gtsug tor dang / gdugs dang / ral gri dang / rnga yab nor bu'i yu ba can dang / lham khra bo dag phud de spyod pa'i bu ring po la</text></item>
<item><p>126a2</p><section>'dul ba</section><text>byin nas kha phyir lta'o/ /de nas spyod pa'i bu ring po 'di snyam du sems te/ lhas rgyal po'i rtags lnga po/ gtsug tor dang / gdugs dang / ral gri dang / rnga yab nor bu'i yu ba can dang /</text></item>
<item><p>126a3</p><section>'dul ba</section><text>lham khra bo dag bdag la bzhag ste zhal phyir gzigs pa las na/ lha ni/ 'phrin las gsang ba zhig mdzad par bzhed pas/ bdag 'di nyid du 'dug par bya'o/ /snyam mo/ /de nas ko sa</text></item>
<item><p>126a4</p><section>'dul ba</section><text>la'i rgyal po gsal rgyal gtsug lag khang chen po sgo gcad pa ga la ba der song ste phyin nas khad kyis dal bu dal bus sgo glegs la brdabs pa dang / de la bcom ldan 'das kyis sgo</text></item>
<item><p>126a5</p><section>'dul ba</section><text>phye'o| |de nas ko sa la'i rgyal po gsal rgyal/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te gdong dang / kha phyis</text></item>
<item><p>126a6</p><section>'dul ba</section><text>nas 'di skad ces gsol to/ /bcom ldan 'das bdag gis ring mo zhig lags nas mthong ngo / /bde bar gshegs pa bdag gis ring mo zhig lags nas mthong ngo / /de nas bcom</text></item>
<item><p>126a7</p><section>'dul ba</section><text>ldan 'das kyis ko sa la'i rgyal po gsal rgyal la 'di skad ces bka' stsal to/ /rgyal po chen po/ khyod ci'i phyir de bzhin gshegs pa la shin tu dman pa bas kyang ches dman</text></item>
<item><p>126b1</p><section>'dul ba</section><text>pa byed/ btsun pa/ bcom ldan 'das/ bdag la chos las byung ba'i dad pa mchis te/ des na/ bdag 'di snyam du/ bcom ldan 'das ni/ de bzhin gshegs pa dgra bcom pa yang dag</text></item>
<item><p>126b2</p><section>'dul ba</section><text>par rdzogs pa'i sangs rgyas so/ /khyod kyi chos 'dul ba ni/ legs par gsungs pa'o/ /nyan thos kyi dge 'dun ni/ legs par zhugs pa'o/ /snyam mo/ /rgyal po chen po/ khyod nga la chos las</text></item>
<item><p>126b3</p><section>'dul ba</section><text>byung ba'i dad pa ji lta bu zhig yod/ btsun pa/ bdag gis 'di na dge sbyong dang / bram ze mkhas pa/ mkhas pa'i nga rgyal can smra ba dang / phas kyi rgol ba la goms par bgyis pa/ skye bo phal</text></item>
<item><p>126b4</p><section>'dul ba</section><text>po che la byis pa'i dang bas 'bigs pa'i ngo bor bkur ba kha cig mthong ste/ de dag rang gi shes rab dang spobs pas/ gzhan gyi lta ba'i rnam pa/ 'dren ma'i ngo bo dag 'jig cing / de dag zhu ba</text></item>
<item><p>126b5</p><section>'dul ba</section><text>rtsom par bgyid de/ bdag cag shes ldan go'u ta ma de'i drung du dong la/ dri ba 'di dang 'di lta bu dag dri ste/ gal te lung ston par mi byed na ni/ brtsad par bya'o/ /gal te 'di lta bu dang 'di lta</text></item>
<item><p>126b6</p><section>'dul ba</section><text>bu yin no/ /zhes lung ston par byed na/ de lta bu de la 'di skad ces brjod par bya ste/ kye go'u ta ma/ khyod kyi 'di ni/ mi rigs so/ /'di ni/ mi 'dra'o/ /'di ni/ mi 'thad do/ /zhes brjod par</text></item>
<item><p>126b7</p><section>'dul ba</section><text>bya'o| |zhes de rnams kyis zhu ba de dag bsdogs nas/ bcom ldan 'das kyi spyan sngar bab par mchis pa'i rngo yang ma thogs na/ smra bar lta ga la rngo thogs te/ btsun pa/ bdag bcom ldan</text></item>
<item><p>127a1</p><section>'dul ba</section><text>'das la chos las byung ba'i dad pa de lta bu mchis te/ des na/ bdag 'di snyam du/ bcom ldan 'das ni/ de bzhin gshegs pa dgra bcom pa yang dag</text></item>
<item><p>127a2</p><section>'dul ba</section><text>par rdzogs pa'i sangs rgyas lags/ khyod kyi chos 'dul ba ni/ legs par gsungs pa lags/ nyan thos kyi dge 'dun ni/ legs par zhugs pa lags so/ /snyam bgyid do/ /</text></item>
<item><p>127a3</p><section>'dul ba</section><text>btsun pa/ bdag la bcom ldan 'das la chos las byung ba'i dad pa gzhan yang mchis te/ btsun pa/ 'di na bdag gis dge sbyong dang / bram ze mkhas pa mkhas pa'i nga rgyal can zhes</text></item>
<item><p>127a4</p><section>'dul ba</section><text>bya ba nas kha cig mthong ste zhes bya ba'i bar snga ma bzhin no/ /de rnams kyis zhu ba de dag bsdogs nas bcom ldan 'das ga la ba der mchis te phyin nas bcom ldan 'das la zhu ba zhu</text></item>
<item><p>127a5</p><section>'dul ba</section><text>ba'i rngo mi thogs kyi/ gzhan du na/ bcom ldan 'das kho na'i zhal du lta pa dang / zhal du rtog par bgyid cing / bcom ldan 'das go'u ta ma 'di kho nas shes par bya ba mkhyen to/ /</text></item>
<item><p>127a6</p><section>'dul ba</section><text>gzigs par bya ba gzigs so/ /snyam ste/ btsun pa/ 'di yang bdag bcom ldan 'das la chos las byung ba'i dad pa lags te zhes bya ba snga ma bzhin no/ /btsun pa/ bdag la chos</text></item>
<item><p>127a7</p><section>'dul ba</section><text>las byung ba'i dad pa gzhan yang mchis te/ btsun pa/ 'di na bdag gis dge sbyong dang / bram ze mkhas pa/ mkhas pa'i nga rgyal can zhes bya ba nas kha cig mthong ste zhes bya ba'i bar</text></item>
<item><p>127b1</p><section>'dul ba</section><text>snga ma bzhin no/ /des zhu ba de dag bsdogs nas bcom ldan 'das ga la ba der mchis te phyin nas bcom ldan 'das la zhu ba yongs su ma rdzogs par zhus pa dang / bcom ldan 'das kyis</text></item>
<item><p>127b2</p><section>'dul ba</section><text>de dag la zhu ba yongs su ma rdzogs par zhus bzhin yongs su rdzogs par lung bstan pa dang / de dag zhu ba lung bstan pa des/ yid rangs shing mgu nas sangs rgyas dang / chos dang / dge slong</text></item>
<item><p>127b3</p><section>'dul ba</section><text>gi dge 'dun la skyabs su mchi zhing / bslab pa'i gnas dag kyang len par bgyid de/ btsun pa/ 'di yang bdag bcom ldan 'das la chos las byung ba'i dad pa lags so/ /zhes pa'i</text></item>
<item><p>127b4</p><section>'dul ba</section><text>bar snga ma bzhin no/ /btsun pa/ bdag la bcom ldan 'das la chos las byung ba'i dad pa gzhan yang mchis te/ 'di na bdag gis bram ze dang / khyim bdag mkhas pa/ mkhas pa'i nga</text></item>
<item><p>127b5</p><section>'dul ba</section><text>rgyal can zhes bya ba nas kha cig mthong zhes bya ba'i bar snga ma bzhin no/ /de dag gis zhu ba de dag bsdogs nas bcom ldan 'das ga la ba der song ste phyin nas zhu ba rdzogs par zhus</text></item>
<item><p>127b6</p><section>'dul ba</section><text>pa dang / bcom ldan 'das kyis de dag la chos yongs su rdzogs par lung bstan nas de dag lung bstan pa des yid rangs shing mgu nas bcom ldan 'das la rab tu 'byung ba dang / bsnyen</text></item>
<item><p>127b7</p><section>'dul ba</section><text>par rdzogs pa dge slong gi dngos po gsol zhing / bcom ldan 'das kyis rab tu byung bar mdzad/ bsnyen par rdzogs par mdzad de/ rab tu byung zhing bsnyen par rdzogs pa/ dgra bcom pa nyid</text></item>
<item><p>128a1</p><section>'dul ba</section><text>thob pa/ rnam par grol ba'i dga' ba dang / bde ba nyams su myong pa de dag 'di snyam du sems te/ bdag cag de'u ma rung ngo / /bdag cag rab tu de'u ma rung ngo / /</text></item>
<item><p>128a2</p><section>'dul ba</section><text>bdag cag sngon dge sbyong ma yin bzhin du bdag cag dge sbyong ngo / /snyam du khas 'ches/ bdag cag bram ze dang / dgra bcom pa ma yin bzhin du bdag cag dgra bcom pa'o/ /snyam</text></item>
<item><p>128a3</p><section>'dul ba</section><text>du khas 'che'i/ da ni/ bdag cag dge sbyong dang / bram ze dang / dgra bcom pa yin no/ /snyam ste/ btsun pa/ 'di yang bdag bcom ldan 'das la chos las byung ba'i dad pa lags te</text></item>
<item><p>128a4</p><section>'dul ba</section><text>zhes bya ba snga ma bzhin no/ /btsun pa/ bdag la bcom ldan 'das la chos las byung ba'i dad pa gzhan yang mchis te/ btsun pa/ 'di na bdag gis dge sbyong dang / bram ze skya bo/ seng</text></item>
<item><p>128a5</p><section>'dul ba</section><text>seng bo/ sha bri srab pa/ nyam chung ba/ mdog ngan pa/ dbang po nyams pa/ skye bo mang po'i mig gis bltar mi chags pa dag cig mthong ngo / /mthong nas kyang bdag 'di snyam du sems</text></item>
<item><p>128a6</p><section>'dul ba</section><text>te| shes ldan 'di dag mi 'dod bzhin du tshangs par spyod pa'am/ nad yun ring po 'ga' zhig gis thebs sam/ sdig pa mi dge ba'i las 'ga' zhig lkog tu byas nas bcabs par</text></item>
<item><p>128a7</p><section>'dul ba</section><text>ma gyur grang / 'di ltar shes ldan 'di dag skya bo/ seng seng po/ sha bri ngan pa/ nyam chung ba/ dbang po nyams pa/ skye bo mang po'i mig gis bltar mi chags so/ /snyam mo/ /de dag gi</text></item>
<item><p>128b1</p><section>'dul ba</section><text>drung du mchis shing mchis nas 'di skad ces bgyis te/ shes ldan dag /ci'i phyir skya bo seng seng po/ sha bri ngan pa/ nyam chung ba/ dbang po nyams pa/ skye bo mang po'i mig gis bltar mi</text></item>
<item><p>128b2</p><section>'dul ba</section><text>chags par gyur/ de dag gi mchid nas rgyal po chen po/ 'dod chags kyis gnod do/ /btsun pa/ de la bdag 'di snyam du sems te/ gal te 'dod pa rnams rnyed pa dang / bsten pa dang /</text></item>
<item><p>128b3</p><section>'dul ba</section><text>bsags pas/ gzugs bzang ba'am/ blta na sdug pa'am/ mdzes pa zhig tu 'gyur na ni/ da lta ko sa la'i rgyal po gsal rgyal bdag/ gzugs ches bzang ba dang / ches blta na sdug pa/</text></item>
<item><p>128b4</p><section>'dul ba</section><text>ches mdzes par 'gyur ro/ /de ci'i phyir zhe na/ ko sa la'i rgyal po gsal rgyal bdag ni/ 'dod pa'i yon tan lnga po rnams 'dod rgur rnyed pa dang / tshegs med par rnyed pa lags so/ /gang gi</text></item>
<item><p>128b5</p><section>'dul ba</section><text>phyir 'dod pa rnams rnyed pa dang / bsten pa dang / bsags pas gzugs ches bzang ba dang / ches blta na sdug pa dang / ches mdzes par mi 'gyur ba de'i phyir bdag gis bcom ldan 'das kyi</text></item>
<item><p>128b6</p><section>'dul ba</section><text>nyan thos kyi dge 'dun gzugs shin tu bzang ba/ dbang po rgyas pa/ bzhin gyi mdangs gsal ba/ pags pa'i mdog yongs su dag pa/ sems khral chung ba/ 'tsho ba gzhan la rag ma</text></item>
<item><p>128b7</p><section>'dul ba</section><text>lus pa mthong ste/ des na ji srid 'tsho'i bar du tshangs par spyod pa/ ma 'dres pa yongs su rdzogs pa/ yongs su dag pa/ yongs su byang ba spyod par nus so/ /snyam ste/ btsun pa/ 'di yang bdag</text></item>
<item><p>129a1</p><section>'dul ba</section><text>bcom ldan 'das la chos las byung ba'i dad pa lags te/ zhes bya ba snga ma bzhin no/ /btsun pa/ bdag la bcom ldan 'das la chos las byung ba'i dad pa</text></item>
<item><p>129a2</p><section>'dul ba</section><text>gzhan yang mchis te/ btsun pa/ 'di na bdag gis nor gyi slad du mchis pa rnams 'dod pa'i rgyu dang / 'dod pa'i gzhi dang / 'dod pa'i ched kyi slad du ma ni/ bu dang lhan cig rtsod/ bu ni/</text></item>
<item><p>129a3</p><section>'dul ba</section><text>pha dang / pha ni/ bu dang / bu ni/ ma dang / ming po ni/ sring mo dang / sring mo ni/ ming po dang / grogs ni/ grogs dang rtsod pa dag mthong na/ skye bo dang skye bor lta smos kyang ci 'tshal/ de dag</text></item>
<item><p>129a4</p><section>'dul ba</section><text>rtsod cing 'gyed par gyur pa na/ ma ni/ bu'i mi snyan pa smra/ bu ni/ ma'i/ pha ni/ bu'i/ bu ni/ pha'i/ ming po ni/ sring mo'i/ sring mo ni/ ming po'i/ grogs ni/ grogs kyi mi snyan pa smra na/</text></item>
<item><p>129a5</p><section>'dul ba</section><text>skye bo skye bo'i lta smos kyang ci 'tshal/ yang 'di na bdag gis mthong ba/ dge slong gnyis shig dge slong dag dang lhan cig gzhi 'ga' zhig gi slad du rtsod nas bslab pa phul te babs</text></item>
<item><p>129a6</p><section>'dul ba</section><text>bar gyur na/ de dag rnam grangs gang gis kyang sangs rgyas la mi snyan pa brjod pa'am/ chos dang / dge 'dun la mi snyan pa brjod par mi bgyid kyi/ gzhan du na bdag nyid kho na la yongs</text></item>
<item><p>129a7</p><section>'dul ba</section><text>su smod par bgyid/ bdag cag gnyis ni/ 'di na dman pa dang / ma rabs dang / dpal med pa ste/ bdag cag gis bcom ldan 'das kyi spyan sngar ji srid 'tsho ba'i bar du tshangs par</text></item>
<item><p>129b1</p><section>'dul ba</section><text>spyod pa/ ma 'dres pa/ yongs su rdzogs pa/ yongs su dag pa/ yongs su byang ba spyad par ma nus so/ /zhes mchi ste/ btsun pa/ 'di yang bdag bcom ldan 'das la chos las byung ba'i dad pa lags</text></item>
<item><p>129b2</p><section>'dul ba</section><text>so| |zhes bya ba snga ma bzhin no/ /btsun pa/ bdag la bcom ldan 'das la chos las byung ba'i dad pa gzhan yang mchis te/ btsun pa/ 'di na ko sa la'i rgyal po gsal rgyal bdag dgu ma</text></item>
<item><p>129b3</p><section>'dul ba</section><text>par bgyi ba ma lags pa rnams kyang 'gums/ dgum par bgyi ba rnams ni/ gtong bar dbang na/ bdag don gyi ched du mchis pa las/ rgyal rigs rgya chen po shing sA la chen po lta bu dag</text></item>
<item><p>129b4</p><section>'dul ba</section><text>dang | bram ze rgya chen po shing sA la chen po lta bu dag dang / khyim bdag rgya chen po shing sA la chen po lta bu dag gtam mjug tu phyin pa la mi sdod par bar skabs bar skabs su bka' mchid</text></item>
<item><p>129b5</p><section>'dul ba</section><text>mchi zhing ma gus pa dang / zhe sa ma mchis par smra bar bgyi bar sems lags so/ /btsun pa/ dus gcig cig na bcom ldan 'das 'khor brgya phrag du ma'i gung la bzhugs shing chos ston par</text></item>
<item><p>129b6</p><section>'dul ba</section><text>mdzad pa de na lud pa'i sgra yang mi gda'/ sbrid pa'i sgra yang mi gda'o/ /de nas mi zhig gis lud pa'i sgra phyung ba dang / yang mi zhig gis/ mi de la 'di skad ces/ kye skyes bu/ khyod kha rog</text></item>
<item><p>129b7</p><section>'dul ba</section><text>par 'dug /bcom ldan 'das sbrang ma'i rtsis tshim par mdzad pa lta bu'i chos snyan pa ston par mdzad pa ma mthong ngam zhes smras lags so/ /de skad ces bgyis pa dang / mi de cang mi mchi bar</text></item>
<item><p>130a1</p><section>'dul ba</section><text>mchis so/ /de la bdag 'di snyam bgyid de/ bcom ldan 'das ni/ de tsam du mthu che zhing rdzu 'phrul che ba lags na/ 'di na da ltar chad pa med pa dang / mtshon cha</text></item>
<item><p>130a2</p><section>'dul ba</section><text>med pa'i chos mnyan pas/ 'khor btul ba ngo mtshar to/ /snyam ste/ btsun pa/ 'di yang bdag bcom ldan 'das la chos las byung ba'i dad pa lags te zhes bya ba'i bar snga ma bzhin</text></item>
<item><p>130a3</p><section>'dul ba</section><text>no| |btsun pa/ bdag bcom ldan 'das la chos las byung ba'i dad pa gzhan 'di yang mchis te/ btsun pa/ 'di na bdag gis dge sbyong dang / bram ze kha cig mthong na/ nor med</text></item>
<item><p>130a4</p><section>'dul ba</section><text>par bgyis te tshangs par spyad pa spyod pa las/ des zla ba dgu'am zla ba brgyad 'das pa dang / rnam pa de dag dang / rtags de dag dang / mtshan ma de dag bor te phyir 'dod pa'i yon tan lnga</text></item>
<item><p>130a5</p><section>'dul ba</section><text>po dag 'byor cing ldan par gyur cing / rtse bar bgyid/ dga' bar bgyid/ dga' mgur spyod par bgyid do/ /btsun pa/ 'di na bdag gis mthong ba/ bcom ldan 'das kyi nyan thos</text></item>
<item><p>130a6</p><section>'dul ba</section><text>dag /ji srid 'tsho'i bar du tshangs par spyod pa/ ma 'dres pa/ yongs su rdzogs pa/ yongs su dag pa/ yongs su byang ba spyod cing zhes bya ba nas srog gi mtha'i bar zhes bya ba dang / btsun pa/</text></item>
<item><p>130a7</p><section>'dul ba</section><text>'di yang bcom ldan 'das la chos las byung ba'i dad pa lags so/ /zhes bya ba'i bar snga ma bzhin no// //'dul ba phran tshegs kyi gzhi/ bam po brgyad pa/ btsun pa/</text></item>
<item><p>130b1</p><section>'dul ba</section><text>bdag la bcom ldan 'das la chos las byung ba'i dad pa gzhan 'di yang mchis te/ btsun pa/ 'di na bdag drang srong sbyin pa dang / rnying pa de dag la yid rton cing de dag la longs spyod rnams</text></item>
<item><p>130b2</p><section>'dul ba</section><text>kyang stsol/ grags pa yang stsol ba nas de dag gi srog gi bar yang stsol na/ de dag bcom ldan 'das la ji lta ba de ltar bgyi ba bgyid par mi sems te/ btsun pa/ dus gcig cig</text></item>
<item><p>130b3</p><section>'dul ba</section><text>na bdag drang srong yid brtan pa sbyin pa dang / rnying pa dag brtag par 'tshal nas 'khor gyi nang nas byung ste phyogs dog pa zhig tu mchis nas 'di ltar 'di dag bcom ldan 'das dang / bdag</text></item>
<item><p>130b4</p><section>'dul ba</section><text>gang logs su rkang pa ston blta'o/ /snyam na/ de dag gis rnam grangs du mar sangs rgyas kyi bsngags pa brjod/ chos dang / dge 'dun gyi bsngags pa brjod nas bcom ldan 'das gang na ba de</text></item>
<item><p>130b5</p><section>'dul ba</section><text>logs su ni/ mgo bstan/ bdag ga la ba de logs su ni/ rkang pa bstan to/ /de la bdag 'di snyam bgyid do/ /bcom ldan 'das ni/ de tsam du rdzu 'phrul che zhing mthu che ste/ 'di na da ltar</text></item>
<item><p>130b6</p><section>'dul ba</section><text>bdag 'di dag la longs spyod rnams kyang sbyin/ grags pa yang sbyin pa nas srog gi bar yang stsol na/ 'di dag bcom ldan 'das ji lta ba de ltar bdag la bya ba byed par mi sems pa ni/ ngo mtshar</text></item>
<item><p>130b7</p><section>'dul ba</section><text>to| |snyam ste zhes bya ba nas btsun pa/ 'di yang bdag bcom ldan 'das la chos las byung ba'i dad pa lags so/ /zhes bya ba'i bar snga ma bzhin no/ /btsun pa/ bdag la chos las byung ba'i dad</text></item>
<item><p>131a1</p><section>'dul ba</section><text>pa gzhan yang mchis te/ btsun pa/ bdag kyang yul ko sa la pa lags/ bcom ldan 'das kyang ko sa la pa lags/ bdag gi rigs kyang rgyal rigs lags</text></item>
<item><p>131a2</p><section>'dul ba</section><text>bcom ldan 'das kyi rigs kyang rgyal rigs lags/ bdag kyang rgas pa/ 'khogs pa/ gtugs pa/ na tshod lo brgyad cu lon pa lags/ bcom ldan 'das kyang bgres pa/ 'khogs</text></item>
<item><p>131a3</p><section>'dul ba</section><text>pa| gtugs pa/ sku na tshod lo brgyad cu lon pa lags/ btsun pa/ bdag kyang rgyal po rgyal rigs spyi bo nas dbang skur ba lags/ bcom ldan 'das kyang bla na med pa'i chos kyi rgyal</text></item>
<item><p>131a4</p><section>'dul ba</section><text>po lags pas/ btsun pa/ 'di yang bdag bcom ldan 'das la chos las byung ba'i dad pa lags te/ des na bdag 'di snyam du/ bcom ldan 'das ni/ de bzhin gshegs pa dgra</text></item>
<item><p>131a5</p><section>'dul ba</section><text>bcom pa yang dag par rdzogs pa'i sangs rgyas so/ /khyod kyi chos 'dul ba ni/ legs par gsungs pa'o/ /nyan thos kyi dge 'dun ni/ legs par zhugs pa'o/ /snyam du sems lags</text></item>
<item><p>131a6</p><section>'dul ba</section><text>so| |de nas ko sa la'i rgyal po gsal rgyal gyis bcom ldan 'das kyi spyan sngar chos sna tshogs rgya cher bshad nas bcom ldan 'das kyi zhabs la phyag 'tshal te song ngo / /da nas bcom</text></item>
<item><p>131a7</p><section>'dul ba</section><text>ldan 'das kyis ko sa la'i rgyal po gsal rgyal song nas ring po ma lon par mkhyen nas dge slong rnams la bka' stsal pa/ dge slong dag /khyod kyis chos sna tshogs pa'i chos kyi rnam</text></item>
<item><p>131b1</p><section>'dul ba</section><text>grangs zungs shig /chongs shig /lhogs shig /de ci'i phyir zhe na/ dge slong dag /chos sna tshogs pa'i chos kyi rnam grangs ni/ don dang ldan pa/ chos dang ldan pa/ tshangs par spyod pa dang ldan pa</text></item>
<item><p>131b2</p><section>'dul ba</section><text>ste| mngon par shes par byed pa dang / rdzogs par byang chub par byed pa dang / mya ngan las 'das par byed pa yin no/ /de lta bas na/ rigs kyi bu dad pas rab tu byung bas/ chos sna tshogs pa'i</text></item>
<item><p>131b3</p><section>'dul ba</section><text>chos kyi rnam grangs blangs te kun chub par byas nas de lta de ltar gzung bar bya/ bcang bar bya/ bklag par bya'o/ /ko sa la'i rgyal po gsal rgyal bcom ldan 'das kyi spyan sngar chos nyan pa</text></item>
<item><p>131b4</p><section>'dul ba</section><text>la ring zhig thogs pa dang / spyod pa'i bu ring po yang cung zhig bsdad nas shing rtar zhugs te mnyan yod du song nas des 'phags skyes po rgyal srid la bzhag go /phreng ldan ma dang / dbyar</text></item>
<item><p>131b5</p><section>'dul ba</section><text>tshul mas spyod pa'i bu la dris pa/ spyod pa'i bu/ lha ga la bzhugs/ grong rdal me tsu ru di na bzhugs so/ /de dag rkang gis grong rdal me tsu ru dir chas so/ /ko sa la'i rgyal po gsal rgyal</text></item>
<item><p>131b6</p><section>'dul ba</section><text>yang bcom ldan 'das las chos mnyan nas gtsug lag khang nas byung na/ spyod pa'i bu ring po mi snang nas des dge slong rnams la dris pa/ 'phags pa dag /spyod byed kyi bu ring po gar</text></item>
<item><p>131b7</p><section>'dul ba</section><text>mchis/ de dag gis smras pa/ de lha nang du gshegs ma thag tu shing rtar zhugs nas mchis so/ /zhes byas pa dang / rgyal po rkang gis song ngo / /bcom ldan 'das kyang ches snga ba zhig tu</text></item>
<item><p>132a1</p><section>'dul ba</section><text>rgyal po'i khab tu gshegs so/ /ji tsam na rgyal pos lam gar phreng ldan ma dang / dbyar tshul ma mthong nas des de dag la dris pa/ khyed ci phyir rkang gis 'dir</text></item>
<item><p>132a2</p><section>'dul ba</section><text>'ongs/ de dag gis smras pa/ lha/ spyod pa'i bu ring pos 'phags skyes po rgyal srid la bzhag ste/ de nas bdag cag lha'i gan du mchis mod/ bdag cag gzhan gar mchi/ rgyal pos</text></item>
<item><p>132a3</p><section>'dul ba</section><text>smras pa/ phreng ldan ma/ khyod kyis khyo'i rgyal srid nyams su myong zin gyi/ song la da bu'i rgyal srid nyams su myong bar gyis shig /nga yang dbyar tshul ma dang lhan cig rgyal po'i khab tu 'gro</text></item>
<item><p>132a4</p><section>'dul ba</section><text>'o| |zhes byas pa dang / der phreng ldan ma snying rje rje skad du smre sngags 'don cing ngu bzhin phyir log go /ko sa la'i rgyal po gsal rgyal yang dbyar tshul ma dang lhan cig rgyal po'i khab tu chas</text></item>
<item><p>132a5</p><section>'dul ba</section><text>te rim gyis rgyal po'i khab tu phyin nas phan tshun 'khyams 'khyams pa las ma skyes dgra'i skyed mos tshal du 'dug ste/ des dbyar tshul ma la smras pa/ dbyar tshul ma/ song la rgyal po ma</text></item>
<item><p>132a6</p><section>'dul ba</section><text>skyes dgra la ko sa la'i rgyal po gsal rgyal skyed mos tshal na 'dug go /zhes gyis shig /des rgyal po ma skyes dgra la smras pa/ lha/ ko sa la'i rgyal po gsal rgyal khyod kyi skyed mos</text></item>
<item><p>132a7</p><section>'dul ba</section><text>tshal na bzhugs te lha gzigs par bzhed do/ /des thos nas sdangs te smras pa/ shes ldan dag /rgyal po de dmag mang po can yin no/ /glo bur kho nar 'ongs na/ khyed sus kyang ma</text></item>
<item><p>132b1</p><section>'dul ba</section><text>tshor ram/ dbyar byed mas smras pa/ lha/ de la dmag ga la mchis/ bus rgyal srid las phyung nas de g.yog dang gnyis su 'dir mchis so/ /des smras pa/ de rgyal po byed pa legs te/</text></item>
<item><p>132b2</p><section>'dul ba</section><text>bdag ni/ gzhon nu'i gnas na gnas so/ /zhes smras nas blon po rnams la smras pa/ shes ldan dag /gang ngas rgyal po rgyal rigs spyi bo nas dbang bskur ba/ bkur sti med par spyan drang ba</text></item>
<item><p>132b3</p><section>'dul ba</section><text>ni| nga la rigs pa ma yin par 'gyur bas/ dengs la grong khyer mdzes pa dang / lam mdzes par gyis shig /de dag gis grong khyer de rdo dang / gseg ma dang / gyo mo med par byas zhes bya ba</text></item>
<item><p>132b4</p><section>'dul ba</section><text>nas lha rnams kyi skyed mos tshal/ dga' ba'i tshal bzhin du zhes bya ba'i bar snga ma bzhin no/ /de nas lam mdzes pa dang / grong khyer mdzes pa so sor khyad par du 'phags par byas nas dril</text></item>
<item><p>132b5</p><section>'dul ba</section><text>bsgrags pa/ shes ldan rgyal po'i khab na gnas pa dang / pho brang 'khor ba dang / yul sna tshogs nas lhags pa'i skye bo'i tshogs dag nyon cig /ko sa la'i rgyal po gsal rgyal skyed mos tshal na 'dug</text></item>
<item><p>132b6</p><section>'dul ba</section><text>gi |de khyed lha dang lhan cig tu gdugs dang / rgyal mtshan dang / ba dan dag gis bsu bar bya'o/ /de nas rgyal po ma skyes dgra shing rta stong phrag du ma phyi bzhin du khrid de dpung gi tshogs yan lag</text></item>
<item><p>132b7</p><section>'dul ba</section><text>bzhi pa dang / ko sa la'i rgyal po gsal rgyal bsur dong ngo / /de yang ma skyes dgra ring du thogs pas/ bru bas bskyed pa'i sdug bsngal bar gyur to/ /skyed mos tshal dang ha cang yang mi ring ba zhig</text></item>
<item><p>133a1</p><section>'dul ba</section><text>na| la phug gi ra ba zhig yod pa der song ba dang / de la ldum pas/ la phug sbar gang byin no/ /de nas des la phug gi rdog ma dang / lo ma dag zos pa dang / skom</text></item>
<item><p>133a2</p><section>'dul ba</section><text>rab tu gyur nas rdzing drung du song ste chu ngoms par 'thungs nas langs pa dang / lag pa rengs shing ma zhu bas thebs nas shing rta'i lam du 'gyel ba dang / de 'khor lo dril ba'i rdul gyis kha</text></item>
<item><p>133a3</p><section>'dul ba</section><text>gang nas dus las 'das so/ /rgyal po ma skyes dgra skyed mos tshal du song ste phan tshun btsal bar bsam na/ ma rnyed do/ /des phyogs bzhir pho nya rta pa bkye ste tshol cig ces byas pa dang / de</text></item>
<item><p>133a4</p><section>'dul ba</section><text>na pho nya gcig la phug gi ra bar phyin nas des ldum pa de la dris pa/ kye skyes bu/ skyed mos tshal 'dir 'ongs pa 'ga' lta yod dam/ 'ongs so/ /de gar song / la phug sbar gang khyer</text></item>
<item><p>133a5</p><section>'dul ba</section><text>nas lam 'di nas rdzing bur song ngo / /de de'i rjes bzhin du song na/ shing rta'i lam na dus las 'das par mthong ngo / /des rgyal po ma skyes dgra la smras pa/ lha/ shing rta'i lam ga ge mo</text></item>
<item><p>133a6</p><section>'dul ba</section><text>zhig gi phyogs su dus las 'das so/ /rgyal pos kye ma kye hud ces smras nas skye bo brgya stong du mas bskor te phyogs der song ba dang / ji tsam na shi ba'i ro shin tu mi sdug pa mthong nas yang</text></item>
<item><p>133a7</p><section>'dul ba</section><text>blon po rnams la smras pa/ shes ldan dag /rgyal po rgyal rigs spyi bo nas dbang bskur ba 'di/ nga'i yul du dus la 'das pa/ nga la snyan pa ma yin par 'gyur gyi/ khyed kyis 'di bkur</text></item>
<item><p>133b1</p><section>'dul ba</section><text>sti chen pos bsil ba'i tshal gyi dur khrod du skyol cig /nga yang 'di'i khog pa la mchod pa lhag par bya ba'i phyir bcom ldan 'das la zhu'o/ /de dag gis kyang de bkur sti chen pos bsil tshal</text></item>
<item><p>133b2</p><section>'dul ba</section><text>gyi dur khrod chen por bskyal to/ /rgyal po ma skyes dgra yang bcom ldan 'das ga la bder song ste phyin nas bcom ldan 'das kyi zhabs la mgo bos phyag 'tshal te 'di skad ces gsol to/ /</text></item>
<item><p>133b3</p><section>'dul ba</section><text>btsun pa/ ko sa la'i rgyal po gsal rgyal bdag gi yul du dus las 'das na/ de'i khog pa la bdag gis mchod pa ji lta bu zhig bgyi/ bcom ldan 'das kyis bka' stsal pa/ rgyal po chen</text></item>
<item><p>133b4</p><section>'dul ba</section><text>po/ ci nus ci phod kyis lus la mchod pa rgya cher gyis shig /de nas rgyal pos de'i khog pa la mchod pa chen po byas nas yang bcom ldan 'das kyi spyan sngar song ste bcom ldan 'das la zhus pa/</text></item>
<item><p>133b5</p><section>'dul ba</section><text>btsun pa/ ko sa la'i rgyal po gsal rgyal gyis las ci zhig bgyis na/ las de'i rnam par smin pas/ la phug gi rdog ma dang lo ma dag 'tshal nas sug pa rengs shing ma zhu bas thebs te dus las</text></item>
<item><p>133b6</p><section>'dul ba</section><text>'das lags/ bcom ldan 'das kyis bka' stsal pa/ ko sa la'i rgyal po gsal rgyal nyid kyis las byas shing bsags pa/ tshogs rnyed pa/ rkyen yongs su bsgyur ba/ dpa' rgal bzhin</text></item>
<item><p>133b7</p><section>'dul ba</section><text>du nye bar gnas pa/ gdon mi za bar 'byung ba dag /gzhan su zhig gis myong bar 'gyur te/ rgyal po chen po/ las byas shing bsags pa rnams ni/ phyi rol gyi sa'i khams la smin par mi</text></item>
<item><p>134a1</p><section>'dul ba</section><text>'gyur/ chu'i khams la ma yin/ me'i khams la ma yin/ rlung gi khams la ma yin gyi/ 'on kyang las dge ba dang / mi dge ba byas shing bsags pa rnams</text></item>
<item><p>134a2</p><section>'dul ba</section><text>ni| zin pa'i phung po dang / khams dang / skye mched dag kho na la rnam par smin par 'gyur ro/ /bskal pa brgya phrag rnams su yang / /las rnams chud zar mi 'gyur te/ /tshogs shing</text></item>
<item><p>134a3</p><section>'dul ba</section><text>dus dang ldan pa na/ lus can rnams la 'bras bur smin/ /rgyal po chen po/ sngon byung ba ri brag cig na bram ze zhig gnas pa des rigs mnyam pa las chung ma blangs nas de dang lhan</text></item>
<item><p>134a4</p><section>'dul ba</section><text>cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur spyod par byed pa las/ bu pho zhig btsas te/ ji tsam na bskyed</text></item>
<item><p>134a5</p><section>'dul ba</section><text>bsrings nas chen por gyur to/ /des dus gzhan zhig na slong mo la song ba dang / la phug sbar gang zhig rnyed do/ /des ma la 'di re zhig khrus byas te 'ong ngo / /zhes gtams so/ /des</text></item>
<item><p>134a6</p><section>'dul ba</section><text>de de la gtams nas khrus byed du song ngo / /sangs rgyas rnams ma byung ba'i tshe 'jig rten du rang sangs rgyas ngan pa dang dman pa la thugs brtse ba can/ bas mtha'i gnas mal la dad pa/</text></item>
<item><p>134a7</p><section>'dul ba</section><text>'jig rten gyi yon gnas gcig pu dag 'byung bar 'gyur ro/ /ji tsam na rang sangs rgyas shig ljongs rgyu zhing 'gro ba na/ ri brag der phyin te/ de phyogs shig tu zhag lon nas snga dro</text></item>
<item><p>134b1</p><section>'dul ba</section><text>sham thabs dang / chos gos bgos/ lhung bzed blangs te ri brag tu bsod snyoms la zhugs pa dang / rim gyis khyim der phyin to/ /bram ze mo des de lus mdzes pa dang / sems mdzes</text></item>
<item><p>134b2</p><section>'dul ba</section><text>pa la sogs pa mthong ste/ de sems dang ba skyes pa des la phug sbar gang rang sangs rgyas de la phul lo/ /bdag nyid chen po de dag ni/ lus kyi chos ston gyi/ tshig gis ma yin pas/ des dang</text></item>
<item><p>134b3</p><section>'dul ba</section><text>pa'i rgyal po 'dab ma brkyang ba bzhin du nam mkha'i dbyings la 'phags te/ cho 'phrul sna tshogs dag bstan par brtsams so/ /so so'i skye bo ni/ rdzu 'phrul la myur du dad par byed pa yin pas/</text></item>
<item><p>134b4</p><section>'dul ba</section><text>des shing rtsa ba nas bcad pa bzhin du rkang pa la gtugs pa dang / des de la snying brtse bar byas nas song ngo / /ji tsam na bram ze'i khye'u de 'ongs nas smras pa/ yum/ la phug sbar gang po de stsol</text></item>
<item><p>134b5</p><section>'dul ba</section><text>cig /des smras pa/ bu/ rjes su yi rang ba gyis shig /ngas de rab tu byung ba zhi ba'i bdag nyid can/ bsod snyoms don du gnyer ba byon nas de la phul lo/ /zhes byas pa dang / de bkres pas</text></item>
<item><p>134b6</p><section>'dul ba</section><text>sdug bsngal dang / yid mi bde ba skyes te smras pa/ rab tu byung ba des de zos nas ci ste lag pa rengs shing gsud de dus byas par ma gyur/ rgyal po chen po/ ji snyam du sems/ bram ze'i bu</text></item>
<item><p>134b7</p><section>'dul ba</section><text>gang yin pa de ni/ ko sa la'i rgyal po gsal rgyal 'di nyid yin te/ de'i tshe de'i dus na 'dis/ rang sangs rgyas la tshig rtsub mo smras pa'i las de'i rnam par smin pas/ lo mang po lo brgya phrag</text></item>
<item><p>135a1</p><section>'dul ba</section><text>mang po/ lo stong phrag mang po/ lo brgya stong phrag mang por dmyal ba rnams su skyes so/ /las kyi lhag ma de nyid kyis lan drug tu lag pa rengs shing gsung</text></item>
<item><p>135a2</p><section>'dul ba</section><text>pas dus las 'das te/ da lta'i dus kyi bar 'di dang lan bdun du lag pa rengs shing gsud pa kho nas dus las 'das so/ /de lta bas na/ rgyal po chen po/ las gcig tu nag pa rnams kyi</text></item>
<item><p>135a3</p><section>'dul ba</section><text>zhes bya ba nas las gcig tu dkar ba rnams kho na la 'bad par bya ste/ rgyal po chen po/ khyod kyis de lta bu la bslab par bya'o/ /zhes bya ba'i bar snga ma bzhin no/ /de nas rgyal po ma</text></item>
<item><p>135a4</p><section>'dul ba</section><text>skyes dgra/ bcom ldan 'das kyis gsungs pa la mngon par dad nas rjes su yi rang ste bcom ldan 'das kyi zhabs la mgo bos phyag 'tshal nas bcom ldan 'das kyi spyan sngar nas</text></item>
<item><p>135a5</p><section>'dul ba</section><text>song ngo / /ji tsam na ma la gnod kyis 'phags skyes po la 'di skad ces smras so/ /lha/ yab rgyal po mdzad cing / lha dbang ma bskur pa na/ gang gi tshe nga rgyal por gyur pa de'i tshe ngas shAkya</text></item>
<item><p>135a6</p><section>'dul ba</section><text>rnams kha bdag ste/ de ni/ ngas dang por bya ba yin no/ /zhes de lta bu'i khyu mchog gi tshig rlabs po che gsungs nas gcig tu chad par mdzad de/ 'khor gyi nang du seng+ge'i sgra yang dag par</text></item>
<item><p>135a7</p><section>'dul ba</section><text>bsgrags pa gang lags pa de dgongs sam/ da ni/ de'i dus la bab lags so/ /des smras pa/ ma la gnod/ ci/ ji snyed smras pa de thams cad bya'am/ don de 'das pa yin pas</text></item>
<item><p>135b1</p><section>'dul ba</section><text>thong / rgyal po'i bya ba dag dang / rgyal po'i byed pa dag yongs su nyams par 'gyur ro/ /des smras pa/ lha/ dge ba rnams ni/ dam bcas pa la brtan pa lags pas ji ltar dam bcas pa</text></item>
<item><p>135b2</p><section>'dul ba</section><text>bzhin sgrub tu gsol/ ma la gnod/ re zhig zhog cig dang / de yang mi dga' bar 'gyur ro/ /des smras pa/ lha/ 'di ni/ thog mar dam bcas pa lags pas/ gdon mi 'tshal bar bgyi</text></item>
<item><p>135b3</p><section>'dul ba</section><text>'tshal te/ deng kho na gdugs kyang bzang / yud tsam yang bzang / skar ma yang bzang / bsod nams kyi gdugs kyang bzang bas/ lha/ de dag gis ngo lon ma bshams par deng nyid</text></item>
<item><p>135b4</p><section>'dul ba</section><text>gshegs pa'i rigs so/ /de nas 'phags skyes po ma la gnod kyis bslus pas/ dpung gi tshogs yan lag bzhi pa/ glang po che'i tshogs dang / rta pa'i tshogs dang / shing rta pa'i tshogs</text></item>
<item><p>135b5</p><section>'dul ba</section><text>dang / dbung bu chung gi tshogs go bskon nas ser skya'i gzhi na gnas pa'i shAkya rnams gsad pa'i phyir mnyan yod nas ser skya'i gzhir chas so/ /skabs de lta bu la/ sangs rgyas bcom</text></item>
<item><p>135b6</p><section>'dul ba</section><text>ldan 'das rnams la mi mkhyen pa'am/ mi gzigs pa'am/ rnam par mi mkhyen pa cung zad kyang mi mnga' ste/ de ser skya na gnas pa'i shAkya rnams kyi las chud mi za bar mkhyen nas ches</text></item>
<item><p>135b7</p><section>'dul ba</section><text>sngar mnyan yod nas ser skya'i gzhir gshegs so/ /de nas bcom ldan 'das lam kar shing sha ko Ta ka shun par ri 'chus shing / mi sdug pa/ lo ma srab pa/ grib ma chung ngu zhig gi drung</text></item>
<item><p>136a1</p><section>'dul ba</section><text>du skyil mo krung bcas te nyin mo'i gnas pas bzhugs so/ /rgyal po 'phags skyes pos/ bcom ldan 'das thag ring po nas mthong ngo / /mthong nas bcom</text></item>
<item><p>136a2</p><section>'dul ba</section><text>ldan 'das ga la ba der song ste phyin nas bcom ldan 'das la 'di skad ces gsol to/ /btsun pa/ shing lo ma mi sdug cing / grib ma chung ngu ma lags pa gzhan dag mchis na/ ci'i</text></item>
<item><p>136a3</p><section>'dul ba</section><text>slad du bcom ldan 'das de dag spangs te shing sha ko Ta ka shun pa 'chus shing / mi sdug pa/ lo ma srab pa/ grib ma chung ngu 'di'i drung na bzhugs/ bcom ldan 'das kyis bka' stsal</text></item>
<item><p>136a4</p><section>'dul ba</section><text>pa/ rgyal po chen po/ gnyen bshes rnams la ni/ gnyen bshes kyi grib ma bsil lo/ /'phags skyes pos bsam pa/ bcom ldan 'das la gnyen rnams la gzigs shing thugs</text></item>
<item><p>136a5</p><section>'dul ba</section><text>brtse ba mnga' ste/ kye ma/ bcom ldan 'das ni gnyen rnams la thugs brtse ba mdzad do/ /snyam du rig nas de nyid nas slar log go /bcom ldan 'das kyis dgongs pa/ gal te</text></item>
<item><p>136a6</p><section>'dul ba</section><text>ser skya na gnas pa'i shAkya rnams kyis bden pa ma mthong bar 'phags skyes po'i dmag gis thebs na/ bden pa dag mthong ba'i snod du mi 'gyur ro/ /snyam du mkhyen nas shAkya</text></item>
<item><p>136a7</p><section>'dul ba</section><text>rnams kyi nang du ljongs rgyu zhing gshegs pa las/ ser skya'i gzhir byon te ser skya'i gzhi'i n+ya gro d+ha'i kun dga' ra ba na bzhugs so/ /ser skya na gnas pa'i shAkya rnams bcom</text></item>
<item><p>136b1</p><section>'dul ba</section><text>ldan 'das/ shAkya rnams kyi nang du ljongs rgyu zhing gshegs pa las 'dir byon te/ n+ya gro d+ha'i kun dga' ra ba 'di kho na na bzhugs so/ /zhes thos so/ /thos nas kyang bcom ldan 'das</text></item>
<item><p>136b2</p><section>'dul ba</section><text>ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'khod do/ /de nas bcom ldan 'das kyis de rnams kyi bsam pa dang / bag la nyal ba</text></item>
<item><p>136b3</p><section>'dul ba</section><text>dang / khams dang / rang bzhin mkhyen nas 'phags pa'i bden pa bzhi rtogs par 'gyur ba'i chos de lta bu ston par mdzad pa dang / de thos nas srog chags brgya stong phrag du mas khyad par</text></item>
<item><p>136b4</p><section>'dul ba</section><text>chen po thob ste/ kha cig gis ni/ rgyun du zhugs pa'i 'bras bu mngon sum du byas/ kha cig gis ni/ lan gcig phyir 'ong ba'i 'bras bu zhes bya ba nas dge 'dun la 'bab pa la bkod</text></item>
<item><p>136b5</p><section>'dul ba</section><text>do/ /zhes bya ba'i bar snga ma bzhin no/ /ma la gnod kyis 'phags skyes po mthong nas des smras pa/ lha/ ci ste slar log /des smras pa/ ma la gnod/ bcom ldan 'das nye du rnams la</text></item>
<item><p>136b6</p><section>'dul ba</section><text>gzigs shing thugs brtse ba mnga' ste/ kye ma/ bcom ldan 'das nye du rnams la thugs brtse ba mnga' bas/ rgyal po chen po/ nye du rnams la ni/ nye du'i grib ma bsil lo/ /zhes de lta bu'i</text></item>
<item><p>136b7</p><section>'dul ba</section><text>gsung 'di bka' stsal to/ /de ni/ nga'i snying la lhang zhes byed kyi/ ser skya na gnas pa'i shAkya rnams gsad pa thong zhig /des smras pa/ lha/ dge sbyong go'u ta ma ni/ 'dod chags dang</text></item>
<item><p>137a1</p><section>'dul ba</section><text>bral ba lags te/ 'dod chags dang bral ba rnams ni/ nye du la mi lta bas/ deng kho na lha'i nyi ma yang bzang / yud tsam yang bzang / skar ma yang</text></item>
<item><p>137a2</p><section>'dul ba</section><text>bzang / bsod nams kyi gdugs kyang bzang bas/ lha/ deng nyid ser skya'i gzhir gshegs shig /de mi dge ba'i grogs pos log par bzung bas/ dpung gi tshogs yan lag</text></item>
<item><p>137a3</p><section>'dul ba</section><text>bzhi pa/ glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon nas ser skya'i gzhir song ste ha cang mi ring ba zhig tu phru ma</text></item>
<item><p>137a4</p><section>'dul ba</section><text>btab nas 'dug go /de nas tshe dang ldan pa mo'u 'gal gyi bu chen po bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs</text></item>
<item><p>137a5</p><section>'dul ba</section><text>gcig tu 'dug nas bcom ldan 'das la tshe dang ldan pa mo'u 'gal gyi bu chen pos 'di skad ces gsol to/ /btsun pa/ bdag gis skyes bu gti mug can 'phags skyes po dpung</text></item>
<item><p>137a6</p><section>'dul ba</section><text>gi tshogs yan lag bzhi pa/ glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon nas ser skya na gnas pa'i shAkya rnams</text></item>
<item><p>137a7</p><section>'dul ba</section><text>dgum pa'i slad du ser skya'i gzhir mchis zhes thos te/ de'i slad du bdag de dpung dang bzhon pa dang bcas te 'jig rten gyi khams gzhan du bkur ba'am/ khor yug gi slad rol</text></item>
<item><p>137b1</p><section>'dul ba</section><text>tu 'phangs pa'am/ ser skya'i gzhi'i grong khyer lcags kyi ra bas bskor ba'am/ lcags kyi dra bas bskor ba spro lags so/ /mo'u 'gal gyi bu/ de de bzhin no/ /de de bzhin te/ khyod kyis</text></item>
<item><p>137b2</p><section>'dul ba</section><text>snga ma bzhin du bskor ba zhes bya ba'i bar nus mod kyi/ 'on kyang ser skya'i gzhi na gnas pa'i shAkya rnams nyid kyis las tshogs rnyed pa/ rkyen yongs su bsgyur ba/ dpa' rgal bzhin nye bar</text></item>
<item><p>137b3</p><section>'dul ba</section><text>gnas pa/ gdon mi za bar 'byung bar 'gyur ba dag /byas shing bsags pa rnams gzhan su zhig gis myong bar 'gyur te/ dge slong dag /las byas shing bsags pa rnams ni/ phyi'i</text></item>
<item><p>137b4</p><section>'dul ba</section><text>sa'i khams la rnam par smin par mi 'gyur/ me'i khams la ma yin/ chu'i khams la ma yin/ rlung gi khams la ma yin/ 'on kyang las dge ba dang / mi dge ba byas shing bsags pa</text></item>
<item><p>137b5</p><section>'dul ba</section><text>rnams ni/ zin pa'i phung po dang / khams dang / skye mched dag kho na la rnam par smin par 'gyur te/ bskal pa brgya phrag rnams su yang / /las rnams chud zar mi 'gyur te/ /tshogs shing</text></item>
<item><p>137b6</p><section>'dul ba</section><text>dus dang ldan pa na/ /lus can rnams la 'bras bur smin/ /mo'u 'gal gyi bu/ 'jig rten ni/ las bdag gir bya ba/ las kyi skye gnas pa/ las kyi bsgo skal la spyod pa/ las la</text></item>
<item><p>137b7</p><section>'dul ba</section><text>rton pa yin pas/ gang gis las dge ba'am sdig pa byas pa de ni/ las de'i skal pa can du 'gyur ro/ /mo'u 'gal gyi bu/ de lta bas na/ las la gzhol bar bya'o/ /de nas tshe dang ldan pa</text></item>
<item><p>138a1</p><section>'dul ba</section><text>mo'u 'gal gyi bu ni/ bcom ldan 'das kyi zhabs la mgo bos phyag 'tshal nas song ngo / /ser skya'i gzhi na gnas pa'i shAkya rnams kyis/ skyes bu</text></item>
<item><p>138a2</p><section>'dul ba</section><text>gti mug can 'phags skyes po dpung gi tshogs yan lag bzhi pa/ glang po che pa'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon</text></item>
<item><p>138a3</p><section>'dul ba</section><text>nas/ bdag cag gsod du 'ongs so/ /zhes thos so/ /thos nas de dag gis kyang dpung gi tshogs yan lag bzhi pa/ glang po che pa'i tshogs dang / rta pa'i tshogs dang / shing rta</text></item>
<item><p>138a4</p><section>'dul ba</section><text>ba'i tshogs dang / dpung bu chung gi tshogs go bskon nas g.yul sprad pa'i phyir 'phags skyes po logs su spags so/ /de dag bden pa mthong ba yin pas/ gsod par ni/</text></item>
<item><p>138a5</p><section>'dul ba</section><text>cung zad kyang mi byed kyi/ gzhan du na de'i tshe dbyug pa dang / lcag dag gis snun cing gzhu rgyud dang / rgyun dang / 'breng ba rnams gcod pa dang / rna rgyan dag la mda' 'phen par</text></item>
<item><p>138a6</p><section>'dul ba</section><text>byed do/ /'phags skyes po'i dpung go cha zhig par byas nas ser skya'i gnas su zhugs te sgo dag bcad nas ra ba la sbrengs te 'khod do/ /de dag gis pha rol gnon pa'i mthu nye bar</text></item>
<item><p>138a7</p><section>'dul ba</section><text>bcom pa dang / ma la gnod la smras pa/ ma la gnod/ mthong ngam/ shAkya rnams kyis bdag cag brlag par byas su 'ong gi /thong la 'dong / des smras pa/ lha/ thugs ma chad</text></item>
<item><p>138b1</p><section>'dul ba</section><text>cig /ser skya na gnas pa'i shAkya rnams ni/ bden pa mthong ba lags pas/ 'di rnams srog chags grog sbur yang srog dang 'bral ba'i thugs mi thub ste/ de ni/ 'di dag gis bdag</text></item>
<item><p>138b2</p><section>'dul ba</section><text>cag gi sems can gcig kyang ma bsad pa las mngon no/ /de des bslus nas cang mi smra bar 'dug go/ shAkya rnams kyis kyang khrims su bcas pa/ shes ldan dag /bdag cag las sus</text></item>
<item><p>138b3</p><section>'dul ba</section><text>kyang 'phags skyes po'am/ 'phags skyes po'i dpung la bsnun par mi bya ste/ gang zhig snun pa de ni/ bdag gi nye du yang ma yin/ shAkya yang ma yin no/ /de'i tshe de'i dus na shAkya sham+b+ha ka</text></item>
<item><p>138b4</p><section>'dul ba</section><text>zhes bya ba zhig ri brag cig na rang zhal ta byed cing las kyi mtha' byed pa des/ shAkya rnams kyis khrims su bcas pa ma thos so/ /de yang so so'i skye bo zhig yin te/ des 'phags skyes po</text></item>
<item><p>138b5</p><section>'dul ba</section><text>bdag cag gsad pa'i phyir ser skya'i gnas su 'ongs nas phyogs che ge mo zhig na 'dug go /zhes ji lta bu yin pa thos so/ /thos nas kyang khro bas kun nas dkris pas bskyed pa'i yid</text></item>
<item><p>138b6</p><section>'dul ba</section><text>mi bde bas/ mod la 'phags skyes po'i dpung gi thog tu drangs nas des der skye bo'i tshogs mang po zhig ni/ kha btag /kha cig ni/ tha ma ma shi tsam du byas so/ /de nas 'phags skyes</text></item>
<item><p>138b7</p><section>'dul ba</section><text>po yid mi bde nas smras pa/ ma la gnod/ khyod kyis mthong ngam/ khyod cig na re/ 'di dag bden pa mthong ba yin pas srog chags grog sbur yang srog dang 'bral bar mi byed do/ /zhe na/</text></item>
<item><p>139a1</p><section>'dul ba</section><text>re zhig 'di dag gcig gis kyang bdag cag gi skye bo mang po 'di lta bu bsad na/ gal te thams cad lhags par gyur na/ bdag cag gi sems</text></item>
<item><p>139a2</p><section>'dul ba</section><text>can 'ga' yang mi 'tsho bar 'gyur ba lta smos kyang ci dgos/ dus kyis bcus pas chog gi /slar 'dong / des smras pa/ lha/ shAkya rnams kyis 'di lta bu'i khrims su bca' ba bgyis</text></item>
<item><p>139a3</p><section>'dul ba</section><text>te/ bdag cag las gang gis kyang 'phags skyes po'am/ 'phags skyes po'i dpung la bsnun par mi bya ste/ gang zhig snun pa de ni/ bdag cag gi nye du yang ma yin/ shAkya yang</text></item>
<item><p>139a4</p><section>'dul ba</section><text>ma yin no/ /zhes dam bcas na/ de 'dis ma thos pas/ da ni/ 'di nang du yang mi chud pa'i gnas gang lags pa de mchis so/ /de ser skya'i gnas kyi sgor song ste 'dug nas</text></item>
<item><p>139a5</p><section>'dul ba</section><text>smras pa/ shes ldan dag /nang du 'ong gi /sgo phye zhig /de dag gis smras pa/ khyod kyis kho bo cag gi khrims su bca' ba dral bas da phyin chad khyod kho bo cag gi gnyen yang</text></item>
<item><p>139a6</p><section>'dul ba</section><text>ma yin/ shAkya yang ma yin no/ /khyod nang du lta ga la gtang / song zhig /des smras pa/ bdag gis khyod kyi khrims su bca' ba ma thos te/ 'on kyang mang du smra ci dgos/ gal</text></item>
<item><p>139a7</p><section>'dul ba</section><text>te bdag gis khyed kyi khrims su bca' ba dral na/ bdag gi 'khor phyir phyung zhig dang / gzhan du 'gro'o/ /de dag gis de'i 'khor phyir phyung ba dang / des de dag khrid nas bcom</text></item>
<item><p>139b1</p><section>'dul ba</section><text>ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go /phyogs gcig tu 'dug nas bcom ldan 'das</text></item>
<item><p>139b2</p><section>'dul ba</section><text>la shAkya sham+b+ha kas 'di skad ces gsol to/ /btsun pa/ bdag gis bcom ldan 'das la gang la bgyi ba bgyi ba'i mtshan ma cung zad cig bdag la stsal du gsol/ bcom ldan</text></item>
<item><p>139b3</p><section>'dul ba</section><text>'das kyis de la rdzu 'phrul gyis dbu skra dang / sen mo dang / tshems dag cig gnang ba dang / des de dag khyer nas yul ba ku dar chas so/ /de rnams kyis shAkya sham+b+ha ka zhes bya ba brtson pa</text></item>
<item><p>139b4</p><section>'dul ba</section><text>dang / stobs dang / pha rol gnon pa chen po phun sum tshogs pa zhig bdag cag gi yul du rgyal srid 'dod du 'ong ngo / /zhes thos so/ /thos nas kyang grogs bya bar brtsams pa/ shes</text></item>
<item><p>139b5</p><section>'dul ba</section><text>ldan dag /shAkya sham+b+ha ka zhes bya ba brtson pa dang / stobs dang / pha rol gnon pa chen po phun sum tshogs pa zhig /bdag cag gi yul du 'ong ngo / /zhes grag gi /de'i phyir re zhig</text></item>
<item><p>139b6</p><section>'dul ba</section><text>tshur shog /'dus shig /ci/ de dang phrad cing 'dong ngam mi 'dong / de dag thams cad re zhig gi drung du 'dus te re zhig 'dug pa de'i bar du sham+b+ha kas 'khor rnams phyogs gcig tu bzhag</text></item>
<item><p>139b7</p><section>'dul ba</section><text>nas bang chen gyi cha lugs su byas te/ de dag gi drung du song ba dang / de dag gis 'ongs pa legs so/ /zhes bya ba'i smra ba kun tu spyad nas dris pa/ khyod ga las 'ong / des smras pa/</text></item>
<item><p>140a1</p><section>'dul ba</section><text>shAkya sham+b+ha ka zhes bya ba brtson pa dang / stobs dang / pha rol gnon pa chen po phun sum tshogs pa de/ rgyal srid 'dod cing 'dir 'ong bar 'dod de/</text></item>
<item><p>140a2</p><section>'dul ba</section><text>des spring yig 'di bskur gyi/ 'khod la lhogs shig /de dag gis smras pa/ stan yang med na gang du 'khod/ des ral gri shubs nas phyung nas pha bong dum bu dum bur gshegs</text></item>
<item><p>140a3</p><section>'dul ba</section><text>te 'di la 'khod cig ces byas pa dang / de dag gis mthong nas ngo mtshar gyi mig gdangs te smras pa/ kye skyes bu/ de la khyod 'dra ba de lta bu'i mi ji tsam yod/ des smras pa/ shes</text></item>
<item><p>140a4</p><section>'dul ba</section><text>ldan dag /kho bo ni/ de'i bang chen te/ kho bos lta ci zhig nus/ de la skyes bu dpa' bo gzhan mang du yod do/ /de dag gis thos nas sdangs te phan tshun smras pa/ shes ldan dag /</text></item>
<item><p>140a5</p><section>'dul ba</section><text>gang gis bang chen 'di 'dra ba de'i mi gzhan ci 'dra ba zhig yod/ tshur/ de yong bdag cag gi rgyal por gzhug go/ zhes de dag gis spring yig bklags nas de la spring yig gi</text></item>
<item><p>140a6</p><section>'dul ba</section><text>lan byin pa/ byon pa legs so/ /sman btags te/ bdag cag bka' bzhin bgyid pa lags so/ /des spring yig gi lan khyer nas 'khor dang bcas te 'byor pa mchog dang / yul</text></item>
<item><p>140a7</p><section>'dul ba</section><text>ba ku dar 'ongs pa dang / de dag gis de bkur sti chen pos bsus nas rgyal srid la bzhag go /yul ba ku da pa rnams kyis shAkya sham+b+ha ka zhes bya ba rgyal srid la dbang bskur ro/ /zhes</text></item>
<item><p>140b1</p><section>'dul ba</section><text>kun tu sgra grags te/ rgyal po sham+b+ha ka/ rgyal po sham+b+ha ka zhes bya bar ming chags so/ /des der bcom ldan 'das kyi dbu skra dang / sen mo'i mchod rten byed du bcug ste sham+b+ha ka'i mchod</text></item>
<item><p>140b2</p><section>'dul ba</section><text>rten/ sham+b+ha ka'i mchod rten zhes bya bar ming chags so/ /de'i chung ma dad pa med pa zhig ni/ de yang de'i btsun mo dam pa yin pas/ des de'i ngo cung zad kyang mi chod pas/ des blon po rnams</text></item>
<item><p>140b3</p><section>'dul ba</section><text>la bsgo ba/ dgon pa srung ba gyis shig /de dag gis dgon pa srung ba byas pas/ da dung yang de na ri dwags dag mi gsod do/ /'phags skyes pos ma la gnod la smras pa/ mal gnod</text></item>
<item><p>140b4</p><section>'dul ba</section><text>da ni/ shAkya rnams kyis sgo rnams bcad de ra ba rnams su sbrengs nas bag brkyang ste 'khod na/ nges pa'i dus kyis 'chu bas ci zhig bya/ 'dong / des smras pa/ lha/ ci/ grong khyer thams cad</text></item>
<item><p>140b5</p><section>'dul ba</section><text>pha rol gnon pa gcig bus choms sam/ bdag rgyal po'i pho brang na spyod pas thos pa ni/ mkhas pa rnams ni bzhams pa dang / /rab tu sbyin dang bslu ba dang / kun tu spyad pa lnga pa ni/ /</text></item>
<item><p>140b6</p><section>'dul ba</section><text>dpung gis don rnams sgrub par byed/ /ces bgyi ste/ de lta bas na/ de dag la dbyen bgyi ba dgongs shig /'phags skyes pos de dag la spring pa/ shes ldan dag /nga ni/ khyed la rjes</text></item>
<item><p>140b7</p><section>'dul ba</section><text>su chags pa yang med/ khong khro ba yang med kyi/ 'on kyang / nga'o nir bya ba cung zhig yod de/ dengs byas shing thob nas myur ba myur bar 'gro'i/ /sgo phye zhig /shAkya rnams kyis smras pa/</text></item>
<item><p>141a1</p><section>'dul ba</section><text>shes ldan dag/ 'dus la ci sgo dbye'am/ 'on te mi dbye ba dpyad par bya'o/ /zhes de dag thams cad 'dus pa dang / de na kha cig gis smras pa/ dbye bar</text></item>
<item><p>141a2</p><section>'dul ba</section><text>bya'o| |gzhan dag gis smras pa/ gal te phye na/ ma legs so/ /kha cig gis smras pa/ shes ldan dag /kha cig ni/ dbye'o/ /zhes zer/ gzhan dag ni/ phye na ma legs so/ /</text></item>
<item><p>141a3</p><section>'dul ba</section><text>zhes zer bas/ de'i phyir gal te khyod 'dod na/ tshul shing brims shig dang / skye bo mang po'i 'dod pa gang yin pa de bya'o/ /zhes de rnams kyi tshul shing brim par brtsams so/ /</text></item>
<item><p>141a4</p><section>'dul ba</section><text>skabs der bdud sdig can 'di snyam du sems te/ bdag gis lan du ma zhig dge sbyong go'u ta ma la glags btsal zhing glan ka btsal te phyi bzhin phyi bzhin du 'brangs kyang glags</text></item>
<item><p>141a5</p><section>'dul ba</section><text>ma rnyed kyi/ ma la da bdag gis 'di'i nye du rnams kha btag go /snyam du rig nas bdag nyid shAkya rgan po zhig tu mngon par sprul te rgan pa'i mthar 'dug nas des thog mar tshul</text></item>
<item><p>141a6</p><section>'dul ba</section><text>shing blangs pa dang / shAkya rgan pos tshul shing blangs so/ /zhes thams cad kyis blangs so/ /de nas blo gcig pas 'phags skyes po la springs pa /nang du zhugs shig /de dpung gi tshogs</text></item>
<item><p>141a7</p><section>'dul ba</section><text>yan lag bzhi pa dang nang du zhugs te zhugs nas smras pa/ ngas shAkya rnams kha gdag go /ngas shAkya rnams yongs su spangs so/ /zhes smras pa'i tshig rjes chad ma thag tu/ skyes bu</text></item>
<item><p>141b1</p><section>'dul ba</section><text>mtshon gzas pa rnams kyis shAkya rnams kun nas gsad par brtsams pa dang / ku co chen po 'don to/ /shAkya ming chen gyis sgra de thos nas nye du la byams pas bskyed pa'i yid mi bde bas/</text></item>
<item><p>141b2</p><section>'dul ba</section><text>rings pa rings par 'phags skyes po'i dung du song ste des smras pa/ lha/ dam pa 'os pa bdag la dam pa stsol cig /des smras pa/ khyod dam pa ci slong smros shig /des smras pa/ lha/ bdag</text></item>
<item><p>141b3</p><section>'dul ba</section><text>gi nye du rnams la mi 'jigs pa stsol cig /'phags skyes pos smras pa/ ngas khyod kyi nye du rnams la ni/ mi 'jigs pa mi sbyin no/ /'on kyang khyod 'khor dang bcas te phyir phyung zhig /des</text></item>
<item><p>141b4</p><section>'dul ba</section><text>smras pa/ lha/ ji srid bdag chu'i nang du nub ste 'dug pa de srid du gang dag phyir 'byung ba de dag la mi 'jigs pa stsol cig /des blon po rnams kyi gdong du blta bar brtsams pa dang / de</text></item>
<item><p>141b5</p><section>'dul ba</section><text>dag gis smras pa/ lha/ ming chen 'di ni/ khyod kyi yum mes kyang lags/ yab kyi grogs po yang lags pas/ 'di la ni/ dam pa de stsal ba'i rigs so/ /des smras pa/ gal te de</text></item>
<item><p>141b6</p><section>'dul ba</section><text>lta na/ de skad cig byin to/ /shAkya ming chen nye du la chags pas bskyed pa'i yid mi bde ba/ snying rjes brlan pa'i sems kyis chu'i rdzing du song ste de'i 'gram na shing sA la zhig yod pa de'i</text></item>
<item><p>141b7</p><section>'dul ba</section><text>yal ga rdzing gi chu'i nang du nub pa de la/ des gtsug phud btags nas nam srog dang bral ba de'i bar du nub ste 'dug go /de na ser skya'i gnas na gnas pa'i shAkya gang dag gis tshogs pa</text></item>
<item><p>142a1</p><section>'dul ba</section><text>can gyi las ma byas pa de dag las kha cig ni/ ser skya'i gnas nas byung ste gyad rgyu bar song ngo / /kha cig ni/ bal yul du dong ngo / /kha cig ni/ grong dang /</text></item>
<item><p>142a2</p><section>'dul ba</section><text>grong rdal dang / rgyal po'i yul 'khor dang / pho brang de dang de dag tu song ngo / /gang dag gis tshogs pa can gyi las byas pa de dag ni/ ser skya'i gzhi'i shar sgor byung nas lho nas</text></item>
<item><p>142a3</p><section>'dul ba</section><text>'jug /lho nas byung nas nub nas 'jug /nub nas byung nas byang nas 'jug /byang nas byung nas shar nas 'jug pa dang / blon po rnams kyis smras pa/ lha/ kye ma shAkya rnams ni/</text></item>
<item><p>142a4</p><section>'dul ba</section><text>tshig go /kye ma shAkya rnams ni/ tshig ste/ 'di na da ltar shar sgo nas nang du zhugs nas lhor 'byung / lho nas zhugs nas nub tu 'byung / nub nas zhugs nas byang du 'byung / byang nas</text></item>
<item><p>142a5</p><section>'dul ba</section><text>zhugs nas lhor 'byung ngo / /'phags skyes pos smras pa/ shes ldan dag /mes po de chur nub nas ring zhig lon gyi/ ltos shig /blon po rnams kyis rings par chu'i rdzing du song nas</text></item>
<item><p>142a6</p><section>'dul ba</section><text>brtag par brtsams pa las/ de tsam na dus las 'das so/ /de dag 'ongs te/ lha/ dus las 'das so/ /zhes byas pa dang / de che thang du kun nas dkris pas smras pa/ shes ldan</text></item>
<item><p>142a7</p><section>'dul ba</section><text>dag /stan shoms shig /ji srid du lam po cher khrag gi 'od pa bab par ma byur pa de srid du phyogs 'di nas mi 'gro'o/ /skyes bu dpa' bo rnams bsad na/ khrag nyung ngu 'byung ba</text></item>
<item><p>142b1</p><section>'dul ba</section><text>'di ni/ chos nyid yin pas blon po rnams phan tshun bgro bar brtsams pa/ shes ldan dag /sems can 'di ni/ sdig pa'i las byed pa dang / dam bcas pa la brtan pa yin na/ 'dir</text></item>
<item><p>142b2</p><section>'dul ba</section><text>'di snyed kyi khrag cig ga las 'byung / rgya skyegs dag cig len du gzhug go/ zhes de rnams kyis rgya skyegs blangs nas rgya skyegs kyi chu bum pa brgya stong du ma lam po cher phab pa dang /</text></item>
<item><p>142b3</p><section>'dul ba</section><text>'phags skyes pos bsam pa/ bdag gi dam bcas pa rdzogs pas 'gro'o/ /snyam mo/ /de nas skyes bu gti mug 'phags skyes pos shAkya bdun khri bdun stong bsad de/ phal cher ni/</text></item>
<item><p>142b4</p><section>'dul ba</section><text>bden pa mthong ba sha stag go /des sems can de snyed bsad nas gzhon nu lnga brgya dang / bu mo lnga brgya khrid de/ gzhan mu stegs can kun tu rgyu rnams kyi kun dga' ra ba phag mo'i gnas</text></item>
<item><p>142b5</p><section>'dul ba</section><text>zhes bya ba ga la ba der song ba dang / ma la gnod kyis smras pa/ lha/ khyod kyis dgra yongs su bskyangs so/ /dgra 'di dag ci ste yal bar gzhag /sod cig /'phags skyes pos gshed</text></item>
<item><p>142b6</p><section>'dul ba</section><text>ma'i mi rnams la gtad de/ 'di rnams glang po che dag gis rdzir chug cig /ces bsgo'o/ /de rnams kyis glang po dag gis rdzir gzhug par brtsams pa dang / de dag gis glang po che de</text></item>
<item><p>142b7</p><section>'dul ba</section><text>dag gan rkyal du mnan te lag pa nas lag par sbed par brtsams so/ /ma la gnod kyis smras pa/ lha/ khyod kyis 'di dag gi pha rol gnon pa gzigs sam/ mthong ngo / /lha/ 'di</text></item>
<item><p>143a1</p><section>'dul ba</section><text>dag yal bar bzhag na/ lha la gnod pa bgyid par mi 'gyur ram/ ma la gnod/ de de bzhin te/ 'di dag ji ltar gsad par bya ba dri'i/ smros shig /des</text></item>
<item><p>143a2</p><section>'dul ba</section><text>smras pa/ lha/ dong du stsol la steng nas lcags kyi shal bas bshal du stsol cig /de bzhin byed du chug cig /des de dag dong du bcug nas steng nas lcags kyi shal bas mnan to/ /</text></item>
<item><p>143a3</p><section>'dul ba</section><text>de nas gnyis shig bros te bcom ldan 'das kyi spyan sngar song ngo / /song nas de gnyis bcom ldan 'das kyis lhung bzed kyis bkab pa dang de nyid du shi'o/ /shAkya rnams bsad pa na/</text></item>
<item><p>143a4</p><section>'dul ba</section><text>bcom ldan 'das kyi dbu shin tu bsnyung par gyur to/ /de nas skyes bu gti mug 'phags skyes pos mi zhig la smras pa/ kye skyes bu/ khyod tshur/ de bzhin gshegs pa'i spyan sngar song</text></item>
<item><p>143a5</p><section>'dul ba</section><text>ste 'dug la bcom ldan 'das ci gsung ba de khyod kyis nyon la/ nga la zlos shig /ces smras nas song ngo /mi de bcom ldan 'das kyi spyan sngar song ste 'dug go /de nas bcom ldan</text></item>
<item><p>143a6</p><section>'dul ba</section><text>'das kyis tshe dang ldan pa kun dga' bo la bka' stsal pa/ kun dga' bo/ nga la chu lhung bzed gang byin cig /des bcom ldan 'das la chu lhung bzed gang phul lo/ /bcom ldan 'das</text></item>
<item><p>143a7</p><section>'dul ba</section><text>kyis der chu'i thigs pa gnyis gsum tsam blugs pa dang / de dag chu'i nang de nas du bar thul zhing tsi ri ri zer la sgra yang 'byin to/ /dge slong rnams cho 'phrul de mthong nas yid dad cing /</text></item>
<item><p>143b1</p><section>'dul ba</section><text>sangs rgyas bcom ldan 'das la zhus pa/ btsun pa/ bcom ldan 'das kyis 'phrin las ci zhig mdzad na/ 'phrin las de'i rnam par smin pas/ bcom ldan 'das dbu bsnyung bar gyur/</text></item>
<item><p>143b2</p><section>'dul ba</section><text>ser skya na gnas pa'i shAkya rnams kyis sug las ci zhig bgyis na/ des nongs pa yang ma mchis/ gnod pa bgyis pa yang ma mchis par skyes bu gti mug 'phags skyes pos bkum pa</text></item>
<item><p>143b3</p><section>'dul ba</section><text>lags/ bcom ldan 'das kyis bka' stsal pa/ dge slong dag /tshur/ gzhan mu stegs can kun tu rgyu rnams kyi kun dga' ra ba phag mo'i gnas gang du skyes bu gti mug 'phags</text></item>
<item><p>143b4</p><section>'dul ba</section><text>skyes pos shAkya rnams bsad pa ga la ba de kho nar de rnams dang / bdag nyid kyi las kyi rgyu ba lung bstan par bya'o/ /btsun pa/ de ltar 'tshal lo/ /zhes dge slong de rnams bcom ldan 'das</text></item>
<item><p>143b5</p><section>'dul ba</section><text>kyi ltar nyan to/ /de nas bcom ldan 'das dge slong rab tu mang po dang thabs cig gzhan mu stegs can kun tu rgyu rnams kyi kun dga' ra ba phag mo'i gnas gal ba der gshegs so/ /bre bo</text></item>
<item><p>143b6</p><section>'dul ba</section><text>dang rus mthun pa'i bram ze zhig gis bcom ldan 'das thag ring po kho na nas mthong ste/ mthong nas kyang bcom ldan 'das la 'di skad ces gsol to/ /kye go'u ta ma/ gang gi slad du skyes</text></item>
<item><p>143b7</p><section>'dul ba</section><text>bu gti mug 'phags skyes pos/ ser skya na gnas pa'i shAkya nongs pa yang ma mchis/ gnod pa bgyis pa yang ma mchis pa rnams srog dang phral ba ni/ bsod nams ma lags pa mang po</text></item>
<item><p>144a1</p><section>'dul ba</section><text>zhig bskyed do/ /bcom ldan 'das kyis bka' stsal pa/ bram ze/ de de bzhin no/ /de de bzhin te/ gang gi phyir skyes bu gti mug 'phags skyes pos/</text></item>
<item><p>144a2</p><section>'dul ba</section><text>ser skya na gnas pa'i shAkya nyes pa yang med/ gnod pa byas pa yang med pa rnams srog dang bral ba ni/ bsod nams ma yin pa mang po zhig bskyed do/ /de nas bcom ldan 'das</text></item>
<item><p>144a3</p><section>'dul ba</section><text>gzhan mu stegs can kun tu rgyu rnams kyi kun dga' ra ba phag mo'i gnas ga la ba der gshegs pa dang / de na ser skya na gnas pa'i shAkya lcags kyi shal bas bshal ba las</text></item>
<item><p>144a4</p><section>'dul ba</section><text>srog gi lhag ma cung zad lus pa gang dag yin pa de dag gis bcom ldan 'das mthong nas skad ngan bton to/ /de nas bcom ldan 'das phyogs gcig tu gshegs nas gdan</text></item>
<item><p>144a5</p><section>'dul ba</section><text>bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag/ ser skya na gnas pa'i shAkya 'di rnams kyis 'di dang</text></item>
<item><p>144a6</p><section>'dul ba</section><text>lan gsum gyi bar du sgra chen po phyung ste/ sngon nya pa byed pa'i tshe/ nya 'dod pa'i phyir gang yin pa dang / chom rkun pa byed pa'i tshe grong 'joms pa'i phyir gang yin pa dang / da lta ser skya</text></item>
<item><p>144a7</p><section>'dul ba</section><text>na gnas pa'i shAkya byed pa'i tshe skyes bu gti mug 'phags skyes pos srog gi lhag ma cung zad tsam lus par byas te 'chi ba la mngon du phyogs pa'i tshe gang yin pa'o/ /'di dag</text></item>
<item><p>144b1</p><section>'dul ba</section><text>thams cad kyi brdol ba la ni khyad par ram/ bsam pa'am/ tha dad du bya ba cung zad kyang med de/ mtshungs so/ /dge slong dag /ji snyam du sems/ shan pa 'di/ las de dang / bzo de dang /</text></item>
<item><p>144b2</p><section>'dul ba</section><text>'tsho ba des glang po che la zhon te 'gro ba'am/ rta la zhon te 'gro ba'am/ shing rtar zhugs te 'gro ba'am/ dpung bu chung dang chas te 'gro ba'am/ nor gyi phung po rgya chen po mang po grub nas</text></item>
<item><p>144b3</p><section>'dul ba</section><text>gnas pa lta ci ga la mthong ngam/ thos sam/ btsun pa/ ma lags so/ /dge slong dag/ legs so/ /legs so/ /ngas kyang shan pa 'di/ las de dang zhes bya ba nas nor gyi phung po rgya</text></item>
<item><p>144b4</p><section>'dul ba</section><text>chen po mang po bsgrubs nas gnas pa zhes bya ba'i bar snga ma bzhin te/ ma mthong / ma thos so/ /de ci'i phyir zhe na/ 'di ltar shan pa rnams ni/ sdig pa'i bsam pas rtog par byed de/</text></item>
<item><p>144b5</p><section>'dul ba</section><text>des na 'di glang po che la zhon te 'gro ba'am/ rta la zhon te 'gro ba'am/ shing rtar zhugs te 'gro ba'am/ dpung bu chung dang chas te 'gro bar yang mi 'gyur la/ nor gyi phung po rgya chen po</text></item>
<item><p>144b6</p><section>'dul ba</section><text>mang po bsgrubs te gnas par yang mi 'gyur ro/ /gzhan yang dge slong dag /ji snyam du sems/ khyod kyis bya gag gsod pa'am/ phag gsod pa'am/ nya pa'am/ ri dwags bshor</text></item>
<item><p>144b7</p><section>'dul ba</section><text>ba'am/ bya ba'am/ bong bu rgyas 'tshor ba'am/ ba lang gsod pa dag las de dang zhes bya ba nas nor gyi phung po rgya chen po mang po bsgrubs te gnas pa de mthong ngam/ thos sam zhes bya</text></item>
<item><p>145a1</p><section>'dul ba</section><text>ba'i bar snga ma bzhin no/ /de ci'i phyir zhe na/ 'di ltar ba lang gsod pa de/ sdig pa'i bsam pas rtog par byed de/ des na de glang po che la zhon te 'gro</text></item>
<item><p>145a2</p><section>'dul ba</section><text>bar mi 'gyur zhes bya ba nas nor gyi phung po rgya chen po mang po bsgrubs te gnas par mi 'gyur zhes bya ba'i bar snga ma bzhin no/ /dge slong dag /re zhig byol song gi skye gnas su song</text></item>
<item><p>145a3</p><section>'dul ba</section><text>ba'i srog chags rnams kyis kyang sdig pa'i bsam pas brtags na/ glang po che la zhon te 'gro ba'am/ rta la zhon te 'gro ba'am/ shing rtar zhugs te 'gro ba'am/ dpung bu chung dang</text></item>
<item><p>145a4</p><section>'dul ba</section><text>chas te 'gro bar yang mi 'gyur la/ nor gyi phung po rgya chen po mang po bsgrubs te gnas par yang mi 'gyur na/ skyes bu gti mug 'phags skyes so/ slob pas longs zhes smras pa/</text></item>
<item><p>145a5</p><section>'dul ba</section><text>tshul khrims kyi gzi brjid kyi nye bar bcom pa lta zhig glang po che la zhon te 'gro ba'am/ rta la zhon te 'gro ba'am/ shing rtar zhugs te 'gro ba'am/ dpung bu chung dang chas te 'gro</text></item>
<item><p>145a6</p><section>'dul ba</section><text>ba'am/ nor gyi phung po rgya chen po mang po bsgrubs te gnas pa lta zhig smos kyang ci dgos te/ de ni/ gnas med do/ /dge slong dag /ko sa la'i rigs 'di nas zhag bdun na sbrul</text></item>
<item><p>145a7</p><section>'dul ba</section><text>gyis bltas pa bzhin du rabs chad par 'gyur ro/ /skyes bu gti mug 'phags skyes po yang ma la gnod dang bcas te zhag bdun na mes tshig nas cho nges 'don bzhin dmyal ba</text></item>
<item><p>145b1</p><section>'dul ba</section><text>chen po mnar med par skye bar 'gyur ro/ /dge slong dag /de lta bas na/ 'di ltar bslab par bya ste/ gang mgal dum la yang ngan sems mi bya na/ rnam par shes pa dang bcas pa'i lus</text></item>
<item><p>145b2</p><section>'dul ba</section><text>la lta smos kyang ci dgos/ dge slong dag /khyed kyis de lta bur bslab par bya'o/ /dge slong rnams the tshom skyes nas the tshom thams cad gcod par mdzad pa/ sangs rgyas bcom ldan 'das la</text></item>
<item><p>145b3</p><section>'dul ba</section><text>zhus pa/ btsun pa/ shAkya lnga brgya po 'di rnams kyis las ci zhig bgyis na/ las de'i rnam par smin pas nongs pa yang ma mchis/ gnod pa bgyis pa yang ma mchis par skyes bu gti</text></item>
<item><p>145b4</p><section>'dul ba</section><text>mug 'phags skyes pos srog dang phral/ bcom ldan 'das kyang shAkya rnams bkum pa'i tshe dbu snyun tshabs chen pos thebs par gyur lags/ bcom ldan 'das kyis bka' stsal</text></item>
<item><p>145b5</p><section>'dul ba</section><text>pa| dge slong dag/ 'di dag nyid dang / ngas las byas shing bsags pa/ tshogs rnyed pa/ rkyen yongs su bsgyur ba/ dpa' rgal bzhin nye bar gnas pa/ gdon mi za bar 'byung ba dag</text></item>
<item><p>145b6</p><section>'dul ba</section><text>yin te/ 'di dag dang / ngas las byas shing bsags pa gzhan su zhig gis myong bar 'gyur/ dge slong dag/ las byas shing bsags pa rnams ni/ phyi rol gyi sa'i khams la rnam</text></item>
<item><p>145b7</p><section>'dul ba</section><text>par smin par mi 'gyur/ chu'i khams la ma yin/ me'i khams la ma yin/ rlung gi khams la ma yin gyi/ 'on kyang las dge ba dang / mi dge ba byas shing bsags pa rnams ni/ zin pa'i</text></item>
<item><p>146a1</p><section>'dul ba</section><text>phung po dang / khams dang / skye mched dag kho na la rnam par smin par 'gyur te/ bskal pa brgya phrag rnams su yang / /las rnams chud zar mi 'gyur</text></item>
<item><p>146a2</p><section>'dul ba</section><text>te| |tshogs shing dus la bab pa na/ /lus can rnams la 'bras bur smin/ /dge slong dag /sngon byung ba/ chu bo zhig gi 'gram na nya pa lnga brgya gnas so/ /de rnams kyis nya gnyis</text></item>
<item><p>146a3</p><section>'dul ba</section><text>shig rgya mtsho chen po na phan tshun rgyu rgyu ba las chu bo der zhugs pa mthong ba dang / de rnams rab tu dga' ba skyes nas de dag nya rgya chen pos bcus so/ /de rnams kyis de gnyis kyi lus</text></item>
<item><p>146a4</p><section>'dul ba</section><text>mthong nas gros bya bar brtsams pa/ shes ldan dag /'di lta ji ltar bsgrub par bya/ 'di dag lus che ches pas/ gal te bsad na/ sha ldom par mi 'gyur te/ de 'drul bar</text></item>
<item><p>146a5</p><section>'dul ba</section><text>'gyur ro/ /de nas kha cig gis smras pa/ 'di la ci zhig sgrub tu yod/ gcig ni/ bsad la/ gcig ni/ btags te gzhag mod/ gzhan dag gis smras pa/ 'di yang che ste/ 'di</text></item>
<item><p>146a6</p><section>'dul ba</section><text>yang ldom par mi 'gyur pas/ sdong po la btags la gson por sha bcad cing bcad cing btsong ngo / /de rnams kyis smras pa/ legs te/ de ltar bya'o/ /de dag gis de ltar bya bar</text></item>
<item><p>146a7</p><section>'dul ba</section><text>brtsams pa dang / de dag de ltar gcod pa na rang gi skad du 'o dod 'bod par brtsams so/ /de dag mi bde ba de nya pa'i khye'u zhig gis thos nas rab tu dga' ba skyed par byed do/ /de</text></item>
<item><p>146b1</p><section>'dul ba</section><text>nas nya de gnyis de ltar bcad pa'i tshe de rnams la 'di lta bu'i sems bskyed de/ gang bdag cag gis nyes pa yang med/ gnod pa byas pa yang med par 'di dag gis 'di ltar bsad/ de'i</text></item>
<item><p>146b2</p><section>'dul ba</section><text>phyir bdag cag kyang gang du 'di dag nyes pa yang med/ gnod pa byas pa yang med par gsod par 'gyur ba der skye bar gyur cig /dge slong dag /ji snyam du sems/ nya gnyis po gang dag</text></item>
<item><p>146b3</p><section>'dul ba</section><text>yin pa de dag ni/ 'phags skyes po dang / ma la gnod 'di dag kho na yin no/ /nya pa lnga brgya gang dag yin pa de dag ni/ shAkya lnga brgya po 'di dag kho na yin te/ gang 'di gnyis kyis nya</text></item>
<item><p>146b4</p><section>'dul ba</section><text>de dag de ltar bsad pa'i las de'i rnam par smin pas/ da ltar 'phags skyes po dang / ma la gnod dag gis shAkyar gyur pa nyes pa yang med/ gnod pa byas pa yang med pa rnams lcags</text></item>
<item><p>146b5</p><section>'dul ba</section><text>kyis shal bas mnan cing / 'o dod 'bod bzhin bsad do/ /nya pa'i khye'u gang yin pa de ni/ nga nyid de'i tshe de'i dus na de yin te/ gang ngas nya bsad pa na/ rab tu dga' ba bskyed pa'i las</text></item>
<item><p>146b6</p><section>'dul ba</section><text>de'i rnam par smin pas/ da ltar nga mngon par rdzogs par sangs rgyas kyang dbu snyun tshabs chen pos thebs par gyur to/ /gal te ngas yon tan gyi tshogs 'di lta bu thob par ma gyur</text></item>
<item><p>146b7</p><section>'dul ba</section><text>na| nga yang las 'di lta bu dag thob par 'gyur ro/ /dge slong dag /gzhan yang ser skya na gnas pa'i shAkya rnams kyis las gang byas pa de nyon cig /dge slong dag /sngon byung ba chom</text></item>
<item><p>147a1</p><section>'dul ba</section><text>rkun lnga brgya zhig gis lam du 'gro ba dag bcom nas/ 'phrog pa'i rdzas dag khyer te/ ri brag cig tu 'joms su song ngo / /de dag gis ri brag na gnas pa'i</text></item>
<item><p>147a2</p><section>'dul ba</section><text>skye bo'i tshogs de thams cad bcom nas 'phrog go /khyim bdag gnyis shig /yang thog tu 'dzeg ste 'dug pa dang / rkun po rnams kyis smras pa/ shes ldan dag /gang dag 'dir</text></item>
<item><p>147a3</p><section>'dul ba</section><text>'dzeg pa de dag bobs shig /thams cad kyi thams cad du med par gyur ta re/ de gnyis kyis smras pa/ ji srid 'tsho ba de srid du mi 'bab bo/ /de rnams kyis rtswa dang / shing phal mo che bcer</text></item>
<item><p>147a4</p><section>'dul ba</section><text>nas yang tog de me btang ba dang / de gnyis tsha bas sdug bsngal bskyed pas gdungs te 'di lta bu'i sems bskyed do/ /bdag cag nyes pa yang med/ gnod pa byas pa yang med par</text></item>
<item><p>147a5</p><section>'dul ba</section><text>'di rnams kyis bsad pas/ bdag cag kyang 'di rnams nyes pa yang med/ gnod pa byas pa yang med par gsod par gyur cig /dge slong dag /ji snyam du sems/ khyim bdag gnyis</text></item>
<item><p>147a6</p><section>'dul ba</section><text>po gang dag yin pa de dag ni/ 'phags skyes po dang / ma la gnod 'di dag kho na yin no/ /g.yon can lnga brgya po gang dag yin pa de dag ni/ shAkya lnga brgya po 'di dag kho na yin te/</text></item>
<item><p>147a7</p><section>'dul ba</section><text>gang 'di rnams chom rkun par gyur pas de dag nyes pa yang med/ gnod pa byas pa yang med par srog dang phral ba'i las de'i rnam par smin pas/ da ltar 'phags skyes pos ma la</text></item>
<item><p>147b1</p><section>'dul ba</section><text>gnod dang bsdongs nas shAkya lnga brgya po dag nyes pa yang med/ gnod pa byas pa yang med par srog dang phral lo/ /dge slong dag /de lta bas na/ las gcig tu nag pa rnams kyi rnam</text></item>
<item><p>147b2</p><section>'dul ba</section><text>par smin pa yang gcig tu nag la/ gcig tu dkar ba rnams kyi yang gcig tu dkar/ 'dren ma rnams kyi yang 'dren ma yin no/ /dge slong dag /de lta bas na/ las gcig tu nag pa dang /</text></item>
<item><p>147b3</p><section>'dul ba</section><text>'dren ma rnams spangs nas las gcig tu dkar ba dag la brtsal bar bya ste/ dge slong rnams kyis de lta bur bslab par bya'o/ /'phags skyes bos shAkya rnams de ltar bsad nas mnyan</text></item>
<item><p>147b4</p><section>'dul ba</section><text>yod du song ngo / /de nang du zhugs pa dang / rgyal po'i gzhon nu rgyal bu rgyal byed steng gi khang bzang du song nas skyes pa med par rol mos rtse bar byed/ dga' bar byed/ dga' mgur spyod</text></item>
<item><p>147b5</p><section>'dul ba</section><text>par byed pa/ 'phags skyes pos thos nas/ des smras pa/ shes ldan dag /rtse ba'o ni su zhig /blon po rnams kyis smras pa/ gzhon nu rgyal bu rgyal byed lags so/ /des smras pa/</text></item>
<item><p>147b6</p><section>'dul ba</section><text>shes ldan dag /de bos shig /de rnams kyis de bos pa dang / 'phags skyes pos smras pa/ rgyal bu rgyal byed/ nga ni/ dag bsad nas 'ongs na/ khyod rtse zhing 'dug gam/ des smras</text></item>
<item><p>147b7</p><section>'dul ba</section><text>pa/ lha'i dgra su dag cig lags/ shAkya rnams so/ /gal te shAkya rnams khyod kyi dgra lags na/ mdza' bo ji lta bu dag ci lags/ des smras pa/ shes ldan dag /'di yang de dag gi</text></item>
<item><p>148a1</p><section>'dul ba</section><text>phyogs kho na yin pas/ 'di gsad par bya'o/ /zhes de dag gis de bsad de dus las 'das nas lha gya nom pa sum cu rtsa gsum pa rnams kyi nang du skyes</text></item>
<item><p>148a2</p><section>'dul ba</section><text>nas de'i mi'i rol mo'i sgra ma zhi bar lha'i sgra byung ngo / /de nas bcom ldan 'das kyis byung ba de la tshigs su bcad pa dag bka' stsal pa/ bsod nams byas pa 'dir dga' phyi</text></item>
<item><p>148a3</p><section>'dul ba</section><text>mar dga'/ /gnyi gar dga' ste de ni bdag nyid kyi/ /las rnams smin mthong de dga' rab tu dga'/ /'gro ba bzang por song ba phyir zhing dga'/ /bsod nams byas pa 'dir mgu</text></item>
<item><p>148a4</p><section>'dul ba</section><text>phyi mar mgu /gnyi gar mgu ste de ni bdag nyid kyi/ /las rnams smin mthong de mgu rab tu mgu /'gro ba bzang por song ba phyir zhing mgu /de nas bcom ldan 'das la tshe dang</text></item>
<item><p>148a5</p><section>'dul ba</section><text>ldan pa kun dga' bos 'di skad ces gsol to/ /btsun pa/ tshigs su bcad pa 'di'i don ma 'jal lags so/ /bcom ldan 'das kyis bka' stsal pa/ kun dga' bo/ gzhon</text></item>
<item><p>148a6</p><section>'dul ba</section><text>nu rgyal bu rgyal byed de/ nyes pa med cing gnod pa med par skyes bu gti mug 'phags skyes pos srog dang bral te/ de'i mi'i rol mo'i sgra ma zhi bar lha'i sgra byung ngo / /ngas de las</text></item>
<item><p>148a7</p><section>'dul ba</section><text>dgongs nas 'di skad du/ bsod nams byas pa 'dir dga' phyi mar dga'/ /zhes bya ba nas/ 'gro ba bzang por song ba phyir zhing mgu /zhes bya ba'i bar du gsungs so/ /zhes gsungs</text></item>
<item><p>148b1</p><section>'dul ba</section><text>pa dang / de cang mi smra bar 'dug go /ji tsam dus gzhan zhig na 'phags skyes po btsun mo'i 'khor gyi nang du ngom zhing rnam par ngom ste/ nga rgyal can/ mthu dang ldan pa/ dpa' bo/ brtson</text></item>
<item><p>148b2</p><section>'dul ba</section><text>'grus dang / pha rol gnon pa can gang dag yin pa de dag ngas rmeg med par byas te/ nga dang 'dra ba su zhig yod ces zer ro/ /de nas 'phags skyes pos shAkya'i bu mo lnga brgya khrid pa de</text></item>
<item><p>148b3</p><section>'dul ba</section><text>dag gis kyang tshigs su bcad de smras so/ /khyod kyis gang dag rmed med byas/ /de dag rgyal sras shAkya'i sras/ /bslab pa'i sdom pas bsdams pa yin/ /khyod kyis 'dir smras ci zhig</text></item>
<item><p>148b4</p><section>'dul ba</section><text>rung / /de skad ces smras pa dang / khros nas blon po rnams la tshigs su bcad pas bsgo ba/ klu rnams bsad na klu yi bu mo dag /dug gis gang ba sprin gyis khebs pa ltar/ /'di dag la</text></item>
<item><p>148b5</p><section>'dul ba</section><text>gor rkang lag rnams chod la/ /nye du de dag nyid rjes myur du thong / /blon po rnams kyis shAkya'i bu mo lnga brgya po de dag dmar bu can gyi rdzing 'gram du lag pa dang / rkang pa dag bcad de/</text></item>
<item><p>148b6</p><section>'dul ba</section><text>de lag pa'i dong / lag pa'i dong zhes bya bar ming chags nas gnas brtan rnams kyis kyang de bzhin du mdo sde'i mgo la bcom ldan 'das mnyan yod na/ lag pa'i dong gi rdzing</text></item>
<item><p>148b7</p><section>'dul ba</section><text>'gram na bzhugs so/ /zhes bris so// //'dul ba phran tshegs kyi gzhi/ bam po dgu pa/ de rnams sdug bsngal mi bzad pa/ rtsub/ tsha ba/ yid du mi 'ong ba'i tshor</text></item>
<item><p>149a1</p><section>'dul ba</section><text>ba nyams su myong ba na bsam pa/ bdag cag mi bzad pa/ dog pa/ nyam nga bar gyur na/ bcom ldan 'das kyis ma dgongs pa lta snyam mo/ /skabs de lta</text></item>
<item><p>149a2</p><section>'dul ba</section><text>bu la/ sangs rgyas bcom ldan 'das rnams la mi mkhyen pa'am/ mi gzigs pa'am/ thugs su ma chud pa'am/ rnam par mi mkhyen pa cung zad kyang mi mnga' ste/ de nas bcom ldan</text></item>
<item><p>149a3</p><section>'dul ba</section><text>'das thugs rje chen pos bskul nas phyogs der gshegs pa dang / ji tsam na bud med de dag thams cad sgren mor 'dug pa gzigs so/ /gzigs nas kyang bcom ldan 'das</text></item>
<item><p>149a4</p><section>'dul ba</section><text>kyis 'jig rten pa'i thugs bskyed do/ /chos nyid kyis gang gi tshe sangs rgyas bcom ldan 'das rnams kyis 'jig rten pa'i thugs bskyed pa de'i tshe srog chags grog sbur rnams kyis</text></item>
<item><p>149a5</p><section>'dul ba</section><text>kyang bcom ldan 'das kyi thugs sems kyis shes so/ /gang gi tshe 'jig rten las 'das pa'i thugs bskyed pa de'i tshe ni/ nyan thos dang / rang sangs rgyas rnams kyis kyang bcom</text></item>
<item><p>149a6</p><section>'dul ba</section><text>ldan 'das kyi thugs sems kyis mi shes na/ dud 'gro'i skye gnas su song ba'i srog chags rnams kyis lta smos kyang ci dgos/ bcom ldan 'das kyis dgongs pa/ kye ma/ lha'i</text></item>
<item><p>149a7</p><section>'dul ba</section><text>bu mo bde sogs kyis gos dag dang / chu khyer te 'ongs kyang bla na snyam du bcom ldan 'das kyis thugs bskyed ma thag tu lha'i bu mo bde sogs kyis ras zung lnga brgya dang / mtsho chen</text></item>
<item><p>149b1</p><section>'dul ba</section><text>po ma dros pa nas chu blangs nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te 'di skad ces gsol to/ /btsun pa/ ras yug lnga</text></item>
<item><p>149b2</p><section>'dul ba</section><text>brgya 'di dag dang / chab 'tshal te mchis so/ /bcom ldan 'das kyis bka' stsal pa/ song la shAkya'i bu mo 'o ni rnams dbugs phyung ste/ dbugs phyung nas rkang pa dang / lag pa</text></item>
<item><p>149b3</p><section>'dul ba</section><text>dag khrus la gos rnams skon cig /btsun pa/ de ltar 'tshal lo/ /zhes smras nas des de rnams kyi rkang pa dang / lag pa dag bkrus nas gos rnams bskon no/ /de nas bcom ldan 'das</text></item>
<item><p>149b4</p><section>'dul ba</section><text>kyi zhabs la mgo bos phyag 'tshal te bcom ldan 'das kyi spyan sngar 'khod do/ /de nas bcom ldan 'das kyi rdzu 'phrul gyis shAkya'i bu mo lnga brgya po de rnams kyi sdug bsngal rgyun bcad</text></item>
<item><p>149b5</p><section>'dul ba</section><text>do| |rgyun bcad nas bka' stsal pa/ sring mo dag /khyed nyid kyis las 'di dag byas shing bsags pa/ tshogs rnyed pa/ rkyen yongs su bsgyur ba/ dpa' rgal bzhin nye bar gnas pa/</text></item>
<item><p>149b6</p><section>'dul ba</section><text>gdon mi za bar 'byung ba yin te/ khyed kyis las byas shing bsags pa rnams gzhan su zhig gis myong bar 'gyur/ sring mo dag /las la gzhol bar gyis shig /ces gsungs nas</text></item>
<item><p>149b7</p><section>'dul ba</section><text>bcom ldan 'das gshegs so/ /de dag kyang bcom ldan 'das la sems rab tu dang bar byas nas dus las 'das te rgyal chen bzhi'i lha rnams kyi nang du skyes so/ /chos nyid kyis lha'i</text></item>
<item><p>150a1</p><section>'dul ba</section><text>bu'am/ lha'i bu mo skyes nas ring po ma lon pa la sems gsum skye ste/ gang nas shi 'phos pa dang / gang du skyes pa dang / las gang gis yin pa'o/ /de</text></item>
<item><p>150a2</p><section>'dul ba</section><text>rnams kyis mi rnams kyi nang nas shi 'phos pa dang / rgyal chen bzhi pa'i lha rnams kyi nang du skyes pa dang / las gang gis she na/ bcom ldan 'das la sems rab tu dang bar byas pas</text></item>
<item><p>150a3</p><section>'dul ba</section><text>yin par mthong ngo / /de nas sngon shAkya'i bu mo byed byed pa'i lha lnga brgya po de rnams 'di snyam du sems te/ bdag cag zhag tu 'dug nas bcom ldan 'das blta ba'i phyir 'dong ba ni/</text></item>
<item><p>150a4</p><section>'dul ba</section><text>cha ma yin gyi/ ma la bdag cag zhag ma lon pa nyid du bcom ldan 'das blta ba'i phyir 'dong ngo / /snyam mo/ /de nas sngon shAkya'i bu mo byed byed pa'i lha rnams rna cha gdub kor dri ma med</text></item>
<item><p>150a5</p><section>'dul ba</section><text>pa| g.yo ba thogs shing / lus do shal dang se mo dos brgyan nas de nyid kyi mtshan mo lha rdzas kyi me tog ut+pa la dang / pad+ma dang / ku mu da dang / pad+ma dkar po dang / man dA ra ba rnams</text></item>
<item><p>150a6</p><section>'dul ba</section><text>kyis thu ba bkang nas rgyal bu rgyal byed kyi tshal thams cad snang ba rgya chen pos snang bar byas te bcom ldan 'das la me tog rnams kyis gtor nas bcom ldan 'das kyi spyan sngar</text></item>
<item><p>150a7</p><section>'dul ba</section><text>chos mnyan pa'i phyir 'dug go /bcom ldan 'das kyis de rnams kyi bsam pa dang / bag la nyal ba dang / khams dang / rang bzhin mkhyen nas 'phags pa'i bden pa bzhi rtogs</text></item>
<item><p>150b1</p><section>'dul ba</section><text>par 'gyur ba de lta bu'i chos bstan pa mdzad pa dang / de rnams kyis de thos nas 'jig tshogs la lta ba'i ri'i rtse mo nyi shu mtho ba/ ye shes kyis rdo rjes bcom nas rgyun du zhugs pa'i 'bras bu</text></item>
<item><p>150b2</p><section>'dul ba</section><text>mngon sum du byas so/ /de rnams kyis bden pa mthong nas ched du brjod pa lan gsum brjod pa/ bcom ldan 'das kyis gang bdag cag la sman btags pa 'di lta bu ni/ bdag cag la mas</text></item>
<item><p>150b3</p><section>'dul ba</section><text>ma bgyis /phas ma lags/ rgyal pos ma lags/ lha rnams kyis ma lags/ rang gi skye bo dang gnyen sdug pa'i tshogs kyis ma lags/ sngon gyi mes po rnams kyis ma lags/ dge</text></item>
<item><p>150b4</p><section>'dul ba</section><text>sbyong dang / bram ze rnams kyis ma lags te/ khrag dang mchi ma'i rgya mtsho ni/ bskams/ rus pa'i ri las ni/ bsgral/ ngan song gi sgo rnams ni/ bcad/ mtho ris dang / thar pa'i sgo rnams</text></item>
<item><p>150b5</p><section>'dul ba</section><text>ni| phye/ lha dang / mi rnams la ni/ bkod do/ /yang smras pa/ khyod kyi mthu yis ngan song lam dag ni/ /shin tu mi bzad nyes mang ldan pa bcad/ /mtho ris sgo phye bdag gi bsod nams ni/ shin</text></item>
<item><p>150b6</p><section>'dul ba</section><text>tu bzang dang mya ngan 'das lam thob/ /khyod brten de ring bdag gi skyon bral zhing / /shin tu rnam par dag mig dag pa thob/ /'phags pa dgyes pa'i go 'phang zhi ba'ang thob/ /sdug bsngal rgya</text></item>
<item><p>150b7</p><section>'dul ba</section><text>mtsho'i pha rol mchog tu brgal/ /'gro ba lha min lha dang mis mchod cing / /skye rga 'chi ba'i skyon dang bral ba po/ /srid pa stong du mthong rab rnyed dka' ba/ /thub pa khyod deng mthong ba 'bras bu</text></item>
<item><p>151a1</p><section>'dul ba</section><text>mchis/ /de nas se mo do 'phyang dga' skyes rnams/ /zhabs gnyis la ni 'dud pa byas nas kyang / /dgra thul pa la yongs su bskor byas nas/ /slar yang lha</text></item>
<item><p>151a2</p><section>'dul ba</section><text>yi 'jig rten mngon phyogs dong / /dge slong rnams the tshom skyes nas the tshom thams cad gcod par mdzad pa/ sangs rgyas bcom ldan 'das la zhus pa/ btsun pa/ shAkya'i bu mo lnga</text></item>
<item><p>151a3</p><section>'dul ba</section><text>brgya po dag gis las ci zhig bgyis na/ des lag pa dang / rkang pa dag bkum/ las ci zhig bgyis na/ des lha rnams kyi nang du skyes/ las ci zhig bgyis na/ des bcom ldan</text></item>
<item><p>151a4</p><section>'dul ba</section><text>'das kyi spyan sngar bden pa mthong bar bgyis lags/ bcom ldan 'das kyis bka' stsal pa/ dge slong dag /'di dag nyid kyis las byas shing bsags pa/ tshogs rnyed pa</text></item>
<item><p>151a5</p><section>'dul ba</section><text>zhes bya ba nas/ lus can rnams la 'bras bur smin/ /ces bya ba'i bar snga ma bzhin no/ /dge slong dag/ sngon byung ba bskal pa bzang po nyid la skye rgu'i tshe lo nyi khri thub pa na/ de</text></item>
<item><p>151a6</p><section>'dul ba</section><text>bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba kha lo</text></item>
<item><p>151a7</p><section>'dul ba</section><text>sgyur ba bla na med pa/ lha dang mi rnams kyi ston pa/ sangs rgyas bcom ldan 'das ston pa 'od srung zhes bya ba 'jig rten du byung ste/ de'i gsung rab la 'di rnams rab tu byung</text></item>
<item><p>151b1</p><section>'dul ba</section><text>bar gyur to/ /de na 'di rnams kyis slob pa dang / mi slob pa'i dge slong rnams la lag rdum/ rkang rdum zhes bya ba'i tshig kun tu spyod pa kun tu spyad de/ las de'i rnam par smin pas/ lo</text></item>
<item><p>151b2</p><section>'dul ba</section><text>mang por dmyal ba rnams kyi nang du skyes so/ /las de nyid kyi lhag mas 'di rnams tshe rabs lnga brgyar lag pa dang / rkang pa dag bcad de/ da lta'i bar du yang lag pa dang / rkang pa dag bcad</text></item>
<item><p>151b3</p><section>'dul ba</section><text>pa yin no/ /gang nga la sems rab tu dang bar byas pa'i las de'i rnam par smin pas ni/ lha rnams kyi nang du skyes so/ /gang 'di rnams kyis de na lung ma nos pa dang / bklags pa dang / kha ton</text></item>
<item><p>151b4</p><section>'dul ba</section><text>byas pa des nga'i spyan sngar bden pa mthong bar byas pa yin no/ /dge slong dag /de ltar na/ las gcig tu nag pa rnams kyi zhes bya ba nas brtsal bar bya ste dge slong dag /khyed kyis de lta bu</text></item>
<item><p>151b5</p><section>'dul ba</section><text>bslab par bya'o/ /zhes bya ba'i bar snga ma bzhin no/ /de nas mi de 'phags skyes po'i drung du 'ongs pa dang / 'phags skyes pos smras pa/ kye skyes bu/ bcom ldan 'das ci gsung / des</text></item>
<item><p>151b6</p><section>'dul ba</section><text>smras pa/ lha/ bcom ldan 'das kyi zhal nas/ 'di nas zhag bdun na/ ko sa la'i rigs sbrul gyis bltas pa bzhin du rabs chad par 'gyur ro/ /'phags skyes po yang ma la gnod</text></item>
<item><p>151b7</p><section>'dul ba</section><text>dang bcas te mes tshig bzhin sems can dmyal ba chen po mnar med par ltung bar 'gyur ro/ /zhes gsung ngo / /'phags skyes pos thos nas lag pa 'gram pa la gtad nas sems</text></item>
<item><p>152a1</p><section>'dul ba</section><text>khong du chud de 'dug go /ma la gnod kyis smras pa/ lha/ khyod ci'i phyir phyag 'gram pa la gtad nas sems khong du chud cing bzhugs/ des smras pa/ ma</text></item>
<item><p>152a2</p><section>'dul ba</section><text>la gnod/ 'di ltar bcom ldan 'das 'di skad ces/ zhag bdun na/ 'phags skyes po ma la gnod dang bcas te mes tshig bzhin sems can dmyal ba chen po mnar med par ltung</text></item>
<item><p>152a3</p><section>'dul ba</section><text>bar 'gyur ro/ /zhes gsungs na/ nga ji ltar sems khong du chud cing mi 'dug /des smras pa/ lha/ gang zhig bram ze 'ongs pa la 'tshal ma mi stsol pa de yang phung po brgya stong du sems</text></item>
<item><p>152a4</p><section>'dul ba</section><text>na| lhas dge sbyong go'u ta ma'i gnyen bshes de snyed cig bkum pa lta smos kyang ci 'tshal/ de de skad gsungs kyang rung / gzhan gsungs kyang rung ste/ 'on kyang lha skyed mos tshal</text></item>
<item><p>152a5</p><section>'dul ba</section><text>du chab kyi nang du khang bzang ka ba gcig pa zhig bgyid du stsal te/ lha der gshegs nas dgung bdun du bzhugs la dgung bdun 'das pa dang / slar mnyan yod du gshegs par</text></item>
<item><p>152a6</p><section>'dul ba</section><text>mdzad cig /des smras pa/ de ltar byas 'gro'o/ /zhes de btsun mo'i 'khor dang bcas te der song nas 'dug go /nyin zhag gcig thal pa dang / ma la gnod kyis smras pa/ lha/</text></item>
<item><p>152a7</p><section>'dul ba</section><text>dgung zhag bdun las gcig ni/ thal lags/ lhag ma dgung zhag drug mchis te/ dgung zhag drug 'das nas mnyan yod du gshegs par mdzad do/ /zhes bya ba nas nyin zhag</text></item>
<item><p>152b1</p><section>'dul ba</section><text>gnyis dang / gsum nas bdun pa la/ lha/ deng kho na la mnyan yod du gshegs par mdzad do/ /zhes bya ba'i bar de bzhin du byas so/ /de na yul ngan zhig kyang byung bar gyur to/ /bud med ni/</text></item>
<item><p>152b2</p><section>'dul ba</section><text>rgyan la dga' ba yin pas/ btsun mo'i 'khor rnams kyis smras pa/ phu nu mo phyag /bdag cag deng mnyan yod du 'dong dgos pas/ rgyan thogs par bya'o/ /zhes de rnams kyis rgyan thogs</text></item>
<item><p>152b3</p><section>'dul ba</section><text>par brtsams so/ /de na btsun mo'i 'khor zhig gis sngas nang tshangs can gyi steng du nor bu me shel bzhag nas rgyan thogs par brtsams so/ /ji tsam na yul ngan sangs pa dang / nyi ma'i</text></item>
<item><p>152b4</p><section>'dul ba</section><text>'od zer gyis me shel gyi thog tu bab nas me byung ba de/ sngas nang tshangs can la mched do/ /de las kyang khang bzang la mched nas/ btsun mo'i 'khor rnams ni/ bros so/ /'phags</text></item>
<item><p>152b5</p><section>'dul ba</section><text>skyes po dang / ma la gnod tshig bzhin 'bros par brtsams pa dang / ji tsam na mi ma yin pa dag gis sgo rnams bcad nas 'phags skyes pos tshig bzhin du smras pa/ ma la gnod</text></item>
<item><p>152b6</p><section>'dul ba</section><text>tshig go /des smras pa/ lha/ tshos so/ /zhes de dag de skad du 'o dod 'bod cing dmyal ba chen po mnar med par skyes so/ /de nas bcom ldan 'das kyis byung ba de la tshigs su bcad pa</text></item>
<item><p>152b7</p><section>'dul ba</section><text>dag bka' stsal pa/ sdig pa byas pas 'dir tshig phyi mar tshig /gnyis kar tshig ste de ni bdag nyid kyi/ las rnams smin mthong de tshig rab tu tshig /'gro ba ngan par song ba phyir zhing</text></item>
<item><p>153a1</p><section>'dul ba</section><text>tshig /sdig pa byas pa 'dir smre phyi mar smre/ /gnyis kar smre ste de ni bdag nyid kyi/ /las rnams smin mthong de smre rab tu smre/ /'gro ba ngan par song ba phyir</text></item>
<item><p>153a2</p><section>'dul ba</section><text>zhing smre/ /zhes gsungs pa dang / bcom ldan 'das la tshe dang ldan pa kun dga' bos 'di skad gsol to/ /btsun pa/ tshigs su bcad pa 'di bdag gis ma 'tshal to/ /bcom ldan</text></item>
<item><p>153a3</p><section>'dul ba</section><text>'das kyis bka' stsal pa/ kun dga' bo/ skyes bu gti mug 'phags skyes po de ma la gnod dang bcas te mes tshig bzhin dmyal ba mnar med par song ste/ ngas de las dgongs</text></item>
<item><p>153a4</p><section>'dul ba</section><text>nas| sdig pa byas pa 'dir tshig phyi mar tshig /ces bya ba nas/ 'gro ba ngan par song ba phyir zhing smre/ /zhes bya ba'i bar gsungs pa yin no/ /gang gi tshe 'phags skyes pos shAkya</text></item>
<item><p>153a5</p><section>'dul ba</section><text>rnams bsad pa de'i tshe shAkya'i bu mo rnams kyis de rnams kyi rgyan dag mthong nas ngu bar brtsams te de rnams kyis bsam pa/ shAkya rnams ni/ 'phags pa rnams la mngon par</text></item>
<item><p>153a6</p><section>'dul ba</section><text>dad pa yin pas/ rgyan 'di dag/ 'phags pa rnams la dbul lo/ /zhes de rnams kyis rgyan de dag dge slong rnams la phul lo/ /drug sde rnams kyis rgyan de dag thogs nas ser</text></item>
<item><p>153a7</p><section>'dul ba</section><text>skya'i gnas su zhugs pa dang / shAkya'i bu mo rnams kyis de dag mthong nas/ de bzhin du ngu bar gyur cing smras pa/ 'phags pa dag /bdag cag gis de'i slad du 'di dag phul na/ nyes</text></item>
<item><p>153b1</p><section>'dul ba</section><text>dmigs de nyid byung bar gyur to/ /zhes byas pa dang / de dag cang mi smra bar 'dug go /skabs de/ dge slong rnams kyis bcom ldan 'das la gsol pa dang / bcom ldan 'das kyis dgongs</text></item>
<item><p>153b2</p><section>'dul ba</section><text>pa| nyes dmigs gang cung zad byung ba ni/ dge slong rnams rgyan thogs pa las gyur gyi/ de lta bas na/ dge slong gis rgyan spel ma dang / 'phyang 'phrul can dang / zla gam can dang / gser</text></item>
<item><p>153b3</p><section>'dul ba</section><text>skud dang / rgyan sna tshogs gzhan ci yang rung ba yang thogs par mi bya ste/ thogs na/ 'gal tshabs can du 'gyur ro/ /sdom ni/ blangs pa dang ni bslab pa dang / /du ba'i ri lu sman gce'u</text></item>
<item><p>153b4</p><section>'dul ba</section><text>bcas| |lhung bzed snod dang zungs dang ni/ /mar dkar 'bru mar byug pa'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra</text></item>
<item><p>153b5</p><section>'dul ba</section><text>ba na bzhugs so/ /ri brag cig tu khyim bdag cig gnas pa des/ rigs mnyam pa las chung ma blangs nas de de dang rtse bar byed/ dga' bar byed/ dga' mgur spyod par byed do/ /dus</text></item>
<item><p>153b6</p><section>'dul ba</section><text>gzhan zhig na de nye du rnams kyang zad par gyur/ nor yang zad/ longs spyod dag kyang zad nas des bsam pa/ da ni/ bdag rgas pas nor bsgrub par bya yang mi nus/ bdag la longs spyod</text></item>
<item><p>153b7</p><section>'dul ba</section><text>kyang med/ bdag gi nye du rnams kyang dus las 'das pas/ song la rab tu 'byung ngo / /snyam du rig nas des chung ma la smras pa/ bzang mo/ da ni/ nga rgas pas/ nor bsgrub par bya yang</text></item>
<item><p>154a1</p><section>'dul ba</section><text>mi nus/ nga la longs spyod dag kyang med/ nga'i nye du rnams kyang dus las 'das pas/ khyod la dris te song la rab tu 'byung ngo / /khyim bdag de drang po</text></item>
<item><p>154a2</p><section>'dul ba</section><text>zhig na/ de ni/ g.yo kun tu spyod cing rtag tu skyes pa gzhan la lta ba zhig pas/ des smras pa/ rje'i sras/ de bzhin du mdzod cig /'on kyang dus dus su bltar spyon cig /des de</text></item>
<item><p>154a3</p><section>'dul ba</section><text>bzhin bya'o/ /zhes dam bcas nas rgyal bu rgyal byed kyi tshal du song ste dge slong zhig gi drung du phyin nas smras pa/ 'phags pa/ rab tu 'byung bar 'tshal lo/ /des smras pa/ bzhin</text></item>
<item><p>154a4</p><section>'dul ba</section><text>bzang / khyod 'jigs pa med pa/ spobs pa dge ste/ legs so/ /bcom ldan 'das kyis kyang phan yon lnga yang dag par mthong ba'i mkhas pas ni/ rab tu 'byung bar mos par bya</text></item>
<item><p>154a5</p><section>'dul ba</section><text>ba nyid du 'os te/ lnga gang zhe na/ bdag gis rang gi don ma 'dres pa thob par 'gyur bar yang dag par mthong ba'i mkhas pas rab tu 'byung bar mos par bya bar 'os pa nyid dang /</text></item>
<item><p>154a6</p><section>'dul ba</section><text>bdag gang dag gi bran dang / mngag gzhug pa dang / bkol ba dang / rang dbang med pa dang / dga' mgur 'gror med pa yin pa de dag gis mchod par bya bar 'gyur ba dang /</text></item>
<item><p>154a7</p><section>'dul ba</section><text>bstod par bya bar 'gyur bar yang dag par mthong ba'i mkhas pas rab tu 'byung bar mos par bya bar 'os pa nyid dang / mya ngan las 'das pa grub pa dang / bde ba bla na med pa</text></item>
<item><p>154b1</p><section>'dul ba</section><text>thob par yang dag par mthong ba'i mkhas pas rab tu 'byung bar mos par bya bar 'os pa nyid dang / bdag mya ngan las cangs pa grub pa dang / bde ba bla na med pa ma thob pa las yongs su</text></item>
<item><p>154b2</p><section>'dul ba</section><text>nyams kyang lha rnams kyi nang du skye bar 'gyur bar yang dag par mthong ba'i mkhas pas rab tu 'byung bar mos par bya bar 'os pa nyid dang / sangs rgyas rnams dang / sangs rgyas kyi nyan thos</text></item>
<item><p>154b3</p><section>'dul ba</section><text>skyes bu dam pa yang dag par song ba mchog rnams kyis rnam grangs du mar rab tu 'byung ba bsngags par yang dag par mthong ba'i mkhas pas rab tu 'byung bar mos par bya bar 'os pa nyid</text></item>
<item><p>154b4</p><section>'dul ba</section><text>do| |zhes bka' stsal te/ khyod kyis sems bskyed pa dge'i/ legs par gsungs pa'i chos 'dul ba 'di la rab tu byung zhig /ces des de rab tu phyung / bsnyen par rdzogs par byas so/ /</text></item>
<item><p>154b5</p><section>'dul ba</section><text>de nas zhag gnyis gsum zhig kun spyad pa'i chos bslab nas smras pa/ bzhin bzang / ri dwags kyis ri dwags mi sos kyi/ mnyan yod rgya chen por rang gi spyod yul du pha'i yul du bsod</text></item>
<item><p>154b6</p><section>'dul ba</section><text>snyoms la rgyu zhing 'tsho bar gyis shig /de phyi de nyin snga dro sham thabs dang / chos gos bgos/ lhung bzed thogs te mnyan yod du bsod snyoms kyi phyir zhugs so/ /de bsod snyoms la</text></item>
<item><p>154b7</p><section>'dul ba</section><text>rgyu ba na rang gi chung ma 'dra ba'i bud med cig mthong nas des bsam pa/ bdag gi sngon gyi chung ma de la rab tu byung nas bltar 'ong ngo / /zhes dam bcas kyi/ de'i phyir bdag da gzod rab</text></item>
<item><p>155a1</p><section>'dul ba</section><text>tu byung ba yin pas dus cung zad cig bsdad la/ de mi dga' bar mi 'gyur bar de bltar 'gro'o/ /snyam nas bsod snyoms la rgyus te rgyal bu rgyal byed kyi</text></item>
<item><p>155a2</p><section>'dul ba</section><text>tshal du song ngo / /des dus cung zhig bsdad nas mkhan po la smras pa/ mkhan po/ bdag la sngon gyi mchis brang zhig mchis te/ de la bdag gis rab tu byung nas bltar mchi'o/ /</text></item>
<item><p>155a3</p><section>'dul ba</section><text>zhes dam bcas pas/ de'i slad du gnang bar mdzod cig dang / mchi'o/ /des smras pa/ bu/ song la khyod kyis sems srungs shig /des smras pa/ bsrung bar bgyi'o/ /zhes smras nas</text></item>
<item><p>155a4</p><section>'dul ba</section><text>chas pa dang / rim gyis ri brag der phyin no/ /des de rgyang ring po kho na nas mthong ba dang / de dga' ba dang bcas shing myur ba myur bas bsu nas smras pa/ rje'i sras/ byon pa de legs so//</text></item>
<item><p>155a5</p><section>'dul ba</section><text>byon pa lags te/ ring mo zhig lon nas mthong ngo / /zhes smras nas reg par brtsams pa dang / des smras pa/ ci byed/ chos gos dag blangs nas mnyel bsor gzhug mod/ des smras</text></item>
<item><p>155a6</p><section>'dul ba</section><text>pa/ ma reg cig /ci'i slad du/ mkhan pos nga la khyod kyis sems srungs shig /ces bsgo'o/ /des smras pa/ rje'i sras/ khyod sems srung la rag mod/ bdag gis bkag gam ci</text></item>
<item><p>155a7</p><section>'dul ba</section><text>zhes des de'i chos gos dag blangs nas stan bting ste rkang pa bkrus nas bskus so/ /de nas khrus byas nas zan byin te/ de yang de nyid du zan bza' bar 'dug pa dang / des smras pa/</text></item>
<item><p>155b1</p><section>'dul ba</section><text>ci byed/ des smras pa/ rje'i sras/ khyod dang lhan cig zan zos nas ring mo zhig lon no/ /des smras pa/ mkhan pos nga la khyod kyis sems srungs shig /ces bsgo'o/ /des smras pa/ rje'i</text></item>
<item><p>155b2</p><section>'dul ba</section><text>sras/ khyod sems srung la rag mod/ bdag gis bkag gam ci/ bdag khyod dang lhan cig zan zos nas ring mo zhig lon pas/ gdon mi za bar bza'o/ /zhes des de dang lhan cig zan</text></item>
<item><p>155b3</p><section>'dul ba</section><text>zos so/ /de nas mal bshams nas smras pa/ rje'i sras/ gzims mal 'dir shul gyis mnyel ba'i mnyel sos shig /des rkang pa bkrus nas nyal ba dang / de yang de nyid du nyal bar</text></item>
<item><p>155b4</p><section>'dul ba</section><text>brtsams so/ /des smras pa/ ci byed/ des smras pa/ rje'i sras/ khyod dang lhan cig nyal nas ring mo zhig lags pas/ ma bkyon cig /des smras pa/ mkhan pos nga la khyod kyis sems</text></item>
<item><p>155b5</p><section>'dul ba</section><text>srungs shig ces bsgo'o/ /des smras pa/ rje'i sras/ khyod sems srung la rag mod/ bdag gis bkag gam ci/ khyod dang bdag lhan cig nyal nas ring mo zhig lags pas/ gdon</text></item>
<item><p>155b6</p><section>'dul ba</section><text>mi za bar nyal bar bgyi'o/ /de ma btub pa dang / des bsam pa/ mgul nas 'jus na/ bdag gi dbang du 'gyur ro/ /snyam nas des de'i mgul nas 'jus pa dang / bud med ni/ reg pa'i</text></item>
<item><p>155b7</p><section>'dul ba</section><text>dug can yin pas reg pa tsam gyis log par spyad do/ /dus ring zhig 'dug nas smras pa/ bzang mo/ 'gro'o/ /des bsam pa/ 'di dang bdag lhan cig gsang ba byas pa gang yin pa de</text></item>
<item><p>156a1</p><section>'dul ba</section><text>dge slong rnams kyis mi shes pas/ skye bo mang pos shes par bya'o/ /des na de dag gis bskrad pas slar 'ong bar 'gyur ro/ /snyam du bsam nas des smras pa/</text></item>
<item><p>156a2</p><section>'dul ba</section><text>rje'i sras/ de bzhin du ji ltar bzhud/ lam rgyags kyi zong kaR+sha pa Na dag snoms shig /des smras pa/ bzang mo/ dge slong rnams dbyig la mi reg na/ ji ltar blang / des smras pa/</text></item>
<item><p>156a3</p><section>'dul ba</section><text>rje'i sras/ bdag gis ci nas kyang mi reg pa de ltar bgyi'i/ snoms shig /ces des dbyig thum por bcug nas bcings te 'khar gsil gyi rtsa ba la btags so/ /dregs pas</text></item>
<item><p>156a4</p><section>'dul ba</section><text>ldongs pa dang / sred pas ldongs pa rnams ni/ mi byed pa cung zad kyang med pas/ des de khyer te song ba dang / rim gyis mnyan yod du phyin no/ /drug sde rnams kyi kun tu spyod pa ni/</text></item>
<item><p>156a5</p><section>'dul ba</section><text>drug sde gang yang rung ba zhig gis rgyal bu rgyal byed kyi tshal gyi sgo mi stong pa yin pas/ tshe dang ldan pa nye dga' bo rgyal bu rgyal byed kyi tshal gyi sgo na 'chag cing 'dug pa des/ de</text></item>
<item><p>156a6</p><section>'dul ba</section><text>thag ring po nas mthong nas skra spra ba'i me tog lta bu/ smin ma rab tu 'phyang ba zhig nas des bsam pa/ 'di dge slong gnas brtan zhig 'ong gi/ /bsur 'gro'o/ /zhes de bsur</text></item>
<item><p>156a7</p><section>'dul ba</section><text>song ste/ gnas brtan /byon pa legs so/ /byon pa legs so/ /zhes byas pa dang / de slob dpon phyag 'tshal lo/ /phyag 'tshal lo/ /zhes zer nas/ tshe dang ldan pa nye dgas</text></item>
<item><p>156b1</p><section>'dul ba</section><text>bsam pa/ kye ma 'di ni/ rgan zhugs shig ste/ slob dpon yang mi shes/ mkhan po yang mi shes so/ /re zhig 'di ga las 'ongs pa 'dri'o/ /snyam du bsam nas smras pa/ rgan zhugs/ khyod</text></item>
<item><p>156b2</p><section>'dul ba</section><text>ga las 'ongs/ des smras pa/ slob dpon/ bdag sngon gyi mchis brang zhig mchis pa bltar mchis te/ bdag de nas mchis so/ /rgan zhugs/ legs te/ khyod ni/ byas pa gzo ba zhig</text></item>
<item><p>156b3</p><section>'dul ba</section><text>go| byas pa gzo ba ni/ mkhas pa rnams kyis bsngags te/ bcom ldan 'das kyis kyang dge slong dag /de lta bas na/ 'di ltar bslab par bya ste/ 'di ltar byas pa gzo ba dang / byas pa</text></item>
<item><p>156b4</p><section>'dul ba</section><text>tshor bar bya zhing / byas pa chung ngu yang chud gzan par mi bya na/ chen po lta smos kyang ci dgos zhes bka' stsal to/ /sngon gyi chung ma mthong ngam/ mthong lags so/ /de khams bde'am/</text></item>
<item><p>156b5</p><section>'dul ba</section><text>khams bde lags so/ /rgan zhugs/ de ni/ go na/ 'khar gsil gyi rtsa ba la 'phyang ba'o ni ci yin/ slob dpon/ des shul rgyags kyi zong du kaR+sha pa Na dag cig stsal ba lags so//</text></item>
<item><p>156b6</p><section>'dul ba</section><text>rgan zhugs/ khyod lta bsod nams byas pa zhig ste/ sngon gyi chung ma yang mthong la/ rnyed pa yang grub bo/ /slob dpon/ khyod kyi bka' drin lags so/ /des bsam pa/ 'di las gzhan yang</text></item>
<item><p>156b7</p><section>'dul ba</section><text>'byung gi/ re zhig 'di la dri bar bya'o/ /snyam nas des de la tshig 'jam po brjod pa'i tshul gyis thams cad dris pa dang / rgan zhugs de drang po'i rang bzhin can zhig pas/ des ji ltar</text></item>
<item><p>157a1</p><section>'dul ba</section><text>gyur pa bsnyad do/ /des smras pa/ rgan zhugs/ de thams cad mkhan po la smros shig dang / khyod kyi mkhan po yid dga' bar 'gyur ro/ /de de ltar bslus</text></item>
<item><p>157a2</p><section>'dul ba</section><text>pas ji ltar gyur pa mkhan po la bsnyad pa dang / des kyang dge slong rnams la bsnyad/ dge slong rnams kyis kyang bcom ldan 'das la gsol to/ /bcom ldan 'das kyis bka' stsal</text></item>
<item><p>157a3</p><section>'dul ba</section><text>pa| dge slong dag /skyes bu gti mug 'di sbyor ba nyams kyi/ bsam pa ni/ ma nyams so/ /'di phas pham pa byung ste/ de lta bas na/ gnang gi/ rab tu byung ma thag tu phas pham par</text></item>
<item><p>157a4</p><section>'dul ba</section><text>'gyur ba'i chos bzhi rgyas par shod cig dang / nyes pa 'dir mi 'gyur ro/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga'</text></item>
<item><p>157a5</p><section>'dul ba</section><text>ra ba na bzhugs so/ /mnyan yod na dge slong dga' ba can zhes bya ba zhig gnas pa de/ rtag tu dgon pa nags mtha'i gnas mal dag na bsam gtan byed pa zhig pas/ de'i ming</text></item>
<item><p>157a6</p><section>'dul ba</section><text>bsam gtan pa dga' ba can zhes bya bar chags so/ /de gang gi tshe skyil mo krung bcas nas bsam gtan byed pa'i tshe bdud kyi ris kyi lha dag gis gtses so/ /de dus gzhan zhig na</text></item>
<item><p>157a7</p><section>'dul ba</section><text>skyil mo krung bcas te 'dug pa dang bdud kyi ris kyi lha mo zhig gis/ de'i skyil mo krung gi steng du 'dug pa dang / bud med ni/ reg pa'i dug can yin pas/ des de dang lhan cig log</text></item>
<item><p>157b1</p><section>'dul ba</section><text>par spyad do/ /log par spyad ma thag tu zug rngus zug pa bzhin du gnod nas/ sems bskyed pa/ bdag gi mi tshangs par spyod pa 'khrig pa'i chos bsten pas/ bdag song la 'bab bo/ /</text></item>
<item><p>157b2</p><section>'dul ba</section><text>snyam mo/ /yang bsam pa/ bdag gis bcab pa'i sems gcig gis kyang ma bcabs pas/ re zhig bcom ldan 'das kyi spyan sngar song ste/ gal te skal pa yod pa zhig tu gyur na/ gnas</text></item>
<item><p>157b3</p><section>'dul ba</section><text>so| |'on te med na ni/ dga' mgur spyad par bya'o/ /snyam du bsam nas/ lag pa g.yas pas ni/ chos gos rnams khyer/ lag pa g.yon pas ni/ yan lag skyes bkab nas/ ngom zung</text></item>
<item><p>157b4</p><section>'dul ba</section><text>gnag cing mchi ma dang bcas bzhin bcom ldan 'das ga la ba der song ngo / /de'i tshe bcom ldan 'das 'khor dge slong brgya stong du ma'i gung la gdan bshams pa la bzhugs te chos</text></item>
<item><p>157b5</p><section>'dul ba</section><text>ston to/ /bcom ldan 'das kyis tshe dang ldan pa dga' ba can rgyang ring po kho na nas gzigs so/ /gzigs nas kyang dgongs pa/ gal te dga' ba can la ma smras na/ gang na khrag dron</text></item>
<item><p>157b6</p><section>'dul ba</section><text>por skyugs nas dus byed par 'gyur ba'i gnas de yod do/ /snyam du dgongs nas/ tshe dang ldan pa dga' ba can la 'di skad ces bka' stsal to/ /dga' ba can 'ongs pa legs so/ /</text></item>
<item><p>157b7</p><section>'dul ba</section><text>khyod ci ste ngom zung gnag /des gsol pa/ btsun pa/ bdag sngon ni/ dga' ba can lags kyi/ da ni/ mi dga' ba can lags so/ /dga' ba can/ ci ste de skad ces/ khyod kyis</text></item>
<item><p>158a1</p><section>'dul ba</section><text>ci zhig byas/ btsun pa/ bdag gis bslab pa ma phul bar mi tshangs par spyod pa 'khrig pa'i chos bsten te/ de ni/ bcab pa'i sems gcig gis kyang ma</text></item>
<item><p>158a2</p><section>'dul ba</section><text>bcab lags so/ /dga' ba can/ khyod ji srid 'tsho'i bar du bslab pa la slob par spro'am/ bcom ldan 'das/ spro lags so/ /de nas bcom ldan 'das kyis dge slong rnams</text></item>
<item><p>158a3</p><section>'dul ba</section><text>la bka' stsal pa/ dge slong dag /dge slong dga' ba can gyis spyad par bya ba ma yin pa spyad kyang sems gcig gis kyang ma bcabs pas/ 'di phas pham par ma gyur gyi/ dge</text></item>
<item><p>158a4</p><section>'dul ba</section><text>slong dga' bcan dang / gzhan yang rung / 'di lta bu gang yin pa la ji srid 'tsho'i bar du bslab pa'i sdom pa byin cig /sbyin pa yang 'di ltar bya ste/ gnas mal bshams nas</text></item>
<item><p>158a5</p><section>'dul ba</section><text>gaN+DI brdungs te dris pa'i tshig gis dge slong rnams la bsgo nas dge 'dun thams cad 'dus te 'dug pa dang / dge slong dga' ba can gyis rgan rim ji lta ba bzhin du 'dud pa byas</text></item>
<item><p>158a6</p><section>'dul ba</section><text>la| rgan pa'i mthar tsog tsog por 'dug ste/ thal mo sbyar nas 'di skad ces brjod par bya'o/ /dge 'dun btsun pa rnams gsan du gsol/ bdag dge slong dga' ba can zhes</text></item>
<item><p>158a7</p><section>'dul ba</section><text>bgyi bas/ bslab pa ma phul bar mi tshangs par spyod pa 'khrig pa'i chos bsten te/ de ni/ bcab pa'i sems gcig gis kyang ma bcabs nas/ bdag dge slong dga' ba can dge</text></item>
<item><p>158b1</p><section>'dul ba</section><text>'dun las ji srid 'tsho'i bar du bslab pa gsol na/ dge 'dun thugs brtse ba can btsun pa rnams kyis thugs brtse bas nye bar bzung ste/ bdag dge slong dga' ba can la ji srid 'tsho'i</text></item>
<item><p>158b2</p><section>'dul ba</section><text>bar du bslab pa stsal du gsol/ de bzhin du lan gnyis lan gsum gyi bar du'o/ /de'i 'og tu dge slong dga' ba can thos pa'i nyen kor nas bkar te mthong ba'i nyen kor du bzhag la/</text></item>
<item><p>158b3</p><section>'dul ba</section><text>dge slong gcig gis gsol ba byas nas las bya ste/ dge 'dun btsun pa rnams gsan du gsol/ dge slong dga' ba can 'dis bslab pa ma phul bar mi tshangs par spyod pa 'khrig pa'i</text></item>
<item><p>158b4</p><section>'dul ba</section><text>chos bsten te/ de ni/ 'dis bcab pa'i sems gcig gis kyang ma bcabs nas/ dge slong dga' ba can 'di dge 'dun las ji srid 'tsho'i bar du bslab pa gsol na/ gal te dge</text></item>
<item><p>158b5</p><section>'dul ba</section><text>'dun gyis dus la bab cing bzod na/ dge 'dun gyis gnang bar mdzod cig dang / 'di ltar dge 'dun gyis dge slong dga' ba can la ji srid 'tsho'i bar du bslab pa stsol to/ /'di ni/</text></item>
<item><p>158b6</p><section>'dul ba</section><text>gsol ba'o/ /las ni/ 'di ltar bya ste/ dge 'dun btsun pa rnams gsan du gsol/ dge slong dga' ba can 'dis bslab pa ma phul bar mi tshangs par spyod pa 'khrig pa'i chos bsten</text></item>
<item><p>158b7</p><section>'dul ba</section><text>te| de ni/ 'dis bcab pa'i sems gcig gis kyang ma bcabs nas/ dge slong dga' ba can 'di dge 'dun las ji srid 'tsho'i bar du bslab pa gsol te/ de'i slad du dge 'dun gyis</text></item>
<item><p>159a1</p><section>'dul ba</section><text>dge slong dga' ba can la ji srid 'tsho'i bar du bslab pa stsol na/ dge slong dga' ba can la ji srid 'tsho'i bar du bslab pa stsal par tshe dang ldan pa gang dag</text></item>
<item><p>159a2</p><section>'dul ba</section><text>bzod pa de dag ni cang ma gsungs shig /gang dag mi bzod pa de dag ni/ gsungs shig /'di ni/ las brjod pa dang po ste/ las brjod pa gnyis pa dang / gsum pa yang de bzhin du</text></item>
<item><p>159a3</p><section>'dul ba</section><text>bya'o| |dge 'dun gyis bzod cing gnang nas dge 'dun gyis dge slong dga' ba can la ji srid 'tsho'i bar du bslab pa stsal lags te/ 'di ltar cang mi gsung bas de de bzhin du 'dzin</text></item>
<item><p>159a4</p><section>'dul ba</section><text>to| |ngas bslab pa byin pa'i dge slong gi kun tu spyad pa'i chos bca' bar bya ste/ bslab pa byin pa'i dge slong gis rang bzhin du gnas pa'i dge slong gi gus par smra ba dang / phyag</text></item>
<item><p>159a5</p><section>'dul ba</section><text>'tshal ba dang / mngon du ldang ba dang / thal mo sbyor ba dang / 'dud pa'i las bdag gir mi bya/ stan gcig la 'dug par mi bya/ gal te 'dug na yang stan ches dma' ba longs</text></item>
<item><p>159a6</p><section>'dul ba</section><text>shig /'chag sa gcig tu bcag par mi bya/ gal te 'chag na yang gom pa bsri'o/ /phyi bzhin 'brang ba'i dge sbyong rang bzhin du gnas pa'i dge slong dang / bram ze dang khyim bdag</text></item>
<item><p>159a7</p><section>'dul ba</section><text>gi khyim dag tu 'gro bar mi bya/ gal te 'gro na/ dge sbyong mdun du gtang bar bya/ steng g.yogs gcig par nyal bar mi bya/ rab tu dbyung bar mi bya/ bsnyen par rdzogs par mi</text></item>
<item><p>159b1</p><section>'dul ba</section><text>bya| gnas sbyin par mi bya/ dge slong gi ched du gzhag par mi bya/ gsol ba'i las mi bya/ gsol ba dang gnyis ma yin/ gsol ba dang bzhi mi bya'o/ /las byed par bsko bar mi bya/</text></item>
<item><p>159b2</p><section>'dul ba</section><text>dge slong ma'i ston pa mi bya/ sngon bskos pa zhig na yang des dge slong ma la gdams par mi bya/ dge slong la tshul khrims nyams pa dang / lta ba nyams pa dang / spyod pa nyams pa dang / 'tsho</text></item>
<item><p>159b3</p><section>'dul ba</section><text>ba nyams pas gleng bar mi bya/ des gdams ngag dgag par mi bya/ gso sbyong ma yin/ dgag dbye ma yin/ gsol ba'i las ma yin/ gsol ba dang gnyis ma yin/ gsol ba</text></item>
<item><p>159b4</p><section>'dul ba</section><text>dang bzhi ma yin/ nang par sngar langs te sgo dbye bar bya/ mar me'i snod bsal bar bya/ gtsug lag khang chag chag gdab par bya/ phyag dar bya/ ba lang gi lci ba gsar pa bzang</text></item>
<item><p>159b5</p><section>'dul ba</section><text>pos byug par bya/ bshang gci khang phyag dar bya/ sa dang / lo ma dag dang / chu grang mo'am/ dron mo dus dang mthun par gzhag par bya/ de nas wa'i kha phyag par bya/ dus shes par bya</text></item>
<item><p>159b6</p><section>'dul ba</section><text>ste| stan bsham par bya/ bdug pa'i snod dang / bdug pa nye bar gzhag par bya/ gal te ston pa'i yon tan sgrog par nus na/ bdag nyid kyis bya/ ci ste mi nus na/ smra ba po la gsol</text></item>
<item><p>159b7</p><section>'dul ba</section><text>bar bya'o/ /zas kyi bskos la brtag par bya zhing / zas bskos zin nas khang steng du song ste gaN+DI brdung bar bya/ tsha ba'i dus su dge slong rnams la bsil yab kyis g.yab par bya/ de</text></item>
<item><p>160a1</p><section>'dul ba</section><text>nas bsnyen par rdzogs pa thams cad kyi ni/ 'og/ bsnyen par ma rdzogs pa rnams kyi ni/ gong du spyod lam zhi bas dge slong gi 'du shes nye bar bzhag ste zas</text></item>
<item><p>160a2</p><section>'dul ba</section><text>bza' bar bya/ zas kyi bya ba byas nas gnas mal phug tu brtul bar bya/ lhung bzed kyi gzhi dor bar bya/ dus shes par byas nas de bzhin gshegs pa'i dbu skra dang / sen mo'i</text></item>
<item><p>160a3</p><section>'dul ba</section><text>mchod rten dag phyag dar bya zhing / ba lang gi lci ba gsar pa bzang pos byug par bya/ 'du ba'i dus su gnas mal bsham par bya zhing / bdug pa dang / bdug pa'i snod gzhag</text></item>
<item><p>160a4</p><section>'dul ba</section><text>par bya/ ston pa'i yon tan bsgrag par bya/ dge 'dun btsun pa rnams gsan du gsol/ deng dge 'dun gyis tshes gcig lags te/ gtsug lag khang gi bdag po dang / gtsug</text></item>
<item><p>160a5</p><section>'dul ba</section><text>lag khang gi lha rnams kyi don du tshigs su bcad pa gsungs shig /ces nyi ma brjod par bya/ ci ste mi nus na/ dge slong la bcol bar bya'o/ /dge slong rnams de'i gnas khang sko bar</text></item>
<item><p>160a6</p><section>'dul ba</section><text>mi byed nas bcom ldan 'das kyis bka' stsal pa/ gnas khang bsko bar bya'o/ /rnyed pa yang mi ster nas bcom ldan 'das kyis bka' stsal pa/ rnyed pa sbyin par bya'o/ /de dge</text></item>
<item><p>160a7</p><section>'dul ba</section><text>ba'i phyogs la brtson par mi byed nas bcom ldan 'das kyis bka' stsal pa/ dge ba'i phyogs la brtson par bya'o/ /de'i spyad pa ni/ 'di yin te/ ji srid lam du ma zhugs kyi bar</text></item>
<item><p>160b1</p><section>'dul ba</section><text>du'o| |de la lam du zhugs pa ni/ 'di yin te/ zag pa zad pa'o/ /des 'bad/ brtsal/ bsgrims pas 'khor ba'i 'khor lo g.yo ba dang / mi g.yo ba cha lnga pa 'di nyid rtogs nas 'dus</text></item>
<item><p>160b2</p><section>'dul ba</section><text>byas kyi rnam pa thams cad chos nyid kyis 'jig pa/ ltung ba/ 'gyes pa/ rnam par 'jig par bsgoms te nyon mongs pa thams cad spangs nas dgra bcom pa nyid mngon sum du byas te/</text></item>
<item><p>160b3</p><section>'dul ba</section><text>khams gsum gyi 'dod chags dang bral ba/ gser dang bong bar mnyam pa/ nam mkha' dang lag mthil du mtshungs pa/ tsan+dan dang ste'ur 'dra ba/ ma rig pa'i sgo nga'i sbubs bcom pa/</text></item>
<item><p>160b4</p><section>'dul ba</section><text>rig pa dang / mngon par shes pa dang / so so yang dag par rig pa thob pa/ srid pa'i rnyed pa la chags pa dang bkur sti la rgyab kyis phyogs pa/ dbang po dang nye dbang du bcas pa'i lha rnams kyis</text></item>
<item><p>160b5</p><section>'dul ba</section><text>mchod pa dang / rjed pa dang / gus par smra bar bya ba'i dgra bcom par gyur to/ /dgra bcom pa nyid thob kyang de bzhin du 'dug cing las kyang byed nas bcom ldan 'das kyis bka' stsal pa/</text></item>
<item><p>160b6</p><section>'dul ba</section><text>de rgan rim bzhin 'dug par bya zhing ji ltar bkag pa yang rang bzhin du gnas pa'i dge slong rnams kyis bya'o/ /sangs rgyas bcom ldan 'das rgyal po'i khab na 'od ma'i tshal bya ka lan+da</text></item>
<item><p>160b7</p><section>'dul ba</section><text>ka gnas pa na bzhugs so/ /tshe dang ldan pa pi linada'i bu rab tu byung tshun chad de rtag tu na nas tshangs pa mtshungs par spyad pa rnams kyis de'i drung du song ste dris pa/ gnas brtan/ bde'am/</text></item>
<item><p>161a1</p><section>'dul ba</section><text>des smras pa/ tshe dang ldan pa dag /bdag na ste/ mi bde'o/ /gnas brtan/ khyod ci na/ tshe dang ldan pa dag /bdag glo lu zhing na'o/ /gnas brtan/ sman</text></item>
<item><p>161a2</p><section>'dul ba</section><text>cung zad mdzod cig /tshe dang ldan pa dag /bdag gis sngon reng bu'i du ba bsten to/ /gnas brtan/ da ci ste mi sten/ bcom ldan 'das kyis ma gnang ngo / /skabs de/ dge slong rnams</text></item>
<item><p>161a3</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi /dge slong nad pas reng bu'i du ba brngub par bya'o/ /bcom ldan 'das</text></item>
<item><p>161a4</p><section>'dul ba</section><text>kyis dge slong nad pas reng bu'i du ba brngub par bya'o/ /zhes bka' stsal pa dang / dge slong rnams de bzhin du brngubs pa dang ma legs nas bcom ldan 'das kyis bka' stsal pa/</text></item>
<item><p>161a5</p><section>'dul ba</section><text>kham phor bu kha phug la kham phor kha sbyar nas rngubs shig /'on kyang ma legs nas bcom ldan 'das kyis bka' stsal pa/ sbu gu can gyis rngubs shig /de rnams kyis smyug ma'i</text></item>
<item><p>161a6</p><section>'dul ba</section><text>sbu gus brngubs pa dang / nyes dmigs de nyid du gyur nas bcom ldan 'das kyis bka' stsal pa/ smyug ma'i sbu gus brngub par mi bya'i/ 'on kyang lcags kyi sman gce'u bya'o/ /ha</text></item>
<item><p>161a7</p><section>'dul ba</section><text>cang thung ba byed nas bcom ldan 'das kyis bka' stsal pa/ ha cang thung ngur mi bya'o/ /ha cang ring por byed nas bcom ldan 'das kyis bka' stsal pa/ ha cang ring por mi bya'o/ /'on</text></item>
<item><p>161b1</p><section>'dul ba</section><text>kyang sor bcu gnyis kyi tshad du bya'o/ /de dag rnon por byed nas bcom ldan 'das kyis bka' stsal pa/ rnon por mi bya'o/ /rtsub por byed nas bcom ldan 'das kyis bka' stsal pa/ rtsub por</text></item>
<item><p>161b2</p><section>'dul ba</section><text>mi bya'o/ /de bab bab tu 'jog nas bcom ldan 'das kyis bka' stsal pa/ bab bab tu gzhag par mi bya'o/ /'on kyang snod du bcug ste gzhag par bya'o/ /de rnams kyi snod du bcug ste sa</text></item>
<item><p>161b3</p><section>'dul ba</section><text>la 'jog pa dang bcom ldan 'das kyis bka' stsal pa/ snod sa la gzhag par mi bya'o/ /'on kyang zung nga'am/ gos kyi gdang la gdags par bya'o/ /de btsas khyer nas bcom ldan</text></item>
<item><p>161b4</p><section>'dul ba</section><text>'das kyis bka' stsal pa/ mar dkar ram/ 'bru mar gyis bkrus te gzhag par bya'o/ /dgos pa byung ba'i tshe des bkrus pa dang bcom ldan 'das kyis bka' stsal pa/ bkru bar mi</text></item>
<item><p>161b5</p><section>'dul ba</section><text>bya'i/ 'on kyang mer gzhug par bya ste/ de nyid de'i bkru ba yin no/ /sdom ni/ bsags pa dang ni khrus rtsi dang / /snar blugs spyad dang btung phor dang / /khyogs dang chab khung sa dag dang / /</text></item>
<item><p>161b6</p><section>'dul ba</section><text>chu dang bkru ba'i sa yin no/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong nad pa zhig sman pa'i</text></item>
<item><p>161b7</p><section>'dul ba</section><text>drung du song nas bzhin bzang / sman ston cig /ces byas pa dang / des smras pa/ 'phags pa/ bsags pa'i khrus kyis khrus mdzod cig dang sos par 'gyur ro/ /des smras pa/ bzhin</text></item>
<item><p>162a1</p><section>'dul ba</section><text>bzang / bcom ldan 'das kyis ma gnang ngo / /khyed kyi ston pa ni/ thugs rje can yin pas gnang bar 'gyur ro/ /skabs de/ dge slong rnams kyis bcom ldan</text></item>
<item><p>162a2</p><section>'dul ba</section><text>la gsol pa dang / bcom ldan 'das kyis bka' stsal pa/ gal te sman pas bstan na/ bsags pa'i khrus kyis khrus bya ste/ khrus bya ba 'di la 'gyod par mi bya'o/ /bcom ldan</text></item>
<item><p>162a3</p><section>'dul ba</section><text>'das kyis bsags pa'i khrus kyis khrus bya zhes bka' stsal pa dang / dge slong rnams kyis bsags pa'i khrus ji lta bu yin pa ma shes nas/ de rnams yang sman pa'i drung du song</text></item>
<item><p>162a4</p><section>'dul ba</section><text>ste de rnams kyis smras pa/ bzhin bzang / bcom ldan 'das kyis gnang na/ bsags pa'i khrus ji lta bu yin pa ston cig /des smras pa/ 'phags pa/ bdag gis kyang mi shes</text></item>
<item><p>162a5</p><section>'dul ba</section><text>ste| bdag gis 'khor los bsgyur ba'i gso ba'i dpyad las/ bsags pa'i khrus zhes bya ba bton na/ de lta bu yin pa ni/ mi shes so/ /'on kyang khyod kyi ston pa thams cad</text></item>
<item><p>162a6</p><section>'dul ba</section><text>mkhyen pa yin pas/ de nyid kyis mkhyen gyi/ song la de nyid la zhus shig /skabs de/ dge slong rnams kyis bcom ldan 'das la gsol pa dang / bcom ldan 'das kyis bka'</text></item>
<item><p>162a7</p><section>'dul ba</section><text>stsal pa/ rlung 'byin pa'i rtsa ba dang / sdong bu dang / me tog dang / 'bras bu gang dag yin pa de dag bskol nas khrus bya'o/ /dge slong rnams kyis de dag bskol te khrus byas pa dang</text></item>
<item><p>162b1</p><section>'dul ba</section><text>de rnams rtsub par gyur to/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ snum bsku bar bya'o/ /de rnams kyis bskus pa</text></item>
<item><p>162b2</p><section>'dul ba</section><text>dang / ha cang snum ches pas gnas mal dag ma rung bar gyur pa dang / bcom ldan 'das kyis bka' stsal pa/ khrus rtsis bkru bar bya'o/ /de rnams de bzhin du rtsub bor gyur nas bcom</text></item>
<item><p>162b3</p><section>'dul ba</section><text>ldan 'das kyis bka' stsal pa/ chu'i bum pa tha ma'i nang du 'bru mar thigs pa gsum mam gnyis blug par bya'o/ /sangs rgyas bcom ldan 'das rgyal po'i khab na 'od ma'i tshal bya ga</text></item>
<item><p>162b4</p><section>'dul ba</section><text>lan+da ka gnas pa na bzhugs so/ /tshe dang ldan pa pi lin da'i bu gang nas rab tu byung ba de tshun chad rtag tu na nas tshangs pa mtshungs par spyod pa rnams de'i drung du song ste/ gnas brtan/</text></item>
<item><p>162b5</p><section>'dul ba</section><text>bde'am zhes dris pa dang / tshe dang ldan pa dag /bdag na ste/ mi bde'o/ /gnas brtan/ khyod ci na/ tshe dang ldan pa dag /bdag cham pa bda'o/ /gnas brtan/ sman cung zad mdzod cig /tshe dang</text></item>
<item><p>162b6</p><section>'dul ba</section><text>ldan pa dag /sngon bdag gis snar blugs pa'i las byas so/ /gnas brtan/ da ci ste mi byed/ bcom ldan 'das kyis ma gnang ngo / /skabs de/ dge slong rnams kyis bcom ldan</text></item>
<item><p>162b7</p><section>'dul ba</section><text>'das la gsol pa dang / bcom ldan 'das kyis bka' stsal pa/ de lta bas na/ gnang gi /snar blugs pa'i las bya'o/ /bcom ldan 'das kyis snar blugs pa'i las bya'o/ /zhes bka'</text></item>
<item><p>163a1</p><section>'dul ba</section><text>stsal ba dang / dge slong rnams de bzhin du snar blugs pa dang bo nas bcom ldan 'das kyis bka' stsal pa/ de bzhin du snar blug par mi bya'o/ /</text></item>
<item><p>163a2</p><section>'dul ba</section><text>dge slong rnams kyis lo ma'i phur mas blugs pa dang nyes dmigs de nyid du gyur nas bcom ldan 'das kyis bka' stsal pa/ lo ma'i phur mas blug par mi bya'o/ /dge slong rnams</text></item>
<item><p>163a3</p><section>'dul ba</section><text>kyis chos gos kyi gras blugs pa dang / nyes dmigs de nyid du gyur nas bcom ldan 'das kyis bka' stsal pa/ chos gos kyi grwas blug par mi bya'o/ 'on kyang snar blug pa'i spyad</text></item>
<item><p>163a4</p><section>'dul ba</section><text>kyis blug par bya'o/ /dge slong rnams snar blug pa'i spyad mchu gcig pa byed nas bcom ldan 'das kyis bka' stsal pa/ snar blug pa'i spyad mchu gnyis pa bya'o/ /dge slong rnams</text></item>
<item><p>163a5</p><section>'dul ba</section><text>mchu rnon por byed nas bcom ldan 'das kyis bka' stsal pa/ mchu rnon por mi bya'o/ /dge slong rnams lag pa ma bkrus par ldugs nas bcom ldan 'das kyis bka' stsal pa/</text></item>
<item><p>163a6</p><section>'dul ba</section><text>lag pa dag bkrus te byin len byas nas blug par bya'o/ /sangs rgyas bcom ldan 'das rgyal pho'i khab na 'od ma'i tshal bya ka lan+da ka gnas pa na bzhugs so/ /tshe dang ldan pa pi lin da'i</text></item>
<item><p>163a7</p><section>'dul ba</section><text>bu gang nas rab tu byung ba de tshun chad rtag tu na nas tshangs pa mtshungs par spyod pa rnams de'i drung du song ste gnas brtan/ bde'am zhes dris pa dang / des smras pa/ bdag na ste/ mi bde'o/ /</text></item>
<item><p>163b1</p><section>'dul ba</section><text>gnas brtan/ khyod ci na/ tshe dang ldan pa dag /gnang ngo / /gnas brtan/ sman cung zad mdzod cig /tshe dang ldan pa dag/ bdag gis sngon phul ba'i btung phor bcangs so/ /gnas brtan/</text></item>
<item><p>163b2</p><section>'dul ba</section><text>da ci ste mi bcang / bcom ldan 'das kyis ma gnang ngo / /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/</text></item>
<item><p>163b3</p><section>'dul ba</section><text>gnang gi /phul pa'i btung phor bcang bar bya'o/ /sangs rgyas bcom ldan 'das rgyal po'i khab na 'od ma'i tshal bya ka lan+da ka gnas pa na bzhugs so/ /che dang ldan pa pi lin da'i bu'i</text></item>
<item><p>163b4</p><section>'dul ba</section><text>gnyen dag 'ong ba dang / des 'ongs pa de dag la chos bstan nas de rnams khyim du song ste chung ma dag la smras pa/ 'phags pa pi lan da'i bus chos snyan cing snyan pa dag bshad de/ bdag</text></item>
<item><p>163b5</p><section>'dul ba</section><text>cag gis de mnyan nas 'ongs so/ /de dag gis smras so/ /khyod ni/ sangs rgyas byung ba 'bras bu dang bcas pa yin no/ /ci'i phyir/ de dag gis smras pa/ khyed kyis 'phags pa pi lin da'i</text></item>
<item><p>163b6</p><section>'dul ba</section><text>bu la chos snyan cing snyan pa dag mnyan pas so/ /khyod kyang ci'i phyir mi nyan/ bdag cag ni/ ngo dman pa ste/ ngo tsha'o/ /'on kyang gal te 'phags pa 'dir gshegs te bshad na/ bdag</text></item>
<item><p>163b7</p><section>'dul ba</section><text>cag gis kyang mnyan to/ /gal te de lta na/ 'phags pa la bya'o/ /de dag gis smras pa/ legs so/ /de rnams kyis de'i drung du song nas 'phags pa/ bud med dag chos nyan par 'tshal</text></item>
<item><p>164a1</p><section>'dul ba</section><text>lo| |zhes byas pa dang / des smras pa/ shes ldan dag /nyan la rag mod/ ci kho bos bkag gam/ de rnams kyis smras pa/ 'phags pa/ bud med kyi</text></item>
<item><p>164a2</p><section>'dul ba</section><text>mchid nas bdag cag ngo tsha ste/ gal te 'phags pa 'dir gshegs nas bshad na/ bdag cag kyang nyan to/ /zhes mchi'o/ /de smras pa/ zhes ldan dag /bdag na bas song ste</text></item>
<item><p>164a3</p><section>'dul ba</section><text>bshad mi nus so/ /'phags pa/ khyogs 'tshal te mchi'i/ des gshegs shig /bzhin bzang / bcom ldan 'das kyis ma gnang na/ ji ltar 'gro/ skabs de/ dge slong</text></item>
<item><p>164a4</p><section>'dul ba</section><text>rnams kyis thos nas bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ bzhon pas 'gro bar bya'o/ /bcom ldan 'das</text></item>
<item><p>164a5</p><section>'dul ba</section><text>kyis bzhon pas 'gro bar bya'o/ /zhes bka' stsal pa dang / tshe dang ldan pa pi lin da'i bu lhan cig gnas pa dang / nye gnas dag gis bskor te khyogs su zhugs nas chos ston tu</text></item>
<item><p>164a6</p><section>'dul ba</section><text>chas pa drug sde rnams kyis mthong nas de rnams kyis de'i lhan cig gnas pa dang / nye gnas dag la dris pa/ shes ldan dag /'gro ba 'di su zhig /de rnams kyis smras pa/</text></item>
<item><p>164a7</p><section>'dul ba</section><text>mkhan po'o/ /ci/ bcom ldan 'das kyis khyogs gnang ngam/ gnang ngo / /bcom ldan 'das kyis dgongs pa ni/ bzang ste/ shAkya skyid de ba 'di rnams rkang gis 'gro bar mi nus</text></item>
<item><p>164b1</p><section>'dul ba</section><text>pas| rnam pa thams cad du bdag cag la brtse bar mdzad do/ /de dag song ba dang / drug sde rnams kyis smras pa/ dga' bo nye dga' bo/ bdag cag ci ste 'khod/ khyogs bya'o/ /legs</text></item>
<item><p>164b2</p><section>'dul ba</section><text>te| de bzhin bya'o/ /zhes de rnams kyis rnga ma dang / dril bu la sogs pas mdzes par byas pa'i khyogs byas so/ /de nas de rnams zhugs nas srang gi nang du 'jug rten la bu bzhin du rlom zhing</text></item>
<item><p>164b3</p><section>'dul ba</section><text>chas pa dang / bram ze dang / khyim bdag rnams kyis smras pa/ shes ldan dag /'di ci zhig /bcom ldan 'das kyis bzhon pa gnang ngo / /'phags pa/ ci/ dge sbyong khyed kyang 'dod pa'i</text></item>
<item><p>164b4</p><section>'dul ba</section><text>yon tan dag gis gnod dam/ de dag cang mi smra bar 'dug go /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge</text></item>
<item><p>164b5</p><section>'dul ba</section><text>slong min pa bzhon pas 'gro bar mi bya'o/ /dge slong mi na ba bzhon pas 'gro na/ 'gal tshabs can du 'gyur ro/ /'on kyang bzhon pas 'gro ba ni/ gnyis te/ rgas 'khogs pa</text></item>
<item><p>164b6</p><section>'dul ba</section><text>nyam chung ba dang / nad pa sbyor mi bzod pa'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan</text></item>
<item><p>164b7</p><section>'dul ba</section><text>yod na khyim bdag dad pa can zhig 'dug pa de/ bram ze ma dad pa zhig dang lhan cig rgyal bu rgyal byed kyi tshal du song ste dad pa can gyis de la nye ba'i tshal bstan par brtsams so/ /de</text></item>
<item><p>165a1</p><section>'dul ba</section><text>phan tshun 'khyams 'khyams shing drung na ngan skyugs shig mthong nas des smras pa/ grogs po/ dge sbyong shAkya'i bu rnams ni/ gtsang spra med pa ste/ me tog</text></item>
<item><p>165a2</p><section>'dul ba</section><text>dang / 'bras bu'i shing gi drung du bshang ba dang / gci ba byed do/ /des smras pa/ grogs po/ bdag nyid chen po de dag ni/ de ltar mi byed kyi/ gdon mi za bar khyim pa dga' zhig</text></item>
<item><p>165a3</p><section>'dul ba</section><text>gis byas so/ /de dag de skad du smras pa na/ rgan zhugs shing mgo gos kyi dkris nas shing drung du bshang ba bya bar brtsams pa dang / de bram ze ma dad pa des mthong nas smras pa/</text></item>
<item><p>165a4</p><section>'dul ba</section><text>grogs po/ khyod na re/ khyim pas byas so/ /zhes mi zer ram/ dge sbyong mgo gos kyis dkris te shing drung na bshang ba byed pa 'o ni la ltos zhes byas pa dang / de skyengs nas cang mi smra</text></item>
<item><p>165a5</p><section>'dul ba</section><text>bar 'dug go /des skabs de/ dge slong rnams la bsnyad de/ dge slong rnams kyis bcom ldan 'das la gsol pa dang / bcom ldan 'das kyis dgongs pa/ nyes dmigs</text></item>
<item><p>165a6</p><section>'dul ba</section><text>gang cung zad byung ba ni/ dge slong rnams shing drung du bshang ba byed pa las gyur gyi/ de lta bas na/ dge slong gis shing drung du bshang ba dang / gci ba mi bya'o/ /byed na/ 'gal</text></item>
<item><p>165a7</p><section>'dul ba</section><text>tshabs can du 'gyur ro/ /bcom ldan 'das kyis shing drung du bshang ba dang / gci ba mi bya'o/ /zhes bka' stsal pa dang / dge slong dag lam du zhugs te dong ba dang / ji tsam na 'brog cig</text></item>
<item><p>165b1</p><section>'dul ba</section><text>tu phyin to/ /de na dge slong kha cig ni/ bshang pa bro'o/ /kha cig ni/ gci ba bro na/ de rnams shing 'di dag 'dab chags pa'o/ /snyam nas bshang ba yang ma byas/ gci ba yang ma byas</text></item>
<item><p>165b2</p><section>'dul ba</section><text>bas de rnams na bar gyur to/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dgon pa'i shing 'dab chags pa gang yin</text></item>
<item><p>165b3</p><section>'dul ba</section><text>pa der ni/ bshang ba dang / gci ba bya ste/ 'di la 'gyod par mi bya'o/ /bcom ldan 'das kyis dgon par bshang ba dang / gci ba dag bya'o/ /zhes bka' stsal pa dang / grong mtha' pa'i</text></item>
<item><p>165b4</p><section>'dul ba</section><text>dge slong rnams mi byed de/ ji tsam na dpyid kyi dus la bab pa dang bshang ba dang / gci ba byed cing / nyi ma la bshang ba dang / gci ba byed pas rmya bar gyur pa'i skabs de/ dge slong rnams</text></item>
<item><p>165b5</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi shing tsher ma can gang dag yin pa de dag gi drung du bshang ba dang / gci ba bya</text></item>
<item><p>165b6</p><section>'dul ba</section><text>ste| 'di la 'gyod par mi bya'o/ /gang gi tshe nye dgas la phug gi ra ba bshang pas ma rung bar byas pa de'i tshe bcom ldan 'das kyis bka' stsal pa/ dge slong gis rtswa sngon po yod par bshang</text></item>
<item><p>165b7</p><section>'dul ba</section><text>pa dang / gci ba mi bya'o/ /dge slong rnams rtswa sngon po med pa'i phyogs su bshang ba dang / gci ba byas pas/ de mi gtsang bas gang bar gyur pa dang / bram ze dang / khyim bdag rnams kyis</text></item>
<item><p>166a1</p><section>'dul ba</section><text>mthong nas 'phya bar byed/ smod par byed de/ dge sbyong shAkya'i bu 'di rnams kyi chos re bzang / ji ltar gcig tu 'dus nas za ba de kho na bzhin du</text></item>
<item><p>166a2</p><section>'dul ba</section><text>bshang ba dang / gci ba byed do/ /zhes zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/</text></item>
<item><p>166a3</p><section>'dul ba</section><text>gnang gi /bshad ba'i sa bya'o/ /dge slong rnams kyis byad dang nub kyi ngos su bshad ba'i khang pa bya bar brtsams pa dang / de dag gis ji lta bu bya ba ma shes nas bcom ldan 'das</text></item>
<item><p>166a4</p><section>'dul ba</section><text>kyis bka' stsal pa/ chab khungs ni/ rnam pa gnyis su bya ste/ khang bu lta bu dang / ba gam lta bu'o/ /de la khang bu lta bu ni/ gru bzhir byas la dbus su gdung bres nas khung bu</text></item>
<item><p>166a5</p><section>'dul ba</section><text>gdod cing wa gzhug par bya'o/ /ba gam lta bu yang gdung phyir phyung la bya ste/ de'i 'og tu tsher ma can bskyed do/ /chab khung sar chab khung sa'i khung bu'i steng du chab khung sa'i rkang</text></item>
<item><p>166a6</p><section>'dul ba</section><text>rten gzhag par bya/ ril pa spyi blugs gzhag pa'i gnas bya zhing / sgo snol mar gtod la sgo 'phar dang sgo gtan dag kyang gzhug par bya'o/ /gal te gcig nang du zhugs par</text></item>
<item><p>166a7</p><section>'dul ba</section><text>gyur na/ gcig shos kyis sgra dbyung bar bya zhing / gal te sdod na/ nang du 'jug par bya'o/ /nang na gnas pas kyang sgra dbyung bar bya'o/ /dri mi zhim par gyur na/ khang skyong gis</text></item>
<item><p>166b1</p><section>'dul ba</section><text>nyin gcig bzhin sbyang bar bya zhing / sa dang / lo ma dag kyang gzhag par bya ste/ de lta bas na/ chab khung 'khor dang bcas pa rjes su gnang ngo // //'dul ba phran tshegs</text></item>
<item><p>166b2</p><section>'dul ba</section><text>kyi gzhi/ bam po bcu pa/ sdom ni/ gci ba'i sa dang snod spyad dang / /ston pa la ni dga' nyid dang / /bza' ba lnga dang 'o ma dang / /zho dang zas dang gnang ba'o/ /sangs rgyas bcom ldan</text></item>
<item><p>166b3</p><section>'dul ba</section><text>'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis chab khung 'khor dang bcas pa bya'o/ /zhes bka' stsal</text></item>
<item><p>166b4</p><section>'dul ba</section><text>pa dang / dge slong dag de nyid du gci bar byed pa na/ dge slong gzhan dag bshad ba bro bas mi bde zhing de dag bgags bas na bar gyur nas/ bcom ldan 'das kyis bka' stsal pa/ gci</text></item>
<item><p>166b5</p><section>'dul ba</section><text>ba'i gnas logs shig tu bya'o/ /dge slong dag phyogs gang du ji lta bur bya ba mi shes nas bcom ldan 'das kyis bka' stsal pa/ de nyid dang nye bar ba gam lta bu bya ste/ wa bcug la</text></item>
<item><p>166b6</p><section>'dul ba</section><text>sgo gdod cing sgo 'phar dang sgo gtan gzhug par bya ste/ chab khung sa ji lta bar thams cad snga ma bzhin du bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon</text></item>
<item><p>166b7</p><section>'dul ba</section><text>med zas sbyin gyi kun dga' ra ba na bzhugs so/ /so ga'i dus kyi tshe bram ze zhig skom pas nyam thag ste chu 'dod nas gtsug lag khang du zhugs te dge slong zhig gi gan du song nas des smras</text></item>
<item><p>167a1</p><section>'dul ba</section><text>pa/ dge slong / bdag skom na/ chab stsal du gsol/ des ril ba blangs nas song ste des smras pa/ bram ze/ 'thungs shig /des smras pa/ 'phags</text></item>
<item><p>167a2</p><section>'dul ba</section><text>pa/ gtsang sbra ni/ tha dad pa lags na/ kye ma'o/ /khyod kyi chab snod bzhag la/ de nas dge sbyong ngam/ bram ze dag blud na/ ci nongs/ khyod bsod nams la mi sbyor ram/ skabs de/</text></item>
<item><p>167a3</p><section>'dul ba</section><text>dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi chu snod gzhag par bya'o/ /bcom ldan 'das kyis dge 'dun gyi chu</text></item>
<item><p>167a4</p><section>'dul ba</section><text>snod gzhag par bya'o/ /zhes bka' stsal pa dang / khyim bdag cig gis bcom ldan 'das kyis dge 'dun gyi chu snod gzhag par gnang ngo / /zhes thos nas des rdza mkhan gyis</text></item>
<item><p>167a5</p><section>'dul ba</section><text>byas pa'i snod spyad gtsug lag khang gi nang du spungs te de las kun dga' ra ba pa dang / khyim pa gzhan dag gis kyang gang dang gang 'dod pa khyer nas dong ste dge slong rnams kyis</text></item>
<item><p>167a6</p><section>'dul ba</section><text>ma bkag pas snod spyad de dag zad nas dge slong dag gis khyim bdag de la smras pa/ bzhin bzang / snod spyad de dag zad kyi/ gzhan dag byin cig /des smras pa/ 'phags</text></item>
<item><p>167a7</p><section>'dul ba</section><text>pa dag /bdag gis mang po rab tu phul na/ ci'i slad du ring por ma thogs pa kho nar bas par gyur/ de dag gis ji ltar gyur pa brjod pa dang / des smras pa/ 'phags pa dag /</text></item>
<item><p>167b1</p><section>'dul ba</section><text>yal bar bor ba gang lags pa de ni/ ma legs pa zhig bgyis te/ de dag bdag gis khyim pa rnams la ni/ ma stsal to/ /zhes zer ba'i skabs de/ dge slong dag gis bcom ldan 'das</text></item>
<item><p>167b2</p><section>'dul ba</section><text>la gsol pa dang / bcom ldan 'das kyis bka' stsal pa/ de bzhin yal bar dor bar mi bya'i/ 'on kyang gnod spyad 'brub pa bsko bar bya'o/ /dge slong rnams kyis bye brag med par bskos</text></item>
<item><p>167b3</p><section>'dul ba</section><text>nas bcom ldan 'das kyis bka' stsal pa/ snod spyad 'brub pa chos lnga dang ldan pa ni/ ma bskos pa yang bsko bar mi bya la/ bskos pa yang dbyung bar bya ste/ lnga gang zhe na/ 'dun pas</text></item>
<item><p>167b4</p><section>'dul ba</section><text>'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / gnod spyad brubs pa dang ma brubs pa mi shes pa'o/ /snod spyad 'brub pa chos lnga dang ldan pa</text></item>
<item><p>167b5</p><section>'dul ba</section><text>ni/ ma bskos pa yang bsko bar bya la/ bskos pa yang dbyung bar mi bya ste/ lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs</text></item>
<item><p>167b6</p><section>'dul ba</section><text>bas mi 'gro ba dang / snod spyad brubs pa dang ma brubs pa shes pa'o/ /bsko ba yang 'di ltar bya ste/ gnas mal bshams pa byas la gaN+DI brdungs nas zhes bya ba nas spro bar bya ste zhes bya ba'i</text></item>
<item><p>167b7</p><section>'dul ba</section><text>bar snga ma bzhin no/ /ming 'di zhes bya ba khyod dge 'dun gyi snod spyad 'brub par spro'am/ gal te spro na/ des spro'o/ /zhes brjod par bya'o/ /de'i 'og tu dge slong gcig gis gsol ba</text></item>
<item><p>168a1</p><section>'dul ba</section><text>byas nas las bya ste/ dge 'dun btsun pa rnams gsan du gsol/ dge slong ming 'di zhes bgyi ba dge 'dun gyi snod spyad 'brub par spro na/ gal te dge</text></item>
<item><p>168a2</p><section>'dul ba</section><text>'dun gyis dus la bab cing bzod na/ dge 'dun gyis gnang bar mdzod cig dang / dge 'dun gyis dge slong ming 'di zhes bgyi ba 'di/ dge 'dun gyi snod spyad 'brub par bsko bar</text></item>
<item><p>168a3</p><section>'dul ba</section><text>bgyi ste/ dge slong ming 'di zhes bgyi ba 'di/ dge 'dun gyi snod spyad 'brub bo/ /'di ni/ gsol ba'o/ /las kyang 'di ltar bya ste/ dge 'dun btsun pa rnams gsan du gsol/ dge</text></item>
<item><p>168a4</p><section>'dul ba</section><text>slong ming 'di zhes bgyi ba 'di/ dge 'dun gyi snod spyad 'brub par spro ste/ de'i slad du dge slong ming 'di zhes bgyi ba 'di/ dge 'dun gyi snod spyad 'brub par bsko na/ tshe dang ldan pa</text></item>
<item><p>168a5</p><section>'dul ba</section><text>gang dag /dge slong ming 'di zhes bgyi ba 'di/ dge 'dun gyi snod spyad 'brub par bsko bar bzod pa de dag ni/ cang ma gsungs shig /gang dag mi bzod pa de dag ni/ gsungs</text></item>
<item><p>168a6</p><section>'dul ba</section><text>shig /dge 'dun gyis bzod cing gnang nas dge 'dun gyis dge slong ming 'di zhes bgyi ba 'di/ dge 'dun gyi snod spyad 'brub par bskos lags te/ 'di ltar cang mi gsung bas</text></item>
<item><p>168a7</p><section>'dul ba</section><text>de de bzhin du 'dzin to/ /des dge slong rnams la ni/ snod spyad rnying ba dag sbyin zhing / khyim pa rnams la ni/ gsar pa dag sbyin par byed nas bcom ldan 'das kyis bka' stsal</text></item>
<item><p>168b1</p><section>'dul ba</section><text>ba/ dge slong rnams la gsar pa dag sbyin par bya zhing / khyim pa rnams la ni/ rnying pa dag sbyin par bya'o/ /de khyim pa rnams la byin pa ni/ phyir len par mi byed cing / dge slong rnams la</text></item>
<item><p>168b2</p><section>'dul ba</section><text>ni/ phyir len nas bcom ldan 'das kyis bka' stsal pa/ khyim pa rnams la byin pa ni/ blang bar bya'i/ dge slong rnams la ni/ ma yin no/ /phyi rol tu bzhag pas de dag 'khyams</text></item>
<item><p>168b3</p><section>'dul ba</section><text>par gyur nas bcom ldan 'das kyis bka' stsal pa/ snod spyad kyi mdzod cig byas la der rdza mkhan gyis byas pa'i snod spyad rnams gzhag par bya'o/ /bcom ldan 'das kyis snod spyad</text></item>
<item><p>168b4</p><section>'dul ba</section><text>kyi mdzod cig byas la der rdza mkhan gyis byas pa'i snod spyad rnams gzhag par bya'o/ /zhes bka' stsal pa dang / ji tsam na byang phyogs nas 'gron po zhig 'ongs nas des dge 'dun la</text></item>
<item><p>168b5</p><section>'dul ba</section><text>zla ba gsum du yo byad thams cad kyis bstabs te des bsam pa/ bdag gis dge 'dun la yo byad brnyan pos ci'i phyir bsnyen bkur bya/ ma la bdag nyid kyi snod spyad kyis bsnyen bkur</text></item>
<item><p>168b6</p><section>'dul ba</section><text>bya'o/ /snyam nas des zangs kyi snod spyad mang po nye bar bzhag go /de nas yo byad mang pos bcom ldan 'das dge slong gi dge 'dun dang thabs cig zla ba gsum du ston mo gsol nas mjug</text></item>
<item><p>168b7</p><section>'dul ba</section><text>gcod kyi ston mo byas nas chas so/ /de 'gro ba'i tshe zangs kyi snod spyad de dag thams cad dge 'dun la phul nas dge slong dag gis mdzod de nyid du rdza mkhan gyis byas pa'i snod spyad dang lhan</text></item>
<item><p>169a1</p><section>'dul ba</section><text>cig bzhag pa dang / zangs kyi snod spyad kyis bsdos te rdza mkhan gyis byas pa'i snod spyad rnams chag nas bcom ldan 'das kyis bka' stsal pa/ zangs</text></item>
<item><p>169a2</p><section>'dul ba</section><text>kyi snod spyad rnams gud du bzhag cing / rdza mkhan gyis byas pa'i snod spyad rnams gud du gzhag par bya'o/ /ji tsam na bram ze zhig skom pas nyen nas dze ta'i tshal du song ste/ de</text></item>
<item><p>169a3</p><section>'dul ba</section><text>dge slong zhig gi gan du phyin nas smras pa/ kye dge slong / bdag skom na/ bdag la chab stsal du gsol/ des de la bum pa dang / srad bu dag byin pa dang / des smras pa/</text></item>
<item><p>169a4</p><section>'dul ba</section><text>'phags pa/ 'dis ci bgyi/ chab stsal du gsol/ des smras pa/ bram ze/ chu bcus zin pa med do/ /'phags pa/ khyed ni/ sems can thams cad la phan par zhugs pa lags</text></item>
<item><p>169a5</p><section>'dul ba</section><text>pas/ kye ma'o/ /khyed kyis chab nye bar bzhag kyang ci ma rung / des smras pa/ bcom ldan 'das kyis ma gnang ngo / /skabs de/ dge slong dag gis bcom ldan 'das la gsol pa</text></item>
<item><p>169a6</p><section>'dul ba</section><text>dang / bcom ldan 'das kyis bka' stsal pa/ dge 'dun gyis chu nye bar gzhag par bya'o/ /dge slong dag gis khyams dang / gnas khang dang / gtsug lag khang gi nang</text></item>
<item><p>169a7</p><section>'dul ba</section><text>dang / sgo khang dang / bang rim dag tu bab bab tu bzhag nas bcom ldan 'das kyis bka' stsal pa/ khyams dang / gnas khang dang / gtsug lag khang gi nang dang / sgo khang</text></item>
<item><p>169b1</p><section>'dul ba</section><text>dang / bang rim dag tu bab bab tu gzhag par mi bya'i/ 'on kyang chu'i khang pa bya'o/ /bcom ldan 'das kyis chu'i khang pa bya'o/ /zhes bka' stsal pa dang / dge slong dag gis phyogs</text></item>
<item><p>169b2</p><section>'dul ba</section><text>gang du ji lta bu bya ba mi shes nas bcom ldan 'das kyis bka' stsal pa/ gtsug lag khang gi nang gi lho dang / nub kyi ngos su chu'i khang pa bya'o/ /mun gnag par gyur nas bcom</text></item>
<item><p>169b3</p><section>'dul ba</section><text>ldan 'das kyis bka' stsal pa/ skar khung gdod par bya'o/ /rdzab chags par gyur nas bcom ldan 'das kyis bka' stsal pa/ so phag gi gcal dgram par bya zhing stor khung gdod</text></item>
<item><p>169b4</p><section>'dul ba</section><text>bar bya'o/ /sgo gdod par bya zhing sgo glegs dang / yang mig kyang gzhug par bya'o/ /chu sa la 'jog par byed nas bcom ldan 'das kyis bka' stsal pa/ shing khri la gzhag par bya'o/ /</text></item>
<item><p>169b5</p><section>'dul ba</section><text>shing dag med nas bcom ldan 'das kyis bka' stsal pa/ so phag gi stegs bu byas la de'i steng du rten ma bya zhing bum pa gzhag par bya'o/ /bum pa'i nang gi chu rul nas bcom ldan</text></item>
<item><p>169b6</p><section>'dul ba</section><text>'das kyis bka' stsal pa/ dus dus su bum pa bkru bar bya'o/ /bcom ldan 'das kyis dus dus su bum pa bkru bar bya'o/ /zhes bka' stsal pa dang / dge slong dag cis bkru ba mi shes</text></item>
<item><p>169b7</p><section>'dul ba</section><text>nas bcom ldan 'das kyis bka' stsal pa/ shing la bu shel tsi'i khrus shing ngam/ lo ma sbam pa'am/ ras ma'i thum bu bcing nas rung bar byas te bkru bar bya'o/ /'on kyang chu rul ba</text></item>
<item><p>170a1</p><section>'dul ba</section><text>nyid du gyur nas bcom ldan 'das kyis bka' stsal pa/ bum pa dag la phyed ni/ bkru bar bya zhing / phyed du chu blug par bya'o/ /bcom ldan 'das kyis chu</text></item>
<item><p>170a2</p><section>'dul ba</section><text>blug par bya'o/ /zhes bka' stsal pa dang / dge slong dag gis sus chu blug pa mi shes nas bcom ldan 'das kyis bka' stsal pa/ gnas pa dag gis chu blug par bya ste/ de lta</text></item>
<item><p>170a3</p><section>'dul ba</section><text>bas na/ chu'i khang pa 'khor dang bcas pa gnang ngo / /sangs rgyas bcom ldan 'das ser skya'i gnas na shing n+ya go d+ha'i kun dga' ra ba na bzhugs so/ /de nas skye rgu'i bdag mo chen</text></item>
<item><p>170a4</p><section>'dul ba</section><text>mo go'u ta mi 'khor lnga brgya dang bcom ldan 'das ga la ba der song ste phyin nas bcom ldan 'das kyi zhabs gnyis la mgo pos phyag 'tshal te phyogs gcig tu 'dug go /skye</text></item>
<item><p>170a5</p><section>'dul ba</section><text>rgu'i bdag mo chen mo go'u ta mi 'dug pa dang / bcom ldan 'das kyis chos dang mthun pa'i gtam gyis zhes bya ba nas bcom ldan 'das sbrid pa byung zhes bya ba'i bar snga ma bzhin</text></item>
<item><p>170a6</p><section>'dul ba</section><text>no/ /de nas skye rgu'i bdag mo chen mo go'u ta mes bcom ldan 'das la 'di skad ces gsol to/ /bdag gi bcom ldan 'das yun ring du 'tsho zhing / thub pa chen po bskal par</text></item>
<item><p>170a7</p><section>'dul ba</section><text>bzhugs par gyur cig /skye rgu'i bdag mo chen po go'u ta mi'i sgra thos nas dge slong ma lnga brgya po dag gis kyang de kho na skad du bcom ldan 'das yun ring du 'tsho zhing / thub pa</text></item>
<item><p>170b1</p><section>'dul ba</section><text>chen po bskal par bzhugs par gyur cig /ces smras so/ /dge slong ma lnga brgya po dag gi sgra sa bla ba'i gnod sbyin dag gis thos nas bcom ldan 'das yun ring du 'tsho zhing / thub pa chen</text></item>
<item><p>170b2</p><section>'dul ba</section><text>po bskal par bzhugs par gyur cig /ces sgra 'byin cing / dbyangs sgrog par byed do/ /sa bla ba'i gnod sbyin gyi sgra nam mkha' la gnas pa'i gnod sbyin dang / rgyal chen bzhi'i ris kyi lha</text></item>
<item><p>170b3</p><section>'dul ba</section><text>rnams dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams kyis thos nas skad cig de dang / thang gcig de dang /</text></item>
<item><p>170b4</p><section>'dul ba</section><text>yud tsam de dang / skad cig dang / thang gcig dang / yud tsam de la tshangs pa'i 'jig rten gyi bar sgra grags par gyur nas tshangs ris kyi lha rnams kyis bcom ldan 'das yun ring du 'tsho</text></item>
<item><p>170b5</p><section>'dul ba</section><text>zhing / thub pa chen po bskal par bzhugs par gyur cig /ces sgra 'byin cing dbyangs sgrog par byed do/ /de nas bcom ldan 'das kyis skye rgu'i bdag mo chen mo go'u ta mi la 'di skad</text></item>
<item><p>170b6</p><section>'dul ba</section><text>ces bka' stsal to/ /go'u ta mi/ khyod kyis sems can mang po'i bar chad byas te/ go'u ta mi/ khyod kyi sgra dge slong ma lnga brgya po dag gis thos nas de kho na bzhin sgra sgrog par byed</text></item>
<item><p>170b7</p><section>'dul ba</section><text>cing / dge slong ma lnga brgya po dag gi sgra/ sa bla ba'i gnod sbyin dang / nam mkha' gnas pa'i gnod sbyin dang / rgyal chen bzhi'i ris kyi lha rnams dang / sum cu rtsa gsum pa dang /</text></item>
<item><p>171a1</p><section>'dul ba</section><text>'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams kyis thos nas skad cig de dang / thang gcig de dang / yud tsam de</text></item>
<item><p>171a2</p><section>'dul ba</section><text>dang / skad cig dang / thang gcig dang / yud tsam de la tshangs pa'i 'jig rten gyi bar sgras khyab par gyur cing / tshangs ris kyi lha rnams kyis kyang de kho na bzhin sgra phyung mod kyi/ go'u ta mi/</text></item>
<item><p>171a3</p><section>'dul ba</section><text>de bzhin gshegs pa dgra bcom pa yang dag par rdzogs pa'i sangs rgyas la ni/ de ltar phyag mi bya ste/ de ltar phyag byas pa ni/ legs par phyag byas pa ma yin no/ /btsun pa/ de</text></item>
<item><p>171a4</p><section>'dul ba</section><text>bzhin gshegs pa dgra bcom pa yang dag par rdzogs pa'i sangs rgyas la phyag ji ltar bgyi/ phyag ji ltar bgyis na/ legs par phyag bgyis par 'gyur/ go'u ta mi/ de bzhin</text></item>
<item><p>171a5</p><section>'dul ba</section><text>gshegs pa dgra bcom pa yang dag par rdzogs pa'i sangs rgyas la ni/ 'di ltar phyag bya ste/ bdag gis bcom ldan 'das nyan thos kyi dge 'dun dang bcas te mthun/ kun</text></item>
<item><p>171a6</p><section>'dul ba</section><text>tu dga'/ mi rtsod/ rtse gcig 'don pa gcig cing / chu dang 'o ma gcig tu 'dres pa lta bur gyur la/ ston pa'i bstan pa gsal ba mthong bar gyur cig /ces/ de ltar de bzhin</text></item>
<item><p>171a7</p><section>'dul ba</section><text>gshegs pa dgra bcom pa yang dag par rdzogs pa'i sangs rgyas la phyag bya ste/ de ltar phyag byas na/ legs par phyag byas par yang 'gyur ro/ /de'i tshe dge slong zhig gis</text></item>
<item><p>171b1</p><section>'dul ba</section><text>tshigs su bcad de smras pa/ skye rgu'i bdag chen go'u ta mis/ /ston pa'i zhabs la phyag 'tshal te/ /bdag gi bcom ldan 'das ring du bzhugs/ /thub chen bskal bar bzhugs gyur cig /de yis</text></item>
<item><p>171b2</p><section>'dul ba</section><text>ston la de skad gsol/ /sru la 'di skad bka' stsal te/ /go'u tam ji ltar phyag byas pa/ /de bzhin gshegs pa phyag byas min/ /shes rab ldan pa ji ltar de/ /de bzhin gshegs la</text></item>
<item><p>171b3</p><section>'dul ba</section><text>phyag bgyis nas/ /ji ltar legs par phyag bgyis 'gyur/ /zhus pa bdag la bstan tu gsol/ /brtson 'grus brtsams pa bdag nyid brtson/ /rtag tu pha rol gnon brtan pa'i/ /nyan</text></item>
<item><p>171b4</p><section>'dul ba</section><text>thos mthun pa lta byed pa/ /de ni sangs rgyas phyag 'tshal yin/ /skye rgu'i bdag mo chen mo go'u ta mis bsam pa/ bcom ldan 'das ni/ dge 'dun mthun pa'i bsngags pa rjod par mdzad</text></item>
<item><p>171b5</p><section>'dul ba</section><text>de/ de'i phyir ji srid bcom ldan 'das bzhugs shing dge slong gi dge 'dun mthun pa de'i tshe bdag yongs su mya ngan las 'da' bar bya'o/ /snyam du rig nas stan las langs te bcom</text></item>
<item><p>171b6</p><section>'dul ba</section><text>ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /btsun pa/ bdag bsam bzhin du yongs su mya ngan las 'da' bar 'tshal lo/ /</text></item>
<item><p>171b7</p><section>'dul ba</section><text>de skad ces gsol ba dang / bcom ldan 'das cang mi gsung bar bzhugs nas skye rgu'i bdag mo chen mo go'u ta mis/ bcom ldan 'das la lan gnyis lan gsum du 'di skad ces</text></item>
<item><p>172a1</p><section>'dul ba</section><text>gsol to/ /btsun pa/ bdag bsam bzhin du yongs su mya ngan las 'da' bar 'tshal lo/ /bcom ldan 'das lan gnyis lan gsum du cang mi</text></item>
<item><p>172a2</p><section>'dul ba</section><text>gsung bar bzhugs nas skye rgu'i bdag mo chen mo go'u ta mis yang btsun pa bcom ldan 'das la 'di skad ces gsol to/ /btsun pa/ bdag bsam bzhin du yongs su mya ngan 'da'</text></item>
<item><p>172a3</p><section>'dul ba</section><text>bar 'tshal lo/ /de skad ces gsol pa dang / bcom ldan 'das kyis skye rgu'i bdag mo chen mo go'u ta mi la 'di skad ces bka' stsal to/ /go'u ta mi/ mya ngan las 'da' ba'i phyir</text></item>
<item><p>172a4</p><section>'dul ba</section><text>smra'am/ bcom ldan 'das/ mya ngan las 'da' ba'i slad du'o/ /go'u ta mi/ mya ngan las 'da' ba'i phyir smra'am/ bde bar gshegs pa/ mya ngan las 'da' ba'i slad du'o/ /go'u ta</text></item>
<item><p>172a5</p><section>'dul ba</section><text>mi/ khyod mya ngan las 'da' ba'i phyir smra na/ go'u ta mi/ 'dus byas thams cad ni/ de lta bu'i chos can yin na/ ngas smra ci dgos/ dge slong ma lnga brgya po de dag gis kyang bcom ldan</text></item>
<item><p>172a6</p><section>'dul ba</section><text>'das kyis zhabs gnyis la mgo bos phyag 'tshal nas 'di skad ces gsol te/ /btsun pa/ bdag cag kyang bsam bzhin du yongs su mya ngan las 'da' bar 'tshal lo/ /bcom ldan</text></item>
<item><p>172a7</p><section>'dul ba</section><text>'das kyis bka' stsal pa/ go'u ta mi dag /mya ngan las 'da' ba'i phyir smra'am/ bcom ldan 'das/ mya ngan las 'da' ba'i slad du'o/ /go'u ta mi/ mya ngan las 'da' ba'i phyir</text></item>
<item><p>172b1</p><section>'dul ba</section><text>smra'am/ bde bar gshegs pa/ mya ngan las 'da' ba'i slad du'o/ /go'u ta mi/ mya ngan las 'da' ba'i phyir smra na/ 'dus byas thams cad ni/ de lta bu'i chos can yin pas ngas smra ci dgos/</text></item>
<item><p>172b2</p><section>'dul ba</section><text>de nas skye rgu'i bdag mo chen mo go'u ta mi bcom ldan 'das kyis gsungs pa la mngon par dga' zhing rjes su yi rang nas bcom ldan 'das kyi zhabs gnyis la mgo bos phyag 'tshal te song</text></item>
<item><p>172b3</p><section>'dul ba</section><text>ngo tshe dang ldan pa dga' bo dang / ma 'gag pa dang / sgra gcan zin dang / tshe dang ldan pa kun dga' bo ga la ba der song ste phyin nas tshe dang ldan pa kun dga' bo'i rkang pa gnyis la phyag 'tshal</text></item>
<item><p>172b4</p><section>'dul ba</section><text>te tshe dang ldan pa kun dga' bo la 'di skad ces smras so/ /btsun pa/ bdag cag bsam bzhin du yongs su mya ngan las 'da' bar 'tshal lo/ /go'u ta mi dag /mya ngan las 'da' ba'i phyir</text></item>
<item><p>172b5</p><section>'dul ba</section><text>smra'am/ btsun pa kun dga' bo/ mya ngan las 'da' ba'i slad du'o/ /go'u ta mi dag /mya ngan las 'da' ba'i phyir smra'am/ btsun pa kun dga' bo/ mya ngan las 'da' ba'i slad du'o/ /</text></item>
<item><p>172b6</p><section>'dul ba</section><text>go'u ta mi dag /khyod mya ngan las 'da' ba'i phyir smra na/ sring mo dag /'dus byas rnams ni/ de lta bu'i chos can yin pas/ nged kyis smra ci dgos/ de nas skye rgu'i bdag mo chen mo go'u ta mi</text></item>
<item><p>172b7</p><section>'dul ba</section><text>dang 'khor dge slong ma lnga brgya dge slong gnas brtan gnas brtan dag gi rkang pa gnyis la mgo bos phyag 'tshal te dbyar khang du song ngo / /de 'khor gsum po dag gi rnam pa la brtags</text></item>
<item><p>173a1</p><section>'dul ba</section><text>nas nyin zhag bdun du gang thos nas sems can mang pos khyad par chen po thob par lta bu'i chos bstan to/ /de nas sa phyogs bar skabs yangs pa</text></item>
<item><p>173a2</p><section>'dul ba</section><text>zhig tu dge slong ma'i dge 'dun gyi gung la skyil mo krung phyed bcas nas 'dug go /dge slong ma de dag kyang de bzhin du 'dug go /de nas skye rgu'i bdag mo chen mo go'u ta mi ting nge</text></item>
<item><p>173a3</p><section>'dul ba</section><text>'dzin 'di lta bu la snyoms par zhugs te gang la sems mnyam par bzhag na/ rang gi stan las mi snang bar gyur cing / shar phyogs kyi steng gi nam mkha' la mngon par 'phags</text></item>
<item><p>173a4</p><section>'dul ba</section><text>nas spyod lam rnam pa bzhi po 'chag pa dang / 'greng ba dang / 'dug pa dang / nyal ba dag ston par byed cing / me'i khams la yang snyoms par zhugs so/ /me'i khams la snyoms</text></item>
<item><p>173a5</p><section>'dul ba</section><text>par zhugs nas skye rgu'i bdag mo chen mo go'u ta mi'i lus las 'od zer rnam pa sna tshogs 'di lta ste/ sngon po dang / ser po dang / dmar po dang / dkar po dang / btsod ka dang /</text></item>
<item><p>173a6</p><section>'dul ba</section><text>shel gyi mdog lta bu dag stan par byed cing / cho 'phrul zung dag kyang ston par byed de/ lus kyi smad nas me 'bar la lus kyi stod nas chu grang mo'i rgyun 'byung ba dang / lus kyi stod</text></item>
<item><p>173a7</p><section>'dul ba</section><text>nas me 'bar la/ lus kyi smad nas chu grang mo'i rgyun 'byung bar byed do/ /shar phyogs su ji lta ba de bzhin du/ lho dang / nub dang / byang gi phyogs su yang de bzhin byed de/ 'di ltar</text></item>
<item><p>173b1</p><section>'dul ba</section><text>phyogs bzhir rdzu 'phrul gyi cho 'phrul rnam pa bzhi po dag ston par byed cing / bsam gtan dang po la snyoms par zhugs so/ /dge slong ma lnga brgya po de dag kyang bsam gtan dang po la snyoms</text></item>
<item><p>173b2</p><section>'dul ba</section><text>par zhugs so/ /bsam gtan dang po las langs nas bsam gtan gnyis pa la/ gnyis pa las gsum pa la/ gsum pa las bsam gtan bzhi pa la/ bzhi pa las nam mkha'</text></item>
<item><p>173b3</p><section>'dul ba</section><text>mtha' yas skye mched la/ nam mkha' mtha' yas skye mched las rnam shes mtha' yas skye mched la/ rnam shes mtha' yas skye mched las ci yang med pa'i skye mched la/ ci yang</text></item>
<item><p>173b4</p><section>'dul ba</section><text>med pa'i skye mched las 'du shes med 'du shes med min skye mched la snyoms par 'jug cing / 'du shes med 'du shes med min skye mched las langs nas yang ci yang med pa'i skye</text></item>
<item><p>173b5</p><section>'dul ba</section><text>mched la snyoms par zhugs so/ /ci yang med pa'i skye mched las rnam shes mtha' yas skye mched la/ rnam shes mtha' yas skye mched las nam mkha' mtha' yas skye mched la/ nam</text></item>
<item><p>173b6</p><section>'dul ba</section><text>mkha' mtha' yas skye mched las bsam gtan bzhi pa la/ bzhi pa las gsum pa la/ gsum pa las gnyis pa la/ gnyis pa las bsam gtan dang po la snyoms par zhugs so/ /</text></item>
<item><p>173b7</p><section>'dul ba</section><text>de nas bsam gtan dang po de nyid la brten nas yongs su mya ngan las 'das so/ /dge slong ma lnga brgya po de dag kyang de bzhin du lugs dang mthun pa dang / lugs las ldog par snyoms</text></item>
<item><p>174a1</p><section>'dul ba</section><text>par zhugs nas bsam gtan dang po nyid la brten te yongs su mya ngan las 'das so/ /skye rgu'i bdag mo chen mo go'u ta mi mya ngan las 'das ma thag</text></item>
<item><p>174a2</p><section>'dul ba</section><text>tu sa chen po g.yos par gyur cing / skar mda' ltung ba dang / phyogs dmar po dang / bar snang la lha'i rol mo'i sgra dag byung ngo / /de nas dge slong gang ri rab kyi bang rim dang / gzhan</text></item>
<item><p>174a3</p><section>'dul ba</section><text>yang grong khyer dang / grong rdal dang / yul 'khor dang / rgyal po'i pho brang dang / dben pa'i gnas mal dag na bsam gtan byed pa de dag gis sa chen po g.yos par rig nas sa</text></item>
<item><p>174a4</p><section>'dul ba</section><text>chen po 'di ci'i phyir g.yos zhes bsam pa la zhugs na/ ji tsam na skye rgu'i bdag mo chen mo go'u ta mi 'khor lnga brgya dang bcas pa yongs su mya ngan las 'das par mthong nas de</text></item>
<item><p>174a5</p><section>'dul ba</section><text>dag 'di snyam du sems te/ sangs rgyas kyi sru yongs su mya ngan las 'das na/ de'i lus la mchod pa lhag par bya ba la brtson par bya'i/ 'dong ngo / /snyam nas de dag shing dri zhim po</text></item>
<item><p>174a6</p><section>'dul ba</section><text>dag khyer nas skye rgu'i bdag mo chen mo go'u ta mi'i dbyar khang du dong ngo / /bcom ldan 'das kyang nyan thos chen po kun shes kauN+Din+ya dang / 'od srung chen po dang / rlangs pa dang /</text></item>
<item><p>174a7</p><section>'dul ba</section><text>ming chen dang / ma 'gag pa dang / shA ri'i bu dang / mo'u 'gal gyi bu la sogs pa dang / gzhan yang dge slong gi dge 'dun chen po dag dang thabs cig tu skye rgu'i bdag mo chen</text></item>
<item><p>174b1</p><section>'dul ba</section><text>mo gau'u ta mi'i dbyar khang du gshegs so/ /de bzhin du yul ko sa la'i rgyal po gsal rgyal btsun mo'i 'khor dang / gzhan nu dang / blon po dang / grong mi dang / yul gyi mi rnams kyi</text></item>
<item><p>174b2</p><section>'dul ba</section><text>'khor gyis yongs su bskor ba dang / khyim bdag mgon med zas sbyin 'khor gyis yongs su bskor ba dang / ri dwags 'dzin gyi ma sa ga dang / bla mkhyen drang srong byin dang / rnying ba dang /</text></item>
<item><p>174b3</p><section>'dul ba</section><text>gzhan yang yul sna tshogs nas lhags pa'i skye bo'i tshogs dag kyang skye rgu'i bdag mo chen mo go'u ta mi'i dbyar khang du song ngo / /de nas rgyal po gsal rgyal gyis rin po che dang / gos</text></item>
<item><p>174b4</p><section>'dul ba</section><text>sna tshogs kyis brgyan pa'i khyogs lnga brgya dang / dri dang / bdug spos dang / me tog dang / phreng ba dang / gdugs dang / rgyal mtshan dang / ba dan dang / rol mo'i sgra rnam pa sna tshogs</text></item>
<item><p>174b5</p><section>'dul ba</section><text>dag phul lo/ /de nas tshe dang ldan pa dga' bo dang / ma 'gag pa dang / kun dga' bo dang / sgra gcan zin gyis skye rgu'i bdag mo chen mo go'u ta mi'i khyogs bteg go /bcom ldan 'das</text></item>
<item><p>174b6</p><section>'dul ba</section><text>kyis kyang phyag g.yas pas bzung ngo / /dge slong lhag ma rnams kyis kyang dge slong ma lhag ma rnams kyi khyogs bteg go /de nas mchod pa chen po byas te khyer nas sa phyogs bar skabs</text></item>
<item><p>174b7</p><section>'dul ba</section><text>dben sar khyogs rnams bzhag go /de nas bcom ldan 'das kyis skye rgu'i bdag mo chen mo go'u ta mi dang / dge slong ma lnga brgya po dag gi lus las bla gos phud nas dge slong rnams</text></item>
<item><p>175a1</p><section>'dul ba</section><text>la bka' stsal pa/ dge slong dag/ skye rgu'i bdag mo chen mo go'u ta mi dang / dge slong ma lnga brgya po 'di dag lo brgya nyi shu lon yang lus la gnyer ma dang / skra</text></item>
<item><p>175a2</p><section>'dul ba</section><text>dkar med cing bu mo lo bcu drug lon pa lta bu la ltos/ de nas yul ko sa la'i rgyal po gsal rgyal btsun mo'i tshogs dang / gzhon nu dang / blon po dang / grong mi dang / yul mi</text></item>
<item><p>175a3</p><section>'dul ba</section><text>dang bcas pas dri sna tshogs kyi shing gi phung po spungs nas skye rgu'i bdag mo chen mo go'u ta mi la sogs pa dge slong ma lnga brgya po'i sku gdung dag bsregs so/ /bcom ldan 'das</text></item>
<item><p>175a4</p><section>'dul ba</section><text>kyis kyang mi rtag pa dang ldan pa'i chos dag bshad nas gtsug lag khang du gshegs so/ /gshegs nas kyang dge slong gi dge 'dun gyi gung la gdan bshams pa nyid la bzhugs</text></item>
<item><p>175a5</p><section>'dul ba</section><text>so/ /bzhugs nas dge slong rnams la bka' stsal pa/ dge slong dag/ 'di ltar sbrid pa byung ba la sos zhes zer ba la nyes dmigs 'di lta bu dang / gzhan dag kyang yod pas de</text></item>
<item><p>175a6</p><section>'dul ba</section><text>lta bas na/ dge slong gis sbrid pa byung ba la sos zhes brjod par mi bya'o/ /brjod na/ 'gal tshabs can du 'gyur ro/ /dge slong rnams the tshom skyes nas the tshom thams cad gcod</text></item>
<item><p>175a7</p><section>'dul ba</section><text>pa sangs rgyas bcom ldan 'das la zhus pa/ btsun pa/ skye rgu'i bdag mo chen mo la sogs pa dge slong ma lnga brgya po dag gis las ci zhig bgyis na/ des 'di dag skyes nas</text></item>
<item><p>175b1</p><section>'dul ba</section><text>dgung lo brgya nyi shu lags kyang lus la gnyer ma dang / skra dkar ma mchis shing / bu mo dgung lo bcu drug lon pa lta bu lags/ bcom ldan 'das kyis bka' stsal pa/ dge slong dag /skye</text></item>
<item><p>175b2</p><section>'dul ba</section><text>rgu'i bdag mo chen mo go'u ta mi la sogs pa dge slong ma lnga brgya po dag nyid kyis las tshogs rnyed pa/ rkyen yongs su bsgyur ba/ 'od pa bzhin du nye bar gnas pa/ gdon mi za bar myong bar</text></item>
<item><p>175b3</p><section>'dul ba</section><text>'gyur ba dag byas shing bsags te/ skye rgu'i bdag mo chen mo la sogs pa dge slong ma lnga brgya po dag nyid kyis las byas shing bsags pa dag gzhan su zhig gis so sor myong bar</text></item>
<item><p>175b4</p><section>'dul ba</section><text>'gyur/ dge slong dag/ las byas shing bsags pa dag ni/ phyi rol gyi sa'i khams la rnam par smin par mi 'gyur/ chu'i khams la mi 'gyur/ me'i khams la mi 'gyur/ rlung gi khams</text></item>
<item><p>175b5</p><section>'dul ba</section><text>la mi 'gyur gyi/ 'di ltar las dge ba dang / mi dge ba byas shing bsags pa dag ni/ zin pa'i phung po dang / khams dang / skye mched dag la rnam par smin par 'gyur te/ bskal pa brgya</text></item>
<item><p>175b6</p><section>'dul ba</section><text>phrag rnams su yang / /las rnams chud zar mi 'gyur te/ /tshogs shing dus la bab ba na/ /las can rnams la 'bras bur smin/ /dge slong dag/ /sngon byung ba 'das pa'i dus na bskal pa bzang</text></item>
<item><p>175b7</p><section>'dul ba</section><text>po 'di nyid la skye rgu rnams kyi tshe lo nyi khri thub pa na/ ston pa 'od srung zhes bya ba 'jig rten du byung ste zhes bya ba nas de grong khyer wA ra NA si na drang srong smra ba ri dwags kyi gnas na brten cing</text></item>
<item><p>176a1</p><section>'dul ba</section><text>bzhugs so/ /zhes bya ba'i bar snga ma bzhin no/ /gang gi tshe yang dag par rdzogs pa'i sangs rgyas 'od srung gis/ sangs rgyas kyi mdzad pa mtha' dag</text></item>
<item><p>176a2</p><section>'dul ba</section><text>mdzad nas bud shing zad pa'i me bzhin du phung po lhag ma med pa'i mya ngan las 'das pa'i dbyings su yongs su mya ngan las 'das pa de'i tshe rgyal po kri kri zhes bya bas/ de'i sku la</text></item>
<item><p>176a3</p><section>'dul ba</section><text>sku'i mchod pa byas nas lam po che'i bzhi mdor rin po che sna bzhi las byas pa'i mchod rten khor yug tu dpag tshad gcig yod la/ gnam 'phang du dpag tshad phyed yod pa byas</text></item>
<item><p>176a4</p><section>'dul ba</section><text>so/ /rgyal po kri kri'i btsun mo dam pa la sogs pa bud med lnga brgya po de dag rgas pa'i gnas skabs na lus la gnyer ma dang / skra dkar byung nas rgyal pos spangs pa dang / de dag</text></item>
<item><p>176a5</p><section>'dul ba</section><text>phan tshun smra bar brtsams pa/ grogs mo dag /lhas da bdag cag ci'i phyir spangs/ de dag las kha cig gis smras pa/ 'di la dpyad du ci yod/ bdag cag da lus gnyer ma dang /</text></item>
<item><p>176a6</p><section>'dul ba</section><text>skra dkar can du gyur pas/ de'i phyir bdag cag spangs mod/ gzhan dag gis smras pa/ de ni/ de lta yin te/ da bdag cag lha la ji zhig bya/ bud med gzugs dang / na tshod</text></item>
<item><p>176a7</p><section>'dul ba</section><text>dang ldan pa gzhan dag yod pa de dag dang lhan cig dga' mgur spyod grang / de'i phyir bcom ldan 'das 'od srung gi mchod rten gyi drung du dong nas mchod pa byas la/ de nas bdag</text></item>
<item><p>176b1</p><section>'dul ba</section><text>cag phyin chad 'khor bar lus la gnyer ma dang / skra dkar can du ma gyur cig /ces smon lam gdab par bya'o/ /de dag gis smras pa/ legs kyi/ de bzhin bya'o/ /zhes de dag gis yang</text></item>
<item><p>176b2</p><section>'dul ba</section><text>dag par rdzogs pa'i sangs rgyas 'od srung gi mchod rten la dri dang / phreng ba dang / byug pa dang / gdugs dang / rgyal mtshan dang / ba dan dag gis mchod pa byas nas me tog rnam pa sna</text></item>
<item><p>176b3</p><section>'dul ba</section><text>tshogs dri zhim zhing ma rnying pa'i chun po dang / phreng ba yid du 'ong ba dag btags nas bdag cag gis bcom ldan 'das yang dag par rdzogs pa'i sangs rgyas yon gnas bla na med pa/ 'od</text></item>
<item><p>176b4</p><section>'dul ba</section><text>srung la mchod pa dgyis pa'i dge ba'i rtsa ba gang lags pa 'dis bdag cag skyes nas lo brgya nyi shu lon yang / lus la gnyer ma dang / skra dkar mchis par ma gyur cig /ces smon lam</text></item>
<item><p>176b5</p><section>'dul ba</section><text>btab bo/ /dge slong dag /ji snyam du sems/ rgyal po kri kri'i btsun mo dam pa la sogs pa bud med lnga brgya po gang dag yin pa de dag ni/ skye rgu'i bdag mo chen mo la sogs pa dge slong</text></item>
<item><p>176b6</p><section>'dul ba</section><text>ma lnga brgya po 'di dag nyid yin te/ 'di dag gis yang dag par rdzogs pa'i sangs rgyas 'od srung gi mchod rten la mchod pa byas shing / smon lam btab pa gang yin pa'i las de'i rnam par</text></item>
<item><p>176b7</p><section>'dul ba</section><text>smin bas da ltar skyes nas lo brgya nyi shu lon yang lus la gnyer ma dang / skra dkar med cing / bu mo lo bcu drug lon pa'i gzugs lta bur gyur to/ /dge slong dag /de lta bas na/ las gcig</text></item>
<item><p>177a1</p><section>'dul ba</section><text>tu nag pa rnams kyi zhes bya ba nas de ltar brtsal bar bya ste/ dge slong dag /khyed kyis de ltar bslab par bya'o/ /zhes bya ba'i bar snga ma bzhin no/ /bcom</text></item>
<item><p>177a2</p><section>'dul ba</section><text>ldan 'das kyis de skad bka' stsal pa dang / dge slong rnams bcom ldan 'das kyis gsungs pa la yi rang ste mngon par bstod do/ /bcom ldan 'das kyis dge slong gi sbrid pa</text></item>
<item><p>177a3</p><section>'dul ba</section><text>byung ba la sos zhes brjod par mi bya'o/ /zhes bka' stsal pa dang / mnyan yod na khyim bdag cig 'dug pa des rigs mnyam pa las chung ma blangs te/ de de dang lhan cig rtse</text></item>
<item><p>177a4</p><section>'dul ba</section><text>bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur spyod par byed kyang bu pho yang med/ bu mo yang med la/ rgas pa'i</text></item>
<item><p>177a5</p><section>'dul ba</section><text>gnas skabs su nor zad cing longs spyod zad par gyur nas des chung ma la smras pa/ bzang mo/ kho bo ni/ rgas shing bkren la bu pho yang med/ bu mo yang med pas rgyal byed kyi</text></item>
<item><p>177a6</p><section>'dul ba</section><text>tshal du rab tu 'byung du 'gro'o/ /des smras pa/ rje'i sras/ de bzhin rab tu 'byung bar mdzod cig /de rgyal byed kyi tshal du song ste rab tu byung ngo / /ji tsam dus gzhan zhig na de'i</text></item>
<item><p>177a7</p><section>'dul ba</section><text>chung ma blta ba'i phyir 'ongs pa dang / de sbrid pa byung na/ dge slong gang gis kyang sos zhes ma byas so/ /de nas de'i sngon gyi chung mas lag pa g.yon pas sa blangs te/ sas</text></item>
<item><p>177b1</p><section>'dul ba</section><text>mtshams gcad pa byas nas yun ring du 'tsho bar gyur cig /ces smras so/ /dge slong dag gis de la brtags par brtsams pa dang / des de'i lag nas bzung ste drangs nas smras pa/</text></item>
<item><p>177b2</p><section>'dul ba</section><text>rje'i sras/ khyod dgra bo rnams kyi nang du rab tu byung ste/ rgyal byed kyi tshal 'di gnod sbyin gos sngon po gyon pa lnga brgyas mi stong ste/ bdag 'ba' zhig gis khyod la sos zhes bgyis</text></item>
<item><p>177b3</p><section>'dul ba</section><text>pa des na/ de rnams kyis khyod kyi mdangs ma khyer te/ 'dir bzhugs par 'tshal gyi/ khyim nyid du bzhud kyi/ gshegs zhes des de'i lag pa nas bzung ste song ba dang / de la dge slong</text></item>
<item><p>177b4</p><section>'dul ba</section><text>rnams kyis smras pa/ rgan zhugs/ ma 'gro bar 'dug cig /de 'gro ba nyid du byed cing mi 'dug nas dge slong dag gis de'i lag pa ya gcig bzung ste drangs pa dang / des smras pa/ na'o/ /</text></item>
<item><p>177b5</p><section>'dul ba</section><text>na'o/ /zhes zer ba'i skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ khyod kyi lag pa gang na zhes dri bar bya ste/ gal</text></item>
<item><p>177b6</p><section>'dul ba</section><text>te khyod kyis bzung ba gang yin pa'o/ /zhes zer na/ rgan zhugs 'gro 'dod par nges kyi/ thams cad kyi thams cad du gtang bar bya'o/ /gal te sngon gyi chung mas bzung ba gang yin</text></item>
<item><p>177b7</p><section>'dul ba</section><text>pa'o/ /zhes zer na/ 'gro bar mi 'dod pas de gtang bar mi bya'o/ /'on kyang dge slong rgan zhugs ni/ 'tsho bar 'dod pa'i bsam pa can yin pas/ de lta bas na/ rgan zhugs sbrid</text></item>
<item><p>178a1</p><section>'dul ba</section><text>ba byung ba la sos zhes brjod par bya'o/ /dge slong dag gis de la smras pa/ rgan zhugs/ khyod kyi lag pa gang na/ des smras pa/ tshe dang ldan pa dag</text></item>
<item><p>178a2</p><section>'dul ba</section><text>khyed kyis bzung ba gang yin pa'o/ /de dag gis de btang nas rang gi khyim du song ste/ de nyid de'i rab tu byung ba dang / bsnyen par rdzogs pa dge slong gi dngos po'i bar chad du gyur</text></item>
<item><p>178a3</p><section>'dul ba</section><text>to/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag dad pa can zhig</text></item>
<item><p>178a4</p><section>'dul ba</section><text>'dug pa de/ bram ze ma dad pa zhig dang lhan cig rgyal byed kyi tshal du song ba dang / khyim bdag de sbrid pa byung na/ dge slong gang gis kyang sos zhes ma byas kyi/ bram ze de</text></item>
<item><p>178a5</p><section>'dul ba</section><text>nyid kyis sos zhes byas nas des smras pa/ grogs po/ khyod ni/ dgra bo rnams la dad de/ rgyal byed kyi tshal 'di ni/ gnod sbyin gos sngon po gyon pa lnga brgyas mi stong ste/</text></item>
<item><p>178a6</p><section>'dul ba</section><text>khyod la kho bo 'ba' zhig gis sos zhes byas pa des na/ de dag gis khyod kyi mdangs ma 'phrog gi /tshur shog /'dong zhes zer ba'i skabs de/ dge slong dag gis bcom ldan</text></item>
<item><p>178a7</p><section>'dul ba</section><text>'das la gsol pa dang / bcom ldan 'das kyis bka' stsal pa/ dge slong dag /khyim pa rnams ni/ 'tsho ba'i bsam pa can yin pas/ de lta bas na/ khyim pa sbrid pa byung ba</text></item>
<item><p>178b1</p><section>'dul ba</section><text>la sos zhes brjod par bya'o/ /gzhan yang dge slong dag rgan pa sbrid pa byung ba la ni/ langs nas phyag bya zhing / gzhon pa sprid pa byung ba la ni/ rgan pas nad med cig /ces brjod par</text></item>
<item><p>178b2</p><section>'dul ba</section><text>bya'o/ /sangs rgyas bcom ldan 'das grong khyer wA ra NA si na drang srong smra ba ri dwags kyi nags na bzhugs so/ /gang gi tshe bcom ldan 'das kyis dge slong lnga tshan pa rnams nges pa la</text></item>
<item><p>178b3</p><section>'dul ba</section><text>zhugs pa dang ldan pas legs par gsungs pa'i chos 'dul ba la btsun pa de'i tshe de dag gis bca' bar bya ba gang yin pa dang / bza' bar bya ba gang yin pa mi shes pa'i skabs de/</text></item>
<item><p>178b4</p><section>'dul ba</section><text>dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag /bca' ba ni/ lnga ste/ rtsa ba'i bca' ba dang / sdong bu'i bca' ba</text></item>
<item><p>178b5</p><section>'dul ba</section><text>dang / lo ma'i bca' ba dang / me tog gi bca' ba dang / 'bras bu'i bca' ba'o/ /bza' ba ni/ lnga ste/ phye ma dang / 'bras can dang / zan dron dang / sha dang / snum khur ro/ /de</text></item>
<item><p>178b6</p><section>'dul ba</section><text>dag gis tshod ma gang dag dang bza' bar bya ba mi shes nas bcom ldan 'das kyis bka' stsal pa/ 'o ma dang / zho dang / mar gsar dang / mar dang / nya dang / sha dang / sha skam</text></item>
<item><p>178b7</p><section>'dul ba</section><text>dang / gzhan yang rung ba gang yin pa ste/ tha na chus kyang brlan par byas te bza' bar bya'o/ /dge slong dag /brlan pa thams cad ni/ nyams skyed par byed pa yin no/ /sdom la/</text></item>
<item><p>179a1</p><section>'dul ba</section><text>sgo 'phar gyi ni lag zungs dang / /skar khung dag gi dra ba dang / /ma dpyis dang ni ya dpyis dang / /rked gtan dbyi gu skam kha'o/ /sangs rgyas bcom ldan</text></item>
<item><p>179a2</p><section>'dul ba</section><text>'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong rnams gnas khang dag rtsig cing sgo gdod par mi byed nas bcom</text></item>
<item><p>179a3</p><section>'dul ba</section><text>ldan 'das kyis bka' stsal pa/ sgo gdod par bya'o/ /dge slong rnams kyis sgo btod cing sgo 'phar 'jug par mi byed pas bsam gtan dang / 'don pa la zhugs pa dag snang</text></item>
<item><p>179a4</p><section>'dul ba</section><text>ste/ de dag bram ze dang / khyim bdag gis mthong nas nye bar 'ongs te/ de dag gtam brjod pas sems rtse gcig pa nyid du ma gyur nas bcom ldan 'das kyis bka' stsal</text></item>
<item><p>179a5</p><section>'dul ba</section><text>pa/ dge slong dag /sgo 'phar gzhug par bya'o/ /dge slong dag gis sgo 'phar bcug cing lag zungs yang mig ma btags pas dbye dka' bar gyur nas bcom ldan 'das</text></item>
<item><p>179a6</p><section>'dul ba</section><text>kyis bka' stsal pa/ lag zungs yang mig gdags par bya'o/ /de phye ba na sgra 'byung nas bcom ldan 'das kyis bka' stsal pa/ ko ba'i dum bu gzhug par bya'o/ /skar khung</text></item>
<item><p>179a7</p><section>'dul ba</section><text>ma btod pas mun gnag par gyur nas bcom ldan 'das kyis bka' stsal pa/ skar khung gdod par bya'o/ /ha cang yang dma' bar btod nas chom rkun pa dang g.yon can dag</text></item>
<item><p>179b1</p><section>'dul ba</section><text>gis bgrod par gyur nas bcom ldan 'das kyis bka' stsal pa/ dma' bar gdod par mi bya'o/ /ha cang mtho bar btod pa dang / nyes dmigs de nyid du gyur nas bcom ldan</text></item>
<item><p>179b2</p><section>'dul ba</section><text>'das kyis bka' stsal pa/ dkyil du gdod par bya'o/ /dge slong dag gi nang rub la phyi yangs par byas nas bcom ldan 'das kyis bka' stsal pa/ phyi rub la nang yangs pa rgya</text></item>
<item><p>179b3</p><section>'dul ba</section><text>mtsho'i rnam pa lta bur gdod par bya'o/ /byi'u dang phug ron dag 'jug nas bcom ldan 'das kyis bka' stsal pa/ dra ba bya'o/ /dge slong dag gis dra ba byas shing sgo glegs ma</text></item>
<item><p>179b4</p><section>'dul ba</section><text>bcug pas/ sbrul dang / sdig pa dang / srin bu tre ma bu ka dang / tre la ta dag 'jug nas bcom ldan 'das kyis bka' stsal pa/ sgo glegs gzhug par bya'o/ /dge slong dag</text></item>
<item><p>179b5</p><section>'dul ba</section><text>gis sgo glags bcug pa dang / 'og mi chags nas bcom ldan 'das kyis bka' stsal pa/ ma dpyis gzhug par bya'o/ /dge slong dag gis ma dpyis bcug na steng 'dug tu mi</text></item>
<item><p>179b6</p><section>'dul ba</section><text>rung nas bcom ldan 'das kyis bka' stsal pa/ ya dpyis gzhug par bya'o/ /dge slong dag gis ya dpyis bcug na/ rlung gis phye nas bcom ldan 'das kyis bka' stsal pa/</text></item>
<item><p>179b7</p><section>'dul ba</section><text>'phred gtan gzhug par bya'o/ /dge slong dag gis 'phred gtan bcug pa dang / gcad dka' ba dang / dbye dka' bar gyur nas bcom ldan 'das kyis bka' stsal pa/ dbyi gu</text></item>
<item><p>180a1</p><section>'dul ba</section><text>skam kha bcang bar bya ste/ des gcad pa dang dbye bar bya'o/ /sdom la/ gsor dang lcags kyi thu lum dang / /phor pa shing gi thal phyags dang / /rto gu</text></item>
<item><p>180a2</p><section>'dul ba</section><text>khri dang rgyab rten dang / /rta re dang ni gzong bu 'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>180a3</p><section>'dul ba</section><text>bcom ldan 'das kyis sgo 'phar la lag zungs kyi yang mig gdags par bya'o/ /zhes bka' stsal pa dang / dge slong dag gis sgo 'phar la yang mig gis brkos te sgo</text></item>
<item><p>180a4</p><section>'dul ba</section><text>'phar gas nas bcom ldan 'das kyis bka' stsal pa/ sgo 'phar la brko bar mi bya'o/ /bcom ldan 'das kyis sgo 'phar la brko bar mi bya'o/ /zhes bka' stsal pa dang /</text></item>
<item><p>180a5</p><section>'dul ba</section><text>dge slong dag gis yang mig btags te drangs na/ mi brtan zhing phyir byung nas bcom ldan 'das kyis bka' stsal pa/ de lta bas na/ rjes su gnang ste/ gsor ba bcang bar</text></item>
<item><p>180a6</p><section>'dul ba</section><text>bya zhing / des phug la yang mig gdags par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>180a7</p><section>'dul ba</section><text>so/ /tshe dang ldan pa pi lin nga'i bu gang gi tshe rab tu byung nas zhes bya ba nas tshe dang ldan pa dag /bdag na ste/ mi bde'o/ /zhes bya ba'i bar snga ma bzhin no/ /gnas brtan/</text></item>
<item><p>180b1</p><section>'dul ba</section><text>khyod ci na/ tshe dang ldan pa dag /bdag rlung nad na'o/ /gnas brtan/ sman cung zad mdzod cig /tshe dang ldan pa dag /sngon ni/ bdag gis lcags kyi thu lum bsregs te des chab bsros nas</text></item>
<item><p>180b2</p><section>'dul ba</section><text>lus rngul bar bgyis so/ /gnas brtan/ da ci'i slad du mi srel/ bcom ldan 'das kyis ma gnang ngo / /skabs de/ dge slong dag gis bcom ldan 'das la gsol pa dang / bcom</text></item>
<item><p>180b3</p><section>'dul ba</section><text>ldan 'das kyis bka' stsal pa/ de lta bas na/ rjes su gnang ste/ rlung nad can gyis lcags kyi thu lum bcang bar bya ste/ des chu bsros la lus rdul bar bya'o/ /bcom ldan 'das kyis</text></item>
<item><p>180b4</p><section>'dul ba</section><text>lcags kyi thu lum bcang bar bya'o/ /zhes bka' stsal pa dang / dge slong dag gis de bsregs pa dbyung ma nus nas bcom ldan 'das kyis bka' stsal pa/ lcags thag gis</text></item>
<item><p>180b5</p><section>'dul ba</section><text>gdags par bya'o/ /dge slong dag gis lcags thag kyang mer bcug pas de yang tsha bar gyur nas bcom ldan 'das kyis bka' stsal pa/ de der gzhug par mi bya'i/ de gsher ba'i</text></item>
<item><p>180b6</p><section>'dul ba</section><text>nang du bcug la lcags kyi thu lum bsreg par bya'o/ /de dag lcags kyi thu lum rtswa u Sha tu gas rung bar byed nas bcom ldan 'das kyis bka' stsal pa/ de rung bar mi bya'i/ /bsregs</text></item>
<item><p>180b7</p><section>'dul ba</section><text>pa nyid de'i rung ba yin no/ /dge slong dag dang por yongs su spyad pa'i chu sro bar byed cing / phyis rung ba'i chu sro bar byed nas bcom ldan 'das kyis bka' stsal pa/ sngar rung ba'i chu bsro</text></item>
<item><p>181a1</p><section>'dul ba</section><text>bar bya zhing / phyis yongs su spyad pa'i chu bsro bar bya'o/ /sangs rgyas bcom ldan 'das rgyal po'i khab na 'od ma'i tshal bya ka lan+da ka'i gnas na bzhugs</text></item>
<item><p>181a2</p><section>'dul ba</section><text>so/ /tshe dang ldan pa pi lin da'i bu gang gi tshe rab tu byung ba nas zhes bya ba nas tshe dang ldan pa dag /bdag na ste/ mi bde'o/ /zhes bya ba'i bar snga ma bzhin no/ /gnas brtan/ khyod</text></item>
<item><p>181a3</p><section>'dul ba</section><text>ci na/ tshe dang ldan pa dag /'di dang / 'di na'o/ /gnas brtan/ sman cung zad mdzod cig /tshe dang ldan pa dag /sngon ni/ bdag gis sman phor bcangs so/ /gnas brtan/ da ci</text></item>
<item><p>181a4</p><section>'dul ba</section><text>ste mi bcang / bcom ldan 'das kyis ma gnang ngo / /skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ de lta bas</text></item>
<item><p>181a5</p><section>'dul ba</section><text>na/ rjes su gnang ste/ sman phor bcang bar bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>181a6</p><section>'dul ba</section><text>khyim bdag cig gis dge 'dun gyi bsro khang byas na/ der sol ba dag bdal te 'jog nas bcom ldan 'das kyis bka' stsal pa/ bsdu bar bya'o/ /bcom ldan 'das kyis sol ba</text></item>
<item><p>181a7</p><section>'dul ba</section><text>dag bsdu bar bya'o/ /zhes bka' stsal pa dang / dge slong dag cis bsdu bar bya ba mi shes nas bcom ldan 'das kyis bka' stsal pa/ lcags kyi thal phyags byas la des bsdu bar</text></item>
<item><p>181b1</p><section>'dul ba</section><text>bya'o/ /bcom ldan 'das kyis thal phyags bya'o/ /zhes bka' stsal na/ dge slong dgon pa bdag la de'i 'byor pa med pa'i skabs de/ dge slong dag gis bcom ldan 'das la gsol</text></item>
<item><p>181b2</p><section>'dul ba</section><text>pa dang / bcom ldan 'das kyis bka' stsal pa/ de dag gis shing gi thal phyags byed du gzhug go /bcom ldan 'das kyis shing gi thal phyags byed du gzhug go /zhes bka' stsal pa dang</text></item>
<item><p>181b3</p><section>'dul ba</section><text>dge slong dag gis thal phyags ji lta bu bya ba mi shes nas bcom ldan 'das kyis bka' stsal pa/ mgo sbom por byas la de nas lci ba dang 'jim pas bskus te des sol ba bsdu bar bya'o/ /</text></item>
<item><p>181b4</p><section>'dul ba</section><text>sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig na nas sman pa'i gan du song ste smras pa/ bzhin</text></item>
<item><p>181b5</p><section>'dul ba</section><text>bzang / kho bo la nad 'di lta bu byung na/ sman ston cig /des smras pa/ 'phags pa 'di dang 'di mdzod cig dang / khyod sos par 'gyur ro/ /de la sman sbyar ba'i rto gu dgos nas de khyim</text></item>
<item><p>181b6</p><section>'dul ba</section><text>bdag cig gi gan du song ste rto gu brnyas pa dang / des de la rto gu byin no/ /des sman sbyar te slar khyim bdag de nyid la byin pa dang / des smras pa/ 'phags pa/ khyod kyi lags kyi/</text></item>
<item><p>181b7</p><section>'dul ba</section><text>bzhud cig /des smras pa/ khyim bdag /bcom ldan 'das kyis ma gnang ngo / /des smras pa/ 'phags pa/ gal te de lta na zhog la gzhug go /skabs de/ dge slong dag gis bcom ldan 'das</text></item>
<item><p>182a1</p><section>'dul ba</section><text>la gsol pa dang / bcom ldan 'das kyis bka' stsal pa/ de lta bas na/ rjes su gnang ste/ rto gu bcang bar bya'o/ /ri dwags 'dzin gyi ma sa gas bcom ldan</text></item>
<item><p>182a2</p><section>'dul ba</section><text>'das kyis dge slong rnams la rto gu ji ltar 'chang du gnang ba thos nas des lcags kyi rto gu lnga brgya phul na/ dge slong dag gis ji ltar bya ba mi shes nas bcom ldan 'das kyis</text></item>
<item><p>182a3</p><section>'dul ba</section><text>bka' stsal pa/ rgan rim ji lta ba bzhin brim par bya'o/ /bcom ldan 'das kyis rgan rim ji lta ba bzhin brim par bya'o/ /zhes bka' stsal pa dang / gzhon pa'i mthar ma khyed</text></item>
<item><p>182a4</p><section>'dul ba</section><text>pa'i skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ ma thob pa gang yin pa de dag la kham pa'i rto gu sbyin par bya'o/ /</text></item>
<item><p>182a5</p><section>'dul ba</section><text>sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig sa la nyal bas de'i kha zas ma zhu bar gyur</text></item>
<item><p>182a6</p><section>'dul ba</section><text>nas/ des khyim bdag cig gis gan du song ste khri brnyas nas de'i steng du nyal bas sos te slar de la byin pa dang / des smras pa/ 'phags pa/ khyod nyid kyi lags kyi/ bzhud cig/</text></item>
<item><p>182a7</p><section>'dul ba</section><text>khyim bdag /bcom ldan 'das kyis ma gnang ngo / /des smras pa/ 'phags pa/ gal te de lta na/ zhog la bzhud cig /skabs de/ dge slong dag gis bcom ldan 'das la gsol</text></item>
<item><p>182b1</p><section>'dul ba</section><text>pa dang / bcom ldan 'das kyis bka' stsal pa/ de lta bas na/ rjes su gnang ste/ dge slong gis khri bcang bar bya'o/ /ri dwags 'dzin gyi ma sa gas bcom ldan 'das kyis dge slong rnams</text></item>
<item><p>182b2</p><section>'dul ba</section><text>la khri bog ri can ji ltar gnang ba thos nas des khri bog ri can lnga brgya phul na/ dge slong rnams kyis ji ltar bya ba mi shes nas bcom ldan 'das kyis bka' stsal pa/ rgan rim ji lta ba</text></item>
<item><p>182b3</p><section>'dul ba</section><text>bzhin brim par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig la rgyab rten</text></item>
<item><p>182b4</p><section>'dul ba</section><text>dgos par gyur nas des khyim bdag cig la brnyas te des dgos pa byas nas slar byin pa dang / des smras pa/ 'phags pa/ khyod nyid kyi lags kyi/ bzhud cig /khyim bdag/</text></item>
<item><p>182b5</p><section>'dul ba</section><text>bcom ldan 'das kyis ma gnang ngo / /des smras pa/ 'phags pa/ gal te de lta na/ zhog la bzhud cig /skabs de/ dge slong dag gis bcom ldan 'das la gsol ba dang /</text></item>
<item><p>182b6</p><section>'dul ba</section><text>bcom ldan 'das kyis bka' stsal pa/ de lta bas na/ rjes su gnang ste/ dge slong gis rgyab rten bcang bar bya'o/ /ri dwags 'dzin gyi ma sa gas bcom ldan 'das kyis dge</text></item>
<item><p>182b7</p><section>'dul ba</section><text>slong rnams la rgyab rten ji ltar gnang ba thos nas des rgyab rten lnga brgya phul na/ dge slong rnams kyis ji ltar bya ba mi shes nas bcom ldan 'das kyis bka' stsal pa/ rgan rim bzhin</text></item>
<item><p>183a1</p><section>'dul ba</section><text>brim par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge</text></item>
<item><p>183a2</p><section>'dul ba</section><text>slong zhig btso blag gi las byed pa de la sta re dgos par gyur nas des khyim bdag cig la brnyas te/ des dgos pa byas nas slar byin pa dang / des smras pa/ 'phags pa/</text></item>
<item><p>183a3</p><section>'dul ba</section><text>khyod nyid kyi lags kyi/ bzhud cig /khyim bdag /bcom ldan 'das kyis ma gnang ngo / /des smras pa/ 'phags pa/ gal te de lta na/ zhog la bzhud cig /skabs de/ dge</text></item>
<item><p>183a4</p><section>'dul ba</section><text>slong dag gis bcom ldan 'das la gsol ba dang / bcom ldan 'das kyis bka' stsal pa/ de lta bas na/ rjes su gnang ste/ dge slong gis sta re bcang bar bya'o/ /sangs</text></item>
<item><p>183a5</p><section>'dul ba</section><text>rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig gi khri'i ya thog chag nas des khyim</text></item>
<item><p>183a6</p><section>'dul ba</section><text>bdag cig las gzong bu brnyas te/ des dgos pa byas nas slar byin pa dang / des smras pa/ 'phags pa/ khyod nyid kyi lags kyi/ bzhud cig /khyim bdag /bcom ldan</text></item>
<item><p>183a7</p><section>'dul ba</section><text>'das kyis ma gnang ngo / /des smras pa/ 'phags pa/ gal te de lta na/ zhog la bzhud cig /skabs de/ dge slong dag gis bcom ldan 'das la gsol pa dang / bcom</text></item>
<item><p>183b1</p><section>'dul ba</section><text>ldan 'das kyis bka' stsal pa/ de lta bas na/ rjes su gnang ste/ dge slong dag gis gzong bu bcang bar bya'o/ /sdom la/ ste'u dang skas ni gsum dag dang / /sgre'u dang nad pa phan</text></item>
<item><p>183b2</p><section>'dul ba</section><text>gdags dang / /shing dang rdo dang sa dag gi /thang ma skas gsum gnang ba'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga'</text></item>
<item><p>183b3</p><section>'dul ba</section><text>ra ba na bzhugs so/ /dge slong zhig gi khri'i rkang pa chag ste/ de la ste'u dgos nas des khyim bdag cig la ste'u brnyas nas/ des dgos pa byas nas slar byin pa dang / des smras</text></item>
<item><p>183b4</p><section>'dul ba</section><text>pa/ 'phags pa/ khyod nyid kyi lags kyi/ bzhud cig /des smras pa/ khyim bdag /bcom ldan 'das kyis ma gnang ngo / /des smras pa/ 'phags pa/ gal te de lta na/ zhog la bzhud</text></item>
<item><p>183b5</p><section>'dul ba</section><text>cig /skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ de lta bas na/ rjes su gnang ste/ dge slong gis ste'u bcang</text></item>
<item><p>183b6</p><section>'dul ba</section><text>bar bya'o/ /sangs rgyas bcom ldan 'das mnyan yod na shar gyi kun dga' ra ba na ri dwags 'dzin gyi ma'i khang bzang na bzhugs so/ /bcom ldan 'das kyis dge slong dag gis</text></item>
<item><p>183b7</p><section>'dul ba</section><text>rtsig pa'i grogs bya'o/ /zhes bka' stsal pas/ dge slong dag mchod rten dang / gtsug lag khang rtsig pa'i grogs byed do/ /ji tsam na ri dwags 'dzin gyi ma'i khang bzang mthon</text></item>
<item><p>184a1</p><section>'dul ba</section><text>por brtsigs pas/ de la 'dzeg dgos par gyur na/ dge slong dag gis ci las 'dzeg par bya ba mi shes nas bcom ldan 'das kyis bka' stsal pa/</text></item>
<item><p>184a2</p><section>'dul ba</section><text>skas las 'dzeg par bya'o/ /bcom ldan 'das kyis skas las 'dzeg par bya'o/ zhes bka' stsal pa dang / dge slong dag skas du yod mi shes nas/ bcom ldan 'das kyis bka'</text></item>
<item><p>184a3</p><section>'dul ba</section><text>stsal pa/ skas ni/ rnam pa gsum ste/ shing gi dang / thag pa'i dang / smyug ma'i 'o/ /sangs rgyas bcom ldan 'das ser skya'i gnas shing n+ya gro d+ha'i kun dga' ra ba na bzhugs so/ /bcom</text></item>
<item><p>184a4</p><section>'dul ba</section><text>ldan 'das kyis gcung po dge slong dga' bo zhes bya ba de'i lus gser gyi mdog 'dra zhing / skyes bu chen po mtshan sum cu can srid kyang bcom ldan 'das las sor bzhis thung</text></item>
<item><p>184a5</p><section>'dul ba</section><text>ba zhig yod pa de'i chung ma mdzes ma zhes bya ba/ gzugs bzang ba/ mdzes pa/ blta na sdug pa/ skyes pa'i yid du 'ong ba zhig yod pa de la de lhag par chags pa dang / zhen pa dang /</text></item>
<item><p>184a6</p><section>'dul ba</section><text>'chums pa dang / mdud pa bor ba dang / brgyal ba dang / lhag par zhen pa dang / lhag par chags par gyur to/ /bcom ldan 'das kyis de gdul ba'i dus la bab par mkhyen nas snga dro</text></item>
<item><p>184a7</p><section>'dul ba</section><text>sham thabs gsol/ lhung bzed dang chos gos bsnams te phyi bzhin 'brang ba'i dge sbyong kun dga' bo dang ser skya'i gnas su bsod snyoms la gshegs so/ /ser skya'i gnas</text></item>
<item><p>184b1</p><section>'dul ba</section><text>na bsod snyoms mdzad pa dang / dga' bo'i khyim ga la ba der gshegs te byon nas bcom ldan 'das de'i sgor bzhugs te 'od zer gser gyi kha dog lta bu btang nas de dag gis khyim de gser</text></item>
<item><p>184b2</p><section>'dul ba</section><text>zhun ma lta bur snang bar gyur to/ /des bsam pa/ nges par bcom ldan 'das gshegs te/ des na bdag gi khyim gser zhun ma lta bur snang bar gyur to/ /snyam nas/ des mi zhig btang ste/</text></item>
<item><p>184b3</p><section>'dul ba</section><text>kye mi khyod song la/ sgo na mi su yod ltos shig /de phyir byung ba na/ ji tsam na bcom ldan 'das mthong nas de rings pa rings par nang du song ste des smras pa/ jo bo/ bcom ldan 'das gshegs</text></item>
<item><p>184b4</p><section>'dul ba</section><text>te chab sgo na bzhugs so/ /de gus pa dang bcas pas 'gro bar brtsams pa dang / mdzes mas bsam pa/ gal te 'di bcom ldan 'das kyi spyan sngar song na/ 'di nges par bcom ldan 'das</text></item>
<item><p>184b5</p><section>'dul ba</section><text>kyis rab tu phyung ngo / /snyam nas des gos kyi mtha' ma nas bzung ste rje'i sras/ ma gshegs par bzhugs shig /des smras pa/ thong zhig /bcom ldan 'das kyi zhabs la phyag 'tshal nas</text></item>
<item><p>184b6</p><section>'dul ba</section><text>slar 'ong ngo / /des de la mtshan ma btab nas smras pa/ rje'i sras/ gal te khyod 'di bskams te gshegs na/ bdag kaR+sha pa Na lnga brgya dbang ngo / /des smras pa/ legs te/ de bzhin bya'i/ thong</text></item>
<item><p>184b7</p><section>'dul ba</section><text>zhig /des de dam bcas nas btang ste song nas bcom ldan 'das kyi zhabs la phyag 'tshal te bcom ldan 'das las lhung bzed blangs nas slar song ngo / /de nas bza' ba dang / bca' ba</text></item>
<item><p>185a1</p><section>'dul ba</section><text>gtsang zhing bsod pas lhung bzed bkang ste byung ba dang / bcom ldan 'das bzhes pa nyid du mi mdzad par gshegs shing / tshe dang ldan pa kun dga' bo</text></item>
<item><p>185a2</p><section>'dul ba</section><text>la yang ma len cig pa'i brda mdzad do/ /sangs rgyas bcom ldan 'das rnams ni/ bsnyen par dka' zhing bzod par dka' ba yin pas/ sangs rgyas bcom ldan 'das la bzhes</text></item>
<item><p>185a3</p><section>'dul ba</section><text>zhes smra ma nus so/ /de nas tshe dang ldan pa kun dga' bo la dbul bar brtsams pa dang / des smras pa/ dga' bo/ gang kho na las blangs pa de nyid la phul cig /de spobs pa med</text></item>
<item><p>185a4</p><section>'dul ba</section><text>par gyur nas bcom ldan 'das kyi lhung bzed khyer nas chas te bcom ldan 'das gtsug lag khang du gshegs te bzhugs pa dang / dga' bos lhung bzed phul lo/ /de</text></item>
<item><p>185a5</p><section>'dul ba</section><text>nas bcom ldan 'das kyis zhal zas kyi mdzad pa mdzad nas dga' bo la bka' stsal pa/ dga' bo/ lhung bzed kyi lhag ma zo zhig /bcom ldan 'das/ 'tshal lo/ /bcom</text></item>
<item><p>185a6</p><section>'dul ba</section><text>ldan 'das kyis de la lhung bzed kyi lhag ma stsal nas des zos so/ /zos nas bcom ldan 'das kyis bka' stsal pa/ dga' bo/ khyod ci ste rab tu mi 'byung ngam/ 'di ltar</text></item>
<item><p>185a7</p><section>'dul ba</section><text>bcom ldan 'das kyis gdung rabs de dang de dag tu yab yum dang / mkhan po dang / slob dpon dang / gzhan yang bla ma'i gnas lta bu dag gis chos dang ldan pa'i tshig 'ga'</text></item>
<item><p>185b1</p><section>'dul ba</section><text>yang ma bcag pas/ des smras pa/ bcom ldan 'das/ bdag rab tu 'byung ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/</text></item>
<item><p>185b2</p><section>'dul ba</section><text>song la dga' bo'i skra dang kha spu bregs shig /btsun pa/ bka' bzhin 'tshal zhes tshe dang ldan pa kun dga' bos bcom ldan 'das las mnyan nas 'breg mkhan gnyer te bregs</text></item>
<item><p>185b3</p><section>'dul ba</section><text>par brtsams pa dang / dga' bos 'breg mkhan la/ kwa'i 'breg mkhan/ nga ni/ ring po mi thogs par stobs kyi 'khor los bsgyur ba'i rgyal por 'gyur te/ gal te khyod kyis nga'i skra</text></item>
<item><p>185b4</p><section>'dul ba</section><text>dang kha spu bregs na/ ngas khyod kyi lag pa mkhrig ma man chad gcad do/ /zhes bsdigs pas/ de skrag ste/ 'breg spyad brtul te 'dug pa dang / tshe dang ldan pa kun dga' bos bcom</text></item>
<item><p>185b5</p><section>'dul ba</section><text>ldan 'das la gsol to/ /de nas bcom ldan 'das tshe dang ldan pa dga' bo ga la ba der gshegs te byon nas bka' stsal pa/ dga' bo/ khyod rab tu mi 'byung ngam/ des gsol</text></item>
<item><p>185b6</p><section>'dul ba</section><text>pa/ bcom ldan 'das/ rab tu 'byung ngo / /de nas bcom ldan 'das nyid kho nas chu snod nas mgor chu blugs shing / 'breg mkhan gyis skra dang / kha spu bregs pa dang / des bsam pa/ re</text></item>
<item><p>185b7</p><section>'dul ba</section><text>zhig bcom ldan 'das la gus par bya ba'i phyir rab tu byung la/ nam sros nas 'gro'o/ /snyam nas de nam sros nas song ba dang / bcom ldan 'das kyis g.yang sa zhig sprul to/ /dga'</text></item>
<item><p>186a1</p><section>'dul ba</section><text>bos bsam pa/ mdzes ma dang thag ring ba nyid du gyur cing / bdag gzhan kho nar mchi bar 'gyur gyi/ nam nangs te 'gro'o/ /snyam nas de shin tu bzang mo</text></item>
<item><p>186a2</p><section>'dul ba</section><text>la rnam par rtog cing sdug bsngal bas mtshan mo 'das so/ /bcom ldan 'das kyis de'i sems thugs kyis mkhyen nas tshe dang ldan pa kun dga' bo la bka' stsal pa/ kun</text></item>
<item><p>186a3</p><section>'dul ba</section><text>dga' bo/ khyod song la dga' bo la khyod khang skyong byos shig /ces sgos shig /des song nas tshe dang ldan pa dga' bo/ bcom ldan 'das kyis khyod khang skyong byos shig /ces bka'</text></item>
<item><p>186a4</p><section>'dul ba</section><text>stsal to/ /zhes de la bsgo'o/ /des smras pa/ btsun pa/ kun dga' bo/ khang skyong zhes bya ba de ci lags/ de ji lta bu dag bgyi/ des smras pa/ tshe dang ldan pa dga' bo/ gtsug lag</text></item>
<item><p>186a5</p><section>'dul ba</section><text>khang gi las bya ste/ dge slong rnams bsod snyoms la dong nas dang por je gtsug lag khang phyag dar bya zhing / de nas ba lang gi lci ba gsar pas skyang nul bya/ gtsug lag khang</text></item>
<item><p>186a6</p><section>'dul ba</section><text>bsrung bar bya/ dge slong rnams kyis smras pa gang yin pa de brjod par bya/ dri dang / me tog dang / bdug spos la sogs pa ji yod pa de dag kyang dge 'dun la brim par bya/ nub</text></item>
<item><p>186a7</p><section>'dul ba</section><text>mo sgo gcad par bya zhing / nang par dbye bar bya/ bshang ba'i gnas dang / gci ba'i gnas dag kyang sbyang bar bya zhing / gzhan yang gtsug lag khang dang 'brel ba'i bya ba gang</text></item>
<item><p>186b1</p><section>'dul ba</section><text>yin pa de dag bya'o/ /des smras pa/ btsun pa kun dga' bo/ bcom ldan 'das kyis ji skad bka' stsal pa de bzhin 'tshal lo/ /ji tsam na dge slong rnams snga dro sham thabs bgos/ lhung</text></item>
<item><p>186b2</p><section>'dul ba</section><text>bzed dang chos gos thogs te ser skya'i gnas su bsod snyoms la zhugs pa dang / dga' bos bsam pa/ gtsug lag khang phyags la 'gro'o/ /snyam nas des phyag dar byas pa dang /</text></item>
<item><p>186b3</p><section>'dul ba</section><text>bcom ldan 'das kyis gang gi tshe khyams gcig phyag pa de'i tshe gnyis pa phyag dar gyis gang bar gyur pa de ltar byin gyis brlabs so/ /des bsam pa/ phyag dar bor la 'gro'o/ /snyam</text></item>
<item><p>186b4</p><section>'dul ba</section><text>na/ des phyags ma bzhag ste phyag dar dbo bar brtsams pa dang zad par ma gyur nas des bsam pa/ gnas khang rnams kyi sgo bcad la 'gro'o/ /snyam nas des gnas khang rnams kyi</text></item>
<item><p>186b5</p><section>'dul ba</section><text>sgo bcad par brtsams pa dang / bcom ldan 'das kyis des gang gi tshe gnas khang gcig gi sgo bcad pa de'i tshe gzhan bye bar gyur pa de lta bur byin gyis brlabs pas de skyo nas smras</text></item>
<item><p>186b6</p><section>'dul ba</section><text>pa/ bdag rgyal por gyur nas 'di bas ches lhag pa'i gtsug lag khang bya'i 'gro'o/ /yang bsam pa/ gseb lam du 'gro'o/ /snyam nas des gseb lam du song nas bcom ldan</text></item>
<item><p>186b7</p><section>'dul ba</section><text>'das kyis de'i sems kyi rtog pa thugs kyis mkhyen nas lam de nyid du gshegs so/ /des bcom ldan 'das thag ring po kho na nas mthong nas de dang ha cang mi ring ba na/ shing</text></item>
<item><p>187a1</p><section>'dul ba</section><text>yal ga stug po thur du 'phyang ba zhig yod pa der myur ba myur ba nyid du song ste de'i 'og tu gab nas 'dug pa dang / bcom ldan 'das kyis shing de'i</text></item>
<item><p>187a2</p><section>'dul ba</section><text>yal ga rnams ji ltar gyen du 'phags par gyur pa de ltar byin gyis brlabs so/ /de nas bcom ldan 'das kyis bka' stsal pa/ dga' bo/ khyod gar 'gro/ tshur shog /'dod</text></item>
<item><p>187a3</p><section>'dul ba</section><text>de spobs pa med par gyur cing ngo tsha ba'i yid kyis bcom ldan 'das kyi phyi bzhin song ngo / /bcom ldan 'das kyis dgongs pa/ 'di shin tu bzang mo la lhag par chags pas</text></item>
<item><p>187a4</p><section>'dul ba</section><text>'di de dang 'bral bar bya'o/ /snyam du mkhyen nas de de dang dbral bar bya ba'i phyir ser skya'i gnas su ji tsam bzhed pa bzhugs nas mnyan yod ga la ba der rgyu zhing gshegs</text></item>
<item><p>187a5</p><section>'dul ba</section><text>te khad kyis mnyan yod du gshegs pa dang / ri dwags 'dzin gyi ma sa gas/ bcom ldan 'das kyi gcung dga' bo zhes bya ba de'i lus gser gyi mdog 'dra zhing skyes bu</text></item>
<item><p>187a6</p><section>'dul ba</section><text>chen po'i mtshan sum cu can/ bcom ldan 'das pas sor bzhis thung ba de/ bcom ldan 'das dang thabs cig 'dir 'ongs so/ /zhes thos nas de dag gis nam mthong</text></item>
<item><p>187a7</p><section>'dul ba</section><text>snyam mo// //'dul ba phran tshegs kyi gzhi/ bam po bcu gcig pa/ de nas tshe dang ldan pa dga' bo dus gzhan zhig na snga dro sham thabs bgos/ lhung</text></item>
<item><p>187b1</p><section>'dul ba</section><text>bzed dang chos gos thogs te mnyan yod du bsod snyoms la zhugs nas de khad kyis ri dwags 'dzin gyi ma sa ga'i khyim du song ngo / /des de'i gzugs bzang zhing kha dog shin tu</text></item>
<item><p>187b2</p><section>'dul ba</section><text>rgyas pa mthong nas bsam pa/ 'di ni/ nges par bcom ldan 'das kyi mched dga' bo yin no/ /snyam nas de dad pa skyes te de'i rkang pa la gtugs nas phyag byas so/ /des de'i</text></item>
<item><p>187b3</p><section>'dul ba</section><text>rkang pa la reg pa dang / bud med kyi reg pa ni/ dug yin pas/ de 'dod chags bdo bas de'i khu ba gtor nas sa ga'i mgor lhung ba dang / sangs rgyas bcom ldan 'das rnams ni/</text></item>
<item><p>187b4</p><section>'dul ba</section><text>bsnyel ba mi mnga' ba'i chos can yin pas/ bcom ldan 'das kyis de tu ru ka'i 'bru mar du byin gyis brlabs so/ /des bsam pa/ 'di na tu ru ka'i 'bru mar ga las 'byung / nges</text></item>
<item><p>187b5</p><section>'dul ba</section><text>par 'phags pa dga' bos mi gtsang ba shor la/ bcom ldan 'das bsnyel ba mi mnga' ba'i chos can des/ 'di tu ru ka'i 'bru mar du byin gyis brlabs so/ /snyam du rig nas yid rangs</text></item>
<item><p>187b6</p><section>'dul ba</section><text>pas yi rang zhing / kye ma'o sangs rgyas/ kye ma'o chos/ kye ma'o dge 'dun/ kye ma'o chos legs par gsungs pa nyid/ 'di ltar da ni/ 'phags pa dga' bo la sogs pa 'dod</text></item>
<item><p>187b7</p><section>'dul ba</section><text>chags shas che ba dag kyang tshangs par spyad pa spyod do/ /zhes ched du brjod pa ched du brjod do/ /de nas tshe dang ldan pa dga' bo bdag la dge 'dun lhag ma'i ltung ba byung bar ma gyur</text></item>
<item><p>188a1</p><section>'dul ba</section><text>tam snyam nas 'gyod pa skyes te/ des skabs de/ dge slong rnams la brjod pa dang / dge slong dag gis bcom ldan 'das la gsol nas bcom ldan 'das</text></item>
<item><p>188a2</p><section>'dul ba</section><text>kyis bka' stsal pa/ dge slong dag /dge slong dga' bo 'dod chags lhag par che ba 'di la ltung ba med do/ /de lta bas na/ rjes su gnang ste/ 'dod chags lhag par che bar gyur pa</text></item>
<item><p>188a3</p><section>'dul ba</section><text>de lta bu gang dag yin pa de dag gis 'dzag snod bcang bar bya ste/ 'di la 'gyod par mi bya'o/ /bcom ldan 'das kyis 'dod chags lhag par che bas sge'u bcang bar bya'o/ /zhes</text></item>
<item><p>188a4</p><section>'dul ba</section><text>bka' stsal pa dang / dge slong rnams ci'i pags pa'i sge'u bcang ba mi shes nas bcom ldan 'das kyis bka' stsal pa/ ra dang / ri dwags dang / byi ba dang gsum gyi pags pa'i</text></item>
<item><p>188a5</p><section>'dul ba</section><text>sge'u bcang bar bya'o/ /de dag gis de bzhin bzhag pas dri mi zhim par gyur nas bcom ldan 'das kyis bka' stsal pa/ bkru bar bya/ mnye bar bya/ bskam par bya'o/ /de dag gis ji srid</text></item>
<item><p>188a6</p><section>'dul ba</section><text>bkrus nas skem par byed pa de'i bar du de dag bud med mthong nas khu ba gtor bas sham thabs dbra dbrer gyur nas bcom ldan 'das kyis bka' stsal pa/ gnyis byas la gcig</text></item>
<item><p>188a7</p><section>'dul ba</section><text>bskam par bya zhing / gcig gdags par bya'o/ /kha cig khu ba lhag par mang du byung bas de gsher bar gyur nas bcom ldan 'das kyis bka' stsal pa/ der phru blug par bya'o/ /dge</text></item>
<item><p>188b1</p><section>'dul ba</section><text>slong dag gis so phag gi bur ma dag blugs pas sdug bsngal bar gyur nas bcom ldan 'das kyis bka' stsal pa/ bye ma'am sa'i phru blug par bya'o/ /dge slong dag de btags bzhin</text></item>
<item><p>188b2</p><section>'dul ba</section><text>du zas za bar byed cing mchod rten la phyag 'tshal bar byed nas bcom ldan 'das kyis bka' stsal pa/ de phyogs dben pa zhig tu bzhag la khrus byas nas zas bza' ba dang / mchod</text></item>
<item><p>188b3</p><section>'dul ba</section><text>rten la phyag dag bya'o/ /de nas dus gzhan zhig na tshe dang ldan pa dga' bo phyogs gzhan zhig na rdo leb la 'dug pa dang / des shin tu bzang mo dran nas des de rdo leb de la ri lus bri bar</text></item>
<item><p>188b4</p><section>'dul ba</section><text>brtsams pa dang / tshe dang ldan pa 'od srung chen po yang der 'ongs te/ des de mthong nas smras pa/ tshe dang ldan pa dga' bo/ khyod ci byed/ des smras pa/ btsun pa 'od srung chen po/ bdag</text></item>
<item><p>188b5</p><section>'dul ba</section><text>shin tu bzang mo 'bri'o/ /des smras pa/ tshe dang ldan pa/ bcom ldan 'das kyis dge slong gi bya ba ni/ gnyis te/ bsam gtan dang / gdon pa'o/ /zhes gsungs na/ khyod rang gi chung ma</text></item>
<item><p>188b6</p><section>'dul ba</section><text>'bri zhing 'dug gam/ de cang mi smra bar 'dug go /skabs de/ tshe dang ldan pa 'od srung chen pos bcom ldan 'das la gsol pa dang / bcom ldan 'das kyis dgongs pa/ nyes dmigs</text></item>
<item><p>188b7</p><section>'dul ba</section><text>gang cung zad byung ba ni/ dge slong dag ri mo 'bri ba las gyur par mkhyen nas dge slong rnams la bka' stsal pa/ dge slong dag skyes bu gti mug dga' bos shin tu bzang mo la chags</text></item>
<item><p>189a1</p><section>'dul ba</section><text>pa'i sems kyis ri mo bris so/ /de lta bas na/ dge slong gis ri mo bri bar mi bya'o/ /dge slong ri mo 'bri bar byed na/ 'gal tshabs can du 'gyur ro/ /bcom</text></item>
<item><p>189a2</p><section>'dul ba</section><text>ldan 'das kyis dge slong gis ri mo bri bar mi bya'o/ /zhes bka' stsal pa dang / dge slong dag de bzhin gshegs pa'i dbu skra dang / sen mo'i mchod rten la yang dris byug pa dang /</text></item>
<item><p>189a3</p><section>'dul ba</section><text>dris gtor bar mi byed do/ /sangs rgyas bcom ldan 'das rnams ni/ mkhyen bzhin du 'dri bar mdzad pas/ sangs rgyas bcom ldan 'das kyis tshe dang ldan pa kun dga' bo la dris</text></item>
<item><p>189a4</p><section>'dul ba</section><text>pa/ kun dga' bo/ ci'i phyir dge slong dag de bzhin gshegs pa'i dbu skra dang / sen mo'i mchod rten la dris byug pa dang / dris gtor bar mi byed/ des skabs de/ bcom ldan 'das</text></item>
<item><p>189a5</p><section>'dul ba</section><text>la rgyas par gsol pa dang / bcom ldan 'das kyis bka' stsal pa/ de lta bas na/ rjes su gnang ste/ dris byug pa dang / dris gtor ba dag bya'i/ sems can gyi gzugs ni/ bri bar mi</text></item>
<item><p>189a6</p><section>'dul ba</section><text>bya'o/ /bcom ldan 'das kyis dgongs pa/ skyes bu blun po dga' bo 'di ni/ da dung yang shin tu bzang mo la chags pa dang ldan zhing sems 'brel gyi/ 'di la thabs bsham pa zhig bya'o/ /</text></item>
<item><p>189a7</p><section>'dul ba</section><text>snyam du mkhyen nas tshe dang ldan pa dga' bo la bka' stsal pa/ dga' bo/ khyod kyis ri spos kyi ngad ldang mthong ngam/ btsun pa/ ma mthong lags so/ /gal te de lta na/ de bzhin gshegs</text></item>
<item><p>189b1</p><section>'dul ba</section><text>pa'i chos gos kyi mtha' ma nas zungs shig /des bcom ldan 'das kyi chos gos kyi mtha' nas bzung ngo / /de nas bcom ldan 'das ngang pa'i rgyal po 'dab ma brkyang bltar nam mkha'i dkyil du 'phags</text></item>
<item><p>189b2</p><section>'dul ba</section><text>te/ steng gi nam mkha' las ri spos kyi ngad ldan la gshegs nas de der tshe dang ldan pa dga' bo dang thabs cig de dang de dag tu gshegs pa na/ shing sa ha ka ra zhig gi drung du byon pa dang / de na spre'u</text></item>
<item><p>189b3</p><section>'dul ba</section><text>zhar ma zhig ci dgar rgyu zhing 'dug pa des/ bcom ldan 'das mthong nas mi g.yeng par rtog par byed do/ /de nas bcom ldan 'das kyis tshe dang ldan pa dga' bo la bka' stsal pa/ dga' bo/ khyod</text></item>
<item><p>189b4</p><section>'dul ba</section><text>kyis spre'u zhar ma 'di mthong ngam/ bcom ldan 'das/ mthong lags so/ /dga' bo/ khyod ji snyam du sems/ spre mo 'di dang / shin tu bzang mo gnyis gang gzugs bzang / gang mdzes pa dang / blta</text></item>
<item><p>189b5</p><section>'dul ba</section><text>na sdug pa yin/ des gsol pa/ btsun pa/ spre mo 'dis shAkya'i bu mo shin tu bzang mo'i brgya'i char yang nye bar mi mchi/ stong gi char yang / brgya stong gi char yang / grangs dang / bgrang ba dang / cha</text></item>
<item><p>189b6</p><section>'dul ba</section><text>dang / rtsis dang / dpe dang / rgyur yang nye bar mi mchi ste/ btsun pa/ shAkya'i bu mo shin tu bzang mo ni/ lha'i bu mo dag dang 'gran pa lags so/ /bcom ldan 'das kyis bka' stsal pa/ dga' bo/</text></item>
<item><p>189b7</p><section>'dul ba</section><text>gal te de lta na/ de bzhin gshegs pa'i chos gos kyi mtha' ma nas zungs shig /des bcom ldan 'das kyi chos gos kyi mtha' ma nas bzung ngo / /de nas bcom ldan 'das ngang pa'i rgyal po 'dab</text></item>
<item><p>190a1</p><section>'dul ba</section><text>ma brkyang ba bzhin nam mkha'i dkyil du 'phags te/ steng gi nam mkha' las gshegs nas khad kyis sum cu rtsa gsum pa'i lha'i nang du byon to/ /de nas</text></item>
<item><p>190a2</p><section>'dul ba</section><text>bcom ldan 'das dga' ba'i tshal gyi skyed mos tshal du bzhugs nas tshe dang ldan pa dga' bo la bka' stsal pa/ dga' bo khyod song la sum cu rtsa gsum pa'i lha rnams la ltos shig /de</text></item>
<item><p>190a3</p><section>'dul ba</section><text>nas lha rnams kyi rtse ba dang / dga' ba dang / skyid pa dang / bsam pa'i gnas skyed mos tshal dang / dga' ba'i tshal dang / shing rta sna tshogs dang / rtsub 'gyur dang / 'dres pa dang / yongs</text></item>
<item><p>190a4</p><section>'dul ba</section><text>'du dang / chos bzang la sogs pa bltas na/ de dag gcig pas gcig bzang zhing spa ba/ mchog tu gyur pa mthong nas grong khyer blta na sdug tu phyin to/ /de der song ste bltas nas pi</text></item>
<item><p>190a5</p><section>'dul ba</section><text>wang dang / gling bu dang / pi wang rgyud gsum pa dang / cang dang / sgra snyan la sogs pa rnam pa sna sogs bzhag cing / gnas dang gnas dag na lha'i bu rnams lha'i bu mo dag dang lhan</text></item>
<item><p>190a6</p><section>'dul ba</section><text>cig rtse zhing 'khod pa mthong ngo / /de 'byor pa de dag la lta zhing thog thag tu 'gro bar brtsams pa dang / ji tsam na phyogs gzhan zhig na lha'i bu med cing / lha'i bu mos gang ba'i gzhal</text></item>
<item><p>190a7</p><section>'dul ba</section><text>med khang zhig mthong nas des lha'i bu mo rnams la dris pa/ gang gis na/ gzhal med khang gzhan dag na ni/ lha'i bu dang / lha'i bu mo dag gis gang zhing rtse ba dang dga' ba nyams</text></item>
<item><p>190b1</p><section>'dul ba</section><text>su myong la/ khyed la ni/ lha'i bu dag med pa 'di la rgyu ci zhig yod/ de dag gis smras pa/ bcom ldan 'das kyi gcung dga' bo zhes bya ba/ bcom ldan 'das kyi spyan sngar tshangs par spyad</text></item>
<item><p>190b2</p><section>'dul ba</section><text>pa spyod pa de/ dus byas nas 'dir 'ong bar 'gyur te/ de'i phyir gzhal med khang 'di 'dzin cing bdag cag kyang de la sdod cing 'khod do/ /des thos nas dga' zhing mgu la rab tu dga'</text></item>
<item><p>190b3</p><section>'dul ba</section><text>nas rings pa rings par bcom ldan 'das kyi spyan sngar song ba dang / bcom ldan 'das kyis bka' stsal pa/ khyod kyis sum cu rtsa gsum pa'i lha'i rnams mthong ngam/ des gsol pa/</text></item>
<item><p>190b4</p><section>'dul ba</section><text>bcom ldan 'das/ mthong lags so/ /bcom ldan 'das kyis bka' stsal pa/ khyod kyis der ci dag mthong smros shig /des ci dag mthong ba rgyas par gsol pa dang / bcom ldan</text></item>
<item><p>190b5</p><section>'dul ba</section><text>'das kyis bka' stsal pa/ dga' bo/ khyod kyis lha'i bu mo dag mthong ngam/ bcom ldan 'das/ mthong lags so/ /dga' bo/ ji snyam du sems/ shin tu bzang mo dang / lha'i bu</text></item>
<item><p>190b6</p><section>'dul ba</section><text>mo de dag gang gzugs bzang zhing mdzes pa dang / blta na sdug pa yin/ des gsol pa/ btsun pa/ lha'i bu mo dag la shAkya'i bu mo shin tu bzang mos bcu'i char yang nye bar mi mchi/ stong</text></item>
<item><p>190b7</p><section>'dul ba</section><text>gi char yang / brgya stong gi char yang / grangs dang / bgrang ba dang / cha dang / rtsis dang / dpe dang / rgyur yang nye bar mi mchi'o/ /dga' bo/ de lta bas na/ tshangs par spyod pa la</text></item>
<item><p>191a1</p><section>'dul ba</section><text>gnas na/ phan yon 'di lta bu dang / gzhan dag kyang yod de/ khyod kyis de la mngon par dga' bas tshangs par spyad pa spyod cig dang / lha'i dpal</text></item>
<item><p>191a2</p><section>'dul ba</section><text>nyams su myong bar 'gyur ro/ /bcom ldan 'das kyi bka' la sems kyis rjes su yi rang nas cang mi smra bar 'dug go /de nas bcom ldan 'das sum cu rtsa gsum pa'i lha'i gnas nas mi</text></item>
<item><p>191a3</p><section>'dul ba</section><text>snang bar gyur nas mnyan yod du gshegs so/ /de nas tshe dang ldan pa dga' bo lha'i 'jig rten la mngon par dga' bas tshangs par spyad pa spyod do/ /de nas bcom ldan 'das kyis de'i sems</text></item>
<item><p>191a4</p><section>'dul ba</section><text>thugs kyis mkhyen nas tshe dang ldan pa kun dga' bo la bka' stsal pa/ kun dga' bo/ song la dge slong rnams la 'di skad ces/ dge slong dag /khyed cag gang gis kyang dga' bo dang</text></item>
<item><p>191a5</p><section>'dul ba</section><text>lhan cig stan gcig la 'dug par mi bya/ 'chag sa gcig tu bcag par mi bya/ chos gos kyi gdang bu gcig la chos gos gzhag par mi bya/ lhung bzed kyi gzhi gcig tu lhung</text></item>
<item><p>191a6</p><section>'dul ba</section><text>bzed gzhag par mi bya/ chu gzhag pa'i khri gcig la chu gzhag par mi bya/ bkag par mi bya/ gdon par mi bya'o/ /zhes sgros shig /btsun pa/ bka' bzhin 'tshal zhes tshe</text></item>
<item><p>191a7</p><section>'dul ba</section><text>dang ldan pa kun dga' bos bcom ldan 'das kyi ltar mnyan nas dge slong rnams la/ tshe dang ldan pa dag /bcom ldan 'das kyis 'di skad ces bka' stsal te/ tshe dang ldan pa dag/</text></item>
<item><p>191b1</p><section>'dul ba</section><text>khyed kyis dga' bo dang lhan cig stan gcig la 'dug par mi bya zhes bya ba nas gdon par mi bya zhes bya ba'i bar snga ma bzhin no/ /btsun pa kun dga' bo/ de bzhin te/ bcom ldan 'das kyis</text></item>
<item><p>191b2</p><section>'dul ba</section><text>ji skad bka' stsal pa de bzhin 'tshal lo/ /zhes de dag de dang lhan cig stan gcig la 'dug par mi byed/ 'chags gcig tu 'chag par mi byed/ chos gos kyi gdang gcig la chos</text></item>
<item><p>191b3</p><section>'dul ba</section><text>gos 'jog par mi byed/ lhung bzed kyi gzhi gcig la lhung bzed 'jog par mi byed/ chu gzhag pa'i khri gcig la chu 'jog par mi byed/ de dang lhan cig klog pa dang / 'don par mi</text></item>
<item><p>191b4</p><section>'dul ba</section><text>byed de/ /de dge slong rnams kyis de ltar spangs pa na/ shin tu gnong bar byed/ ngo tsha bar byed/ khrel bar byed/ smod par byed do/ /ji tsam dus gzhan zhig na/ tshe dang ldan pa kun dga'</text></item>
<item><p>191b5</p><section>'dul ba</section><text>bo dge slong mang po rnams dang lhan cig rim gro'i gnas su chos gos kyi las byed pa na/ tshe dang ldan pa dga' bos bsam pa/ dge slong 'di dag ni/ bdag spangs grang na/ tshe dang</text></item>
<item><p>191b6</p><section>'dul ba</section><text>ldan pa kun dga' bo 'di ni/ bdag gi phu nu bo yin na/ ci/ 'dis kyang bdag spang ngam snyam du rig nas des lhan cig 'dug pa dang / tshe dang ldan pa kun dga' bo myur ba myur ba kho</text></item>
<item><p>191b7</p><section>'dul ba</section><text>nar langs so/ /des smras pa/ tshe dang ldan pa kun dga' bo/ tshangs pa mtshungs par spyod pa 'di dag gis re zhig bdag spang ba rig na/ khyod bdag gi phu nu bo lags na/ bdag ci'i</text></item>
<item><p>192a1</p><section>'dul ba</section><text>slad du spang / des smras pa/ tshe dang ldan pa dga' bo/ de ni/ bden na/ 'on kyang khyod ni/ lam gzhan du zhugs pa yin la/ kho bo cag kyang lam gzhan du</text></item>
<item><p>192a2</p><section>'dul ba</section><text>zhugs pa yin pas/ spang dgos ches mod/ des smras pa/ tshe dang ldan pa kun dga' bo/ khyed shul gang du zhugs pa dang / bdag gang du zhugs pa gsungs shig /des smras pa/</text></item>
<item><p>192a3</p><section>'dul ba</section><text>khyod ni/ lha'i 'jig rten la mngon par dga' bas tshangs par spyad pa spyod la/ kho bo cag ni/ mya ngan las 'das pa'i bsam pas tshangs par spyad pa spyod do/ /de skad ces smras</text></item>
<item><p>192a4</p><section>'dul ba</section><text>pa dang / de shin tu skyo bar gyur to/ /de nas bcom ldan 'das kyis de'i sems thugs kyis mkhyen nas tshe dang ldan pa dga' bo la bka' stsal pa/ dga' bo/ khyod kyis dmyal ba</text></item>
<item><p>192a5</p><section>'dul ba</section><text>rnams mthong ngam/ bcom ldan 'das/ /ma mthong lags so/ /bcom ldan 'das kyis bka' stsal pa/ nga'i chos gos kyi mtha' ma nas zungs shig /des bcom ldan 'das kyi</text></item>
<item><p>192a6</p><section>'dul ba</section><text>chos gos kyi tha ma nas bzung ngo / /de nas bcom ldan 'das kyis tshe dang ldan pa dga' bo khrid de dmyal ba'i gnas su gshegs so/ /de nas bcom ldan 'das lhag pa'i phyogs shig</text></item>
<item><p>192a7</p><section>'dul ba</section><text>tu bzhugs nas tshe dang ldan pa dga' bo la bka' stsal pa/ dga' bo/ song la dmyal ba rnams ltos shig /des bltas na/ chu bo rab med dang / lo ma ral gri lta bu'i nags</text></item>
<item><p>192b1</p><section>'dul ba</section><text>dang / ro myags dang / me ma mur dang / lhag pa'i gnas de dag gcig pas kyang gcig sdug bsngal gyi khyad par shin tu mi bzad pa mthong nas dmyal ba'i gnas su song na/ des de na</text></item>
<item><p>192b2</p><section>'dul ba</section><text>dbyung ba dang / gcad pa dang / gzhom pa la sogs pa'i sdug bsngal gyi khyad par gyis sems can rnams sdug bsngal zhing / kha cig ni/ skam pas mig dang / so dag phyung / kha cig ni/</text></item>
<item><p>192b3</p><section>'dul ba</section><text>sog les gshag /kha cig ni/ sta res rkang pa dag bcad/ kha cig ni/ mdung thung dang / mda' bo che dang / mtshon rtse gcig pa dag gis phug /kha cig ni/ lcags kyi tho bas brdungs/ kha</text></item>
<item><p>192b4</p><section>'dul ba</section><text>cig ni/ lcags kyi zangs po che 'bar/ rab tu 'bar/ kun tu rab tu 'bar la me lce gcig tu gyur cing bskol ba'i nang du bcug pa mthong ngo / /des sdug bsngal gyi khyad par rnam pa sna tshogs</text></item>
<item><p>192b5</p><section>'dul ba</section><text>de dag mthong nas phyogs gzhan zhig tu song ba dang / ji tsam na de na lcags kyi zangs po che khol ba zhig mthong ngo / mthong nas kyang mi dga' nas dmyal ba'i srung ma rnams la dris pa/ shes</text></item>
<item><p>192b6</p><section>'dul ba</section><text>ldan dag /gang gis na/ lcags kyi zangs po che gzhan dag tu ni/ sems can dag bcug la/ 'di gcig po khol zhing 'dug pa 'di la rgyu ci yod/ de dag gis smras pa/ bcom ldan</text></item>
<item><p>192b7</p><section>'dul ba</section><text>'das kyi gcung dga' bo zhes bya ba ni/ lha'i 'jig rten la mngon par dga' bas/ bcom ldan 'das kyi spyan snga na tshangs par spyad pa spyod pa de shi nas 'dir 'od ste/ de'i phyir 'di</text></item>
<item><p>193a1</p><section>'dul ba</section><text>bsdogs shing kho bo cag kyang de la sdod cing 'khod do/ /des thos nas 'jigs skrag mi dga' zhing spu zing zhes byed nas bsam pa/ da lta nyid du bcug par 'gyur du</text></item>
<item><p>193a2</p><section>'dul ba</section><text>'ong gi /myur du 'bros so/ /snyam du rig nas rings pa rings par bros nas rod nyams shing dom zum nag por bcom ldan 'das kyi spyan sngar song ba dang / bcom ldan 'das kyis bka'</text></item>
<item><p>193a3</p><section>'dul ba</section><text>stsal pa/ dga' bo/ khyod kyis dmyal ba rnams mthong ngam/ de sro shi zhing lce ldib bzhin tshig snying rje rje skad du dal bu bags kyis gcom chung ngur gsol pa/ bcom ldan 'das/ mthong</text></item>
<item><p>193a4</p><section>'dul ba</section><text>lags so/ /bcom ldan 'das kyis bka' stsal pa/ khyod kyis der ji lta bu dag mthong ba smros shig /des ji lta bu dag mthong ba rgyas par gsol pa dang / bcom ldan 'das kyis</text></item>
<item><p>193a5</p><section>'dul ba</section><text>bka' stsal pa/ dga' bo/ lha'i 'jig rten la smon pas tshangs par spyod pa la ni/ nyes dmigs 'di lta bu dang / gzhan dag kyang yod de/ de lta bas na/ khyod kyis mya ngan</text></item>
<item><p>193a6</p><section>'dul ba</section><text>las 'das pa la mngon par dga' bar bya'i/ lha'i 'jig rten la mngon par dga' bar mi bya'o/ /de ngo tsha bar gyur pa'i sems kyis cang mi smra bar 'dug go /de nas bcom ldan 'das</text></item>
<item><p>193a7</p><section>'dul ba</section><text>dmyal ba'i gnas nas mi gnang bar gyur cing grong khyer tsam par drang srong ga rga'i rdzing drung du gshegs so/ /de nas dus gzhan zhig na tshe dang ldan pa dga' bo 'khor dge slong lnga</text></item>
<item><p>193b1</p><section>'dul ba</section><text>brgya dang phyi dro nang du yang dag 'jog las langs nas bcom ldan 'das ga la ba der song ste phyin nas bcom ldan 'das kyis zhabs gnyis la mgo bos phyag 'tshal te phyogs gcig tu 'dug</text></item>
<item><p>193b2</p><section>'dul ba</section><text>go /dge slong lnga brgya po de dag kyang bcom ldan 'das kyi zhabs gnyis la mgo bos phyag 'tshal nas phyogs gcig tu 'dug go /de nas bcom ldan 'das kyis dge slong gi dge 'dun</text></item>
<item><p>193b3</p><section>'dul ba</section><text>phyogs gcig tu 'dug par mkhyen nas tshe dang ldan pa dga' bo la bka' stsal pa/ dga' bo/ khyod la chos bstan par bya ste/ 'di lta ste/ mngal du 'jug pa zhes bya ba'i</text></item>
<item><p>193b4</p><section>'dul ba</section><text>chos kyi rnam grangs/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su</text></item>
<item><p>193b5</p><section>'dul ba</section><text>byang ba/ tshangs par spyod pa rab tu bstan gyi/ de legs par rab tu nyon la yid la zungs shig dang bshad do/ /btsun pa/ bka' bzhin 'tshal zhes tshe dang ldan pa dga' bos</text></item>
<item><p>193b6</p><section>'dul ba</section><text>bcom ldan 'das kyis ltar mnyan pa dang / de la bcom ldan 'das kyis 'di skad ces bka' stsal to/ /dga' bo/ ma'i mngal du 'jug pa dang / mi 'jug par 'gyur ba ji lta</text></item>
<item><p>193b7</p><section>'dul ba</section><text>bu zhe na/ dga' bo/ 'di lta ste/ pha ma chags par gyur cing 'phrad pa dang / ma yang rung bar gyur cing zla mtshan dang ldan pa dang / dri za yang nye bar gnas par gyur cing 'jug par</text></item>
<item><p>194a1</p><section>'dul ba</section><text>'dod na ste/ dga' bo/ dri za zhes bya ba de ni/ srid pa bar ma pa'i sems can gyi tshig bla dwags yin no/ /de yang kha dog bzang po dang / kha dog ngan pa</text></item>
<item><p>194a2</p><section>'dul ba</section><text>dang rnam pa gnyis te/ sems can dmyal ba rnams kyi srid pa bar ma ni/ kha dog ngan pa dper na/ sdong po tshig pa lta bu'o/ /dud 'gro'i skye gnas su song ba rnams kyi srid pa</text></item>
<item><p>194a3</p><section>'dul ba</section><text>bar ma ni/ kha dog du ba lta bu'o/ /yi dwags rnams kyi ni/ kha dog chu lta bu'o/ /mi rnams dang / lha rnams kyi srid pa bar ma ni/ kha dog gser lta bu'o/ /gzugs na spyod</text></item>
<item><p>194a4</p><section>'dul ba</section><text>pa'i lha rnams kyi ni/ dkar po'o/ /gzugs med pa na spyod pa'i lha rnams ni/ gzugs med pa'i phyir srid pa bar ma med do/ /srid pa bar ma'i sems can kha cig ni/ lag</text></item>
<item><p>194a5</p><section>'dul ba</section><text>pa gnyis dang rkang pa gnyis pa yin/ kha cig ni/ rkang bzhi pa/ kha cig ni/ rkang mang / kha cig ni/ rkang med yin no/ /srid pa bar ma pa'i sems can ni/ sngon gyi las</text></item>
<item><p>194a6</p><section>'dul ba</section><text>las skyes pa'i 'gro ba ci 'dra ba de 'dra bar 'gyur te/ srid pa bar ma pa'i sems can thams cad kyang nam mkha' la 'gro ba/ rdzu 'phrul dang ldan pa lta bu dang / lha'i mig</text></item>
<item><p>194a7</p><section>'dul ba</section><text>can lta bur 'gyur ro/ /ma zla mtshan dang ldan par gyur pa zhes bya ba la/ dga' bo/ zla mtshan zhes bya ba ni/ dus dang tshe ste/ dga' bo/ de la bud med kha cig ni/ zhag</text></item>
<item><p>194b1</p><section>'dul ba</section><text>gsum mam/ zhag lnga'am/ zhag bdun du zla mtshan can du 'gyur ro/ /kha cig ni/ rgyu dang rkyen gyi dbang gis yun ring du zla mtshan can du 'gyur te/ zla mtshan dang zla mtshan du mtshams</text></item>
<item><p>194b2</p><section>'dul ba</section><text>sbyor bar yang 'gyur ro/ /de la bud med sdug bsngal ba/ byur ngan pa/ nye bar gdungs pa/ bza' ba dang / btung ba mi bsod pa zos pa gang dag yin pa de dag ni/ zla mtshan rin po mi</text></item>
<item><p>194b3</p><section>'dul ba</section><text>thogs shing / myur du yongs su zad pa dang / gtugs par 'gyur te/ dga' bo/ dper na/ sa phyogs rtsub por chus btab na/ myur du yongs su zad pa dang / gtugs par</text></item>
<item><p>194b4</p><section>'dul ba</section><text>'gyur ba de bzhin du chud med sdug bsngal ba/ byur ngan pa/ nye bar gdungs pa/ bza' ba dang / btung ba mi bsod pa zos pa gang dag yin pa de dag gi zla mtshan yang ring po</text></item>
<item><p>194b5</p><section>'dul ba</section><text>mi thogs shing myur du yongs su zad pa dang / gtugs par 'gyur ro/ /de la bud med bde ba dang ldan pa/ bde ba mang ba/ nye bar ma gdungs pa/ bza' ba dang / btung ba bsod pa</text></item>
<item><p>194b6</p><section>'dul ba</section><text>zos pa gang dag yin pa de dag gi zla mtshan ni/ ring du thogs shing myur du yongs su zad pa dang / gtugs par mi 'gyur te/ de dag gi zla mtshan dang / zla mtshan du mtshams 'byor</text></item>
<item><p>194b7</p><section>'dul ba</section><text>par yang 'gyur ro/ /dga' bo/ dper na/ sa phyogs 'jam por chus gtor na/ myur du yongs su zad pa dang / gtugs par mi 'gyur ba de bzhin du bud med bde ba dang ldan pa/ bde ba mang</text></item>
<item><p>195a1</p><section>'dul ba</section><text>ba| nye bar ma gdungs pa/ bza' ba dang / btung ba bsod pa zos pa gang dag yin pa de dag gi zla mtshan yang ring du thogs shing / yongs su zad pa dang / gtugs</text></item>
<item><p>195a2</p><section>'dul ba</section><text>par mi 'gyur te/ de dag gi zla mtshan dang zla mtshan du mtshams 'byor bar yang 'gyur ro/ /dga' bo/ gal te pha las khu ba byung la/ ma las ma byung na yang de'i tshe re zhig mngal du 'jug par</text></item>
<item><p>195a3</p><section>'dul ba</section><text>mi 'gyur ro/ /gal te ma las byung la/ pha las ma byung na yang de'i tshe re zhig mngal du 'jug par mi 'gyur ro/ /gal te ma las ma byung pha las kyang ma byung nang de'i tshe re zhig mngal du 'jug</text></item>
<item><p>195a4</p><section>'dul ba</section><text>par mi 'gyur ro/ /ma dag par gyur la pha ma dag par gyur pa dang / pha dag par gyur lam ma dag par gyur pa dang / de'i tshe ma'i mngal rlung gis bgags par gyur pa'am/ mkhris pas</text></item>
<item><p>195a5</p><section>'dul ba</section><text>bgags pa'am/ bad khan gyis bgags pa'am/ khrag gis bags pa'am/ tshil gyi bags pa'am/ mtshams shas gang ba'am/ sman gyis bsgyur ba'am/ dbus nas 'dra</text></item>
<item><p>195a6</p><section>'dul ba</section><text>ba'am/ grog mo'i rked pa 'dra ba'am/ rnga mo'i kha lta bu'am/ sgo shing 'ba' ta kha 'bus pa lta bu'am/ sgo gshol mda' lta bu'am/ sgo shing rta lta bu'am/ sba lta bu'am/ lo ma</text></item>
<item><p>195a7</p><section>'dul ba</section><text>lta bu'am/ nang du gra ma lta bu skyes pa'am/ 'og zab pa'am/ steng zab pa'am/ mngal snod du mi rung ba'am/ khrag zag pa'am/ thung ba'am/ bya rog gi mchu lta bu dang / g.yon</text></item>
<item><p>195b1</p><section>'dul ba</section><text>yangs pa'am/ g.yas yangs pa'am/ steng yangs pa'am/ 'og yangs pa'am/ mtho ba'am/ dma' ba'am/ khas bub pa'am/ mtshan ma tsam yod pa'am/ yo ba'am/ skyon dang bcas</text></item>
<item><p>195b2</p><section>'dul ba</section><text>pa'am/ bska bas bsgyur ba'am/ srog chags be sa ra kas zos par gyur na yang de'i tshe re zhig mngal du 'jug par mi 'gyur ro/ /pha dang ma dag dbang che bar grags la/ dri za dbang chung</text></item>
<item><p>195b3</p><section>'dul ba</section><text>par grags na yang de'i tshe re zhig mngal du 'jug par mi 'gyur ro/ /dri za dbang che bar grags la pha dang ma dag dbang chung bar grags na yang de'i tshe re zhig mngal du 'jug par mi 'gyur ro//</text></item>
<item><p>195b4</p><section>'dul ba</section><text>gal te thams cad dbang chung bar grags la/ pha ma dag gis kyang bu rnyed par 'gyur ba'i las ma byas shing ma bsags par gyur/ dri zas kyang pha mar 'gyur ba'i las ma byas</text></item>
<item><p>195b5</p><section>'dul ba</section><text>shing ma bsags par gyur/ dri zas sems gnyis po/ pho'i sems sam/ me'i sems las sems gang yang rung ba zhig nye bar bzhag par ma gyur na yang de'i tshe re zhig mngal</text></item>
<item><p>195b6</p><section>'dul ba</section><text>du 'jug par mi 'gyur ro/ /gal te thams cad dbang che bar grags la/ pha ma dag gis bu rnyed par 'gyur ba'i las byas shing bsags par ma gyur/ dri zas kyang pha mar 'gyur</text></item>
<item><p>195b7</p><section>'dul ba</section><text>ba'i las byas shing bsags par ma gyur/ dri zas sems gnyis po pho'i sems sam/ mo'i sems las sems gang yang rung ba zhig nye bar ma bzhag na yang de'i tshe re zhig</text></item>
<item><p>196a1</p><section>'dul ba</section><text>mngal du 'jug par mi 'gyur ro/ /dga' bo/ ji ltar na ma'i mngal du 'jug par 'gyur zhe na/ dga' bo/ 'di na pha dang ma chags par gyur</text></item>
<item><p>196a2</p><section>'dul ba</section><text>cing 'dus pa dang / ma yang rung zhing zla mtshan dang ldan par gyur/ dri za yang nye bar gnas shing 'jug par 'dod par gyur/ pha dang ma las kyang khu ba byung / pha dang ma dag</text></item>
<item><p>196a3</p><section>'dul ba</section><text>par yang gyur/ de'i tshe ma'i mngal rlung gis bgags par ma gyur/ mkhris pas ma bgags/ bad kan gyis ma bgags/ khrag gis ma bgags/ tshil gyis ma</text></item>
<item><p>196a4</p><section>'dul ba</section><text>bgags/ mtshams shas gang ba ma yin/ sman gyis ma bsgyur/ dbus nas 'dra ba ma yin/ grog mo'i rked pa 'dra ba ma yin/ rnga mo'i kha lta bu ma yin/ sgo shing 'ba' ta</text></item>
<item><p>196a5</p><section>'dul ba</section><text>kha 'bus pa lta bu ma yin/ sgo gshol mda' lta bu ma yin/ sgo shing mda' lta bu ma yin/ sba lta bu ma yin/ lo ma lta bu ma yin/ nang du gra ma lta bu skyes pa ma yin/ 'og</text></item>
<item><p>196a6</p><section>'dul ba</section><text>zab pa ma yin/ steng zab pa ma yin/ mngal snod du mi rung ba ma yin/ khrag zag pa ma yin/ thung ba ma yin/ bya rog gi mchu lta bu ma yin/ g.yon yangs pa ma yin/</text></item>
<item><p>196a7</p><section>'dul ba</section><text>g.yas yangs pa ma yin/ steng yangs pa ma yin/ 'og yangs pa ma yin/ mtho ba ma yin/ dma' ba ma yin/ khas bub pa ma yin/ mtshan ma tsam yod pa ma yin/ yo</text></item>
<item><p>196b1</p><section>'dul ba</section><text>ba ma yin/ skyon dang bcas pa ma yin/ bska bas ma bsgyur/ srog chags be ra sa kas zos par ma gyur/ pha dang ma dag dbang che bar grags na/ dri za yang dbang che bar grags/</text></item>
<item><p>196b2</p><section>'dul ba</section><text>pha dang ma dag dbang chung bar grags na/ dri za yang dbang chung bar grags/ thams cad dbang che bar grags par gyur la/ pha dang ma dag gis kyang bu rnyed par 'gyur ba'i las</text></item>
<item><p>196b3</p><section>'dul ba</section><text>byas shing bsags par gyur/ dri zas kyang pha mar gyur pa'i las byas shing bsags par gyur/ dri zas sems gnyis po/ pho'i sems sam/ mo'i sems las sems</text></item>
<item><p>196b4</p><section>'dul ba</section><text>gang yang rung ba zhig nye bar bzhag na/ ma'i mngal du 'jug par 'gyur ro/ /dga' bo/ de la dri za ma'i mngal du 'jug par 'dod pa na/ sems phyin ci log dang ldan</text></item>
<item><p>196b5</p><section>'dul ba</section><text>pa| log pa'i nga rgyal can kyi skye ba so so tha dad par sngon gyi las kyi rgyu dang rkyen gyi stobs kyis yang dag pa ma yin pa'i 'du shes bcu po/ 'di lta ste/ dro ba'i 'du shes dang /</text></item>
<item><p>196b6</p><section>'dul ba</section><text>nyi ma'i 'du shes dang / rlung gi 'du shes dang / char gyi 'du shes dang / rdzi char gyi 'du shes dang / grang ba'i 'du shes dang / yul ngan gyi 'du shes dang / rlung dmar gyi 'du</text></item>
<item><p>196b7</p><section>'dul ba</section><text>shes dang / char drag gi 'du shes dang / skye bo phal po che ku co 'don pa'i 'du shes de dang de dag thob par 'gyur ro/ /dga' bo/ de'i 'du shes de dag skye ba thob cing ldan nas yang</text></item>
<item><p>197a1</p><section>'dul ba</section><text>dag pa ma yin pa'i 'du shes gzhan bcu nang du skye ba na skye bar 'gyur te/ 'o na bdag khyim du 'jug go /snyam pa dang / khang bzang la 'dzeg go /</text></item>
<item><p>197a2</p><section>'dul ba</section><text>snyam pa dang / khang pa brtsegs mar 'jug go /snyam pa dang / khri la 'dzeg go /snyam pa dang / rtswa spyil du 'jug go /snyam pa dang / lo ma'i spyil por 'jug go /snyam pa dang /</text></item>
<item><p>197a3</p><section>'dul ba</section><text>rtsa stug po'am/ nags thibs po'am/ rtsig pa'i gseb bam/ rtsig pa'i drung du 'gro'o/ /snyam pa ste/ dga' bo/ 'du shes 'di rnams las 'du shes gang yang rung ba zhig</text></item>
<item><p>197a4</p><section>'dul ba</section><text>la brten nas ma'i mngal du 'jug par 'gyur ro/ /de der skyes nas lus nur nur por mngon par grub par 'gyur ro/ /dga' bo/ de la nur nur po'i lus pha ma'i mi gtsang ba yin par yang</text></item>
<item><p>197a5</p><section>'dul ba</section><text>mi lta la/ nur nur po'i lus pha ma'i mi gtsang ba las gzhan pa yang ma yin te/ dga' bo/ 'on kyang pha ma'i mi gtsang ba de nyid la brten nas rgyu dang rkyen tshogs pa'i dbang gis</text></item>
<item><p>197a6</p><section>'dul ba</section><text>nur nur po'i lus 'byung bar 'gyur te/ 'di ltar khu ba dang / khrag ni/ dmigs pa tsam dang / rten tsam du 'gyur bar zad do/ /dga' bo/ dper na/ zhol yang brten/</text></item>
<item><p>197a7</p><section>'dul ba</section><text>rdza ma la yang brten/ srub ma la yang brten/ skyes bu de las byung ba'i rtsol ba la yang brten nas zho las mar gsar 'byung ngo / /dga' bo/ de la so so la mar gsar mi</text></item>
<item><p>197b1</p><section>'dul ba</section><text>dmigs mod kyi/ dga' bo/ 'on kyang de nyid la brten nas rgyu dang / rkyen tshogs pa'i dbang gis mar gsar 'byung ste/ 'di ltar/ zho ni/ mar gsar gyi dmigs pa tsam dang / rten tsam du</text></item>
<item><p>197b2</p><section>'dul ba</section><text>'gyur bar zad do/ /de bzhin du pha ma'i mi gtsang ba las nur nur po'i lus blta bar bya ste/ nur nur po'i lus pha ma'i mi gtsang ba las gzhan pa yang ma yin no/ /dga' bo/ 'on kyang pha ma'i</text></item>
<item><p>197b3</p><section>'dul ba</section><text>mi gtsang ba de nyid la brten nas rgyu dang / rkyen tshogs pa'i dbang gis nur nur po'i lus mngon par 'grub ste/ 'di ltar khu ba dang / khrag ni/ dmigs pa tsam dang / rten tsam du 'gyur</text></item>
<item><p>197b4</p><section>'dul ba</section><text>bar zad do/ /dga' bo/ dper na/ rtswa sngon po la brten nas srin bu skye'o/ /dga' bo/ de la srin bu ni/ rtswa sngon po yin par mi blta la/ srin bu rtswa sngon po las gzhan par yang mi blta'i/</text></item>
<item><p>197b5</p><section>'dul ba</section><text>'on kyang rtswa sngon po de nyid la brten nas rgyu dang / rkyen tshogs pa'i dbang gis srin bu kha dog mthun pa'i mthu can skye zhing / kha dog gi mthu des na/ srin bu de de'i ngo bo nyid de/ lo ma sngon po</text></item>
<item><p>197b6</p><section>'dul ba</section><text>lta bur 'gyur ro/ /dga' bo/ de bzhin du nur nur po'i lus pha ma'i mi gtsang ba yin par yang mi blta/ nur nur po'i lus pha ma'i mi gtsang ba las gzhan pa yang ma yin gyi/ dga' bo/</text></item>
<item><p>197b7</p><section>'dul ba</section><text>'on kyang pha ma'i mi gtsang ba la brten nas rgyu dang / rkyen tshogs pa'i dbang gis dbang po'i 'byung ba chen po dag mngon par 'grub par 'gyur ro/ /dga' bo/ dper na/ ba lang gi lci ba la</text></item>
<item><p>198a1</p><section>'dul ba</section><text>brten nas srin bu skye'o/ /dga' bo/ de la srin bu ni/ ba lang gi lci ba yin par mi blta/ srin bu ba lang gi lci ba las gzhan par yang mi blta'i/ dga'</text></item>
<item><p>198a2</p><section>'dul ba</section><text>bo| 'on kyang ba lang gi lci ba de nyid la brten nas rgyu dang / rkyen tshogs pa'i dbang gi srin bu kha dog mthun pa'i mthu can skye zhing / kha dog gi mthu des na/ srin bu de de'i ngo bo</text></item>
<item><p>198a3</p><section>'dul ba</section><text>nyid de/ ser por 'gyur ro/ /dga' bo/ de bzhin du nur nur po'i lus kyang pha ma'i mi gtsang ba yin par mi blta/ nur nur po'i lus pha ma'i mi gtsang ba las gzhan pa yang</text></item>
<item><p>198a4</p><section>'dul ba</section><text>ma yin gyi/ dga' bo/ 'on kyang pha ma'i mi gtsang ba de nyid la brten nas rgyu dang / rkyen tshogs pa'i dbang gis pha ma dang 'dra ba'i dbang po'i 'byung ba chen po dag mngon par</text></item>
<item><p>198a5</p><section>'dul ba</section><text>'grub bo/ dga' bo/ dper na/ rgya shug la brten nas srin bu skye'o/ /dga' bo/ de la srin bu ni/ rgya shug yin par blta bar mi bya/ srin bu rgya shug las gzhan du yang blta</text></item>
<item><p>198a6</p><section>'dul ba</section><text>bar mi bya'o/ /dga' bo/ 'on kyang rgya shug de nyid la brten nas rgyu dang / rkyen tshogs pa'i dbang gis srin bu kha dog mthun pa'i mthu can skye zhing / kha dog gi mthu des na/</text></item>
<item><p>198a7</p><section>'dul ba</section><text>srin bu de de'i ngo bo nyid de/ dmar por 'gyur ro/ /dga' bo/ de bzhin du nur nur po'i lus kyang pha ma'i mi gtsang ba yin par mi blta/ nur nur po'i lus pha ma'i mi gtsang ba las</text></item>
<item><p>198b1</p><section>'dul ba</section><text>gzhan pa yang ma yin gyi/ dga' po/ 'on kyang pha ma'i mi gtsang ba de nyid la brten nas rgyu dang / rkyen tshogs pa'i dbang gis pha ma dang 'dra ba'i dbang po'i 'byung ba chen po dag mngon</text></item>
<item><p>198b2</p><section>'dul ba</section><text>par 'grub par 'gyur ro/ /dga' bo/ dper na/ zho la brten nas srin bu skye'o/ /dga' bo/ de la srin bu ni/ zho yin par mi blta/ srin bu zho las gzhan par yang blta bar mi bya'i/</text></item>
<item><p>198b3</p><section>'dul ba</section><text>dga' bo/ 'on kyang zho de nyid la brten nas rgyu dang / rkyen tshogs pa'i dbang gis srin bu kha dog mthun pa'i mthu can skye zhing / kha dog gi mthu des na/ srin bu de de'i ngo bo nyid de/</text></item>
<item><p>198b4</p><section>'dul ba</section><text>dkar por 'gyur ro/ /dga' bo/ de bzhin du nur nur po'i lus kyang pha ma'i mi gtsang ba yin par mi blta/ nur nur po'i lus pha ma'i mi gtsang pa las gzhan pa yang ma yin gyi/ dga'</text></item>
<item><p>198b5</p><section>'dul ba</section><text>bo| 'on kyang pha ma'i mi gtsang pa de nyid la brten nas rgyu dang / rkyen tshogs pa'i dbang gis pha ma dang 'dra ba'i dbang po'i 'byung ba chen po dag mngon par 'grub bo/ /dga' bo/ de la pha</text></item>
<item><p>198b6</p><section>'dul ba</section><text>ma'i rgyu las byung ba mi gtsang ba nur nur po'i lus la sa'i khams ni/ sra ba nyid du/ chu'i khams ni/ gsher ba nyid du/ me'i khams ni/ dro ba nyid du/ rlung gi khams ni/ yang</text></item>
<item><p>198b7</p><section>'dul ba</section><text>zhing g.yo ba nyid du nye bar gnas pa yin no/ /dga' bo/ gal te pha ma las byung ba mi gtsang ba nur nur po'i lus de la sa'i khams yod kyi/ chu'i khams med na/ skam pa dang</text></item>
<item><p>199a1</p><section>'dul ba</section><text>'gyes par 'gyur te/ dper na/ phye spar gang ngam/ thal ba spar gang lta bu'o/ /dga' bo/ gal te pha ma'i rgyu las byung ba mi gtsang ba nur nur po'i lus de la</text></item>
<item><p>199a2</p><section>'dul ba</section><text>chu'i khams yod kyi/ sa'i khams med na/ gsher bas 'bo bar 'gyur te/ dper na/ 'bra mar ram/ chu lta bu'i/ /dga' bo/ 'on kyang chu'i khams kyis sa'i khams bsdus pas mi</text></item>
<item><p>199a3</p><section>'dul ba</section><text>'gyes la/ sa'i khams kyis chu'i khams bzung bas mi 'bo'o/ /dga' bo/ gal te pha ma'i rgyu las byung ba mi gtsang ba nur nur po'i lus de la sa'i khams dang chu'i khams yod kyi/ me'i</text></item>
<item><p>199a4</p><section>'dul ba</section><text>khams med na/ gsher ba dang / 'jig pa dang / 'drul bar 'gyur te/ dga' bo/ dper na/ so ga rnams kyi zla ba phyi ma la sha'i dum bu me'i khams med pas/ gsher ba dang /</text></item>
<item><p>199a5</p><section>'dul ba</section><text>'jig pa dang / 'drul bar 'gyur ba de bzhin du/ dga' bo/ gal te pha ma'i rgyu las byung ba mi gtsang ba nur nur po'i lus de la sa'i khams dang chu'i khams yod kyi/ me'i khams</text></item>
<item><p>199a6</p><section>'dul ba</section><text>med na/ gsher ba dang / 'jig pa dang / 'drul bar 'gyur ro/ /dga' bo/ gal te pha ma'i rgyu las byung ba mi gtsang ba nur nur po'i lus de la sa'i khams dang chu'i khams dang / me'i</text></item>
<item><p>199a7</p><section>'dul ba</section><text>khams yod kyi/ rlung gi khams med na/ g.yo bar yang mi 'gyur/ 'phel zhing rgyas pa dang / yangs par yang 'gyur du mi btub pa zhig na/ dga' bo/ 'on kyang 'byung ba chen</text></item>
<item><p>199b1</p><section>'dul ba</section><text>po nang gis kun nas bslangs pa/ sngon gyi las kyi rnam par smin pa las byung ba/ nye bar gyur pa/ zin pa/ phan tshun gyi rgyu can 'di dag nyid sa'i khams kyis brten/ chu'i khams kyis bsdus/</text></item>
<item><p>199b2</p><section>'dul ba</section><text>me'i khams kyis yongs su smin par byas/ rlung gi khams kyis g.yo bar byas pas/ 'phel zhing yangs pa dang / rgyas par 'gyur ro/ /dga' bo/ dper na/ snum 'khur mkhan nam/ snum</text></item>
<item><p>199b3</p><section>'dul ba</section><text>'khur mkhan gyi slob mas bu ram byi dor byas pa mer bskol ba dang / dbugs kyis pad+ma'i rtsa ba'i sbubs su bsgrubs na/ de dag nyid 'phel zhing rgyas pa dang / yang par 'gyur ro/ /dga'</text></item>
<item><p>199b4</p><section>'dul ba</section><text>bo| de bzhin du 'byung ba chen po nang gis kun nas bslangs pa/ sngon gyi las kyi rnam par smin pa las byung ba/ nye bar 'gyur pa/ zin pa/ phan tshun gyi rgyu can 'di dag nyid sa'i khams kyis</text></item>
<item><p>199b5</p><section>'dul ba</section><text>brten/ chu'i khams kyis bsdus/ me'i khams kyis yongs su smin par byas/ rlung gi khams kyis g.yo bar byas na/ 'phel zhing yangs pa dang / rgyas par 'gyur ro/ /dga' bo/</text></item>
<item><p>199b6</p><section>'dul ba</section><text>de la nur nur po'i lus de ni/ pha ma'i mi gtsang ba yin par blta bar mi bya ste/ pha'i rkyen las ma yin/ ma'i mngal nas ma yin/ las de las ma yin/ rgyu de las ma yin/ rkyen</text></item>
<item><p>199b7</p><section>'dul ba</section><text>de las ma yin mod kyi/ dga' bo 'on kyang pha ma'i mi gtsang ba de dag nyid la brten cing / rgyu rnams tshogs pa dang / 'dus pa dang / 'byor pa dang / mngon du gyur pa las</text></item>
<item><p>200a1</p><section>'dul ba</section><text>mngal na gnas pa 'grub par 'gyur ro/ /dga' bo/ dper na/ sa bon gsar pa/ grung po/ /ma grugs pa/ ma phug pa/ ma gas pa/ ma rul</text></item>
<item><p>200a2</p><section>'dul ba</section><text>pa| rlung dang / nyi ma sa ma nyams pa dag /rlan dang bcas pa'i sa phyogs snyi ba'am/ zhing bzang po gshin pa zhig la btab par gyur cing / legs par tshas bya ba</text></item>
<item><p>200a3</p><section>'dul ba</section><text>ni| sa bon de dag las rgyu dang rkyen gyi dbang gis myu gu dang / 'dab ma dang / sdong po dang / snying po dang / me tog dang / 'bras bu dag rim gyis mngon par 'grub bo/ /dga'</text></item>
<item><p>200a4</p><section>'dul ba</section><text>bo| de la myu gu la sogs pa dag ni/ sa bon de dag nyid ma yin zhing / de dag ma gtogs par rgyu med pa dang / rkyen med pa las myu gu la sogs par 'gyur ba yang ma yin</text></item>
<item><p>200a5</p><section>'dul ba</section><text>no| |'on kyang rgyu tshogs pa las myu gu la sogs par 'gyur ba de bzhin du/ dga' bo/ nur nur po'i lus kyang pha ma'i mi gtsang ba yin par mi blta ste/ pa'i rkyen las</text></item>
<item><p>200a6</p><section>'dul ba</section><text>ma yin/ ma'i mngal nas ma yin/ las de las ma yin/ rgyu de las ma yin/ rkyen de las ma yin mod kyi/ dga' bo/ 'on kyang pha ma'i mi gtsang ba de nyid la brten</text></item>
<item><p>200a7</p><section>'dul ba</section><text>cing rgyu rnams tshogs pa dang / 'dus pa dang / 'byor pa dang / mngon du gyur pa las mngal na gnas pa 'grub par 'gyur ro/ /dga' bo/ dper na/ skyes bu mig dang</text></item>
<item><p>200b1</p><section>'dul ba</section><text>ldan pa/ me yang dag pa kho nar dbyung bar 'dod pa/ nor bu me shel blangs te nyi ma la bstan te bzhag nas ba lang gi lci ba skam po'i phye ma legs par bzhag pa las me 'byin par</text></item>
<item><p>200b2</p><section>'dul ba</section><text>byed na/ dga' bo/ rgyu de dag la me yod pa yin/ rgyu de dag spangs te rgyu med pa dang / rkyen med pa las me 'byung bar 'gyur ba ma yin mod kyi/ 'on kyang rgyu rkyen sna tshogs</text></item>
<item><p>200b3</p><section>'dul ba</section><text>pa las me 'byung bar 'gyur pa de bzhin du/ dga' bo/ pha ma'i mi gtsang ba de dag nyid la brten cing rgyu rnams tshogs pa dang / 'dus pa dang / 'byor pa dang / mngon</text></item>
<item><p>200b4</p><section>'dul ba</section><text>du gyur pa las mngal na gnas pa 'grub par 'gyur ro/ /dga' bo/ de la pha ma'i rgyu las byung ba mi gtsang ba nur nur po'i lus gang yin pa 'di ni/ gzugs so/ /de dang</text></item>
<item><p>200b5</p><section>'dul ba</section><text>lhan cig 'byung ba tshor ba dang / 'du shes dang / 'du byed rnams dang / rnam par shes pa 'di dag ni/ ming ngo / /ming 'di dang / gong ma'i gzugs de dag gcig tu</text></item>
<item><p>200b6</p><section>'dul ba</section><text>bsdus nas ming dang gzugs zhes bya ba'i grangs su 'gro ste/ dga' bo/ 'di lta ste/ ming dang / gzugs de ni/ de dag kho na tsam du zad do/ /dga' bo/ nga ni/ srid</text></item>
<item><p>200b7</p><section>'dul ba</section><text>pa mngon par grub pa chung du la yang bsngags par mi byed/ srid pa mngon par grub pa skad cig la yang bsngags par mi byed do/ /de ci'i phyir zhe na/ srid pa mngon par grub pa</text></item>
<item><p>201a1</p><section>'dul ba</section><text>ni/ sdug bsngal ba'o/ /dper na/ ngan skyugs ni/ chung ngu yang dri mnam mo/ /dga' bo/ de bzhin du srid pa mngon par grub pa yang chung ngu yang</text></item>
<item><p>201a2</p><section>'dul ba</section><text>skad cig kyang sdug bsngal ba'o/ /dga' bo/ de la gzugs kyi skye ba dang / gnas pa dang / mngon par 'grub pa dang / 'byung ba dang / tshor ba dang / 'du shes dang /</text></item>
<item><p>201a3</p><section>'dul ba</section><text>'du byed rnams dang / rnam par shes pa'i skye ba dang / gnas pa dang / mngon par 'grub pa dang / 'byung ba gang yin pa skye ba de ni/ sdug bsngal ba'o/ /gnas pa</text></item>
<item><p>201a4</p><section>'dul ba</section><text>de ni/ nad do/ /'byung ba de ni/ rga ba dang / 'chi ba'o/ /dga' bo/ de la srid pa mngon par 'dod pa ma'i ltor mngal na gnas pa la gnog ci zhig yod/ dga' bo/ de la</text></item>
<item><p>201a5</p><section>'dul ba</section><text>zhag bdun pa dang po la ni/ mngal gyi zug rngu mi gtsang ba/ rul pa/ rab tu 'bar ba'i 'dam gyi nang na 'dug pa/ lus kyi dbang po thams cad sdug bsngal ba/ shin</text></item>
<item><p>201a6</p><section>'dul ba</section><text>tu dka' ba/ dog pa dang / nyam nga bar gyur pa/ sdug bsngal bar ro gcig pa'i rnam par shes pa can de/ ma'i ltor nur nur por 'gyur ro/ /dga' bo/ de la nur</text></item>
<item><p>201a7</p><section>'dul ba</section><text>nur po'i rang bzhin ji lta bu zhe na/ dga' bo/ nur nur po'i rang bzhin ni/ dper na/ 'bras bu'am/ zho'i zho ga chu lta bu ste/ nur nur po ni/ de lta bu'i rang bzhin</text></item>
<item><p>201b1</p><section>'dul ba</section><text>no/ /de der zhag bdun du gnas shing / de zhag bdun po der gdung ba dang / kun tu gdung ba dang / tsha ba dang / kun tu tsha ba dang / yongs su tsha bar 'gyur te/ de la sa'i khams ni</text></item>
<item><p>201b2</p><section>'dul ba</section><text>sra ba nyid du/ chu'i khams ni/ gsher ba nyid du/ me'i khams ni/ tsha ba nyid du/ rlung gi khams ni/ yang zhing g.yo ba nyid du nye bar gnas so/ /dga' bo/ zhag bdun pa</text></item>
<item><p>201b3</p><section>'dul ba</section><text>gnyis pa la ni/ mngal gyi zug rngu mi gtsang ba/ rul pa/ rab tu 'bar ba'i 'dam gyi nang du 'dug pa/ lus kyi dbang po thams cad rab tu tsha ba/ shin tu mi bzad pa dang / dog pa</text></item>
<item><p>201b4</p><section>'dul ba</section><text>dang / nyam nga bar gyur pa/ sdug bsngal bar ro gcig pa'i rnam par shes pa can de la/ ma'i ltor nang gi rlung sngon gyi las kyi rnam par smin pa las skyes pa kun sdud ces bya ba dag</text></item>
<item><p>201b5</p><section>'dul ba</section><text>ldang ste/ de'i reg pas mngal gyi zug rngu de mer mer por 'gyur ro/ /dga' bo/ de la mer mer po'i rang bzhin ji lta bu zhe na/ dga' bo/ dper na/ zho'am mar mkhrang po lta bu ste/</text></item>
<item><p>201b6</p><section>'dul ba</section><text>mer mer po ni/ de lta bu'i rang bzhin yin no/ /de der zhag bdun du gnas shing / de zhag bdun po der gdung ba dang / kun tu gdung ba dang / tsha ba dang / kun tu tsha ba dang / yongs</text></item>
<item><p>201b7</p><section>'dul ba</section><text>su tsha bar 'gyur te/ de la sa'i khams ni/ sra ba nyid du/ chu'i khams ni/ gsher ba nyid du/ me'i khams ni/ dro ba nyid du/ rlung gi khams ni/ yang zhing g.yo ba nyid du nye</text></item>
<item><p>202a1</p><section>'dul ba</section><text>bar gnas so/ /dga' bo/ zhag bdun pa gsum pa la ni/ mngal gyi zug rdu mi gtsang ba/ rul pa/ rab tu tsha ba/ 'dam rdzab kyi nang na 'dug pa/</text></item>
<item><p>202a2</p><section>'dul ba</section><text>lus kyi dbang po thams cad rab tu tsha ba/ shin tu mi bzad pa dang / dog pa dang / nyam nga bar gyur pa/ sdug bsngal bar ro gcig pa'i rnam par shes pa can de la/ ma'i</text></item>
<item><p>202a3</p><section>'dul ba</section><text>ltor nang gi rlung sngon gyi las kyi rnam par smin pa las skyes pa/ mdzod sgo zhes bya ba dag ldang ste/ de'i reg pas mngal gyi zug rdu de nar nar por 'gyur ro/ /dga' bo/ de</text></item>
<item><p>202a4</p><section>'dul ba</section><text>la nar nar po'i rang bzhin ji lta bu zhe na/ dga' bo/ dper na/ zabs kyi thur ma phra mo'am/ srin grol ma lta bu ste/ nar nar po ni/ de lta bu'i rang bzhin du 'gyur ro/ /</text></item>
<item><p>202a5</p><section>'dul ba</section><text>mngal gyi zug rdu de der zhag bdun du gnas shing / de zhag bdun po der gdung ba dang / kun tu gdung ba dang / tsha ba dang / kun tu tsha ba dang / yongs su tsha bar 'gyur te/ de</text></item>
<item><p>202a6</p><section>'dul ba</section><text>la sa'i khams ni/ sra ba nyid du/ chu'i khams ni/ gsher ba nyid du/ me'i khams ni/ dro ba nyid du/ rlung gi khams ni/ yang zhing g.yo ba nyid du nye bar gnas so/ /dga'</text></item>
<item><p>202a7</p><section>'dul ba</section><text>bo/ zhag bdun pa bzhi pa ni/ mngal gyi zug rdu mi gtsang ba/ rul pa/ rab tu 'bar ba'i 'dam gyi nang du 'jug pa/ lus kyi dbang po thams cad rab tu tsha ba/ shin tu mi bzad</text></item>
<item><p>202b1</p><section>'dul ba</section><text>pa dang / nyam nga ba dang / dog par gyur pa/ sdug bsngal bar ro gcig pa'i rnam par shes pa can de la/ ma'i ltor nang gi rlung sngon gyi las kyi rnam par smin pa las skyes pa/ nang 'dren</text></item>
<item><p>202b2</p><section>'dul ba</section><text>pa zhes bya ba dag ldang ste/ de dag gis mngal na gnas pa de gor gor por 'gyur ro/ /dga' bo/ de la gor gor po'i rang bzhin ji lta bu zhe na/ dga' bo/ dper na/ rdar ram mchi gu lta bu ste/</text></item>
<item><p>202b3</p><section>'dul ba</section><text>gor gor po ni/ de lta bu'i rang bzhin no/ /de der zhag bdun du gnas shing / de zhag bdun po der gdung ba dang / kun tu gdung ba dang / tsha ba dang / kun tu tsha ba dang / yongs su tsha bar 'gyur</text></item>
<item><p>202b4</p><section>'dul ba</section><text>te/ de la sa'i khams ni/ sra ba nyid du/ chu'i khams ni/ gsher ba nyid du/ me'i khams ni/ dro ba nyid du/ rlung gi khams ni/ yang zhing g.yo ba nyid du nye bar gnas so/ /dga' bo/ zhag bdun</text></item>
<item><p>202b5</p><section>'dul ba</section><text>pa lnga pa la ni/ mngal na gnas pa de la/ ma'i lto'i nang du nang gi rlung sngon gyi las kyi rnam par smin pa las skyes pa/ kun tu sdud pa zhes bya ba dag ldang ste/ des na mngal gyi zug rngu de'i</text></item>
<item><p>202b6</p><section>'dul ba</section><text>lus la mtshan ma lnga po/ dpung pa gnyis kyi dpung pa'i mtshan ma dag dang / brla gnyis kyi brla'i mtshan ma dag dang / lnga pa mgo'i mgo'i mtshan ma 'byung bar 'gyur ro/ /dga' bo/</text></item>
<item><p>202b7</p><section>'dul ba</section><text>dper na/ dus tshigs kyi dus kyi tshe dbyar gyi tshar bab na dang por shing gi phung bo dag la myu gu 'byung bar 'gyur ro/ /dga' bo/ de bzhin du mngal na gnas pa de la/ ma'i lto'i nang du</text></item>
<item><p>203a1</p><section>'dul ba</section><text>nang gi rlung sngon gyi las kyi rnam par smin pa las skyes pa/ kun tu spung pa zhes bya ba dag ldang ste/ des na mngal na gnas pa de'i lus la mtshan ma lnga po/ /dpung</text></item>
<item><p>203a2</p><section>'dul ba</section><text>pa gnyis kyi dpung pa'i mtshan ma dag dang / brla gnyis kyi brla'i mtshan ma dag dang / lnga pa mgo'i mgo'i mtshan ma 'byung bar 'gyur ro/ /dga' bo/ zhag bdun pa drug pa la ni/ mngal</text></item>
<item><p>203a3</p><section>'dul ba</section><text>na gnas pa de la/ ma'i ltor nang nas nang gi rlung sngon gyi las kyi rnam par smin pa las skyes pa/ rgya chen po zhes bya ba dag ldang ste/ des na mngal gyi zug rngu de'i lus la mtshan ma bzhi po</text></item>
<item><p>203a4</p><section>'dul ba</section><text>lag ngar gnyis kyi lag ngar gyi mtshan ma dag dang / rje ngar gnyis kyi rje ngar gyi mtshan ma dag 'byung bar 'gyur ro/ /dga' bo/ dper na/ dbyar gyi char bab na dang por rtswa dur ba'i myu</text></item>
<item><p>203a5</p><section>'dul ba</section><text>gu skye bar 'gyur ro/ /dga' bo/ de bzhin du mngal na gnas pa de la/ ma'i ltor nang nas nang gi rlung sngon gyi las kyi rnam par smin pa las skyes pa/ rgya chen po zhes bya ba dag ldang</text></item>
<item><p>203a6</p><section>'dul ba</section><text>ste/ des na mngal gyi zug rngu de'i lus la mtshan ma bzhi po lag ngar gnyis kyi lag ngar gyi mtshan ma dag dang / rje ngar gnyis kyi rje ngar gyi mtshan ma dag 'byung bar 'gyur ro/ /</text></item>
<item><p>203a7</p><section>'dul ba</section><text>dga' bo/ zhag bdun pa la ni/ mngal na gnas pa de la/ ma'i ltor nang nas nang gi rlung kun tu sgyur ba zhes bya ba dag ldang ste/ des na mngal na gnas pa de'i lus la</text></item>
<item><p>203b1</p><section>'dul ba</section><text>mtshan ma gzhan bzhi po lag pa'i bol gnyis kyi lag pa'i bol gyi mtshan ma dag dang / rkang pa'i bol gnyis kyi rkang pa'i bol gyi mtshan ma rgya chen po dag 'byung bar 'gyur te/ dga'</text></item>
<item><p>203b2</p><section>'dul ba</section><text>bo/ dper na/ sbu ba'i phung po'am/ nya lcibs kyi phung po lta bu'o/ /dga' bo/ de bzhin du ma'i lto'i nang du mngal na gnas pa zug rngu de'i lus la mtshan ma bzhi po/ lag pa'i</text></item>
<item><p>203b3</p><section>'dul ba</section><text>bol gnyis kyi lag pa'i bol gyi mtshan ma dag dang / rkang pa'i bol gnyis kyi rkang pa'i bol gyi mtshan ma dag 'byung bar 'gyur ro/ /dga' bo/ zhag bdun pa brgyad pa la ni/</text></item>
<item><p>203b4</p><section>'dul ba</section><text>mngal na gnas pa de la/ ma'i ltor nang nas nang gi rlung yongs su sgyur ba zhes bya ba dag ldang ste/ des na mngal gyi zug rngu de'i lus la mtshan ma nyi shu po/ lag pa'i sor mo</text></item>
<item><p>203b5</p><section>'dul ba</section><text>bcu'i lag pa'i sor mo'i mtshan ma rnams dang / rkang pa'i sor mo bcu'i rkang pa'i sor mo'i mtshan ma rnams skye bar 'gyur ro/ /dga' bo/ dper na/ dbyar char bab na dang por</text></item>
<item><p>203b6</p><section>'dul ba</section><text>shing gi phung po'i drung gi rtsa ba dag skye bar 'gyur ro/ /dga' bo/ de bzhin du ma'i lto'i nang du mngal gyi zug rngu de'i lus la mtshan ma nyi shu po/ /lag pa'i sor mo bcu'i lag</text></item>
<item><p>203b7</p><section>'dul ba</section><text>pa'i sor mo'i mtshan ma rnams dang / rkang pa'i sor mo bcu'i rkang pa'i sor mo bcu'i mtshan ma rnams 'byung bar 'gyur ro/ /dga' bo/ zhag bdun pa dgu pa la ni/ ma'i</text></item>
<item><p>204a1</p><section>'dul ba</section><text>lto'i nang du mngal na gnas pa zug rdu de'i lus la mtshan ma dgu po/ mig gi mtshan ma gnyis dang / rna ba'i mtshan ma gnyis dang / sna'i mtshan</text></item>
<item><p>204a2</p><section>'dul ba</section><text>ma gnyis dang / smad kyi mtshan ma gnyis dang / kha'i mtshan ma 'byung bar 'gyur ro/ /dga' bo/ zhag bdun pa bcu pa la ni/ mngal na gnas pa de la ma'i lto'i nang nas</text></item>
<item><p>204a3</p><section>'dul ba</section><text>nang gi rlung sngon gyi las kyi rnam par smin pa las skyes pa/ brtan pa zhes bya ba dag ldang ste/ des na mngal na gnas pa de'i lus la sra ba nyid dang / lci ba nyid kun tu gnas</text></item>
<item><p>204a4</p><section>'dul ba</section><text>par 'gyur ro/ /zhag bdun pa de nyid la mngal na gnas pa de la ma'i ltor nang nas rlung kun nas sgo zhes bya ba dag ldang zhing / de dag gis mngal na gnas pa de gang bar</text></item>
<item><p>204a5</p><section>'dul ba</section><text>byed/ kun tu gang bar byed/ kun tu yongs su gang bar byed/ dga' bo/ dper na/ rkyal pa'am/ sbud pa gang ba bzhin no/ /dga' bo/ zhag bdun pa bcu gcig</text></item>
<item><p>204a6</p><section>'dul ba</section><text>pa la ni/ mngal na gnas pa de la ma'i ltor nang nas rta byed ces pa'i rlung dag ldang ste/ des na mngal na gnas pa de khong stong du 'gyur zhing de'i lus la bu gu dgu yang</text></item>
<item><p>204a7</p><section>'dul ba</section><text>dod par 'gyur te/ ji lta ji ltar de'i mas bskyod pa dang / kun tu bskyod pa dang / yongs su bskyod pa'am/ drag tu brtsal ba'am/ lus dag rnam par g.yengs pa</text></item>
<item><p>204b1</p><section>'dul ba</section><text>de lta de ltar mngal na gnas pa de khong stong du 'gyur zhing / de'i bu ga de dag kyang mngon par 'grub par 'gyur ro/ /dga' bo/ rta byed ces bya ba'i rlung de dag ni/ gyen du bltas te 'gro ba</text></item>
<item><p>204b2</p><section>'dul ba</section><text>na/ stod kyi bu ga 'byung bar byed/ thur du bltas te 'gro ba na/ smad kyi bu ga 'byung bar byed do/ /dga' bo/ dper na/ mgar ba'i sbud pa mgar ba mkhas pa'am/ mgar ba'i slob mas</text></item>
<item><p>204b3</p><section>'dul ba</section><text>blangs pa ji lta ji ltar lag pa gnyis kyis bus pa de lta de ltar rlung g.yo bar 'gyur ro/ /dga' bo/ de bzhin du rlung rta byed ces bya ba de dag kyang gyen du bltas te 'gro ba na/ stod kyi bu ga</text></item>
<item><p>204b4</p><section>'dul ba</section><text>'byung bar byed/ thur du bltas te 'gro ba na/ smad kyi bu ga 'byung bar byed do/ /dga' bo/ rlung rta byed de dag ni/ skye mched de rnams btod nas de nyid du med par 'gyur ro/ /dga' bo/ zhag bdun pa bcu</text></item>
<item><p>204b5</p><section>'dul ba</section><text>gnyis pa la ni/ mngal na gnas pa de la/ ma'i ltor nang nas rlung yon po'i sgo zhes bya ba dag ldang ste/ de dag gis mngal na gnas pa de'i lto g.yas g.yon du rgyu ma dang / gnye ma dag mngon par</text></item>
<item><p>204b6</p><section>'dul ba</section><text>'grub par byed de/ dga' bo/ dper na/ pad+ma'i rtsa ba'i sbu bu'i rtsa lag dag breng chags pa bzhin du de'i nang khrol 'brel pa/ dog pa/ 'dzings pa lta bu de 'dra ba lus la brten par 'gyur ro/ /de</text></item>
<item><p>204b7</p><section>'dul ba</section><text>nas zhag bdun pa de nyid la rlung sbu byed ces bya ba dag ldang ste/ de dag gis mngal na gnas pa de'i lus la tshigs sum brgya sum cu las/ mi mang mi nyung ba skyed cing / rlung gi dbang gis</text></item>
<item><p>205a1</p><section>'dul ba</section><text>lus la nad brgya rtsa gcig kyang brten par 'gyur ro/ /dga' bo/ zhag bdun pa bcu gsum pa la ni/ mngal na gnas pa de la/ ma'i lto'i nang du bkres pa</text></item>
<item><p>205a2</p><section>'dul ba</section><text>dang / skem pa dag 'byung ste/ de'i mas zos shing 'thungs ba gang yin pa de las bcud de'i lte ba nas 'jug cing / de de na des 'tsho bar byed do/ /de yi ma yis zas dang skom/ /gnyis</text></item>
<item><p>205a3</p><section>'dul ba</section><text>po spyad pa gang yin des/ /ma yi lto na 'dug pa yi/ /mi de de na skyed par byed/ /dga' bo/ zhag bdun pa bcu bzhi pa la ni/ mngal na gnas pa de la/ ma'i ltor nang nas rlung skud pa'i</text></item>
<item><p>205a4</p><section>'dul ba</section><text>sgo zhes bya ba dag ldang ste/ de dag gis mngal na gnas pa de'i lus la chu rgyus dgu brgya po lus kyi mdun du nyis brgya nyi shu rtsa lnga dang / lus kyi rgyab tu nyis brgya nyi shu rtsa lnga dang / lus</text></item>
<item><p>205a5</p><section>'dul ba</section><text>kyi g.yas su nyis brgya nyi shu rtsa lnga dang / lus kyi g.yon du nyis brgya nyi shu rtsa lnga skyed par byed do/ /dga' bo/ zhag bdun pa bco lnga pa la ni/ mngal na gnas pa de la/ ma'i ltor nang</text></item>
<item><p>205a6</p><section>'dul ba</section><text>nas rlung pad+ma zhes bya ba dag ldang ste/ de dag gis mngal na gnas pa de'i lus la rtsa nyi shu bskyed par 'gyur te/ dga' bo/ de la lus kyi mdun du rtsa lnga'o/ /lus kyi rgyab tu rtsa</text></item>
<item><p>205a7</p><section>'dul ba</section><text>lnga'o/ /lus kyi g.yas su rtsa lnga'o/ /lus kyi g.yon tu rtsa lnga'o/ /rtsa de dag la yang ming du ma dang / ming sna tshogs dang / kha dog du ma dang / kha dog sna tshogs te/ grogs</text></item>
<item><p>205b1</p><section>'dul ba</section><text>zhes bya ba yod/ stobs zhes bya ba yod/ brtan pa zhes bya ba yod/ mthu can zhes bya ba yod do/ /kha dog sngon po dang / kha dog ser po dang / kha dog dmar po dang / kha dog dkar</text></item>
<item><p>205b2</p><section>'dul ba</section><text>po dang / bab la lta bu'i ser skya dang / khra bo dang / mar gyi kha dog dang / zho'i kha dog dang / 'bru mar gyi kha dog dang / mkhris pa ma smin pas khyab pa dang / mkhris pa smin</text></item>
<item><p>205b3</p><section>'dul ba</section><text>pas khyab pa dag yod do/ /dga' bo/ yang rtsa nyi shu po de dag re re la yang 'khor rtsa bzhi bcu bzhi bcu yod pas/ rtsa de dag brgyad brgyar 'gyur ro/ /dga' bo/ de la nyis brgya ni/</text></item>
<item><p>205b4</p><section>'dul ba</section><text>lus kyi mdun du/ nyis brgya ni/ lus kyi rgyab tu/ nyis brgya ni/ lus kyi g.yas su/ nyis brgya ni/ lus kyi g.yon du 'byung bar 'gyur te/ nyis brgya ni/ grogs kyi yin/ nyis</text></item>
<item><p>205b5</p><section>'dul ba</section><text>brgya ni/ stobs rnams kyi yin/ nyis brgya ni/ brtan pa rnams kyi yin/ nyis brgya ni/ mthu can rnams kyi yin no/ /dga' bo/ /yang rtsa brgyad brgya po de dag re re la yang 'khor</text></item>
<item><p>205b6</p><section>'dul ba</section><text>rtsa brgya brgya yod de/ de ltar na/ rtsa de dag brgyad khrir 'gyur ro/ /dga' bo/ de la nyi khri ni/ lus kyi mdun du/ nyi khri ni/ lus kyi rgyab tu/ nyi khri ni/ lus kyi g.yas su/ nyi khri ni/</text></item>
<item><p>205b7</p><section>'dul ba</section><text>lus kyi g.yon du 'byung bar 'gyur ro/ /dga' bo/ yang rtsa brgyad khri po de dag gi gzhi la bu gu du ma dang / bu gu sna tshogs te/ bu gu gcig pa yang yod/ bu gu gnyis pa dang /</text></item>
<item><p>206a1</p><section>'dul ba</section><text>bu gu gsum pa dang / bzhi pa dang / lnga pa dang / drug pa dang / bu gu bdun pa dag kyang yod de/ dga' bo/ 'di lta ste/ dper na/ pad+ma'i rtsa ba dang / sdong</text></item>
<item><p>206a2</p><section>'dul ba</section><text>bu la bu gu du ma dang / bu gu sna tshogs te/ bu gu gcig pa yang yod/ bu gu gnyis pa dang / bu gu gsum pa dang / bzhi pa dang / lnga pa dang / drug pa dang / bu gu bdun pa dag yod pa</text></item>
<item><p>206a3</p><section>'dul ba</section><text>de bzhin du/ dga' bo/ rtsa brgyad khri po de dag gi gzhi la yang bu gu du ma dang / bu gu sna tshogs te/ bu gu gcig pa yang yod/ bu gu gnyis pa dang / bu gu gsum pa dang / bzhi</text></item>
<item><p>206a4</p><section>'dul ba</section><text>pa dang / lnga pa dang / drug pa dang / bu gu bdun pa dag yod do/ /dga' bo/ de la rtsa de dag ni/ ba spu'i khung bu so so so so dang 'brel bar 'jug go /dga' bo/ zhag bdun pa bcu</text></item>
<item><p>206a5</p><section>'dul ba</section><text>drug pa la ni/ mngal na gnas pa de la/ ma'i ltor nang nas rlung mi 'chi ba zhes bya ba dag ldang ste/ de dag gis mngal na gnas pa de'i mig gi skye mched gnyis kun tu 'god par</text></item>
<item><p>206a6</p><section>'dul ba</section><text>byed| nges par 'god par byed/ 'jog par byed/ yang dag par 'jog par byed/ so sor 'jog par byed cing / de'i rna ba'i skye mched gnyis dang / sna'i skye mched gnyis</text></item>
<item><p>206a7</p><section>'dul ba</section><text>dang / kha'i sgo dang / mid pa dang / snying gi than kor dang / gang gis zos pa dang / 'thungs pa dang / 'chos pa dang / myangs pa 'ju bar byed pa dang / gang du gnas</text></item>
<item><p>206b1</p><section>'dul ba</section><text>pa dang / gang gis thur du 'byung bar byed pa de yang de la kun tu 'god par byed/ nges par 'god par byed/ 'jog par byed/ yang dag par 'jog par byed/ so sor 'jog</text></item>
<item><p>206b2</p><section>'dul ba</section><text>par byed do/ /dga' bo/ dper na/ rdza mkhan nam/ rdza mkhan gyi slob ma mkhas pa 'jim gong du legs par bstar pa blangs nas 'khor lo'i steng du bzhag ste/ snod kyi rnam pa</text></item>
<item><p>206b3</p><section>'dul ba</section><text>kun tu 'god par byed/ nges par 'god par byed/ 'jog par byed/ yang dag par 'jog par byed/ so sor 'jog par byed de/ dga' bo/ de bzhin du rnam par smin</text></item>
<item><p>206b4</p><section>'dul ba</section><text>pa las skyes pa'i rlung de dag kyang de'i mig gi skye mched gnyis dang / rna ba'i skye mched dag dang / sna'i skye mched dang / kha'i sgo dang / mid pa dang / snying gi than kor</text></item>
<item><p>206b5</p><section>'dul ba</section><text>dang | gang gis zos pa dang / 'thungs ba dang / 'chos pa dang / myangs pa 'ju bar byed pa dang / gang du gnas pa dang / gang gis thur du 'byung bar byed pa de yang kun tu</text></item>
<item><p>206b6</p><section>'dul ba</section><text>'god par byed/ nges par 'gyed par byed/ 'jog par byed/ yang dag par 'jog par byed/ so sor 'jog par byed do/ /dga' bo/ zhag bdun pa bcu bdun pa la ni/</text></item>
<item><p>206b7</p><section>'dul ba</section><text>mngal na gnas pa de la/ ma'i ltor nang nas rlung 'bri'i gdong zhes bya ba dag ldang ste/ de dag gis mngal na gnas pa de'i mig gi skye mched gnyis yongs su byang bar byed/ so sor 'jog</text></item>
<item><p>207a1</p><section>'dul ba</section><text>par byed/ nges par 'god par byed/ rnam par 'god par byed/ kun nas 'jog par byed cing / de'i rna ba'i skye mched gnyis dang / sna'i skye mched dag dang /</text></item>
<item><p>207a2</p><section>'dul ba</section><text>kha'i sgo dang / mid pa dang / snying gi than kor dang / gang gis zos pa dang / 'thungs pa dang / 'chos pa dang / myangs pa 'ju bar byed pa dang / gang du gnas pa dang / gang gis thur du 'byung</text></item>
<item><p>207a3</p><section>'dul ba</section><text>bar byed pa de yongs su byang bar byed/ nges par 'god par byed/ rnam par 'god par byed/ kun nas 'jog par byed do/ /dga' bo/ dper na/ khye'u 'am/ bu mo mkhas pa me long gi</text></item>
<item><p>207a4</p><section>'dul ba</section><text>dkyil 'khor yongs su ma dag pa blangs nas thal ba thogs pa'am/ sa'i phye ma thogs pa'am/ 'bru mar thogs pa'i lag pa'am/ ras ma'i chang bus phyi ba dang / kun tu phyi ba dang /</text></item>
<item><p>207a5</p><section>'dul ba</section><text>yongs su sbyang ba byed cing rab tu gsal bar byed do// //'dul ba phran tshegs kyi gzhi/ bam po bcu gnyis pa/ dga' bo/ de bzhin du/ las kyi rnam par smin pa</text></item>
<item><p>207a6</p><section>'dul ba</section><text>las skyes pa'i rlung de dag kyang / de'i mig gi skye mched gnyis dang / rna ba'i skye mched dag dang / sna'i skye mched dag dang / kha'i sgo dang / mid pa dang / snying gi than kor dang / gang gis</text></item>
<item><p>207a7</p><section>'dul ba</section><text>zos pa dang / 'thungs pa dang / 'chos pa dang / myangs pa 'ju bar byed pa dang / gang du gnas pa dang / gang gis thur du 'byung bar byed pa de yang / yongs su byang bar byed pa/ kun tu</text></item>
<item><p>207b1</p><section>'dul ba</section><text>'jog par byed/ so sor 'jog par byed/ nges par 'god par byed/ rnam par 'god par byed/ yang dag par 'god par byed do/ /dga' bo/ gzhag bdun pa bco brgyad pa la ni/ mngal nas gnas pa</text></item>
<item><p>207b2</p><section>'dul ba</section><text>de la ma'i lto nang nas rlung dri ma med pa zhes bya ba dag ldang ste/ de dag gis de'i skye mched de rnams yongs su dag pa dang / yongs su byang bar 'gyur ro/ /dga' bo/ dper na/ nyi ma'i dkyil 'khor</text></item>
<item><p>207b3</p><section>'dul ba</section><text>ram/ zla ba'i dkyil 'khor sprin chen pos khebs par gyur pa/ rlung chen pos gtor na/ yongs su dag pa dang / yongs su byang bar 'gyur ro/ /dga' bo/ de bzhin du zhag bdun pa bco brgyad</text></item>
<item><p>207b4</p><section>'dul ba</section><text>pa la yang / mngal na gnas pa de la/ ma'i lto'i nang na rlung dri ma med pa zhes bya ba dag langs na/ de dag gis de'i skye mched rnams yongs su dag pa dang / yongs su byang bar 'gyur ro/ /dga'</text></item>
<item><p>207b5</p><section>'dul ba</section><text>bo| |zhag bdun pa bcu dgu pa la ni/ mngal na gnas pa de'i ma'i lto'i nang du dbang po bzhi po mig gi dbang po dang / rna ba'i dbang po dang / sna'i dbang po dang / lce'i dbang po thob par 'gyur/</text></item>
<item><p>207b6</p><section>'dul ba</section><text>dbang po gsum po lus kyi dbang po dang / yid kyi dbang po dang / srog gi dbang po dag ni/ des sngon ma'i mngal du zhugs pa na thob par 'gyur ro/ /dga' bo/ zhag bdun pa nyi shu pa la ni/ mngal</text></item>
<item><p>207b7</p><section>'dul ba</section><text>na gnas pa de la rlung sra ba zhes bya ba dag ldang ste/ de dag gis mngal na gnas pa de'i rkang pa g.yon pa la brten nas rus pa nyi shu skyed par byed/ rkang pa g.yas pa la brten nas rus pa nyi shu</text></item>
<item><p>208a1</p><section>'dul ba</section><text>skyed par byed/ long bu'i rus pa bzhi dang / rje ngar gyi rus pa gnyis dang / pus mo'i rus pa gnyis dang / brla'i rus pa gnyis dang / mjug do'i rus pa gsum dang / sgal</text></item>
<item><p>208a2</p><section>'dul ba</section><text>tshigs kyi rus pa bco brgyad dang / rtsib ma'i rus pa nyi shu rtsa bzhi dang / rked pa'i rus pa gsum skyed par byed do/ /lag pa g.yon pa la brten nas rus pa nyi shu skyed par byed/ lag pa g.yas</text></item>
<item><p>208a3</p><section>'dul ba</section><text>pa la brten nas rus pa nyi shu skyed par byed/ dpung pa'i rus pa gnyis dang / lag ngar gyi rus pa bzhi dang / brang gi rus pa bdun dang / sog phrag gi rus pa bdun dang / sgrog rus dang /</text></item>
<item><p>208a4</p><section>'dul ba</section><text>'gram glang gi rus pa gnyis dang / so'i rtsa ba'i rus pa sum cu rtsa gnyis dang / mgo'i thod pa'i rus pa bzhi skyed par byed do/ /dga' bo/ dper na/ gzugs mkhan nam/ gzugs</text></item>
<item><p>208a5</p><section>'dul ba</section><text>mkhan gyi slob ma mkhas pa/ dang po shing gi dum bu sra ba dag srad bus bcings nas de dang de'i kha dog dang / dbyibs kyi gzugs mngon par grub par byed do/ dga' bo/ de bzhin du las</text></item>
<item><p>208a6</p><section>'dul ba</section><text>kyi rnam par smin pa las skyes pa'i rlung de dag kyang rus pa'i lus de lta bu mngon par sgrub par byed do/ /dga' bo/ de ltar na/ zhag bdun pa nyi shu pa la ni/ rus pa lhan cig 'byung</text></item>
<item><p>208a7</p><section>'dul ba</section><text>ba chu ngu dang phra mo ma gtogs pa rus pa chen po nyis brgya 'byung bar 'gyur ro/ /dga' bo/ /zhag bdun pa nyi shu rtsa gcig pa la ni/ mngal na gnas pa de la ma'i lto'i nang nas rlung</text></item>
<item><p>208b1</p><section>'dul ba</section><text>kun tu 'byung ba zhes bya ba dag ldang ste/ de dag gis de'i sha skyed par byed do/ /dga' bo/ dper na/ zhal zhal mkhan nam/ zhal zhal mkhan gyi slob ma mkhas pas 'jim pa legs</text></item>
<item><p>208b2</p><section>'dul ba</section><text>par byas pas rtsig ba'i zhi la zhal zhal byed do/ /dga' bo/ de bzhin du kun tu 'byung ba rlung de dag kyang / mngal na gnas pa de la sha skyes par byed do/ /dga' bo/ zhag bdun pa nyi shu</text></item>
<item><p>208b3</p><section>'dul ba</section><text>rtsa gnyis pa la ni/ mngal na gnas pa de la/ ma'i lto nang nas rlung yongs su rgyal pa zhes bya ba bdag ldang ste/ de dag gis mngal na gnas pa de'i khrag skyed par byed do/ /dga' bo/ zhag</text></item>
<item><p>208b4</p><section>'dul ba</section><text>bdun pa nyi shu rtsa gsum pa la ni/ mngal na gnas pa de la ma'i ltor nang nas rlung gtsang 'dzin ces bya ba dag ldang ste/ de dag gis mngal na gnas pa de'i lus la pags pa skyed par byed do/ /</text></item>
<item><p>208b5</p><section>'dul ba</section><text>dga' bo/ zhag bdun pa nyi shu rtsa bzhi pa la ni/ mngal na gnas pa de la ma'i ltor nang nas rlung yongs su 'phyo ba zhes bya ba dag ldang ste/ de dag gis mngal na gnas pa de'i lus la pags pa</text></item>
<item><p>208b6</p><section>'dul ba</section><text>rab tu dang bar byed do/ /dga' bo/ zhag bdun pa nyi shu rtsa lnga pa la ni/ mngal na gnas pa de la ma'i ltor nang nas rlung khyer 'jig ces bya ba dag ldang ste/ de dag gis mngal na gnas pa de'i</text></item>
<item><p>208b7</p><section>'dul ba</section><text>lus la sha dang khrag rab tu dang bar byed do/ dga' bo/ zhag bdun pa nyi shu rtsa drug pa la ni/ mngal na gnas pa de la ma'i lto'i nang du skra dang / spu dang / sen mo dag skye bar 'gyur ro/ /</text></item>
<item><p>209a1</p><section>'dul ba</section><text>skra dang spu dang sen mo de dag kyang so so so sor rtsa rnams dang 'brel to/ /dga' bo/ /zhag bdun pa nyi shu rtsa bdun pa la ni/ mngal na gnas pa de la ma'i lto nas</text></item>
<item><p>209a2</p><section>'dul ba</section><text>rlung sman yon po zhes bya ba dag ldang ste/ de dag gis mngal na gnas pa de'i skra dang / spu dang / sen mo rnams rab tu dang bar byed do/ /dga' bo/ gal te des sngon ser sna'i dri mas kun</text></item>
<item><p>209a3</p><section>'dul ba</section><text>nas dkris shing 'jungs par gyur pa dang / yo byad kun tu 'dzin pa dang / bla ma rnams la gus par mi nyan pas lus dang / ngag dang / yid kyi sdig ba mi dge ba'i las byas shing bsags</text></item>
<item><p>209a4</p><section>'dul ba</section><text>la| de yang gal te rnam par smin pa'i phyir mngon du gyur na/ de brgya la mi rnams dang skal ba mnyam pa 'di lta bur 'ong na yang / dbyibs kyi sdom gyi tshigs su bcad pa/ ring dang thung</text></item>
<item><p>209a5</p><section>'dul ba</section><text>dang 'brel pa dang / /de bzhin du ni mang ba nyid/ /mnyam dang yang dang mkhregs pa dang / /mtho dang nag po mdzes pa'o/ /de yan lag ring na mdzes pa gang dag yin pa de dag ni/ de'i thung</text></item>
<item><p>209a6</p><section>'dul ba</section><text>ngur gyur la/ thung na mdzes pa gang dag yin pa de dag ni/ de la ring por 'gyur/ sbom na mdzes pa gang dag yin pa de dag ni/ de la phra mor 'gyur/ phra na mdzes pa gang dag yin pa de dag ni/</text></item>
<item><p>209a7</p><section>'dul ba</section><text>de la sbom par 'gyur/ 'brel na mdzes pa gang dag yin pa de dag ni/ de la ma 'brel par 'gyur/ ma 'brel na mdzes pa gang dag yin pa de dag ni/ de la 'brel par 'gyur/ mang na</text></item>
<item><p>209b1</p><section>'dul ba</section><text>mdzes pa gang dag yin pa de dag ni/ de la mi mang bar 'gyur/ mi mang na mdzes pa gang dag yin pa de dag ni/ de la mang bar 'gyur/ mnyan na mdzes pa gang dag yin pa de dag ni/ de la mi</text></item>
<item><p>209b2</p><section>'dul ba</section><text>mnyam par 'gyur/ mi mnyam na mdzes pa gang dag yin pa de dag ni/ de la mnyam par 'gyur/ yangs na mdzes pa gang dag yin pa de dag ni/ de la mi yangs par 'gyur/ mi yangs na mdzes</text></item>
<item><p>209b3</p><section>'dul ba</section><text>pa gang dag yin pa de dag ni/ de la yangs par 'gyur/ mkhregs na mdzes pa gang dag yin pa de dag ni/ de la ma mkhregs par 'gyur/ ma mkhregs na mdzes pa gang dag yin pa de dag ni/ de la</text></item>
<item><p>209b4</p><section>'dul ba</section><text>mkhregs par 'gyur/ dma' na mdzes pa gang dag yin pa de dag ni/ de la mtho bar 'gyur/ mtho na mdzes pa gang dag yin pa de dag ni/ de la dma' bar 'gyur/ nag na mdzes pa gang dag yin</text></item>
<item><p>209b5</p><section>'dul ba</section><text>pa de dag ni/ de la dkar por 'gyur/ dkar na mdzes pa gang dag yin pa de dag ni/ de la nag por 'gyur ro/ /yang dga' bo/ des ji lta ji ltar sdig pa mi dge ba'i las byas shing bsags pa de lta</text></item>
<item><p>209b6</p><section>'dul ba</section><text>de ltar glen pa dang / lkugs pa dang / mthong na yid du mi 'ong ba dang / rten 'phye dang / rna ba nyams pa dang / lce nyams pa dang / kha'i sgo zum pa dang / lag pa zha bar 'gyur zhing / yi dwags rnams dang</text></item>
<item><p>209b7</p><section>'dul ba</section><text>'dra bar 'gyur gyi/ mi rnams dang 'dra bar ni ma yin no/ /de rang gi nye du dang / snag gi gnyen mtshams rnams kyis kyang mi 'dod pa dang / mthong na yid du mi 'ong ba dang / spang ba'i chos can du 'gyur na/</text></item>
<item><p>210a1</p><section>'dul ba</section><text>skye bo gzhan gyis la smos kyang ci dgos te/ des 'jig rten la lus dang / ngag dang / yid gyis gang cung zad bsgrubs pa de thams cad kyang / 'jig rten la gzung bar</text></item>
<item><p>210a2</p><section>'dul ba</section><text>'os pa dang / mngon par dga' bar mi 'gyur ro/ /dga' bo/ de ci'i phyir zhe na/ 'di ltar/ de ni/ sdig pa mi dge ba'i las byas pa dang / bsags pa'i phyir de lta bur 'gyur ro/ /dga' bo/</text></item>
<item><p>210a3</p><section>'dul ba</section><text>gal te des ser sna'i dri ma spangs shing gtong ba dang ldan pa dang / bla ma la gus par nyan pas lus dang / ngag dang / yid kyi las dge ba byas shing bsags la/ de yang gal te rnam par smin pa'i</text></item>
<item><p>210a4</p><section>'dul ba</section><text>phyir mngon du gyur na/ de brgya la mi rnams dang skal pa mnyam pa 'di lta bur 'ong na yang / de yan lag ring na mdzes pa gang dag yin pa de dag ni/ de la ring por 'gyur la/ thung na mdzes pa gang</text></item>
<item><p>210a5</p><section>'dul ba</section><text>dag yin pa de dag ni/ de la thung bar 'gyur/ yan lag sbom na mdzes pa gang dag yin pa de dag ni/ de la sbom por 'gyur/ yan lag phra na mdzes pa gang dag yin pa de dag ni/ de la phra mor</text></item>
<item><p>210a6</p><section>'dul ba</section><text>'gyur/ 'brel na mdzes pa gang yin pa de dag ni/ de la 'brel bar 'gyur/ ma 'brel na mdzes pa gang yin pa de dag ni/ de la ma 'brel bar 'gyur/ mang na mdzes pa gang yin pa de dag ni/ de</text></item>
<item><p>210a7</p><section>'dul ba</section><text>la mang por 'gyur/ mi mang na mdzes pa gang yin pa de dag ni/ de la mi mang bar 'gyur/ mnyam na mdzes pa gang yin pa de dag ni/ de la mnyam par 'gyur/ mi mnyam na mdzes pa gang yin</text></item>
<item><p>210b1</p><section>'dul ba</section><text>pa de dag ni/ de la mi mnyam par 'gyur/ yangs na mdzes pa gang yin pa de dag ni/ de la yangs par 'gyur/ mi yangs na mdzes pa gang yin pa de dag ni/ de la mi yangs par 'gyur/</text></item>
<item><p>210b2</p><section>'dul ba</section><text>mkhregs na mdzes pa gang yin pa de dag ni/ de la mkhregs par 'gyur/ ma mkhregs na mdzes pa gang yin pa de dag ni/ de la ma mkhregs par 'gyur/ dma' na mdzes pa gang yin pa de dag</text></item>
<item><p>210b3</p><section>'dul ba</section><text>ni/ de la dma' bar 'gyur/ mtho na mdzes pa gang dag yin pa de dag ni/ de la mtho bar 'gyur/ nag na mdzes pa gang dag yin pa de dag ni/ de la nag bor 'gyur/ dkar na mdzes pa gang</text></item>
<item><p>210b4</p><section>'dul ba</section><text>yin pa de dag ni/ de la dkar por 'gyur ro/ /yang dga' bo/ des ji lta ji ltar dge ba'i las byas shing bsags pa de lta de ltar gzugs bzang ba dang / mdzes pa dang / blta na sdug pa dang / kha dog</text></item>
<item><p>210b5</p><section>'dul ba</section><text>rgyas pa mchog dang ldan par 'gyur zhing de skye bo gzhan gyis kyang 'dod pa dang / yid du 'ong bar 'gyur na/ nye du dang snag gi gnyen mtshams rnams kyis lta smos kyang ci dgos/ des lus dang /</text></item>
<item><p>210b6</p><section>'dul ba</section><text>ngag dang / yid kyis 'jig rten la gang zung zad bsgrubs pa thams cad kyang 'jig rten la gzung bar 'os pa dang / mngon par dga' bar 'gyur ro/ /dga' bo/ de ci'i phyir zhe na/ 'di ltar/</text></item>
<item><p>210b7</p><section>'dul ba</section><text>de ni/ las dge pa dag byas pa dang / bsags pa'i phyir de ltar 'gyur ba'i phyir ro/ /dga' bo/ gal te khye'ur 'gyur na ni/ de ma'i dku g.yas par tsog tsog por 'dug ste/ lag pa gnyis</text></item>
<item><p>211a1</p><section>'dul ba</section><text>kyis gdong bkab nas ma'i sgal tshigs la kha bltas te pho ba'i 'og /long ga'i steng na pho bas bkab/ long gas brten nas bcing ba lngas bcings pa'am/ gsal</text></item>
<item><p>211a2</p><section>'dul ba</section><text>shing gis btsugs pa bzhin gnas pa'o/ /dga' bo/ gal te bu mor 'gyur na ni/ ma'i dku g.yon par tsog tsog por 'dug ste lag pa gnyis kyis gdong bkab nas ma'i lto ba la kha bltas</text></item>
<item><p>211a3</p><section>'dul ba</section><text>te| pho ba'i 'og /long ga'i steng na pho bas bkab/ long gas brten nas bcing ba lngas bcings pa'am/ gsal shing gis btsugs pa bzhin gnas so/ /dga' bo/ ma ha cang zas mang du zos</text></item>
<item><p>211a4</p><section>'dul ba</section><text>na| mngal na gnas pa la gnod cing / ha cang zas nyung ngu zos na yang mngal na gnas pa la gnod par 'gyur la/ de bzhin du ma ha cang snum pa dang / ha cang rtsub pa dang / ha cang grang ba dang / ha cang</text></item>
<item><p>211a5</p><section>'dul ba</section><text>tsha ba dang / ha cang lan tsha che ba dang / ha cang skyur ba dang / ha cang mngar ba dang / ha cang kha ba dang / ha cang tsha ba dang / ha cang bska ba'i zas dag zos na yang mngal na gnas pa la gnod par</text></item>
<item><p>211a6</p><section>'dul ba</section><text>'gyur ro/ /'dod pa dag la spyod par byed pa dang / ha cang rgyug pa dang / mgyogs pa dang / mchong ba dang / rkyal ba dag la spyod par byed na/ 'gro ba la zhugs pa mngal na gnas pa la gnod</text></item>
<item><p>211a7</p><section>'dul ba</section><text>pa dang / me'i drung du 'dug gam/ tsog tsog por 'dug na/ mngal na gnas pa la gnod par 'gyur te/ dga' bo/ ma'i mngal na gnas pa ni/ de ltar sdug bsngal drag po/ rtsub pa/</text></item>
<item><p>211b1</p><section>'dul ba</section><text>tsha ba yid du mi 'ong ba yin no/ /dga' bo/ bde 'gro'i 'gro bar ming thogs pa/ mi gang dag yin pa de la yang de lta bu'i sdug bsngal myong bar 'gyur na/ ngan song ngan 'gro log par ltung ba/ sems</text></item>
<item><p>211b2</p><section>'dul ba</section><text>can dmyal ba dag la lta smos kyang ci dgos te/ de'i sdug bsngal ni/ dpe bya bar yang mi nus so/ /dga' bo/ de la srid pa tshol ba ma'i mngal na gnas pa la mnog ci zhig yod/ dga' bo/ zhag</text></item>
<item><p>211b3</p><section>'dul ba</section><text>bdun pa nyi shu rtsa brgyad pa la ni/ mngal na gnas pa des ma'i mngal gyi nang du phyin ci log gi 'du shes brgyad po/ khyim gyi 'du shes dang / bzhon pa'i 'du shes dang / skyed mos tshal gyi 'du shes</text></item>
<item><p>211b4</p><section>'dul ba</section><text>dang / khang pa brtsegs pa'i 'du shes dang / kun dga' ra ba'i 'du shes dang / khri'i 'du shes dang / chu bo'i 'du shes dang / rdzing bu'i 'du shes thob par 'gyur ro/ /zhag bdun pa nyi shu rtsa dgu</text></item>
<item><p>211b5</p><section>'dul ba</section><text>pa la ni/ mngal na gnas pa de la ma'i ltor nang nas rlung yang dag skyed pa zhes bya ba dag ldang ste/ de dag gis mngal na gnas pa de'i lus kyi pags pa'i mdog yongs su byang bar byed/ rab tu dang</text></item>
<item><p>211b6</p><section>'dul ba</section><text>bar byed do/ /dga' bo/ de la kha cig gi pags pa'i mdog ni/ las kyi rnam par smin pas/ nag pa/ kha dog nag po/ nag po lta bur ston pa/ 'od nag po 'byung ba yongs su byang bar byed/ rab</text></item>
<item><p>211b7</p><section>'dul ba</section><text>tu dang bar byed do/ /kha cig gi pags pa'i mdog ni/ sngo bsangs/ kha dog sngo bsangs/ sngo bsangs lta bur ston pa/ 'od sngo bsangs 'byung ba yongs su byang bar byed/ rab tu dang bar byed</text></item>
<item><p>212a1</p><section>'dul ba</section><text>do| |kha cig gi pags pa'i mdog ni/ rtsub pa/ kha dog rtsub pa/ rtsub pa lta bur ston pa/ 'od rtsub po 'byung ba yongs su byang bar byed/ rab tu dang bar byed do/ /de</text></item>
<item><p>212a2</p><section>'dul ba</section><text>bzhin du kha cig gi mdog ni/ snum pa dang / dkar po/ kha dog dkar po zhes bya ba la sogs pa snga ma bzhin no/ /kha cig gi pags pa'i mdog ni/ rtswa dur ba'i shun pa'i mdog lta</text></item>
<item><p>212a3</p><section>'dul ba</section><text>bu/ kha dog rtsa dur ba'i shun pa'i mdog lta bu/ rtswa dur ba'i shun pa'i mdog lta bur ston pa/ rtsa dur pa'i shun pa'i mdog yongs su byang bar byed/ rab tu dang bar byed do/ /dga' bo/</text></item>
<item><p>212a4</p><section>'dul ba</section><text>zhag bdun pa sum cu pa la ni/ mngal na gnas pa de la ma'i ltor nang nas rlung lcags kyi sgo zhes bya ba dag ldang ste/ de dag gis mngal na gnas pa de'i lus la skra dang / spu dang / sen mo'i</text></item>
<item><p>212a5</p><section>'dul ba</section><text>bar yongs su 'byed par byed/ rab tu dang bar byed cing / kha cig gi ni/ skra dang / spu dang / sen mo'i bar nag pa/ kha dog nag pa/ kha cig ni/ ser skya/ kha dog ser skya/ rtsub pa/ kha</text></item>
<item><p>212a6</p><section>'dul ba</section><text>dog rtsub pa/ snum pa/ kha dog snum pa yongs su byang bar byed/ rab tu dang bar byed do/ /dga' bo/ zhag bdun pa sum cu rtsa gcig pa la ni/ mngal na gnas pa de ma'i lto'i nang du</text></item>
<item><p>212a7</p><section>'dul ba</section><text>'phel zhing rgyas par 'gyur ro/ /dga' bo/ de bzhin du zhag bdun pa sum cu rtsa gnyis pa dang / sum cu rtsa gsum dang / sum cu rtsa bzhi pa la yang mngal na gnas pa de/ ma'i lto nang du</text></item>
<item><p>212b1</p><section>'dul ba</section><text>'phel zhing rgyas par 'gyur ro/ /dga' bo/ zhag bdun pa sum cu rtsa lnga pa la ni/ mngal na gnas pa de ma'i lto'i nang nas yan lag dang / nying lag thams cad dang ldan par 'gyur ro/ /dga' bo/</text></item>
<item><p>212b2</p><section>'dul ba</section><text>zhag bdun pa sum cu rtsa drug pa la ni/ mngal na gnas pa de 'byung 'dod cing mngon par mi dga'o/ /dga' bo/ zhag bdun pa sum cu rtsa bdun pa la ni/ mngal na gnas pa des ma'i lto'i nang du</text></item>
<item><p>212b3</p><section>'dul ba</section><text>phyin ci ma log pa'i 'du shes gsum po/ mi gtsang ba'i 'du shes dang / dri nga ba'i 'du shes dang / 'byung ba'i 'du shes dag thob par 'gyur ro/ /dga' bo/ zhag bdun pa sum cu rtsa brgyad</text></item>
<item><p>212b4</p><section>'dul ba</section><text>pa la ni/ mngal na gnas pa de la ma'i ltor nang nas rlung yan lag ces bya ba dag ldang ste/ de dag gis mngal na gnas pa de bsgyur nas lag pa gnyis bcum ste ma'i mngal gyi sgor 'jog par</text></item>
<item><p>212b5</p><section>'dul ba</section><text>byed do/ /de'i las dang / 'bras bus rlung kha thur du lta ba zhes bya ba dag ldang ste/ de dag gis de'i rkang pa gyen du bstan cing / mgo thur du bstan nas ma'i gci ba'i lam du phyogs par 'phul lo//</text></item>
<item><p>212b6</p><section>'dul ba</section><text>dga' bo/ gal te des mngal gyi nang du 'chi bar 'gyur ba sdig pa mi dge ba'i las byas shing bsags na/ de rkang pa log pa'am/ lag pa g.yog par 'gyur ro/ /de log cing 'byung ma btub na/</text></item>
<item><p>212b7</p><section>'dul ba</section><text>de'i srog gi dbang po 'gag par 'gyur ro/ /de nas de la mkhas pa'i bud med dam/ gzhon nu gso ba la mkhas pa dag gis mar ram/ 'bru mar 'jam tsam dang / shing shal ma li legs</text></item>
<item><p>213a1</p><section>'dul ba</section><text>par btags pa'i lde gu'am/ gzhan dag gis lag pa bskus nas/ lag pa de nyid la mtshon srab mo so legs par brdar ba/ shin tu rnon po spu gri lta bu btags</text></item>
<item><p>213a2</p><section>'dul ba</section><text>nas chab khungs bzhin du shin tu skyug bro ba/ dri nga ba/ mun khung nyal nyil gyis bcer ba/ srin bu'i rigs stong phrag shin tu mang po'i gnas/ rtag tu 'dzag pa can/ rgyun du byi dor bya</text></item>
<item><p>213a3</p><section>'dul ba</section><text>dgos pa/ btsog pa/ khu chu dang / khrag dang / dri ma dang / chu ser gyis kun tu rul/ rnam par rul cing myags pa/ 'greng ba mthong na 'jigs su rung ba'i bu ga'i pags pas g.yogs pa/</text></item>
<item><p>213a4</p><section>'dul ba</section><text>sngon gyi las kyi rnam par smin pa las byung ba'i lus kyi rma'i sbubs der lag pa mar ram/ 'bru mar dang / shing shal ma li'i lde gus 'jam por byas pa bcug nas mngal na gnas pa</text></item>
<item><p>213a5</p><section>'dul ba</section><text>de/ kun tu mnams te dum bur bcad nas 'byin par byed do/ /gzhi de las de'i ma bu mngon par 'dod pa yang sdug bsngal gyi tshor ba drag po/ rtsub pa/ mi bzad pa/ yid du mi 'ong bar myong</text></item>
<item><p>213a6</p><section>'dul ba</section><text>bar 'gyur zhing / tshor bas nyen pa 'chi bar 'gyur ba'am/ shi la thug pa'i sdug bsngal myong bar 'gyur ro/ dga' bo/ gal te des sngon tshe ring bar 'gyur ba'i las dge ba byas shing</text></item>
<item><p>213a7</p><section>'dul ba</section><text>bsags na/ de log cing 'byung du mi btub par yang mi 'gyur/ de'i srog gi dbang po yang 'gag par mi 'gyur/ gzhi de las de'i ma sdug bsngal gyi tshor ba drag po/ rtsub pa/ mi bzad</text></item>
<item><p>213b1</p><section>'dul ba</section><text>pa/ yid du mi 'ong ba tshar gcig nyams su myong bar mi 'gyur ro/ /de zhag bdun pa sum cu rtsa brgyad pa 'das nas sdug bsngal gyi tshor ba chen po/ drag pa chen po dang / rtsub pa chen po dang / mi bzad</text></item>
<item><p>213b2</p><section>'dul ba</section><text>pa chen pos ma'i lto nas 'byung ste/ dga' bo/ skye ba ni/ sdug bsngal ba'o/ /dga' bo/ /byung ma thag pa de la 'du shes gnyis 'byung bar 'gyur te/ khye'u'am/ bu mo skyes so/ /snyam mo/ /dga'</text></item>
<item><p>213b3</p><section>'dul ba</section><text>bo/ khye'u'am/ bu mo btsas ma thag tu gal te lag pas blangs na/ de gzhi de las sdug bsngal gyi tshor ba drag po/ rtsub pa/ mi bzad pa/ yid du mi 'ong ba so sor myong bar 'gyur ro/ /gal te</text></item>
<item><p>213b4</p><section>'dul ba</section><text>gos kyis blangs na/ de gzhi de las sdug bsngal gyi tshor ba drag pa/ rtsub pa/ mi bzad pa/ yid du mi 'ong ba so sor myong bar 'gyur ro/ /gal te pang du blangs sam/ gal te khri la bzhag gam/</text></item>
<item><p>213b5</p><section>'dul ba</section><text>gal te khri'u'am/ gal te sa'am/ gal te shing leb la'am/ gal te bla gab can nam/ gal te bla gab med pa'am/ gal te grib ma la bzhag gam/ gal te nyi mas reg gam/ gal te lhags</text></item>
<item><p>213b6</p><section>'dul ba</section><text>pas reg na/ gzhi de las sdug bsngal kho na'i tshor ba so sor myong bar 'gyur zhing / drag pa nyid dang / rtsub pa nyid dang / mi bzad pa nyid dang / yid du mi 'ong ba nyid dag so sor myong bar 'gyur</text></item>
<item><p>213b7</p><section>'dul ba</section><text>ro| |dga' bo/ dper na/ ba lang pags pa bshus pa ni/ gal te rtsig pa la brten cing 'dug na/ de na de la rtsig pa la brten pa'i srog chags gang dag yin pa de dag za la/ gal te shing</text></item>
<item><p>214a1</p><section>'dul ba</section><text>ngam/ gal te rtswa'i phung po'am/ gal te nam mkha' la brten cing 'dug na/ de na de la nam mkha' la brten pa'i srog chags gang dag yin pa de dag za ste/</text></item>
<item><p>214a2</p><section>'dul ba</section><text>dga' bo/ ba lang pags pa bshus pa de gang la brten cing 'dug kyang de la brten pa'i srog chags rnams za bar byed cing / gzhi de las sdug bsngal gyi tshor ba drag po/ rtsub pa/ mi</text></item>
<item><p>214a3</p><section>'dul ba</section><text>bzad pa/ yid du mi 'ong ba myong bar 'gyur ro/ /dga' bo/ de bzhin du khye'u'am/ bu mo btsas ma thag pa yang gal te lag pas blangs na/ de gzhi de las sdug bsngal gyi tshor ba zhes</text></item>
<item><p>214a4</p><section>'dul ba</section><text>bya ba nas yid du mi 'ong ba so sor myong bar 'gyur ro/ /zhes bya ba'i bar snga ma bzhin no/ /gal te gos kyis blangs sam/ gal te pang du blangs sam/ gal te khri la bzhag gam/ gal te</text></item>
<item><p>214a5</p><section>'dul ba</section><text>khri'u'am/ gal te sa'am/ gal te shing leb bam/ gal te bla gab can nam/ gal te bla gab med pa'am/ gal te grib ma la bzhag gam/ gal te tsha ba'am/ gal te grang bas</text></item>
<item><p>214a6</p><section>'dul ba</section><text>reg na/ de gzhi de las sdug bsngal kho na so sor myong bar 'gyur zhing / drag pa nyid dang / rtsub pa nyid dang / mi bzad pa nyid dang / yid du mi 'ong ba nyid so sor myong bar 'gyur ro/ /</text></item>
<item><p>214a7</p><section>'dul ba</section><text>dga' bo/ byis pa btsas ma thag pa ni/ chu 'jam tsam gyis btab na yang / de gzhi de las sdug bsngal kho na zhes bya ba nas yid du mi 'ong ba kho na'i bar so sor myong bar 'gyur ro/ /dga'</text></item>
<item><p>214b1</p><section>'dul ba</section><text>bo/ dper na/ skyes bu lus mdze can/ 'dzag pa/ lus tshos pa/ lus zhig pa/ sdug bsngal ba/ dbang po nyams pa la lcag gis gzhus na/ sdug bsngal kho na so sor myong bar 'gyur zhing /</text></item>
<item><p>214b2</p><section>'dul ba</section><text>drag pa nyid dang / rtsub pa nyid dang / mi bzad pa nyid dang / yid du mi 'ong ba nyid so sor myong bar 'gyur ro/ /dga' bo/ de bzhin du byis pa btsas ma thag pa gal te chu 'jam tsam gyis btab na yang de</text></item>
<item><p>214b3</p><section>'dul ba</section><text>gzhi de las sdug bsngal kho na so sor myong bar 'gyur zhing / drag pa nyid dang / rtsub pa nyid dang / mi bzad pa nyid dang / yid du mi 'ong ba nyid so sor myong bar 'gyur ro/ /dga' bo/ de ltar skyes shing de</text></item>
<item><p>214b4</p><section>'dul ba</section><text>ltar byung / de ltar mngon par grub pa dang / de nas de ma rang gi khrag gi dri mas skyed par byed/ gso bar byed/ sring bar byed/ dga' bo/ khrag gi dri ma de ni/ 'phags pa'i chos 'dul ba 'di la/ 'di lta</text></item>
<item><p>214b5</p><section>'dul ba</section><text>ste/ ma'i nu zho la bya'o/ /dga' bo/ de la 'khor ba na yang srid pa mngon par 'dod pa de ltar sdug bsngal du mas nyen pa la mnog ci zhig yod/ de ltar skyes shing de ltar byung ba'i lus la zhag bdun pa</text></item>
<item><p>214b6</p><section>'dul ba</section><text>'das nas srin bu'i rigs brgyad khri 'byung bar 'gyur zhing / de dag gis sems can de'i lus thams cad la za bar byed de/ dga' bo/ de la srin bu'i rigs skra za ba zhes bya ba ni/ skra'i drung na brten</text></item>
<item><p>214b7</p><section>'dul ba</section><text>cing skra dag za bar byed/ srin bu'i rigs gnyis po dbyug gu can dang / mgo bo cha dag ni/ mgo la brten cing mgo za bar byed/ srin bu'i rigs mig zan ces bya ba ni/ mig la brten cing mig dag za</text></item>
<item><p>215a1</p><section>'dul ba</section><text>bar byed/ srin bu'i rigs bzhi po rgyug pa dang / sbyin byed dang / rigs ldan dang / gang po rnams ni/ klad pa la brten cing klad pa za bar byed/ srin bu'i rigs bsam</text></item>
<item><p>215a2</p><section>'dul ba</section><text>lo zhes bya ba ni/ mig la brten cing mig dag za bar byed/ srin bu'i rigs mdzod sgo zhes bya ba ni/ sna la brten cing sna dag za bar byed/ srin bu'i rigs gnyis po 'phen byed dang / 'jog byed</text></item>
<item><p>215a3</p><section>'dul ba</section><text>ni/ mchu la brten cing mchu dag za bar byed/ srin bu'i rigs sbrang rtsi 'dab ma zhes bya ba ni/ sol brten cing so dag za bar byed/ srin bu'i rigs shing sgo zhes bya ba ni/ so'i rtsa ba la brten</text></item>
<item><p>215a4</p><section>'dul ba</section><text>cing so'i rtsa ba dag za bar byed/ srin bu'i rigs kha mchu zhes bya ba ni/ lce la brten cing lce za bar byed/ srin bu'i rigs mchu rnon zhes bya ba ni/ lce'i drung la brten cing lce'i drung za bar byed/ srin</text></item>
<item><p>215a5</p><section>'dul ba</section><text>bu'i rigs lag can zhes bya ba ni/ rkan la brten cing rkan za bar byed/ srin bu'i rigs gnyis po chu'i dra ba dang / byed sgur ni/ lag sor la gnas shing lag sor dag za bar byed/ srin</text></item>
<item><p>215a6</p><section>'dul ba</section><text>bu'i rigs gnyis po 'phyang ba dang / rab tu 'phyang ba ni/ lag pa'i bol ba brten cing lag pa'i bol za bar byed/ srin bu'i rigs gnyis po/ dpung pa dang / nye dpung ni/ dpung pa la brten</text></item>
<item><p>215a7</p><section>'dul ba</section><text>cing dpung pa dag za bar byed/ srin bu'i rigs gnyis po rko ba dang / nye rko ni/ lkog ma la brten cing lkog ma la za bar byed/ srin bu'i rigs gnyis po kho na can dang / kho na can chen po ni/</text></item>
<item><p>215b1</p><section>'dul ba</section><text>snying la brten cing snying la za bar byed/ srin bu'i rigs gnyis po dung dang / dung chu ni/ sha la brten cing sha la za bar byed/ srin bu'i rigs gnyis po mdog can dang / stobs can ni/ khrag</text></item>
<item><p>215b2</p><section>'dul ba</section><text>la brten cing khrag 'thung bar byed/ srin bu'i rigs gnyis po dpa' bo dang / dri sgo ni/ chu rgyus la brten cing chu rgyus za bar byed/ srin bu'i rigs gnyis po dma' ba dang / kha sbub can ni/</text></item>
<item><p>215b3</p><section>'dul ba</section><text>sgal tshigs la brten cing sgal tshigs za bar byed/ srin bu'i rigs tshil ma dag ces bya ba ni/ tshil la brten cing tshil za bar byed/ srin bu'i rigs mkhris mdog ces bya ba ni/ mkhris</text></item>
<item><p>215b4</p><section>'dul ba</section><text>pa la brten cing mkhris pa za bar byed/ srin bu'i rigs mu tig ces bya ba ni/ mtsher pa la brten cing mtsher pa za bar byed/ srin bu'i rigs mu tig chen po zhes bya ba ni/ mkhal ma la brten cing</text></item>
<item><p>215b5</p><section>'dul ba</section><text>mkhal ma za bar byed/ srin bu'i rigs 'ongs min zhes bya ba ni/ mchin pa la brten cing mchin pa za bar byed/ srin bu'i rigs bzhi po chu 'dres pa dang / chu 'dres pa chen po dang / khab mchu dang /</text></item>
<item><p>215b6</p><section>'dul ba</section><text>khab mchu chen po ni/ rgyu ma la brten cing rgyu ma dag za bar byed/ srin bu'i rigs lnga po zla dang / zla gdong dang / zla 'od dang / zla 'od gdong dang / rgya che ni/ glo g.yas pa la brten cing glo g.yas pa za</text></item>
<item><p>215b7</p><section>'dul ba</section><text>bar byed/ srin bu'i rigs de skad ces bya ba gzhan dag ni/ glo g.yon pa la brten cing glo g.yon pa za bar byed/ srin bu'i rigs bzhi po rim 'bigs dang / sngar 'bigs dang / sra 'bigs dang /</text></item>
<item><p>216a1</p><section>'dul ba</section><text>brtan 'bigs ni/ rus pa la brten cing rus pa za bar byed/ srin bu'i rigs bzhi po dkar po dang / nye dkar dang / stobs 'phrog dang / snom pa ni/ rtsa la brten cing</text></item>
<item><p>216a2</p><section>'dul ba</section><text>rtsa za bar byed/ srin bu'i rigs bzhi po seng dang / stobs can dang / 'dab bu dang / me tog le ni/ pho ba la brten cing pho ba za bar byed/ srin bu'i rigs gnyis po brtan pa dang / nye brtan</text></item>
<item><p>216a3</p><section>'dul ba</section><text>ni| long ga la rten cing long ka za bar byed/ srin bu'i rigs bzhi po sin+d+hu'i mchu dang / phung po'i gdong dang / dra ba'i kha dang / 'dral byed ni/ gci ba'i lam la gnas shing gci ba'i lam za bar</text></item>
<item><p>216a4</p><section>'dul ba</section><text>byed/ srin bu'i rigs gzhi po sgra ngan dang / sgra ngan chen po dang / 'dren byed dang / 'dul ldan ni/ bshang ba'i lam la brten cing bshang ba'i lam za bar byed/ srin bu'i rigs gnyis po</text></item>
<item><p>216a5</p><section>'dul ba</section><text>kha nad dang / 'jig byed ni/ brla la brten cing brla za bar byed/ srin bu'i rigs gnyis po mdzes dang / nye mdzes ni/ pus mo la brten cing pus mo dag za bar byed/ srin bu'i rigs glen</text></item>
<item><p>216a6</p><section>'dul ba</section><text>gzhi zhes bya ba ni/ rje ngar la brten cing rje ngar za bar byed/ srin bu'i rigs mgo nag ces bya ba ni/ rkang sor la brten cing rkang sor dag la za bar byed do/ /dga' bo/ lus 'di ni/ de ltar srin</text></item>
<item><p>216a7</p><section>'dul ba</section><text>bu'i rigs brgyad khris nyin mtshan du za bar gtses te/ des na/ gdung ba dang / kun tu gdung ba dang / nyam chung ba dang / rmya bar 'gyur zhing / dga' bo/ gzhi de las gdung ba dang / kun tu</text></item>
<item><p>216b1</p><section>'dul ba</section><text>gdung ba dang / yongs su gdung ba dag myong bar 'gyur/ so sor myong bar 'gyur/ tshor bar 'gyur/ yang dag par tshor bar 'gyur la/ sems kyi gdung ba dang / kun tu gdung ba dang / yongs su</text></item>
<item><p>216b2</p><section>'dul ba</section><text>gdung ba dag kyang myong bar 'gyur/ so sor myong bar 'gyur/ tshor bar 'gyur/ yang dag par tshor bar 'gyur ro/ /lus kyi rims dang / ngal ba dang / yongs su gdung ba dag kyang myong bar 'gyur/ so sor</text></item>
<item><p>216b3</p><section>'dul ba</section><text>myong bar 'gyur/ tshor bar 'gyur/ yang dag par tshor bar 'gyur zhing / sems kyi rims dang / ngal ba dang / yongs su gdung ba dag kyang myong bar 'gyur/ so sor myong bar 'gyur/ tshor bar 'gyur/</text></item>
<item><p>216b4</p><section>'dul ba</section><text>yang dag par tshor bar 'gyur te/ de la ni/ sman pa rnams kyang rmongs shing sman gyi sbyor ba mi shes na/ dga' bo/ de la 'khor ba na yang srid pa la mngon par dga' ba de ltar sdug bsngal du mas</text></item>
<item><p>216b5</p><section>'dul ba</section><text>nyen pa la gnog ci zhig yod/ dga' bo/ de ltar byung zhing de ltar mngon par grub pa de'i lus la gdon 'di lta bu dag 'byung ste/ 'di lta ste/ lha'i gdon dang / klu'i gdon dang / lha ma yin gyi gdon</text></item>
<item><p>216b6</p><section>'dul ba</section><text>dang / rlung lha'i gdon dang / nam mkha' lding gi gdon dang / dri za'i gdon dang / mi'am ci'i gdon dang / lto 'phye chen po'i gdon dang / gnod sbyin gyi gdon dang / srin bu'i gdon dang / yi dwags</text></item>
<item><p>216b7</p><section>'dul ba</section><text>kyi gdon dang / sha za'i gdon dang / 'byung po'i gdon dang / grul bum gyi gdon dang / srul po'i gdon dang / lus srul po'i gdon dang / srul po long ba'i gdon dang / skem byed kyi gdon dang /</text></item>
<item><p>217a1</p><section>'dul ba</section><text>smyo byed kyi gdon dang / grib gnon gyi gdon dang / rdul byed kyi gdon dang / bya'i gdon dang / ri dwags kyi gdon dang / nam gru'i gdon dang / phyugs bdag gi gdon dang</text></item>
<item><p>217a2</p><section>'dul ba</section><text>ma mo'i gdon dang / 'dzum byed kyi gdon dang / rkang bam gyi gdon dang / nyams byed kyi gdon dang / zla ba'i gdon dang / nyi ma'i gdon dang / rgyu skar gyi gdon te/ gdon de lta bu dag lus</text></item>
<item><p>217a3</p><section>'dul ba</section><text>la 'byung na/ dga' bo/ de la srid pa tshol ba ma'i mngal na gnas pa la mnog ci zhig yod/ dga' bo/ de ltar skyes shing de ltar mngon par grub pa de/ mas rang gi khrag gi dri mas skyed</text></item>
<item><p>217a4</p><section>'dul ba</section><text>par byed/ gso bar byed/ sring bar byed de/ dga' bo/ ma'i nu zho ni/ 'phags pa'i chos 'dul ba la/ 'di lta ste/ khrag gi dri ma zhes bya'o/ /dga' bo/ de la srid pa tshol ba ma'i mngal gyi</text></item>
<item><p>217a5</p><section>'dul ba</section><text>gnas na gnas pa de ltar skyes shing / de ltar byung / de ltar mngon par grub/ de ltar zas rags pa za ba la mnog ci zhig yod de/ de ltar legs par bde bar yongs su bsrungs na/ de</text></item>
<item><p>217a6</p><section>'dul ba</section><text>tshe ring na lo brgya'am/ cung zad cig lhag par 'tsho'o/ /de las kyang phyed ni/ gnyid kyis khebs so/ /lo bcu ni/ byis pa'o/ /lo nyi shu rgas pa ste/ mya ngan dang / smre sngags 'don pa dang /</text></item>
<item><p>217a7</p><section>'dul ba</section><text>sdug bsngal ba dang / yid mi bde ba dang / 'khrug pa rnams kyis kyang gcad/ lus las byung ba'i nad rnam pa du ma brgya phrag du mas kyang gcad do/ /dga' bo/ lus kyi nad shin tu bzod</text></item>
<item><p>217b1</p><section>'dul ba</section><text>par dka' ba dag 'byung bar 'gyur te/ de dag gis gzir na srog chags rnams 'chi ba yang 'dod do/ /dga' bo/ de ltar lus can rnams kyi 'tsho ba ni/ shin tu mi bzad pa/ thung ba/ ngan pa ste/ de</text></item>
<item><p>217b2</p><section>'dul ba</section><text>yang sdug bsngal dang ldan zhing tshe phyi mar 'gro ba yin pas/ dge ba bya zhing tshangs par spyod pa spyad par bya ste/ skyes pa la mi 'chi ba med do/ /'on kyang da ltar mi rnams ni/ 'di lta ste/ don spyad pa dang /</text></item>
<item><p>217b3</p><section>'dul ba</section><text>chos spyad pa dang / bsod nams spyad pa dang / dge ba spyad pa dang / dge legs spyad pa la bag bor nas gnas te/ las kyis ni/ 'di las dge ba dang / mi dge ba dag byed pa yin no/ /dga'</text></item>
<item><p>217b4</p><section>'dul ba</section><text>bo/ dran pa dang ldan pa dang / bag yod par mnos shig /khyod mjug tu 'gyod da re/ 'dod pa dang / sdug pa dang / dga' ba dang / yid du 'ong ba thams cad dang 'bral bar 'gyur te/ 'bral ba dang /</text></item>
<item><p>217b5</p><section>'dul ba</section><text>'gyes pa ni/ gdon mi za bar 'byung ngo / /dga' bo/ lus can rnams ni/ las bdag gir bya ba dang / las kyi bgo skal la spyod pa dang / las la brten pa can yin te/ las dge ba'am/ sdig</text></item>
<item><p>217b6</p><section>'dul ba</section><text>pa yang rung / gang dang gang kho na byed pa'i las de dang de'i skal ba can du 'gyur ro/ /dga' bo/ lo brgyar 'tsho ba la gnas skabs bcu so sor myong bar 'gyur te/ gnas skabs dang po la ni/ byis pa/</text></item>
<item><p>217b7</p><section>'dul ba</section><text>dman pa/ gan rkyal du nyal bar 'gyur ro/ /gnas skabs gnyis pa la ni/ gzhon nu rtse ba'i rang bzhin can du 'gyur ro/ /gnas skabs gsum pa la ni/ thor bu 'dod pa spyod par 'gyur ro/ /</text></item>
<item><p>218a1</p><section>'dul ba</section><text>gnas skabs bzhi pa la ni/ stobs dang ldan zhing spro ba can du 'gyur ro/ /gnas skabs lnga pa la ni/ shes rab dang ldan zhing spobs pa dang ldan par 'gyur ro/ /</text></item>
<item><p>218a2</p><section>'dul ba</section><text>gnas skabs drug pa la ni/ dran pa dang ldan zhing dpyod pa'i rang bzhin can du 'gyur ro/ /gnas skabs bdun pa la ni/ brtan pa tshad la bab par 'gyur ro/ /gnas skabs brgyad pa la ni/ brtan</text></item>
<item><p>218a3</p><section>'dul ba</section><text>pa rgyal po lta bur 'gyur ro/ /gnas skabs dgu pa la ni/ rgan po rga bas 'khogs par 'gyur ro/ /gnas skabs bcu pa la ni/ tshe zad cing 'chi ba'i chos can du 'gyur te/ dga' bo/ de ltar na/ lo</text></item>
<item><p>218a4</p><section>'dul ba</section><text>brgyar 'tsho ba la gnas skabs bcu po de dag so sor myong bar 'gyur ro/ /lo brgyar 'tsho ba ni/ dus tshigs sum brgyar 'tsho bar 'gyur te/ dgun rnams kyi dus tshigs brgya dang / so ga rnams</text></item>
<item><p>218a5</p><section>'dul ba</section><text>kyi dus tshigs brgya dang / dbyar rnams kyi dus tshigs brgya'o/ /dus tshig sum brgyar 'tsho ba ni/ zla ba stong nyis brgyar 'tsho ste/ dgun rnams kyi bzhi dang / so ga rnams kyi bzhi dang / dbyar rnams</text></item>
<item><p>218a6</p><section>'dul ba</section><text>kyi bzhi'o/ /zla ba stong dang nyis brgyar 'tsho ba ni/ zla ba phyed po nyis stong bzhi brgyar 'tsho bar 'gyur te/ dgun rnams kyi brgyad dang / so ga rnams kyi brgyad dang / dbyar rnams kyi brgyad do/ /zla ba phyed</text></item>
<item><p>218a7</p><section>'dul ba</section><text>po nyis stong bzhi brgyar 'tsho ba ni/ nyin zhag sum khri drug stong du 'tsho bar 'gyur te/ nyin zhag sum khri drug stong du 'tsho ba ni/ zan gyi bar chad kyi zan ma gtogs par zan bdun khri nyis stong za</text></item>
<item><p>218b1</p><section>'dul ba</section><text>bar 'gyur ro/ /de la zan gyi bar chad ni/ 'di dag yin te/ gang khros pas mi za ba dang / bde bas mi za ba dang / sdug bsngal bas mi za ba dang / rnyed kyang mi za ba dang / ma rnyed de mi za ba dang /</text></item>
<item><p>218b2</p><section>'dul ba</section><text>nyal te mi za ba dang / smyung bar gnas te mi za ba dang / rtse bas myos te me za ba dang / bya bas g.yengs te mi za ba'o/ /za ba gang yin pa dang / mi za ba gang yin pa de dag gcig tu bsdus nas ma'i nu zho</text></item>
<item><p>218b3</p><section>'dul ba</section><text>dang bcas te zan bdun khri nyis stong du 'gyur ro/ /dga' bo/ de lta bas na/ mi tshe lo brgya thub pa rnams kyi tshe dang / dus tshigs dang / zla ba dang / zla ba phyed dang / nyin zhag dang / zan dang / zan gyi</text></item>
<item><p>218b4</p><section>'dul ba</section><text>bar chad dag kyang brjod pa yin no/ /dga' bo/ de ltar skyes shing de ltar byung / de ltar mngon par grub pa'i lus la lus kyi nad 'di lta bu dag 'byung bar 'gyur te/ 'di lta ste/ mgo nad dang /</text></item>
<item><p>218b5</p><section>'dul ba</section><text>mig nad dang / rna ba'i nad dang / sna nad dang / so nad dang / mgul nad dang / snying nad dang / cham pa dang / shu ba dang / g.yan pa dang / rkang shu dang / mdze dang / 'bras dang / 'brum bu phra mo dang /</text></item>
<item><p>218b6</p><section>'dul ba</section><text>sha bkra dang / rjed byed dang / lhog pa dang / rkang bam dang / mtshan bar rdol dang / dmu rdzing dang / skyigs bu dang / skyug bro ba dang / ser ga dang / 'khru ba dang / rims dang / rims drag po dang /</text></item>
<item><p>218b7</p><section>'dul ba</section><text>lud pa dang / dbugs mi bde ba dang / skem pa dang / bkres ngab dang / skya rbab dang / skrang ba dang / tshil nad dang / mkhris nad dang / me dbal dang / rims nyin gcig pa dang / nyin gnyis pa dang /</text></item>
<item><p>219a1</p><section>'dul ba</section><text>nyin gsum pa dang / nyin bzhi pa dang / rtag pa'i rims dang / yan lag tsha ba dang / rtsib logs tsha ba dang / snying tsha ba dang / yan lag na ba dang / rtsib logs na</text></item>
<item><p>219a2</p><section>'dul ba</section><text>ba dang / snying na ba dang / nang tshom na ba ste/ dga' bo/ de lta bu dang cha mthun pa'i nad rlung las gyur pa'i nad brgya rtsa gcig dang / mkhris pa las gyur pa'i nad brgya rtsa gcig dang / bad kan las</text></item>
<item><p>219a3</p><section>'dul ba</section><text>gyur pa'i nad brgya rtsa gcig dang / 'dus pa las gyur pa'i nad brgya rtsa gcig ste/ de dag bsdoms na/ nad bzhi brgya rtsa bzhi nang du 'byung bar 'gyur te/ dga' bo/ lus 'di ni/ nad du gyur</text></item>
<item><p>219a4</p><section>'dul ba</section><text>pa| 'bras su gyur pa/ zug rngur gyur pa/ ring po mi thogs pa dang / 'jig pa dang / mi rtag pa dang / sdug bsngal ba dang / stong pa dang / bdag med pa dang / 'gran zla dang bcas pa dang /</text></item>
<item><p>219a5</p><section>'dul ba</section><text>dbugs mi phyin pa dang / rnam par 'gyur ba'i chos can no/ /dga' bo/ srog chags rnams ni/ skyes na/ lag pa bcad pa'i sdug bsngal myong bar 'gyur ro/ /so sor myong bar</text></item>
<item><p>219a6</p><section>'dul ba</section><text>'gyur/ tshor bar 'gyur/ so sor tshor bar 'gyur/ rkang pa bcad pa'i sdug bsngal myong bar 'gyur/ rna ba bcad pa'i sdug bsngal dang / mchu bcad pa'i sdug bsngal dang / lce</text></item>
<item><p>219a7</p><section>'dul ba</section><text>bcad pa'i sdug bsngal dang / mgo bcad pa'i sdug bsngal dang / su mi 'dod dang / lcags dang / mdor thod dang / phyin ka log tu bcings pa dang / bcing ba lngas bcings pa</text></item>
<item><p>219b1</p><section>'dul ba</section><text>la sogs pa'i sdug bsngal rnam pa sna tshogs myong bar 'gyur/ so sor myong bar 'gyur/ tshor bar 'gyur/ so sor tshor bar 'gyur/ re lder dril ba dang / gsal shing gis gzugs ba dang /</text></item>
<item><p>219b2</p><section>'dul ba</section><text>gag shing du gzhug pa dang / zangs su btso ba la sogs pa'i sdug bsngal rnam pa sna tshogs drag pa rtsub pa/ mi bzad pa/ 'chi ba la thug pa'i sdug bsngal myong bar 'gyur/ so sor myong</text></item>
<item><p>219b3</p><section>'dul ba</section><text>bar 'gyur/ tshor bar 'gyur/ so sor tshor bar 'gyur ro/ /bsad pa dang / bcings ba dang / brdeg pa dang / bsdigs pa dang / bkres pa dang / skom pa'i sdug bsngal dang / lhags</text></item>
<item><p>219b4</p><section>'dul ba</section><text>pa dang / char pa dang / sha sbrang dang / sbrang bu mchu ring dang / rlung dang / nyi ma dang / sdig sbrul gyi reg pa las byung ba'i sdug bsngal rnam pa sna tshogs dag myong bar 'gyur/ so sor myong</text></item>
<item><p>219b5</p><section>'dul ba</section><text>bar 'gyur/ tshor bar 'gyur/ so sor tshor bar 'gyur ro/ /dga' bo/ de ltar sdug bsngal de lta bu dag gis g.yon spyo zhing shin tu nyam nga bar gyur pa'i srog chags kun tu tshol ba'i rtsa ba can gyi</text></item>
<item><p>219b6</p><section>'dul ba</section><text>sdug bsngal don du gnyer ba yongs su tshol pa rnams la yang dang yang du don du gnyer ba la zhon pa las 'byung / lus dang / sems kyi sdug bsngal drag pa/ rtsub pa/ mi bzad pa dang / yid du mi 'ong</text></item>
<item><p>219b7</p><section>'dul ba</section><text>ba nang gdung bar byed pa dag skye bar 'gyur te/ dga' bo/ de lta bas na/ skye ba ni/ sdug bsngal ba'o/ /rga ba ni/ sdug bsngal ba'o/ /na ba ni/ sdug bsngal ba'o/ /'chi ba ni/ sdug bsngal</text></item>
<item><p>220a1</p><section>'dul ba</section><text>ba'o/ /sdug pa dang bral ba ni/ sdug bsngal ba'o/ /mi sdug pa dang phrad pa ni/ sdug bsngal ba'o/ /gang 'dod pa btsal te mi rnyed pa de yang sdug bsngal ba'o/ /</text></item>
<item><p>220a2</p><section>'dul ba</section><text>mdor na nye bar len pa'i phung po lnga sdug bsngal ba'o/ /dga' bo/ 'chag pa dang / 'dug pa dang / 'greng ba dang / nyal ba'i spyod lam dag kyang so so sor sdug bsngal bar rig</text></item>
<item><p>220a3</p><section>'dul ba</section><text>bar bya ste/ bsam gtan pas spyod lam de dang / de dag gi rang bzhin brtags na/ gal te 'chag pas nyi ma 'da' bar byed cing / 'greng bar mi byed/ 'dug par mi byed/ nyal</text></item>
<item><p>220a4</p><section>'dul ba</section><text>bar mi byed na/ des 'chag pa de la sdug bsngal kho na so sor myong bar 'gyur zhing / drag pa nyid dang / rtsub pa nyid dang / mi bzad pa nyid dang / yid mi 'ong ba nyid so sor myong bar 'gyur</text></item>
<item><p>220a5</p><section>'dul ba</section><text>gyi/ 'chag pa de la bde ba'i 'du shes 'byung bar ni/ mi 'gyur ro/ /gal te 'dug pas nyi ma 'da' bar byed cing / 'chag par mi byed/ 'greng bar mi byed/ nyal bar mi byed na/</text></item>
<item><p>220a6</p><section>'dul ba</section><text>de 'dug pa de la sdug bsngal kho na so sor myong bar 'gyur zhing / drag pa nyid dang / rtsub pa nyid dang / mi bzad pa nyid dang / yid du mi 'ong ba nyid so sor myong bar 'gyur gyi/ 'dug</text></item>
<item><p>220a7</p><section>'dul ba</section><text>pa de la bde ba'i 'du shes 'byung bar ni/ mi 'gyur ro/ /gal te 'greng bas nyi ma'i 'da' bar byed cing / 'dug par mi byed/ 'chag par mi byed/ nyal bar mi byed na/ des</text></item>
<item><p>220b1</p><section>'dul ba</section><text>'greng pa de la sdug bsngal kho na so sor myong bar 'gyur zhing / drag pa nyid dang / rtsub pa nyid dang / mi bzad pa nyid dang / yid du mi 'ong ba nyid dag so sor myong bar 'gyur gyi/ 'greng ba</text></item>
<item><p>220b2</p><section>'dul ba</section><text>de la bde ba'i 'du shes 'byung bar ni/ mi 'gyur ro/ /gal te nyal bas nyi ma 'da' bar byed cing / 'chag par mi byed/ 'greng bar mi byed/ 'dug par mi byed na/ des nyal ba de la sdug</text></item>
<item><p>220b3</p><section>'dul ba</section><text>bsngal kho na so sor myong bar 'gyur zhing / drag pa nyid dang / rtsub pa nyid dang / mi bzad pa nyid dang / yid du mi 'ong ba nyid so sor myong bar 'gyur gyi/ nyal ba de la bde ba'i 'du shes</text></item>
<item><p>220b4</p><section>'dul ba</section><text>'byung bar ni/ mi 'gyur ro/ dga' bo/ 'on kyang spyod lam gyi sdug bsngal de dang de rgyun bcad pa'i phyir sdug bsngal gsar ba gzhan dang gzhan yang 'byung ba la bde ba'i 'du shes</text></item>
<item><p>220b5</p><section>'dul ba</section><text>'byung ste/ dga' bo/ /'byung ba na yang sdug bsngal 'di kho na 'byung la/ 'gag pa na yang sdug bsngal kho na 'gag /'byung ba na yang 'du byed dag nyid 'byung la/ 'gag pa na yang</text></item>
<item><p>220b6</p><section>'dul ba</section><text>'du byed dag nyid 'gag go /de bzhin gshegs pas ni/ 'du byed rnams kyi rgyud nying mtshams sbyor ba thugs su chud nas sems can rnams kyi 'chi 'pho dang / skye ba bka' stsal to/ /</text></item>
<item><p>220b7</p><section>'dul ba</section><text>dga' bo/ 'du byed thams cad ni/ mi rtag pa/ mi brtan pa/ 'du byed thams cad ni/ dbugs mi phyin pa/ rnam par 'gyur ba'i chos can no/ /dga' bo/ de lta bas na/ 'du byed</text></item>
<item><p>221a1</p><section>'dul ba</section><text>thams cad la yid byung bar bya ba'i rigs/ spang pa dang / rnam par grol bar bya ba'i rigs so/ /dga' bo/ bde 'gro'i 'gro ba'o/ /snyam pa'i 'du shes can gang</text></item>
<item><p>221a2</p><section>'dul ba</section><text>yin pa de dag na yang shin tu mi bzad pa/ 'jigs su rung ba/ smad pa/ brjod dka' ba de lta bu dang / slu ba de lta bu dang / sdug bsngal gyi rnam pa de lta bu 'byung na/ dmyal ba dang /</text></item>
<item><p>221a3</p><section>'dul ba</section><text>dud 'gro dang / yi dwags kyi yul du skyes pa rnams la lta smos kyang ci dgos te/ de dag gi sdug bsngal gyi rnam pa ni/ 'di 'dra'o/ /zhes dpe bstan par yang shin tu dka'o/ /dga'</text></item>
<item><p>221a4</p><section>'dul ba</section><text>bo/ /mngal du 'jug pa ni/ bzhi ste/ bzhi gang zhe na/ 'di na la la shes bzhin du ma'i mngal du 'jug/ shes bzhin du ma'i mngal na gnas/ shes bzhin du ma'i mngal nas 'byung ste/</text></item>
<item><p>221a5</p><section>'dul ba</section><text>'di ni/ mngal du 'jug pa dang po'o/ /dga' bo/ gzhan yang / 'di na la la shes bzhin du ma'i mngal du 'jug/ shes bzhin du ma'i mngal na gnas shing / shes bzhin ma yin</text></item>
<item><p>221a6</p><section>'dul ba</section><text>par ma'i mngal nas 'byung ste/ 'di ni/ mngal du 'jug pa gnyis pa'o/ /dga' bo/ gzhan yang / 'di na la la shes bzhin du ma'i mngal du 'jug cing / shes bzhin ma yin par</text></item>
<item><p>221a7</p><section>'dul ba</section><text>ma'i mngal na gnas/ shes bzhin ma yin par ma'i mngal nas 'byung ste/ 'di ni/ mngal du 'jug pa gsum pa'o/ /dga' bo/ gzhan yang / 'di na la la shes bzhin ma yin</text></item>
<item><p>221b1</p><section>'dul ba</section><text>par ma'i mngal du 'jug /shes bzhin ma yin par ma'i mngal na gnas/ shes bzhin ma yin par ma'i mngal nas 'byung ste/ 'di ni/ mngal du 'jug pa bzhi ba'o/ /ji ltar na/ 'di shes bzhin</text></item>
<item><p>221b2</p><section>'dul ba</section><text>du ma'i mngal du 'jug /shes bzhin du ma'i mngal na gnas/ shes bzhin du ma'i mngal nas 'byung zhe na/ 'di ni/ la la so so'i skye bo nyid yin pa/ rang bzhin gyis tshul khrims dang ldan</text></item>
<item><p>221b3</p><section>'dul ba</section><text>par gyur cing / dge ba'i chos can/ dge ba la 'dun pa/ dge ba kun tu spyod pa/ sdom pa mang ba/ so sor rtog pa mang ba/ bag yod par gnas pa/ shes rab chen po can yin zhing / de</text></item>
<item><p>221b4</p><section>'dul ba</section><text>'gyod pa med pa'am/ rgyun tu zhugs pa re ltar thogs na srid pa lan bdun pa'am/ rigs nas rigs su skye ba'am/ lan gcig phyir 'ong ba'am/ bar chad gcig pa zhig 'chi ba'i dus byed</text></item>
<item><p>221b5</p><section>'dul ba</section><text>na/ dge ba'i chos de dag gis nye bar brtan pa de/ 'chi kha'i sdug bsngal gyi tshor ba drag pa/ rtsub pa/ mi bzad pa/ yid du mi 'ong ba/ srog 'phrog par byed pa de dag gis kun tu reg kyang dran pa</text></item>
<item><p>221b6</p><section>'dul ba</section><text>nyams par mi 'gyur zhing / de dran pa ma nyams par 'chi ba'i dus byed do/ /de nas de dran pa ma nyams par shes bzhin du ma'i mngal du 'jug par 'gyur ro/ /de der zhugs nas las bdag gir bya</text></item>
<item><p>221b7</p><section>'dul ba</section><text>ba/ las kyi skye gnas pa/ las kyi bgo skal la spyod pa/ las la rton pa/ sems pas byas pa/ rten cing 'brel bar 'byung ba de/ phug rab tu tsha ba/ las bdag gir bya ba/ las kyi</text></item>
<item><p>222a1</p><section>'dul ba</section><text>bgo skal la spyod pa/ las la rton pa/ sems pas byas pa/ rten cing 'brel bar 'byung ba/ bdud la rag las pa/ bdud kyi snod/ bdud kyi khyim/ mi gtsang ba</text></item>
<item><p>222a2</p><section>'dul ba</section><text>thams cad kyi gter/ mi brtan pa/ slu ba'i chos can/ byis pa 'drid pa/ rus pa'i 'khrul 'khor/ rtsa'i breng chags pa can/ chu rgyus kyi dra bas me long sbrel ba/ sha dang / khrag dang /</text></item>
<item><p>222a3</p><section>'dul ba</section><text>tshil gyis dkris pa/ pags pa tsam gyis g.yogs pa/ sla tsha'i tshogs gcer ba/ skra dang / sen mo dang / so dang / spu skye bas 'gyur bar mngon pa can/ nga'o snyam pa'i nga rgyal ngar</text></item>
<item><p>222a4</p><section>'dul ba</section><text>'dzin pa dang / nga yir 'dzin pa gsal bas mngon par zhen pa/ rang dbang med pa/ snabs rul pa'i rlan sungs shing myags pa/ tshil dang / chu ser dang / rdul gyi dri ma dang / kha chu dang /</text></item>
<item><p>222a5</p><section>'dul ba</section><text>mkhris pa dang / bad kan dang / glo ba dang / rgyu ma dang / gnye ma dang / mtsher pa dang / lgang pa dang / mi gtsang ba rnam pa mang pos yongs su gang ba/ srin bu'i rigs stong phrag mang po'i</text></item>
<item><p>222a6</p><section>'dul ba</section><text>gnas/ shin tu dri nga ba'i sgo gnyis dang ldan pa/ rus pa'i bu ga dang / khung bu phug du ma dang ldan pa/ gcin dang / klad pa dang / klad rgyas dang / rkang gi tshogs kyis ljan ljin can du pho</text></item>
<item><p>222a7</p><section>'dul ba</section><text>ba'i 'og /long ga'i steng na kha ni sgal tshigs la bltas/ rgyab ni/ lto ba'i pags pa la bstan te zla ba re re zhing zla mtshan 'byung bas ni/ brta/ ma'i zas kyi rnam pa so'i phreng ba gnyis kyis</text></item>
<item><p>222b1</p><section>'dul ba</section><text>zhib mor byas shing / mid par mid pa/ 'og nas kha'i rma'i dri ma dang / kha chus brlan pa/ steng nas klad rgyas kyis spags pa/ skyug pa dang 'dra ba'i zas kyi ro khong na lte ba'i bu ga nas 'jug pas ni/</text></item>
<item><p>222b2</p><section>'dul ba</section><text>skyed cing / nur nur po dang / mer mer po dang / nar nar po dang / gor gor po dang / rkang lag 'gyus pa'i ngo bor yongs su 'gyur bar 'gyur zhing / lag pa dang / rkang pa dang / 'gram pa ni/</text></item>
<item><p>222b3</p><section>'dul ba</section><text>sha ma'i snod kyis dkris/ snam phyis bzhin du dri nga ba mnan pa/ mi bzad pa/ mun gnag /'greng pa ni/ yan man rgyu/ zas kyi ro kha ba dang / skyur ba dang / rtsub pa dang / lan tshwa dang /</text></item>
<item><p>222b4</p><section>'dul ba</section><text>tsha ba dang / bska ba me stag lta bu dag gis ni/ reg /srin grol ma bzhin mi gtsang ba'i khu bas ni/ gso/ /mi gtsang pa/ myags pa rab tu 'bar ba'i 'dam gyi nang du ni/ song / srog gi</text></item>
<item><p>222b5</p><section>'dul ba</section><text>dbang po ni/ mi brtan/ ma'i lus kyi nang gi mes ni/ gdung / kun tu gdung / yongs su gdung / tsha/ kun tu tsha/ yongs su tsha/ sreg /kun tu sreg /yongs su sreg cing / sdug bsngal</text></item>
<item><p>222b6</p><section>'dul ba</section><text>gyi tshor ba chen po drag pa/ rtsub pa/ mi bzad pa/ yid du mi 'ong ba myong bar 'gyur ro/ /ji lta ji ltar de'i ma g.yo ba dang / kun tu g.yo ba dang / yongs su g.yo ba de lta de ltar yang de bcing pa lngas bcing</text></item>
<item><p>222b7</p><section>'dul ba</section><text>pa dang / me ma mur gyi dong du bcug pa lta bur/ sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba dpe bya bar dka' ba myong bar 'gyur ro/ /de de ltar ma'i mngal gyi</text></item>
<item><p>223a1</p><section>'dul ba</section><text>gnas na gnas shing sdug bsngal gyis nyen kyang dbang po rno ba'i phyir dran pa nyams par mi 'gyur ro/ /de ltar ma'i mngal na gnas pa rnams la yang kha cig la</text></item>
<item><p>223a2</p><section>'dul ba</section><text>sngon gyi las kyi rgyu dang / rkyen gyi dbang gis mngal log par 'gyur zhing / mngal na gnas pa mi bde bar 'gyur ro/ /mas bza' ba dang / btung ba mi mthun pa/ ha cang grang ba'am/</text></item>
<item><p>223a3</p><section>'dul ba</section><text>ha cang dro ba'am/ ha cang skyur ba'am/ ha cang mngar ba'am/ ha cang kha ba'am/ ha cang tsha ba'am/ ha cang bska ba'am/ ha cang rtsub pa'am/ ha cang lan tshwa che ba ste/ na ba'am btung</text></item>
<item><p>223a4</p><section>'dul ba</section><text>bas rmus byung bar gyur pa'am/ skyes pas rmus byung bar gyur pa'am/ nad mang ba'am/ smra ba mang ba'am/ mya ngan mang ba'am/ chags ches pa'am/ sgyel ba'am/ brgyab par</text></item>
<item><p>223a5</p><section>'dul ba</section><text>gyur na/ rgyu de dag gis de'i lus la gnod par 'gyur ro/ /lus la gnod na/ de la brten pa mngal na gnas pa la yang gnod par 'gyur ro/ /de de na gnod cing shin tu sdug bsngal bas</text></item>
<item><p>223a6</p><section>'dul ba</section><text>nyen pa na/ 'gul te 'gul bas log par 'gyur ro/ /de na de shes pa'i bud med dam/ gzhon nu gso ba la mkhas pas chu 'jam tsam dang / mar dkar dang / 'bru mar gyis lag pa</text></item>
<item><p>223a7</p><section>'dul ba</section><text>byugs nas chab khungs lta bur dri nga ba/ mnam pa/ mi bzad pa/ mun nag lnga ljin gyi 'dam can/ srin bu'i rigs stong phrag shin tu mang po'i gnas/ rtag tu 'dzag pa/ rgyun tu byi</text></item>
<item><p>223b1</p><section>'dul ba</section><text>dor bya dgos pa/ btsog pa/ khrag gi dri ma dang / chu ser kun tu rul/ rnam par rul cing myags pa can/ 'greng pa/ mthong na shin tu 'jigs su rung ba/ bu ga'i pags pas g.yogs</text></item>
<item><p>223b2</p><section>'dul ba</section><text>pa/ rus pa'i 'khrul 'khor chen po'i bu ga der lag pa bcug ste dal bu dal bus mnams shing gnas ji lta ba bzhin du 'jog par byed do/ /de der chu 'jam tsam dang / mar dkar dang /</text></item>
<item><p>223b3</p><section>'dul ba</section><text>'bru mar gyis byugs pa'i lag pas mnams shing cham du 'bebs pa na/ sdug bsngal gyi tshor ba chen po/ /drag pa/ rtsub pa/ mi bzad pa/ yid du mi 'ong ba myong bar 'gyur ro/ /dga'</text></item>
<item><p>223b4</p><section>'dul ba</section><text>bo/ dper na/ rigs kyi bu shin tu gzhon nu'i rang bzhin can gyi lus la spu gri rnon po/ spu breg tu rung bas yan lag dang / nying lag thams cad bcad cing / lus rtsi drag pos kun nas</text></item>
<item><p>223b5</p><section>'dul ba</section><text>bskus na/ lus la sdug bsngal gyi tshor ba chen po shin tu drag pa/ rtsub pa/ mi bzad pa/ yid du mi 'ong ba 'byung bar 'gyur ro/ /dga' bo/ de bzhin du de la chu 'jam tsam dang / mar</text></item>
<item><p>223b6</p><section>'dul ba</section><text>dkar dang / til mar gyis byugs pa'i lag pas mnams pa na/ lus la sdug bsngal gyi tshor ba chen po/ drag pa/ rtsub pa/ mi bzad pa yid du mi 'ong ba 'byung bar 'gyur ro/ /mngal</text></item>
<item><p>223b7</p><section>'dul ba</section><text>gyi gnas na gnas pa de'i lus la sdug bsngal gyi reg pa las byung ba'i sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba de dag byung yang dbang po rno ba'i phyir drag</text></item>
<item><p>224a1</p><section>'dul ba</section><text>pa nyams par mi 'gyur te/ de ltar na/ de shes bzhin du ma'i mngal na gnas pa yin no/ /de nas de yan lag dang / nying lag thams cad skyes nas gcin gyi gnas rul</text></item>
<item><p>224a2</p><section>'dul ba</section><text>ba/ ltung ba/ 'greng pa/ mi bzad pa/ dri nga ba mnam pa/ mun nag mthong na shin tu 'jigs su rung ba/ phyi sa dang gcin gyis bsgos pa/ dri mi zhim pa'i dri ma dang / khrag dang / chu ser can</text></item>
<item><p>224a3</p><section>'dul ba</section><text>rtag tu 'dzag pa'i rma'i sgor sngon gyi las kyi rnam par smin pa las skyes pa'i rlung gis rkang pa ni/ gyen du bstan/ mgo ni/ thur du bstan/ lag pa gnyis ni/ bskums pa na/ rus pa'i 'khrul</text></item>
<item><p>224a4</p><section>'dul ba</section><text>'khor gnyis kyis gzir/ kun tu gzir/ yongs su gzir cing / sdug bsngal gyi tshor ba chen po/ drag pa/ rtsub pa/ mi bzad pa/ yid du mi 'ong ba dag gis lus kyi yan lag rma</text></item>
<item><p>224a5</p><section>'dul ba</section><text>gsar pa lta bu gze re can thams cad sngon por 'gyur la/ lus kyi dbang po thams cad ni/ tsha/ mngal gyi dri ma shin tu btsog pas ni/ lus g.yogs/ skom pas mchu dang / mgrin</text></item>
<item><p>224a6</p><section>'dul ba</section><text>pa dang / snying ni/ bskams te/ dog pa dang / nyam nga bas mi bzad par gnas pa de/ rgyu dang / rkyen gyi dbang gis sngon gyi las kyi rnam par smin pa las skyes pa'i rlung gis phul ba na/</text></item>
<item><p>224a7</p><section>'dul ba</section><text>dka' dka' ltar ji zhig lta ste 'byung ngo / /de byung ma thag tu phyi rol gyi rlung / rma la rtsi drag po'i reg pa can lta bu'am/ lag pa'am/ gos kyis reg na ral gris bcad pa bzhin du</text></item>
<item><p>224b1</p><section>'dul ba</section><text>sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba myong bar 'gyur ro/ /de sdug bsngal de lta bus nyen kyang dbang po rno ba'i phyir dran pa nyams par mi 'gyur te/ de ltar na/</text></item>
<item><p>224b2</p><section>'dul ba</section><text>de shes bzhin du ma'i mngal nas 'byung ba yin no/ /dga' bo/ de ltar na/ ma'i mngal du 'jug pa yang sdug bsngal ba/ ma'i mngal na gnas pa yang sdug bsngal ba/ ma'i mngal nas 'byung</text></item>
<item><p>224b3</p><section>'dul ba</section><text>ba yang sdug bsngal ba yin na/ dga' bo/ de la srid pa mngon par 'dod pa ma'i mngal gyi gnas na gnas pa la gnog ci zhig yod/ ji ltar na/ 'di shes bzhin du ma'i mngal du 'jug /shes</text></item>
<item><p>224b4</p><section>'dul ba</section><text>bzhin du ma'i mngal du gnas shing / shes bzhin ma yin par ma'i mngal nas 'byung zhe na/ 'di na la la so so'i skye bo nyid yin la/ rang bzhin gyis tshul khrims dang ldan par gyur cing /</text></item>
<item><p>224b5</p><section>'dul ba</section><text>dge ba'i chos can/ dge ba la 'dun pa/ dge ba kun tu spyod pa/ sdom pa mang ba/ so sor rtog pa mang ba/ bag yod par gnas pa yin zhing / 'gyod pa med pa'am/ rgyun du zhugs pa re</text></item>
<item><p>224b6</p><section>'dul ba</section><text>ltar thogs na srid pa lan bdun pa'am/ rigs nas rigs su skye ba'am/ lan gcig phyir 'ong ba'am/ bar chad gcig pa zhig 'chi ba'i dus byed na/ dge ba'i chos de dag gis nye bar</text></item>
<item><p>224b7</p><section>'dul ba</section><text>brtan pa de/ 'chi kha'i sdug bsngal gyi tshor ba drag pa/ rtsub pa/ mi bzad pa/ yid du mi 'ong ba/ srog 'phrog par byed pa dag gis reg kyang dran pa nyams par mi 'gyur zhing / de dran pa ma</text></item>
<item><p>225a1</p><section>'dul ba</section><text>nyams par 'chi ba'i dus byed de/ de nas de dran pa ma nyams par shes bzhin du ma'i mngal du 'jug go/ de der zhugs nas las bdag gir bya ba zhes bya ba nas</text></item>
<item><p>225a2</p><section>'dul ba</section><text>srin grol ma bzhin du khu bas ni/ gso/ /mi gtsang ba/ myags pa rab tu 'bar ba'i 'dam gyi nang du ni/ song / srog gi dbang po ni/ mi brtan/ ma'i lus kyi nang gi mes ni/ kun nas</text></item>
<item><p>225a3</p><section>'dul ba</section><text>gdung zhes bya ba'i bar snga ma bzhin no/ /sreg/ kun tu sreg/ yongs su sreg cing / sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong bar 'gyur ro/ /zhes bya</text></item>
<item><p>225a4</p><section>'dul ba</section><text>ba nas ji lta ji ltar de'i ma g.yo ba dang / kun tu g.yo ba dang / yongs su g.yo ba de lta de ltar yang de bcing ba lngas bcings pa dang / me ma mur gyi dong du bcug pa lta bur sdug bsngal gyi</text></item>
<item><p>225a5</p><section>'dul ba</section><text>tshor ba chen po drag pa/ rtsub pa/ mi bzad pa/ yid du mi 'ong ba/ dpe bya bar dka' ba myong bar 'gyur ro/ /de de ltar ma'i mngal gyi gnas na gnas shing / sdug bsngal gyis nyen kyang</text></item>
<item><p>225a6</p><section>'dul ba</section><text>dran pa nyams par mi 'gyur ro/ /de ltar ma'i mngal na gnas pa rnams la yang kha cig la sngon gyi las kyi rgyu dang / rkyen gyi dbang gis mngal log par 'gyur zhing / mngal na gnas</text></item>
<item><p>225a7</p><section>'dul ba</section><text>pa mi bde bar 'gyur ro/ /mas bza' ba dang / btung ba mi mthun pa ha cang grang ba'am/ ha cang dro ba'am zhes bya ba'i bar snga ma bzhin no/ /chags ches pa'am/ sgyel ba'am/ brgyab</text></item>
<item><p>225b1</p><section>'dul ba</section><text>par gyur na/ rgyu de dag gis de'i lus la gnod par 'gyur ro/ /lus la gnod na/ de la brten pa mngal na gnas pa la yang gnod par 'gyur/ /de de na gnod cing shin tu sdug bsngal bas</text></item>
<item><p>225b2</p><section>'dul ba</section><text>nyen pa na 'gul te/ 'gul bas log par 'gyur ro/ /de nas de shes pa'i bud med dam/ gzhon nu gso ba la mkhas pas/ chu 'jam tsam dang / mar dkar dang / 'bru mar gyis lag pa</text></item>
<item><p>225b3</p><section>'dul ba</section><text>byugs nas zhes bya ba nas mnams shing gnas ji lta ba bzhin du 'jog par byed do/ /zhes bya ba'i bar snga ma bzhin no/ /de der chu 'jam tsam dang / mar dkar dang / 'bru mar gyis byugs</text></item>
<item><p>225b4</p><section>'dul ba</section><text>pa'i lag pas mnams pa na/ sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba myong bar 'gyur ro/ /dga' bo/ /dper na/ rigs kyi bu shin tu gzhon nu'i</text></item>
<item><p>225b5</p><section>'dul ba</section><text>rang bzhin can gyi lus la spu gri rnon po spu breg tu rung bas yan lag dang / nying lag thams cad bcad cing lus la rtsi drag pos kun nas bskus na/ lus la sdug bsngal gyi tshor ba chen po</text></item>
<item><p>225b6</p><section>'dul ba</section><text>drag pa/ rtsub pa/ mi bzad pa/ yid du mi 'ong ba myong bar 'gyur ro// //'dul ba phran tshegs kyi gzhi/ bam po bcu gsum pa/ dga' bo/ de bzhin du de la chu 'jam tsam</text></item>
<item><p>225b7</p><section>'dul ba</section><text>dang / mar dkar dang / 'bru mar gyis bskus pa'i lag pas ma nams pa na/ lus la sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba 'byung bar 'gyur ro/ /</text></item>
<item><p>226a1</p><section>'dul ba</section><text>mngal gyi gnas na gnas pa de'i lus la sdug bsngal gyi reg pa las byung ba'i sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba de dag</text></item>
<item><p>226a2</p><section>'dul ba</section><text>byung yang dran pa nyams par ni/ mi 'gyur te/ de ltar na/ 'di shes bzhin du ma'i mngal na gnas pa yin/ de nas de yan lag dang / nying lag thams cad skyes nas gcin gyi gnas</text></item>
<item><p>226a3</p><section>'dul ba</section><text>rul pa/ ltung ba/ 'greng pa/ mi bzad pa/ dri nga ba mnam pa/ mun nag mthong na 'jigs su rung ba/ phyi sa dang gcin gyis bsgos pa/ dri mi zhim pa'i dri ma dang / khrag dang / chu ser</text></item>
<item><p>226a4</p><section>'dul ba</section><text>can dang / rtag tu 'dzag pa'i rma'i sgor sngon gyi las kyi rnam par smin pa las skyes pa'i rlung gis rkang pa ni/ gyen du bstan/ mgo ni/ thur du bstan/ lag pa gnyis ni/ bskums pa na/</text></item>
<item><p>226a5</p><section>'dul ba</section><text>rus pa'i 'khrul 'khor gnyis kyis gzir/ kun tu gzir/ yongs su gzir cing sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba dag gis/ lus</text></item>
<item><p>226a6</p><section>'dul ba</section><text>kyi yan lag rma gsar pa lta bu gze re can/ thams can sngon por 'gyur la/ lus kyi dbang po thams cad ni/ tsha/ mngal gyi dri ma shin tu brtsog pas ni/ lus g.yogs/ skom</text></item>
<item><p>226a7</p><section>'dul ba</section><text>pas mchu dang / mgrin pa dang / snying ni/ bskams te dog pa nyam nga bas mi bzad par gnas pa/ de'i rgyu dang / rkyen gyi dbang gis/ sngon gyi las kyi rnam par smin pa las skyes pa'i</text></item>
<item><p>226b1</p><section>'dul ba</section><text>rlung gis phul ba na/ dka' dka' ltar ji zhig lta ste 'byung ngo / /de byung ma thag tu phyi rol gyi rlung rma la rtsi drag po'i reg pa can lta bu'am/ lag pa'am/ gos kyis reg na/ ral gris bcad</text></item>
<item><p>226b2</p><section>'dul ba</section><text>pa bzhin du sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba myong bar 'gyur ro/ /de sdug bsngal de lta bus nyen na/ dbang po 'bring po yin pa'i phyir dran pa nyams</text></item>
<item><p>226b3</p><section>'dul ba</section><text>pa dang / sems nye bar nyams par 'gyur te/ de ltar na/ de shes bzhin ma yin par ma'i mngal nas 'byung ba yin no/ /dga' bo/ de ltar na/ ma'i mngal du 'jug pa yang sdug bsngal ba/ ma'i</text></item>
<item><p>226b4</p><section>'dul ba</section><text>mngal na gnas pa yang sdug bsngal pa/ ma'i mngal nas 'byung ba yang sdug bsngal ba yin na/ dga' bo/ de la srid pa 'dod pa ma'i mngal gyi gnas na gnas pa la mnog ci zhig yod/ ji ltar</text></item>
<item><p>226b5</p><section>'dul ba</section><text>'di shes bzhin du ma'i mngal du 'jug cing / shes bzhin ma yin par ma'i mngal na gnas/ shes bzhin ma yin par ma'i mngal nas 'byung zhe na/ 'di na la la so so'i skye bo kho na rang</text></item>
<item><p>226b6</p><section>'dul ba</section><text>bzhin gyis tshul khrims dang ldan par gyur cing / dge ba'i chos can/ dge ba la 'dun pa/ dge ba kun tu spyod pa/ sdom pa mang ba/ so sor rtog pa mang ba/ bag yod par gnas pa/ 'gyod</text></item>
<item><p>226b7</p><section>'dul ba</section><text>pa med pa'am/ rgyun tu zhugs pa re ltar thogs na srid pa lan bdun pa'am/ rigs nas rigs su skye ba'am/ lan gcig phyir 'ong ba'am/ bar chad gcig pa zhig 'chi ba'i dus byed na/</text></item>
<item><p>227a1</p><section>'dul ba</section><text>dge ba'i chos de dag gis nye bar brtan pa de/ 'chi kha'i sdug bsngal gyi tshor ba drag pa/ rtsub pa/ mi bzad pa/ yid du mi 'ong ba/ srog 'phrog par byed pa dag gis</text></item>
<item><p>227a2</p><section>'dul ba</section><text>reg kyang dran pa nyams par mi 'gyur zhing / de dran pa ma nyams par 'chi ba'i dus byed de/ de nas de dran pa ma nyams pa shes bzhin du ma'i mngal du 'jug go /de der zhugs nas las bdag</text></item>
<item><p>227a3</p><section>'dul ba</section><text>gir bya ba/ las kyi skye gnas pa/ las kyi bgo skal la spyod pa/ las la rton pa/ sems pas byas pa/ rten cing 'brel par 'byung ba de/ phug rab tu tsha ba/ las bdag gir bya ba/ las kyi bgo skal</text></item>
<item><p>227a4</p><section>'dul ba</section><text>la spyod pa/ las la rton pa/ sems pas byas pa/ rten cing 'brel par 'byung ba/ bdud la rag las pa/ bdud kyi snod/ bdud kyi khyim/ mi gtsang ba thams cad kyi gter/ mi brtan pa</text></item>
<item><p>227a5</p><section>'dul ba</section><text>slu ba'i chos can/ byis pa 'drid pa/ rus pa'i 'khrul 'khor rtsa'i breng chags pa can/ chu rgyus kyi dra bas che long sbrel ba/ sha dang / khrag dang / tshil gyis dkris pa/ pags pa tsam</text></item>
<item><p>227a6</p><section>'dul ba</section><text>gyis g.yogs pa/ sla tsha'i tshogs bcer ba/ skra dang / sen mo dang / so dang / spu skye bas 'gyur bar mngon pa/ nga'o snyam pa'i nga rgyal ngar 'dzin pa dang / nga yir 'dzin pa gsal</text></item>
<item><p>227a7</p><section>'dul ba</section><text>pas mngon par zhen pa/ rang dbang med pa/ snabs rul pa'i rlan sungs shing myags pa dang / tshil dang / chu ser dang / rdul gyi dri ma dang / kha chu dang / mkhris pa dang / bad kan dang /</text></item>
<item><p>227b1</p><section>'dul ba</section><text>glo ba dang / rgyu ma dang / gnye ma dang / mtsher pa dang / lgang pa dang / mi gtsang ba rnam pa mang pos yongs su gang ba/ srin bu'i rigs stong phrag mang po'i gnas/ shin tu dri nga ba'i sgo gnyis</text></item>
<item><p>227b2</p><section>'dul ba</section><text>dang ldan pa/ rus pa'i bu ga dang / khung bu'i phug du ma dang ldan pa/ gcin dang / klad pa dang / klad rgyas dang / rkang gi tshogs kyi ljan ljin can du pho ba'i 'og /long ka'i steng na/ kha ni/</text></item>
<item><p>227b3</p><section>'dul ba</section><text>sgal tshigs la bltas/ rgyab ni/ lto'i pags pa la bstan te zla ba re re zhing zla mtshan 'byung bas ni/ brta/ ma'i zas kyi rnam pa so'i phreng ba gnyis kyis zhib mor byas shing mid par mid</text></item>
<item><p>227b4</p><section>'dul ba</section><text>pa| 'og nas kha'i rma'i dri ma dang / kha chus brlan pa/ steng nas klad rgyas kyis spags pa/ skyug pa dang 'dra ba'i zas kyi ros khong na lte ba'i bu ga nas 'jug pas ni/ bskyed cing / nur</text></item>
<item><p>227b5</p><section>'dul ba</section><text>nur po dang / mer mer po dang / nar nar po dang / gor gor po dang / rkang lag 'gyus pa'i ngo bor yongs su 'gyur bar 'gyur zhing / lag pa dang / rkang pa dang / 'gram pa ni/ sha ma'i snod</text></item>
<item><p>227b6</p><section>'dul ba</section><text>kyis dkris/ snam phyi sa bzhin du dri nga ba mnam pa/ mi bzad pa/ mun nag 'greng bar ni/ yan man rgyu/ zas kyi ro kha ba dang / skyur ba dang / rtsub pa dang / lan tshwa dang / tsha ba dang / bska ba</text></item>
<item><p>227b7</p><section>'dul ba</section><text>me stag lta bus ni/ reg /srin grol ma bzhin mi gtsang ba'i khu bas ni/ gso/ mi gtsang ba/ myags pa rab tu 'bar ba'i 'dam gyi nang du ni/ song / srog gi dbang po ni/ mi brtan/ ma'i</text></item>
<item><p>228a1</p><section>'dul ba</section><text>lus kyi nang gi mes ni/ gdung / kun tu gdung / yongs su gdung / tsha/ kun tu tsha/ yongs su tsha/ sreg/ kun tu sreg/ yongs su sreg cing / sdug bsngal gyi</text></item>
<item><p>228a2</p><section>'dul ba</section><text>tshor ba chen po drag pa/ rtsub pa/ mi bzad pa/ yid du mi 'ong ba myong bar 'gyur ro/ /ji lta ji ltar de'i ma g.yo ba dang / kun tu g.yo ba dang / yongs su g.yo ba dang / khur lci ba khyer ram/</text></item>
<item><p>228a3</p><section>'dul ba</section><text>lus 'phyar ba de lta de ltar yang de bcing pa lngas bcings pa dang / me ma mur gyi dong du bcug pa lta bur sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba dpe bya bar</text></item>
<item><p>228a4</p><section>'dul ba</section><text>dka' ba myong bar 'gyur ro/ /de de ltar ma'i mngal gyi gnas na gnas shing / sdug bsngal gyis nyen pa na/ dran pa nyams par 'gyur ro/ /de ltar ma'i mngal na gnas pa rnams la yang kha cig la sngon</text></item>
<item><p>228a5</p><section>'dul ba</section><text>gyi las kyi rgyu dang rkyen gyi dbang gis/ mngal log par 'gyur zhing / mngal na gnas pa la mi bde bar 'gyur ro/ /mas bza' ba dang / btung ba mi mthun pa ha cang grang ba'am/ ha cang dro</text></item>
<item><p>228a6</p><section>'dul ba</section><text>ba'am zhes bya ba nas chags ches pa'am/ sgyel ba'am/ brgyab par gyur na/ rgyu de dag gis de'i lus la gnod par 'gyur ro/ /lus la gnod na/ de la brten pa mngal na gnas pa la</text></item>
<item><p>228a7</p><section>'dul ba</section><text>yang gnod par 'gyur ro/ /zhes bya ba'i bar snga ma bzhin no/ /de de nas log par 'gyur te/ de nas de shes pa'i bud med dam/ gzhon nu gso ba la mkhas pas/ chu 'jam tsam dang /</text></item>
<item><p>228b1</p><section>'dul ba</section><text>mar dkar dang / 'bru mar gyis lag pa byugs pas mnams shing cham du 'bebs par byed do/ /de der chu 'jam tsam dang / mar dkar dang / 'bru mar gyis byugs pa'i lag pas cham du 'bebs pa</text></item>
<item><p>228b2</p><section>'dul ba</section><text>na| sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba myong bar 'gyur ro/ /dga' bo/ dper na/ rigs kyi bu shin tu gzhon nu'i rang bzhin can gyi lus la spu gri rnon po spu</text></item>
<item><p>228b3</p><section>'dul ba</section><text>breg tu rung bas yan lag dang / nying lag thams cad bcad cing lus rtsi drag pos kun nas bskus na/ lus la sdug bsngal gyi tshor ba chen po drag pa/ rtsub pa/ mi bzad pa/ yid du mi 'ong ba 'byung</text></item>
<item><p>228b4</p><section>'dul ba</section><text>bar 'gyur ro/ /dga' bo/ de bzhin du mngal na gnas pa de la chu 'jam tsam dang / mar dkar dang / 'bru mar gyis bskus pa'i lag pas mnams na/ lus la sdug bsngal gyi tshor ba chen po drag pa/</text></item>
<item><p>228b5</p><section>'dul ba</section><text>rtsub pa/ mi bzad pa/ yid du mi 'ong ba 'byung bar 'gyur ro/ /mngal gyi gnas na gnas pa de'i lus sdug bsngal gyi reg pa las byung ba'i sdug bsngal gyi tshor ba chen po drag pa/ rtsub pa/ mi</text></item>
<item><p>228b6</p><section>'dul ba</section><text>bzad pa/ yid du mi 'ong ba de dag byung na/ dbang po rtul ba'i phyir dran pa nyams par 'gyur zhing / sems nye bar nyams par 'gyur te/ de ltar na/ shes bzhin du ma'i mngal du 'jug cing /</text></item>
<item><p>228b7</p><section>'dul ba</section><text>shes bzhin ma yin par ma'i mngal na gnas pa yin/ shes bzhin ma yin par ma'i mngal nas 'byung ba yin no/ /dga' bo/ de ltar na ma'i mngal du 'jug pa yang sdug bsngal ba/ ma'i</text></item>
<item><p>229a1</p><section>'dul ba</section><text>mngal na gnas pa yang sdug bsngal ba/ ma'i mngal nas 'byung ba yang sdug bsngal ba yin na/ dga' bo/ de la 'khor ba na srid pa mngon par 'dod pa ma'i</text></item>
<item><p>229a2</p><section>'dul ba</section><text>mngal gyi gnas na gnas pa la mnog ci zhig yod/ ji ltar na 'di shes bzhin ma yin par ma'i mngal du 'jug /shes bzhin ma yin par ma'i mngal na gnas/ shes bzhin ma yin par</text></item>
<item><p>229a3</p><section>'dul ba</section><text>ma'i mngal nas 'byung zhe na/ 'di na la la rang bzhin kho nas tshul khrims 'chal ba yin zhing / mi dge ba'i chos can/ mi dge ba la 'dun pa/ mi dge ba kun tu spyod pa/ sdom pa ma yin pa mang</text></item>
<item><p>229a4</p><section>'dul ba</section><text>ba| so sor rtog pa med pa mang ba/ bag med par gnas pa/ yo byad kun tu 'dzin pa/ ser sna can 'jungs pa/ brnab sems can/ gnod sems can/ log par lta ba/ 'gyod pa can</text></item>
<item><p>229a5</p><section>'dul ba</section><text>yin la/ 'chi ba'i dus byed na/ mi dge ba'i chos de dag gis nye bar brtan pa de/ 'chi kha'i sdug bsngal gyi tshor ba drag pa/ rtsub pa/ mi bzad pa/ yid du mi 'ong ba/ srog 'phrog par</text></item>
<item><p>229a6</p><section>'dul ba</section><text>byed pa dag gis reg na/ dran pa nyams par 'gyur zhing / sems nye bar nyams par 'gyur te/ des na sdug bsngal du ro gcig pa'i rnam par shes pa can 'di gang yin/ 'di ji</text></item>
<item><p>229a7</p><section>'dul ba</section><text>lta bu yin/ bdag gang yin/ gang nas shi 'phos gang nas 'ongs/ gang du skye zhes bya ba mi shes te/ de ltar na 'di shes bzhin min par ma'i mngal du 'jug /shes bzhin ma</text></item>
<item><p>229b1</p><section>'dul ba</section><text>yin par ma'i mngal na gnas/ shes bzhin ma yin par ma'i mngal nas 'byung ba yin no/ /dga' bo/ de ltar na/ ma'i mngal du 'jug pa yang sdug bsngal ba/ ma'i mngal na gnas pa yang</text></item>
<item><p>229b2</p><section>'dul ba</section><text>sdug bsngal ba/ ma'i mngal nas 'byung ba yang sdug bsngal ba yin no/ /dga' bo/ de la 'khor ba na yang srid pa la mngon par dga' ba de ltar sdug bsngal du mas nyen pa la mnog ci zhig</text></item>
<item><p>229b3</p><section>'dul ba</section><text>yod/ dga' bo/ skye ba de ni/ de ltar sdug bsngal du mas gtses par gyur pa yin yang / mi nyid ni/ bskal pa bye ba brgya stong du yang rnyed par dka'o/ /dga' bo/ lha dag 'chi 'pho ba na/ lha</text></item>
<item><p>229b4</p><section>'dul ba</section><text>gzhan dag kye bde 'gro'i 'jig rten du song la rab tu brtan par so sor gnos shig ces skul bar byed do/ /dga' bo/ lha rnams kyi bde 'gro'i 'jig rten gang zhe na/ mir skye ba yin te/ de ltar shin</text></item>
<item><p>229b5</p><section>'dul ba</section><text>tu rnyed par dka'o/ /de bas kyang dal ba phun sum tshogs pa shin tu rnyed par dka'o/ /sems can dmyal ba rnams ni/ gcig tu sdug bsngal ba dang / gcig tu drag pa dang / gcig tu rtsub pa dang /</text></item>
<item><p>229b6</p><section>'dul ba</section><text>gcig tu mi bzad pa dang / gcig tu yid du mi 'ong ba ste/ dga' bo/ de na sdug bsngal gyi dpe yang bya bar mi nus so/ /yi dwags rnams ni/ gnod sems can/ sems nyon mongs pa can/ sems</text></item>
<item><p>229b7</p><section>'dul ba</section><text>'jam pa ma yin pa/ g.yo dang sgyu yod pa/ rtsub pa/ 'tshe ba/ lag pa khrag gis gsher ba/ yid du mi 'ong ba/ sgrib pa can/ gcer bu/ gzugs mi sdug pa/ 'jigs su rung ba/ bkres</text></item>
<item><p>230a1</p><section>'dul ba</section><text>pa/ skom pa'i sdug bsngal gyis nyen pa yin no/ /lha rnams ni/ 'chi 'pho ba dang / ltung ba dang / rnam par 'gyur ba dang / sdug pa dang 'bral ba'i sdug bsngal dang / mya</text></item>
<item><p>230a2</p><section>'dul ba</section><text>ngan gyi chos can/ rtag tu 'jigs pa yin no/ /dud 'gro'i skye gnas pa'i sems can ni/ mtha' med na/ dga' bo/ de na don spyod pa ma yin/ bsod nams spyod pa ma yin/ chos spyod pa</text></item>
<item><p>230a3</p><section>'dul ba</section><text>ma yin/ dge ba spyod pa ma yin/ dge legs spyod pa ma yin/ gcig la gcig za bar byed pa ste/ sems can de dag ni/ ji ltar mthu chung ba zad par byed pa'o/ /dga' bo/ dud 'gro</text></item>
<item><p>230a4</p><section>'dul ba</section><text>rnams kyi nang du skyes pa'i sems can dag la gang dag mun par spyod cing mun par rgas/ mun par 'chi ba'i dus byed pa dag kyang yod do/ /de dag kyang gang zhe na/ 'di lta ste/ sbur ba dang / phye ma</text></item>
<item><p>230a5</p><section>'dul ba</section><text>leb dang / sbrang bu mchu ring dang / zas su til gyi phub ma za ba dang / srin bu tre ma bu ga dang / srin bu tre la ta dang / gzhan yang sems can mun par skyes shing mun par rgal/ mun par</text></item>
<item><p>230a6</p><section>'dul ba</section><text>'chi ba'i dus byed pa gang dag yin pa'o/ /de la byis pa so so'i skye bo thos pa dang mi ldan pa/ sngon rol lhag par chags pa/ lus kyis nyes par spyod pa spyad cing / ngag dang / yid kyis</text></item>
<item><p>230a7</p><section>'dul ba</section><text>nyes par spyod pa spyad nas sems can de lta bu rnams dang skal pa mnyam par skye bar 'gyur te/ sems can de dag ni/ mun par skye zhing mun par rgas/ mun par 'chi ba'i dus byed par 'gyur</text></item>
<item><p>230b1</p><section>'dul ba</section><text>ro| |dga' bo/ dud 'gro rnams kyi nang du skyes pa'i sems can dag la gang dag lus las skye zhing lus las rgas/ lus las 'chi ba'i dus byed pa dag kyang yod do/ /de dag gang zhe na /'di</text></item>
<item><p>230b2</p><section>'dul ba</section><text>lta ste/ sro ma dang / shig dang / srin bu g.yon can dang / 'bu dang / gzhan yang sems can lus las skyes shing lus las rgas/ lus las 'chi ba'i dus byed pa gang dag yin pa</text></item>
<item><p>230b3</p><section>'dul ba</section><text>pa'o/ /de la byis pa so so'i skye bo thos pa dang mi ldan pa/ sngon ro'i rjes su chags pa/ lus kyis nyes par spyod pa spyad cing / ngag dang / yid kyis nyes par spyod pa spyad nas sems can de lta bu dag dang skal</text></item>
<item><p>230b4</p><section>'dul ba</section><text>pa mnyam par skye bar 'gyur te/ sems can de dag ni/ lus las skye zhing lus las rgas/ lus las 'chi ba'i dus byed par 'gyur ro/ /dga' bo/ dud 'gro rnams kyi nang du skyes pa'i sems can</text></item>
<item><p>230b5</p><section>'dul ba</section><text>dag la gang dag chur skyes shing / chur rgas/ chur 'chi ba'i dus byed pa dag kyang yod do/ /de dag kyang gang zhe na/ 'di lta ste/ nya dang / rus sbal dang / sbal pa dang / chu srin byis pa gsod dang / srog</text></item>
<item><p>230b6</p><section>'dul ba</section><text>chags ba lu ka dang / gzhan yang sems can chur skyes shing / chur rgas/ chur 'chi ba'i dus byed pa gang dag yin pa'o/ /de la byis pa so so'i skye bo thos pa dang mi ldan pa/ sngon ro'i rjes su chags</text></item>
<item><p>230b7</p><section>'dul ba</section><text>pa/ lus kyis nyes par spyod pa spyad cing / ngag dang / yid kyis nyes par spyod pa spyad nas sems can de lta bu rnams dang skal pa mnyam par skye bar 'gyur te/ sems can de dag ni/ chur skyes shing</text></item>
<item><p>231a1</p><section>'dul ba</section><text>chur rgas/ chur 'chi ba'i dus byed do/ /dga' bo/ dud 'gro rnams kyi nang du skyes pa'i sems can dag la gang dag bshang ba dang / gci ba'i dri tshor nas 'di bza'o/ /</text></item>
<item><p>231a2</p><section>'dul ba</section><text>'di btung ngo / /snyam zhing / der rgyug/ kun tu rgyug pa dag kyang yod do/ /de dag kyang gang zhe na/ 'di lta ste/ ra dang / lug dang / bya gag dang / phag dang / khyi dang / wa dang / bya rog</text></item>
<item><p>231a3</p><section>'dul ba</section><text>dang / chun lag dang / sbrang bu dang / gzhan yang sems can bshang ba dang / gci ba'i dri tshor nas 'di bza'o/ /'di btung ngo / /snyam zhing der rgyug /kun tu rgyug pa gang dag yin pa'o/ /</text></item>
<item><p>231a4</p><section>'dul ba</section><text>de la byis pa so so'i skye bo thos pa dang mi ldan pa/ sngon dri'i rjes su chags pa/ lus kyis nyes par spyod pa spyad cing / ngag dang / yid kyis nyes par spyod pa spyad nas sems can de lta bu</text></item>
<item><p>231a5</p><section>'dul ba</section><text>rnams dang skal ba mnyam par skye bar 'gyur te/ sems can de dag ni/ bshang ba dang / gci ba'i dri tshor nas 'di bza'o/ /'di btung ngo / /snyam zhing rgyug /kun tu rgyug par 'gyur ro/ /</text></item>
<item><p>231a6</p><section>'dul ba</section><text>dga' bo/ dud 'gro rnams kyi nang du skyes pa'i sems can dag la gang dag rtswa skam po dang / gsher ba lce'i rtse mos bsdus nas so'i skam pas bcad de za ba dag kyang yod do/ /de dag kyang gang</text></item>
<item><p>231a7</p><section>'dul ba</section><text>zhe na/ 'di lta ste/ glang po che dang / rta dang / rnga mo dang / ba lang dang / bong bu dang / ri dwags dang / ma he dang / phag rgod dang / gzhan yang / sems can rtsa skam po dang / gsher ba lce'i rtse</text></item>
<item><p>231b1</p><section>'dul ba</section><text>mos bsdus nas so'i skam pas bcad de za ba gang dag yin pa'o/ /dga' bo/ 'khor ba ni/ bzang rlag pa/ shin tu bzang rlag pa ste/ 'di thams cad ni/ 'bar/ kun tu 'bar/ kun tu rab tu 'bar</text></item>
<item><p>231b2</p><section>'dul ba</section><text>zhing / me lce gcig tu gyur pa yin no/ /dga' bo/ gzhan yang thams cad ni/ mig dang / rna ba dang / sna dang / lce dang / lus dang / yid dang / gzugs rnams dang / sgra dang / dri dang / ro dang /</text></item>
<item><p>231b3</p><section>'dul ba</section><text>reg bya dang / chos rnams so/ /dga' bo/ de thams cad gang gis kun tu 'bar/ rab tu 'bar/ kun tu rab tu 'bar zhing / me lce gcig tu gyur pa yin zhe na/ 'dod chags kyi me dang / zhe</text></item>
<item><p>231b4</p><section>'dul ba</section><text>sdang gi me dang / gti mug gi mes kyang kun tu 'bar/ kun tu rab tu 'bar zhing / me lce gcig tu gyur pa yin no/ /skye ba dang / rga ba dang / na ba dang / 'chi ba dang / mya ngan dang / smre sngags</text></item>
<item><p>231b5</p><section>'dul ba</section><text>'don pa dang / sdug bsngal ba dang / yid mi bde ba dang / 'khrug pa rnams kyis kyang kun tu 'bar/ sdug bsngal gyis kyang kun tu 'bar ro/ /zhes bshad do/ /dga' bo/ le lo can sdig</text></item>
<item><p>231b6</p><section>'dul ba</section><text>pa mi dge ba'i chos/ kun nas nyon mongs par byed pa yang srid pa pa/ rnam par smin pa sdug bsngal ba can/ tshe phyi ma la skye ba dang / rga ba dang / 'chi bar 'gyur ba dag dang 'dres pa can ni/</text></item>
<item><p>231b7</p><section>'dul ba</section><text>sdug bsngal bar gnas so/ /dga' bo/ brtson 'grus brtsams pa/ mthu dang ldan pa/ brtson 'grus dang ldan pa/ spro ba can/ pha rol gnon pa/ brtan pa/ nem nur med pa/ dge ba'i</text></item>
<item><p>232a1</p><section>'dul ba</section><text>chos rnams la brtson pa ma btang ba ni/ bde bar gnas so/ /dga' bo/ de lta bas na/ 'di ltar bslab par bya ste/ pags pa dang / chu rgyus dang / rus pa tsam lus kyang</text></item>
<item><p>232a2</p><section>'dul ba</section><text>rung / lus las sha dang / khrag dag bskams kyang bla/ 'on kyang kye ma brtson 'grus brtsams pa/ mthu dang ldan pa/ brtson 'grus dang ldan pa/ spro ba can/ pha rol gnon pa/ brtan pa/ nem</text></item>
<item><p>232a3</p><section>'dul ba</section><text>nur med pa/ dge ba'i chos rnams la brtson pa ma btang bas/ thob par bya ba gang yin pa de ma thob par bar skabs su brtson 'grus dor bar mi bya'o/ /zhes dga' bo/ khyod kyis de ltar bslab</text></item>
<item><p>232a4</p><section>'dul ba</section><text>par bya'o/ /dga' bo/ nga ni/ 'jig rten dang lhan cig rtsod par mi byed de/ 'jig rten nyid nga dang lhan cig rtsod par byed do/ /de ci'i phyir zhe na/ chos smra ba ni/ su yang 'ga' dang yang lhan cig</text></item>
<item><p>232a5</p><section>'dul ba</section><text>rtsod par mi byed do/ /nga'o zhes rtsod par mi byed/ lta ba rtog pa'i bzod pas ma yin/ skal pa yod pa'i gzugs kyis ma yin gyi/ nga ni/ bdag gis ji tsam mthong ba dang / rig pa dang /</text></item>
<item><p>232a6</p><section>'dul ba</section><text>mngon par rdzogs par sangs rgyas pa dang / mngon sum du byas pa de kho na smra'o/ /dga' bo/ de ji snyam du sems/ de bzhin gshegs pa gzhan du 'gyur ba'i tshig gang yin pa de gsung</text></item>
<item><p>232a7</p><section>'dul ba</section><text>ngam/ btsun pa/ ma lags so/ /dga' bo/ legs so/ /legs so/ /de bzhin gshegs pa gzhan du 'gyur ba'i tshig gang yin pa de/ gsung ba ni/ gnas ma yin zhing go skabs med</text></item>
<item><p>232b1</p><section>'dul ba</section><text>de/ dga' bo/ de bzhin gshegs pa ni/ yang dag par gsung pa/ bden pa gsung ba/ chos gsung ba/ de kho na nyid gsung ba/ phyin ci ma log par gsung ba'o/ /de bzhin gshegs pa ni/ yun</text></item>
<item><p>232b2</p><section>'dul ba</section><text>ring po nas 'jig rten la phan pa bzhed pa/ bde ba bzhed pa/ grub pa dang bde ba bzhed pa/ lam mkhyen pa/ lam grub pa/ lam ston pa/ lam rjod pa/ lam yongs su 'dren pa'o/ /de bzhin</text></item>
<item><p>232b3</p><section>'dul ba</section><text>gshegs pa ni/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i</text></item>
<item><p>232b4</p><section>'dul ba</section><text>kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das so/ /dga' bo/ 'jig rten ni/ dad pa med pa/ dbang pos 'khol ba/ 'phral gang du lta ba/ lag tu 'ongs</text></item>
<item><p>232b5</p><section>'dul ba</section><text>pa mthong ba/ 'god pa che ba/ bsags pa nyung ba ste/ sla ba mi byed kyi/ dka' bas bdag nyid kun tu rtsol bar byed do/ /dga' bo/ /lung yang mi dgos/ shes rab kyang mi dgos/ khyod kyis</text></item>
<item><p>232b6</p><section>'dul ba</section><text>sha'i mig gis ji tsam mthong ba de kho na la yang dag par rtogs shig dang / ji ltar mthang ba la yang dag par brtags pa nyid kyis thar bar 'gyur ro/ /dga' bo/ khyod nga la dad pas ma 'gro</text></item>
<item><p>232b7</p><section>'dul ba</section><text>dga' bos ma 'gro/ rjes su thos pas ma 'gro/ rnam pa la rtog pas ma 'gro/ dge sbyong du lta bas ma 'gro/ dge sbyong gi lta ba la rtog pa bzod pas ma 'gro/ dge sbyong la gus pas ma 'gro/</text></item>
<item><p>233a1</p><section>'dul ba</section><text>bdag gi bla ma dge sbyong go'u ta ma'o/ /zhes ma 'gro zhig/ dga' bo/ 'on kyang gcig pu lkog tu song la/ ngas chos gang dag nyid kyis mngon par mkhyen pas/ mngon</text></item>
<item><p>233a2</p><section>'dul ba</section><text>par rdzogs par sangs rgyas pa de dag soms shig /gzhol cig /nye bar rtogs shig/ lan mang du gyis shig dang / chos gang dang gang mngon sum du byas pa'i chos de dang de rdzogs</text></item>
<item><p>233a3</p><section>'dul ba</section><text>par byas na/ bdag nyid gling dang / bdag nyid skyabs can dang / chos gling dang / chos skyabs can dang / gzhan ma yin pa gling dang / gzhan ma yin pa skyabs can du gnas so/ /</text></item>
<item><p>233a4</p><section>'dul ba</section><text>dga' bo/ ji ltar na/ dge sbyong bdag nyid gling dang / bdag nyid skyabs can dang / chos gling dang / chos skyabs can dang / gzhan ma yin pa gling dang / gzhan ma yin pa skyabs can</text></item>
<item><p>233a5</p><section>'dul ba</section><text>du gnas she na/ dga' bo/ 'di na dge slong rtun pa dang ldan pa/ dran pa dang shes bzhin can/ 'jig rten la brnab sems dang / yid mi bde ba rnam par spangs nas nang gi lus la</text></item>
<item><p>233a6</p><section>'dul ba</section><text>lus kyi rjes su lta zhing gnas/ phyi'i lus la lus kyi rjes su lta zhing gnas/ phyi dang nang gi lus la lus kyi rjes su lta zhing gnas/ lus la kun 'byung ba'i chos su rjes su lta zhing gnas/ lus</text></item>
<item><p>233a7</p><section>'dul ba</section><text>la kun 'byung ba la zad pa'i chos su lta zhing gnas/ lus yod do/ /zhes de'i dran pa 'di lta ste/ shes pa tsam dang / mthong ba tsam dang / so sor dran pa tsam legs par gnas shing / mi</text></item>
<item><p>233b1</p><section>'dul ba</section><text>brten par gnas la 'jig rten na cung zad kyang len par mi byed do/ /dga' bo/ de bzhin du dge slong rtun pa dang ldan pa/ dran pa dang shes bzhin can/ 'jig rten la brnab sems dang / yid mi bde ba</text></item>
<item><p>233b2</p><section>'dul ba</section><text>rnam par spangs nas nang gi lus la yang lus kyi rjes su lta zhing gnas/ phyi dang nang gi lus la yang lus kyi rjes su lta zhing gnas pa/ nang gi tshor ba dag dang / phyi'i tshor ba dag dang / phyi dang nang</text></item>
<item><p>233b3</p><section>'dul ba</section><text>gi tshor ba dag la rjes su lta zhing gnas/ nang gi sems dang / phyi'i sems dang / phyi nang gi sems la sems kyi rjes su lta zhing gnas/ nang gi chos rnams dang / phyi'i chos rnams dang / phyi</text></item>
<item><p>233b4</p><section>'dul ba</section><text>dang nang gi chos rnams la chos kyi rjes su lta zhing gnas/ chos rnams la kun 'byung ba'i chos kyi rjes su lta zhing gnas/ chos rnams la kun 'byung ba la zad par rjes su lta zhing gnas/ chos</text></item>
<item><p>233b5</p><section>'dul ba</section><text>rnams yod do/ /zhes de'i dran pa 'di lta ste/ shes pa tsam dang / mthong ba tsam dang / so sor dran pa tsam du legs par gnas shing mi rton par gnas la/ 'jig rten na cung zad kyang nye bar</text></item>
<item><p>233b6</p><section>'dul ba</section><text>len par mi byed de/ dga' bo/ de ltar na/ dge slong bdag nyid gling dang / bdag nyid skyabs can dang / chos gling dang / chos skyabs can dang / gzhan ma yin pa gling dang / gzhan ma yin pa skyabs</text></item>
<item><p>233b7</p><section>'dul ba</section><text>can du gnas pa yin no/ /dga' bo/ tshur/ skyes bu g.yo med pa/ sgyu med pa/ drang po brtan pa'i rang bzhin can de ni/ ngas nang gdams na/ nub kun shes pa lung ston par 'gyur/ nub</text></item>
<item><p>234a1</p><section>'dul ba</section><text>gdams na/ nang kun shes pa lung ston par 'gyur ro/ /dga' bo/ nga'i chos ni/ legs par gsungs pa/ yang dag par mthong ba/ nad med pa/ dus chad pa</text></item>
<item><p>234a2</p><section>'dul ba</section><text>med pa/ nye bar gtod pa/ 'di mthong ba la don yod la/ mkhas pa rnams kyis rang gis rig par bya ba yin no/ /gsung rab 'di ni/ 'di lta ste/ ston pa yang mngon sum du gyur/ dam</text></item>
<item><p>234a3</p><section>'dul ba</section><text>pa'i chos nye bar gtod pa/ yongs su mya ngan las 'da' bar 'gyur ba/ rdzogs pa'i byang chub tu 'gro ba/ bde bar gshegs pas thugs su chud pa yang ston pas/ snying po btung bar</text></item>
<item><p>234a4</p><section>'dul ba</section><text>bya ba yin no/ /dga' bo/ de lta bas na/ khyod kyis rang gi don dang / gzhan gyi don dang / gnyi ga'i don la lta zhing / so so yang dag par bslab par bya ste/ ci nas kyang bdag rab tu byung nas</text></item>
<item><p>234a5</p><section>'dul ba</section><text>don yod pa dang / 'bras bu dang bcas pa dang / bde bar 'byung ba dang / rnam par smin pa bde bar 'gyur ba dang / gang dag gi chos gos dang / bsod snyoms dang / gnas mal dang / na ba'i</text></item>
<item><p>234a6</p><section>'dul ba</section><text>rkyen gyis yo byad sman dag yongs su spyad pa/ de dag gi bya ba byas pa de dag kyang ci nas kyang shin tu 'bras bu che ba dang / shin tu phan yon che ba dang / shin tu gzi brjid che ba dang / rgya chen por</text></item>
<item><p>234a7</p><section>'dul ba</section><text>'gyur ba de ltar dga' bo khyod kyis bslab par bya'o/ /gang la dga' ba dang / gang na mngon par dga' ba'i gzugs de la rnam par 'gyur ba dang / gzhan du 'gyur ba dang / mya ngan dang / smre</text></item>
<item><p>234b1</p><section>'dul ba</section><text>sngags 'don pa dang / sdug bsngal ba dang / yid mi bde ba dang / 'khrug pa rnams 'byung bar mi 'gyur ba'i gzugs ni/ ngas gcig kyang yang dag par rjes su mi mthong ngo / /dga' bo/ de ji snyam</text></item>
<item><p>234b2</p><section>'dul ba</section><text>du sems/ gzugs rtag gam/ mi rtag/ btsun pa/ mi rtag lags so/ /mi rtag pa gang yin pa de/ sdug bsngal ba yin nam/ sdug bsngal ba ma yin/ btsun pa/ de ni/ sdug bsngal ba</text></item>
<item><p>234b3</p><section>'dul ba</section><text>lags te/ gang mi rtag pa ni/ sdug bsngal ba/ 'gyur ba'i chos can lags so/ /de ji ga/ 'phags pa nyan thos thos pa dang ldan pa 'di ni/ bdag gi'o/ /'di ni/ bdag go /de ni/ bdag</text></item>
<item><p>234b4</p><section>'dul ba</section><text>gi bdag go /zhes bdag gir khas len tam/ btsun pa/ ma lags so/ /dga' bo/ de ji snyam du sems/ tshor ba dang / 'du shes dang / 'du byed rnams dang / rnam par shes pa rtag</text></item>
<item><p>234b5</p><section>'dul ba</section><text>gam mi rtag /btsun pa/ mi rtag lags so/ /mi rtag pa gang yin pa de/ sdug bsngal ba yin nam/ sdug bsngal ba ma yin/ btsun pa/ sdug bsngal ba lags te/ gang mi rtag pa ni/ sdug</text></item>
<item><p>234b6</p><section>'dul ba</section><text>bsngal ba/ 'gyur ba'i chos can lags so/ /de ji ga/ 'phags pa nyan thos thos pa dang ldan pa/ 'di ni/ bdag gi'o/ /'di ni/ bdag go /'di ni/ bdag gi bdag go /zhes bdag tu khas</text></item>
<item><p>234b7</p><section>'dul ba</section><text>len tam/ btsun pa/ ma lags so/ /dga' bo/ de lta bas na/ khyod kyis gzugs gang yin pa ci yang rung / 'das pa'am/ ma 'ongs pa'am/ da ltar byung ba'am/ nang gi'am/ phyi'i'am/ rags</text></item>
<item><p>235a1</p><section>'dul ba</section><text>pa'am/ phra ba'am/ ngan pa'am/ gya nom pa'am/ thag ring ba gang yin pa'am/ nye ba gang yin pa de dag thams cad la/ 'di ni/ bdag gi ma yin/ 'di ni/ bdag</text></item>
<item><p>235a2</p><section>'dul ba</section><text>ma yin/ 'di ni/ bdag gi bdag ma yin no/ /zhes de de ltar yang dag pa'i shes rab kyis yang dag pa ji lta ba bzhin du blta bar bya zhing / tshor ba gang yin pa ci yang rung ba dang / 'du shes gang yin</text></item>
<item><p>235a3</p><section>'dul ba</section><text>pa ci yang rung ba dang / 'du byed gang yin pa ci yang rung ba dang / rnam par shes pa gang yin pa ci yang rung ba dang / 'das pa'am/ ma 'ongs pa'am/ da ltar byung ba'am/ nang gi'am/ phyi'i 'am/</text></item>
<item><p>235a4</p><section>'dul ba</section><text>rags pa'am/ phra ba'am/ ngan pa'am/ gya nom pa'am/ thag ring ba gang yin pa'am/ nye ba gang yin pa de thams cad la/ 'di ni/ bdag gi ma yin/ 'di ni/ bdag ma yin/ de ni/ bdag gi</text></item>
<item><p>235a5</p><section>'dul ba</section><text>bdag ma yin no/ /zhes de de ltar yang dag pa'i shes rab kyis yang dag pa ji lta ba bzhin du blta bar bya'o/ /'phags pa nyan thos thos pa dang ldan pa de ltar lta ba na/ gzugs las kyang yid 'byung</text></item>
<item><p>235a6</p><section>'dul ba</section><text>bar 'gyur zhing / tshor ba dang / 'du shes dang / 'du byed rnams dang / rnam par shes pa las kyang yid 'byung bar 'gyur ro/ /yid byung na/ 'dod chags dang bral lo/ /'dod chags dang bral na</text></item>
<item><p>235a7</p><section>'dul ba</section><text>rnam par grol lo/ /rnam par grol na/ bdag gi zag pa zad do/ /tshangs par spyod pa bsten to/ /bya ba byas so/ /'di las srid pa gzhan mi shes so/ /zhes rnam par grol ba'o/ /snyam pa'i ye shes</text></item>
<item><p>235b1</p><section>'dul ba</section><text>mthong bar 'gyur ro/ /chos kyi rnam grangs 'di bshad pa na/ tshe dang ldan pa dga' bo chos rnams la chos kyi mig rdul med cing dri ma bral ba skyes so/ /dge slong lnga brgya ni/ len pa med par zag pa dag las</text></item>
<item><p>235b2</p><section>'dul ba</section><text>sems rnam par grol lo/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ ston pas gzhan yang 'di skad bka' stsal to/ /dga' bo/ mnyam</text></item>
<item><p>235b3</p><section>'dul ba</section><text>gzhag min sems la/ /phung po thams cad zad pa dang / ye shes dag pa skye mi 'gyur/ /de ltar brtson pa lhur blang bya/ /phung po skye zhing 'jig pa dag /yang dang yang du so sor brtag /dag pa yang dag</text></item>
<item><p>235b4</p><section>'dul ba</section><text>skyes pa la/ /lha rnams thams cad dga' bar 'gyur/ /sdug dang grogs dang 'grogs pa dang / /ldan zhing rim gro byed pa dang / /rnyed dang bkur sti tshigs su bcad/ /gang de dga' ba yongs spang gyis/ /</text></item>
<item><p>235b5</p><section>'dul ba</section><text>khyim gnas de bzhin khyim pa min/ /gnyis ka dang ni mi 'dren/ /sdug bsngal gyi ni mthar byed khyod/ /de lta na ni mthar phyin 'gyur/ /dang po nur nur por 'gyur te/ /de nas mer mer por 'gyur ro/ /mer</text></item>
<item><p>235b6</p><section>'dul ba</section><text>mer po las nar nar 'gyur/ /nar nar po las gor gor 'gyur/ /gor gor po las yan lag ni/ /bzhi dang mgo yang skye 'gyur nyid/ /las kyi rgyu las byung ba yi/ /rus tshogs sna tshogs skye bar 'gyur</text></item>
<item><p>235b7</p><section>'dul ba</section><text>mgo yi thod pa dgu dang ni/ /'gram pa yi ni rus pa gnyis/ /so ni sum cu rtsa gnyis dang / /so yi rtsa ba sum cu gnyis/ /mgrin pa dang ni sna ba'i drung / /sna dang skan ni gong ma dang / /snying ga lkog ma mid/</text></item>
<item><p>236a1</p><section>'dul ba</section><text>pa yi/ /rus pa dag ni nyi shur 'gyur/ /mig gi rus pa bzhi dang ni/ /thal gong gi yang rus pa bzhi/ /dpung pa g.yas dang g.yon dag gi /rus pa dag ni lnga bcu yod/ /brang gi</text></item>
<item><p>236a2</p><section>'dul ba</section><text>rus pa brgyad yin te/ /de la sgal tshigs sum cu gnyis/ /rgyab kyi rtsib ma'i rus pa ni/ /rus pa dag ni sum cu'o/ /ngos gnyis rtsib logs g.yas pa na/ /rtsib rus bcu gsum ldan pa ste/ /de bzhin rtsib</text></item>
<item><p>236a3</p><section>'dul ba</section><text>logs g.yon pa na/ /gzhan yang bcu dang gsum yod de/ /de dag nyi shu rtsa drug ste/ /tshigs gsum pa ni gsum gsum dang / /tshigs gnyis pa ni gnyis dang ldan/ /lhag ma rnams ni tshigs med de/ /</text></item>
<item><p>236a4</p><section>'dul ba</section><text>brla ni g.yas dang g.yon dag la/ /rus pa dag ni bco lnga yod/ /rus 'di dag la rus pa ni/ /brgya dang lnga dang gsum yod par/ /rdzogs pa'i sangs rgyas rab mkhyen pa/ /bden pa'i mtshan gyis bka'</text></item>
<item><p>236a5</p><section>'dul ba</section><text>stsal to/ /'og tu rkang pa'i mthil nas ni/ /gong du klad pa'i bar gyi lus/ /gang dag gis ni nyer brten pa/ /'dam bu'i khyim bzhin nyam chung ngo / /gzer gyi gzungs kyis ma zin pa/ /sha dang khrag</text></item>
<item><p>236a6</p><section>'dul ba</section><text>gis g.yogs pa ste/ /rgyu ma mkhan gyi srad bu yis/ /shing gi 'khrul 'khor sbrel ba ltar/ /de bzhin du ni lus 'di yang / /chu rgyus dag gi breng gis sbrel/ /pags pa rlon pas so sor g.yogs</text></item>
<item><p>236a7</p><section>'dul ba</section><text>sgo dgu'i rma ni chen por ldan/ /mi gtsang rul ba'i dri mnam pa/ /kun nas rab tu 'dzag par 'gyur/ /ji ltar 'bru ni sna tshogs kyis/ /sbyang ni bkang bar gyur pa ltar/ /de bzhin du ni lus 'di</text></item>
<item><p>236b1</p><section>'dul ba</section><text>yang / /sna tshogs rul pa'i 'byung gnas yin/ /rus pa'i 'khrul 'khor 'di 'dra ba'i/ /lus ni rul pa snying po med/ /'di la byis pa bag med do/ /chags su med par shes par gyis/ /rdul dang mchil ma</text></item>
<item><p>236b2</p><section>'dul ba</section><text>snabs dag dang / bad kan rnag dang khrag rnams dang / /mchin pa mkhris pa zhag dang ni/ /zag pa klad pa klad rgyas dang / /snying dang sul mang mkhal mdang / /mi gtsang glo ba ldang ba dang / /tshil dang spu dang</text></item>
<item><p>236b3</p><section>'dul ba</section><text>mtsher pa dang / /rgyu ma dang ni gnye ma ste/ /'di ni rul ba sna tshogs pa/ /'di 'dra ba yi 'byung khungs yin/ /sdig lus 'jigs pa chen po ste/ /dgra dang 'dra bar shes par bya/ /grong khyer rnying pa ji</text></item>
<item><p>236b4</p><section>'dul ba</section><text>bzhin du/ /rus pa'i lus ni nyam chung ngo / /'dus byas nyin dang mtshan du yang / /rnam par 'jig shing rab tu 'jig /grong khyer rus pa'i rtsig pa can/ /sha dang khrag gis zhal zhal byugs/ /de la</text></item>
<item><p>236b5</p><section>'dul ba</section><text>'dod chags zhe sdang dang / gti mug dang ni 'chab pa skye/ /grong khyer rtsig pa'i rus pa can/ /sha dang khrag gis byugs pa dag /phyi dang nang bcas rtag tu yang / /mi mdza' ba yis mngon par gtses/</text></item>
<item><p>236b6</p><section>'dul ba</section><text>bcom ldan 'das kyis de skad ces bka' stsal pa dang / tshe dang ldan pa dga' bo dang / dge slong lnga brgya po de dag yi rang ste bcom ldan 'das kyis gsungs pa la mngon par bstod do/ /de nas bcom</text></item>
<item><p>236b7</p><section>'dul ba</section><text>ldan 'das kyis tshe dang ldan pa dga' bo mngal du 'jug pa'i mdos gdams nas 'khor ba'i dgon pa las bsgral te shin tu mthar thug pa'i grub pa dang bde ba mya ngan las 'das pa la bzhag go</text></item>
<item><p>237a1</p><section>'dul ba</section><text>de nas bcom ldan 'das kyis dge slong rnams la bka' stsal pa/ dge slong dag /nga'i dge slong dbang po'i sgo bsdams pa rnams kyi mchog ni/ 'di lta ste/ dge slong</text></item>
<item><p>237a2</p><section>'dul ba</section><text>dga' bo/ 'di yin no/ /de nas tshe dang ldan pa dga' bo dgra bcom pa nyid thob ste/ rnam par grol ba'i dga' ba dang / bde ba myong bas de'i tshe tshigs su bcad de smras pa/ bsro gang gi ni khrus</text></item>
<item><p>237a3</p><section>'dul ba</section><text>dag dang / /zas dang snum bsku byug pa dang / /gdugs kyis dga' ba byas pa yi/ /bde ba mang po nyams su myong / /dge slong rnams the tshom skyes nas the tshom thams cad gcod par mdzad pa/</text></item>
<item><p>237a4</p><section>'dul ba</section><text>sangs rgyas bcom ldan 'das la zhus pa/ btsun pa/ tshe dang ldan pa dga' bos las ci zhig bgyis na/ las de'i rnam par smin pas/ 'di'i lus kyi mdog gser gyi kha dog lta bur grub</text></item>
<item><p>237a5</p><section>'dul ba</section><text>cing / skyes bu chen po'i mtshan sum cus ni/ brgyan/ bcom ldan 'das pas ni/ sor bzhis thung la/ 'dod pa dag la lhag par chags pa las/ bcom ldan 'das kyis nan gyis</text></item>
<item><p>237a6</p><section>'dul ba</section><text>phral nas 'khor ba'i dgon pa las bsgral te shin tu mthar thug pa'i grub pa dang / bde ba mya ngan las 'das pa la bzhag lags/ bcom ldan 'das kyis bka' stsal pa/ dge slong</text></item>
<item><p>237a7</p><section>'dul ba</section><text>dge /dga' bo nyid kyis las byas shing bsags pa/ tshogs rnyed pa/ rkyen yongs su bsgyur pa/ dpa' rgal bzhin du nye bar gnas pa/ nges par gyur pa yin te/ dga' bo nyid kyis</text></item>
<item><p>237b1</p><section>'dul ba</section><text>las byas shing bsags pa/ gzhan su zhig gis myong bar 'gyur/ dge slong dag/ las byas shing bsags pa dag ni/ phyi rol gyi sa'i khams la rnam par smin par mi 'gyur/ chu'i khams la</text></item>
<item><p>237b2</p><section>'dul ba</section><text>ma yin/ me'i khams la ma yin/ rlung gi khams la ma yin gyi/ 'on kyang las dge ba dang / mi dge ba byas shing bsags pa rnams ni/ zin pa'i phung po dang / khams dang / skye mched dag kho na</text></item>
<item><p>237b3</p><section>'dul ba</section><text>la rnam par smin par 'gyur te/ bskal ba brgya phrag rnams su yang / las rnams chud zar mi 'gyur te/ /tshogs shing dus la bab pa na/ /lus can rnams la 'bras bur smin/ /dge slong dag/</text></item>
<item><p>237b4</p><section>'dul ba</section><text>sngon byung ba skye rgu rnams kyi tshe lo brgyad khri thub pa na/ ston pa sangs rgyas bcom ldan 'das rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo</text></item>
<item><p>237b5</p><section>'dul ba</section><text>sgyur ba bla na med pa/ lha dang mi rnams kyi ston pa rnam par gzigs zhes bya ba mi'i 'jig rten du byung ste/ de 'khor dge slong 'bum phrag drug cu rtsa gnyis dang ljongs rgyu zhing gshegs pa na/</text></item>
<item><p>237b6</p><section>'dul ba</section><text>rgyal po'i pho brang gnyen ldan du byon nas gnyen ldan na gnyen ldan gyi tshal na bzhugs so/ /de'i g.yas khyim gyi gcung 'dod pa dag la shin tu chags par gyur pa las/ yang dag par rdzogs</text></item>
<item><p>237b7</p><section>'dul ba</section><text>pa'i sangs rgyas rnam par gzigs kyis nan gyis phral nas 'khor ba'i btson ra las bsgral te shin tu mthar thug pa'i grub pa dang / bde ba mya ngan las 'das pa la bzhag go /de'i tshe rgyal</text></item>
<item><p>238a1</p><section>'dul ba</section><text>po'i pho brang gnyen ldan na/ rgyal po gnyen ldan zhes bya ba rgyal srid byed du 'jug ste/ rgyal srid 'byor ba dang / rgyas pa dang / bde ba dang / lo legs pa/ skye bo dang mi</text></item>
<item><p>238a2</p><section>'dul ba</section><text>mang pos gang ba/ 'thab pa dang / rtsod pa dang / 'khrug pa dang / 'khrug long zhi ba/ chom rkun dang / nad dang bral ba/ sA lu dang / bu ram shing dang / ba lang dang / ma he phun sum tshogs</text></item>
<item><p>238a3</p><section>'dul ba</section><text>pa/ chos kyi rgyal po/ chos dang mthun pas chos bzhin du byed du 'jug go /de'i g.yas khyim gyi nu bo ni/ 'dod pa rnams la shin tu chags par gyur to/ /rgyal po gnyen ldan gyis yang dag</text></item>
<item><p>238a4</p><section>'dul ba</section><text>par rdzogs pa'i sangs rgyas rnam par gzigs 'khor dge slong 'bum phrag drug cu rtsa gnyis dang 'dir byon nas 'di nyid na gnyen ldan gyi tshal na bzhugs so/ /zhes thos so/ /thos nas kyang</text></item>
<item><p>238a5</p><section>'dul ba</section><text>btsun mo'i 'khor dang / gzhon nu dang / blon po dang / grong khyer gyi mi dang bcas te yang dag par rdzogs pa'i sangs rgyas rnam par gzigs ga la ba der song ngo / /de la yang dag par rdzogs</text></item>
<item><p>238a6</p><section>'dul ba</section><text>pa'i sangs rgyas rnam par gzigs kyis gang zhig thos nas rgyal po gnyen ldan btsun po'i 'khor dang / gzhon nu dang / blon po dang / grong khyer gyi mi dang bcas te khyad par chen po thob pa de</text></item>
<item><p>238a7</p><section>'dul ba</section><text>lta bu'i chos bstan to/ /de'i g.yas khyim gyi nu bo ni/ 'dod pa la lhag par chags pa dang ldan pas khyim nas ma byung ba dang / de la blon po'i bu dang / mdun na 'don gyi bu dang / gzhan</text></item>
<item><p>238b1</p><section>'dul ba</section><text>yang chung po grogs rnams kyis dong ste smras pa/ grogs po/ rgyal po ni/ btsun mo'i 'khor dang / gzhon nu dang / blon po dang / grong mi dang bcas te yang dag par rdzogs pa'i sangs rgyas rnam</text></item>
<item><p>238b2</p><section>'dul ba</section><text>par gzigs blta ba'i phyir gshegs na/ khyod lta bu mi rnyed rnyed dka' zhing shin tu rnyed dka' ba thob nas/ 'dod pa rnams la shin tu chags nas khyim nas ma byung ngo / /de de dag gis gdams</text></item>
<item><p>238b3</p><section>'dul ba</section><text>pa dang / snying la ngo tsha bar gyur nas de dag dang 'grogs te yang dag par rdzogs pa'i sangs rgyas rnam par gzigs ga la ba der song ngo / /ji tsam na yang dag par rdzogs pa'i sangs rgyas rnam par</text></item>
<item><p>238b4</p><section>'dul ba</section><text>gzigs kyi gcung gis/ de rnams kyi gzhen btab nas khrid pa mthong ste des dris pa/ ci'i phyir 'di de ltar gzhen btab nas khrid/ de dag gis ji ltar gyur pa de la rgyas par bsnyad pa dang / des</text></item>
<item><p>238b5</p><section>'dul ba</section><text>smras pa/ shes ldan dag /nga yang yang dag par rdzogs pa'i sangs rgyas rnam par gzigs kyi gcung yin te/ de kho na bzhin du 'dod pa rnams la lhag par chags par gyur pa las/ nga</text></item>
<item><p>238b6</p><section>'dul ba</section><text>bcom ldan 'das yang dag par rdzogs pa'i sangs rgyas rnam par gzigs kyis nan gyis phral nas 'khor ba'i dgon pa las bsgral te shin tu mthar phyin pa'i grub pa dang / bde ba mya ngan las</text></item>
<item><p>238b7</p><section>'dul ba</section><text>'das pa la bzhag go /de lta bas na/ skyes bu gti mug can kha cig ni/ de ltar bya dgos pas khyed kyis 'di khrid de 'ongs pa gang yin pa de ni/ legs pa byas kyi/ dengs la bcom ldan 'das</text></item>
<item><p>239a1</p><section>'dul ba</section><text>kyi spyan sngar khrid cig dang / 'di gdon mi za bar bcom ldan 'das la dad pa rnyed par 'gyur ro/ /ji tsam na/ de dag gis de yang dag par rdzogs pa'i sangs rgyas</text></item>
<item><p>239a2</p><section>'dul ba</section><text>rnam par gzigs kyi spyan sngar khrid pa dang / de la yang dag par rdzogs pa'i sangs rgyas rnam par gzigs kyis de lta bu'i chos bshad do/ /des de thos nas de bzhin gshegs pa rnam</text></item>
<item><p>239a3</p><section>'dul ba</section><text>par gzigs la dad pa rnyed pa dang ldan te stan las langs nas bla gos phrag pa gcig tu gzar te yang dag par rdzogs pa'i sangs rgyas rnam par gzigs ga la ba de logs su thal mo sbyar ba</text></item>
<item><p>239a4</p><section>'dul ba</section><text>btud nas yang dag par rdzogs pa'i sangs rgyas rnam par gzigs la 'di skad ces gsol to/ /bcom ldan 'das nyan thos kyi dge 'dun dang bcas te bdag gi sdum par khrus gang gi khrus</text></item>
<item><p>239a5</p><section>'dul ba</section><text>mdzad par ci gnang / bcom ldan 'das yang dag par rdzogs pa'i sangs rgyas rnam par gzigs kyis cang mi gsung bas gnang ngo / /de nas yang dag par rdzogs pa'i sangs rgyas rnam</text></item>
<item><p>239a6</p><section>'dul ba</section><text>par gzigs kyi cang mi gsung bas gnang bar rig nas bshad pa la mngon par dga' ste rjes su yi rang nas zhabs la mgo bos phyag 'tshal te stan las langs nas song ste rgyal po gnyen</text></item>
<item><p>239a7</p><section>'dul ba</section><text>ldan ga la ba der song ngo / /seng nas rgyal po gnyen ldan gyi rkang pa la mgo bos phyag 'tshal te rgyal po gnyen ldan la 'di skad ces smras so/ /lha/ bdag gis yang dag par rdzogs pa'i sangs</text></item>
<item><p>239b1</p><section>'dul ba</section><text>rgyas rnam par gzigs nyan thos kyi dge 'dun dang bcas te sdum par khrus gang gi khrus mdzad par spyan drangs pa las/ des cang mi gsung bas gnang ste/ de ni/ bkur sti bgyi bar 'os pa lags pas/</text></item>
<item><p>239b2</p><section>'dul ba</section><text>lha/ de'i slad du grong khyer du gshegs pa'i grong khyer mdzes par bgyi ba dang / shul mdzes par bgyi ba'i rigs so/ /rgyal po gnyen ldan gyis bsam pa/ gal te de ltar yang bdag gis</text></item>
<item><p>239b3</p><section>'dul ba</section><text>bcom ldan 'das grong khyer du gshegs pa'i grong khyer mdzes pa dang / lam mdzes par bya na/ ci/ bcom ldan 'das kyis gdul dka' ba gang yin pa 'di yang btul blta snyam du rig nas</text></item>
<item><p>239b4</p><section>'dul ba</section><text>smras pa/ nu bo/ legs pa byas kyi khyod song la rdzas dag sta gon gyis shig /ngas ni/ grong khyer mdzes pa dang / lam mdzes par bya'o/ /de dga' ba dang / rab tu dga' ba skyes nas/ rgyal po</text></item>
<item><p>239b5</p><section>'dul ba</section><text>gnyen ldan gyi rkang pa la mgo bos phyag 'tshal nas stan las langs te song ngo / /rgyal po gnyen ldan gyis blon po rnams la bsgo ba/ shes ldan dag /dengs la grong khyer du dril bsgrags te/</text></item>
<item><p>239b6</p><section>'dul ba</section><text>sang yang dag par rdzogs pa'i sangs rgyas rnam par gzigs grong du gshegs kyi/ de'i phyir khyed grong khyer na gnas pa dang / yul sna tshogs nas lhags pa'i skye bo'i tshogs kyis grong</text></item>
<item><p>239b7</p><section>'dul ba</section><text>khyer mdzes pa dang / lam mdzes par gyis la rang gis 'byor pa dang mthun pa'i mdzes pas bsu zhig /de ltar 'tshal lo/ /zhes blon po rnams kyis rgyal po gnyen ldan gyi ltar mnyan nas dril</text></item>
<item><p>240a1</p><section>'dul ba</section><text>bsgrags te 'di skad du/ shes ldan grong khyer na gnas pa dag dang / grong mi dang / yul sna tshogs nas lhags pa'i skye bo'i tshogs dag nyon cig /lha'i zhal nas/ bcom</text></item>
<item><p>240a2</p><section>'dul ba</section><text>ldan 'das yang dag par rdzogs pa'i sangs rgyas rnam par gzigs grong khyer du gshegs kyi/ de'i phyir khyed grong khyer na gnas pa dang / yul sna tshogs nas lhags pa'i skye bo'i tshogs</text></item>
<item><p>240a3</p><section>'dul ba</section><text>thams cad kyis/ grong khyer mdzes pa dang / lam mdzes par gyis la/ thams cad kyis rang gi 'byor ba dang mthun pa'i mdzes pas bsu zhig ces de skad bka' stsal to/ /de dag gis</text></item>
<item><p>240a4</p><section>'dul ba</section><text>grong khyer de yang rdo ba dang / gseg ma dang / gyo mo ni/ med par byas/ tsan+dan gyi chus ni/ chag chag btab/ bdug pa dri zhim po can gyi phog phor ni/ bzhag /dar gyi lda ldi mang pos ni/</text></item>
<item><p>240a5</p><section>'dul ba</section><text>bres/ rgyal mtshan dang ba dan ni/ bsgreng / me tog sna tshogs ni/ bkram ste/ lha rnams kyis skyed mos tshal dga' ba'i tshal bzhin du dga' dga' ltar byas/ lam yang de bas kyang lhag</text></item>
<item><p>240a6</p><section>'dul ba</section><text>par mdzes par byas te/ der yang dri sna tshogs kyis bsgos pa'i chu dron dang 'bru mar yang sta gon byas/ khrus khang yang byi dor bas/ gdan yang bshams nas yang dag par rdzogs</text></item>
<item><p>240a7</p><section>'dul ba</section><text>pa'i sangs rgyas rnam par gzigs grong khyer du gshegs pa bsu'o/ /de nas yang dag par rdzogs pa'i sangs rgyas rnam par gzigs rgyal po gnyen ldan btsun mo'i 'khor ba dang / gzhon</text></item>
<item><p>240b1</p><section>'dul ba</section><text>nu dang / blon po dang / grong mi dang / gzhan yang skye bo'i tshogs phal po che dang bcas pas zham ring byas te 'byor pa mchog gi rgyal po'i pho brang gnyen ldan dang gshegs so/ /de nas rgyal</text></item>
<item><p>240b2</p><section>'dul ba</section><text>po'i nu bo de dad pa skyes nas khrus khang gi nang du gshegs su gsol to/ /nang du gshegs nas khrus mdzad par brtsams pa dang / ji tsam na rnam par gzigs kyi sku gser gyi mdog lta bu/ skyes</text></item>
<item><p>240b3</p><section>'dul ba</section><text>bu chen po'i mtshan sum cu rtsa gnyis kyis kun nas brgyan pa mthong ngo / /mthong nas kyang yang dad pa skyes te khrus byas nas nas zhabs la gtugs te smon lam btab pa/ gang bdag gis yon gnas</text></item>
<item><p>240b4</p><section>'dul ba</section><text>yang dag pa 'di lta bu la bya ba byas pa'i dge ba'i rtsa ba 'dis/ bdag kyang bdag nyid chen po 'di'i ji lta bar lus gser gyi mdog lta bu dang / 'dis gcung po 'dod pa rnams la shin tu chags pa</text></item>
<item><p>240b5</p><section>'dul ba</section><text>las nan gyis phral nas rab tu phyung nas 'khor ba'i dgon pa las bsgral te shin tu mthar thug pa'i grub pa dang / bde ba mya ngan las 'das pa la bzhag pa ji ltar bar bdag kyang ston pa 'di lta bu'i</text></item>
<item><p>240b6</p><section>'dul ba</section><text>gcung du gyur cing / gal te bdag de bzhin du 'dod pa rnams la lhag par chags par gyur na yang / bdag bcom ldan 'das des nan gyis phral te rab tu phyung nas 'khor ba'i dgon pa las/</text></item>
<item><p>240b7</p><section>'dul ba</section><text>bsgral te shin tu mthar thug pa'i grub pa dang / bde ba mya ngan las 'das pa la 'jog par gyur cig /ces byas so/ /dge slong dag /ji snyam du sems/ rgyal po gnyen ldan gyi nu bo gang yin pa</text></item>
<item><p>241a1</p><section>'dul ba</section><text>de ni/ rigs kyi bu dga' bo 'di nyid yin te/ de'i tshe de'i dus na 'dis yang dag par rdzogs pa'i sangs rgyas rnam par gzigs la khrus khang gi khrus kyis khrus byas nas/</text></item>
<item><p>241a2</p><section>'dul ba</section><text>smon lam btab pa gang yin pa'i las de'i rnam par smin pas/ de bzhin gshegs pa'i gcung du gyur cing / 'di'i lus kyang gser gyi kha dog lta bur gyur la/ ngas kyang na na gyis phral te rab tu phyung</text></item>
<item><p>241a3</p><section>'dul ba</section><text>nas 'khor ba'i dgon pa las bsgral te shin tu mthar thug pa'i grub pa dang / bde ba mya ngan 'das pa la bzhag pa yin no/ /yang dge slong rnams the tshom skyes nas the tshom thams cad gcod</text></item>
<item><p>241a4</p><section>'dul ba</section><text>pa/ sangs rgyas bcom ldan 'das la zhus pa/ btsun pa/ tshe dang ldan pa dga' bos las ci zhig bgyis na/ las de'i rnam par smin pas/ 'di la skyes bu chen po'i mtshan sum cu mngon</text></item>
<item><p>241a5</p><section>'dul ba</section><text>par grub lags/ bcom ldan 'das kyis bka' stsal pa/ dge slong dag/ 'di nyid kyis las byas shing bsags pa/ tshogs rnyed pa/ rkyen yongs su bsgyur ba/ dpa' rgal bzhin</text></item>
<item><p>241a6</p><section>'dul ba</section><text>nye bar gnas pa/ nges par gyur pa yin te/ 'di nyid kyis las byas shing bsags pa dag gzhan su zhig gis myong bar 'gyur/ dge slong dag/ las byas shing bsags pa dag ni/</text></item>
<item><p>241a7</p><section>'dul ba</section><text>phyi rol gyi sa'i khams la rnam par smin par mi 'gyur/ chu'i khams la ma yin/ me'i khams la ma yin/ rlung gi khams la ma yin gyi/ 'on kyang dge ba dang / mi dge ba'i</text></item>
<item><p>241b1</p><section>'dul ba</section><text>las byas shing bsags pa rnams ni/ zin pa'i phung po dang / khams dang / skye mched dag kho na la rnam par smin par 'gyur te/ bskal pa brgya phrag rnams su yang / /las rnams chud zar</text></item>
<item><p>241b2</p><section>'dul ba</section><text>mi 'gyur te/ /tshogs shing dus la bab pa na/ /lus can rnams la 'bras bur smin/ /dge slong dag/ sngon byung ba ri brag cig na/ khyim bdag phyug po nor mang ba/ longs spyod che ba zhig gnas</text></item>
<item><p>241b3</p><section>'dul ba</section><text>te/ de la skyed mos tshal me tog dang / 'bras bu dang / rtsa ba sna tshogs dang / chu phun sum tshogs pa/ shing rnam pa sna tshogs kyis brgyan pa/ rab tu byung ba skye bo dang mthun pa zhig yod do/ /sangs</text></item>
<item><p>241b4</p><section>'dul ba</section><text>rgyas dag 'byung ba med pa na/ 'jig rten du rang sangs rgyas dman pa dang / phongs pa la snying brtse ba can/ bas mtha'i gnas mal la dga' ba/ 'jig rten gyi yon gnas gcig bu dag 'byung</text></item>
<item><p>241b5</p><section>'dul ba</section><text>bar 'gyur ro/ /de nas rang sangs rgyas shig ljongs rgyu zhing ri brag der phyin te/ de gnas tshol zhing phan tshun rgyu ba na/ skyed mos tshal der phyin pa dang / skyed mos tshal srung ba'i mis byon pa</text></item>
<item><p>241b6</p><section>'dul ba</section><text>legs so/ /zhes bya ba'i kun tu spyod pas kun tu spyad nas bstir bcug go/ de nub mo me'i khams la snyoms par zhugs pa dang / skyed mos tshal srung ba'i tshal mthong nas rab tu byung ba 'di ni/</text></item>
<item><p>241b7</p><section>'dul ba</section><text>'di lta bur bdag nyid chen po brtul zhugs grub pa'o/ /zhes shin tu ngo mtshar skyes par gyur nas de nyid kyi mtshan mo langs te khyim bdag la smras pa/ rje rab tu dgyes pa bskyed du gsol/ khyod</text></item>
<item><p>242a1</p><section>'dul ba</section><text>kyi skyed mos tshal du rab tu byung ba bdag nyid chen po brtul zhugs grub pa zhig dgongs btab ste/ des skyed mos tshal de thams cad mtshan mo snang bar bgyis so/ /des</text></item>
<item><p>242a2</p><section>'dul ba</section><text>thos nas rab tu dga' ba skyes te rings pa rings par song ste rkang pa la gtugs nas smras pa/ 'phags pa/ khyod ni/ bsod snyoms don du gnyer ba/ bdag ni/ bsod nams don du gnyer ba</text></item>
<item><p>242a3</p><section>'dul ba</section><text>lags na/ skyed mos tshal 'di nyid du bzhugs su gsol/ bdag gis khyod kyi bsod snyoms sbyar bar bgyi'o/ /des khas blangs nas de der bsam gtan dang / rnam par thar pa dang / ting</text></item>
<item><p>242a4</p><section>'dul ba</section><text>nge 'dzin dang / snyoms par 'jug pa'i bde ba nyams su myong bar byed cing / dus cung zad cig 'dug nas des bsam pa/ bdag gi lus rul pa 'dis thob par bya ba gang yin pa de ni/ thob</text></item>
<item><p>242a5</p><section>'dul ba</section><text>zin gyi ma la bdag zhi ba mya ngan las 'das pa'i dbyings su 'jug go/ snyam du rig nas 'bar ba dang / gsal ba dang / char 'bab pa dang / glog 'gyur ba'i cho 'phrul dag byas te/ phung</text></item>
<item><p>242a6</p><section>'dul ba</section><text>po'i lhag ma ma lus pa'i mya ngan las 'das pa'i dbyings su yongs su mya ngan las 'das so// //'dul ba phran tshegs kyi gzhi/ bam po bcu bzhi pa/ de nas</text></item>
<item><p>242a7</p><section>'dul ba</section><text>khyim bdag des dri thams cad kyi sreg shing dag bcer nas bsregs te/ sreg shing de dag 'o mas bsad do/ /rus pa de rnams bum pa gsar par bcug ste rus pa'i mchod rten byas</text></item>
<item><p>242b1</p><section>'dul ba</section><text>nas gdugs dang / rgyal mtshan dang / ba dan dag btsugs so/ /btsugs nas dad pa skyes te/ de nas gur gum gyis bskus nas dri'i lag ris sum cu byas so/ /dge slong dag/ ji snyam du sems</text></item>
<item><p>242b2</p><section>'dul ba</section><text>khyim bdag gang yin pa de ni/ rigs kyi bu dga' bo 'di nyid yin te/ de'i tshe de'i dus na 'dis rang sangs rgyas kyi mchod rten byas nas gdugs dang / rgyal mtshan dang / ba dan btsugs te dad pa</text></item>
<item><p>242b3</p><section>'dul ba</section><text>skyes nas gur gum gyi byugs shing / dri'i lag ris sum cu byas pa gang yin pa'i las de'i rnam par smin pas/ 'di la skyes bu chen po'i mtshan sum cu grub pa yin no/ /yang dge slong rnams the</text></item>
<item><p>242b4</p><section>'dul ba</section><text>tshom skyes nas the tshom thams cad gcod par mdzad pa/ sangs rgyas bcom ldan 'das la zhus pa/ btsun pa/ tshe dang ldan pa dga' bos las ci zhig bgyis na/ las de'i rnam par smin pas</text></item>
<item><p>242b5</p><section>'dul ba</section><text>gal te rab tu byung bar ma gyur na/ 'dis stobs kyis 'khor los bsgyur ba'i rgyal srid bgyis par 'gyur lags/ bcom ldan 'das kyis bka' stsal pa/ dge slong dag /rigs kyi bu dga'</text></item>
<item><p>242b6</p><section>'dul ba</section><text>bo 'di nyid kyis las byas shing bsags pa/ tshogs pa rnyed pa/ rkyen yongs su bsgyur ba/ dpa' rgal bzhin nye bar gnas pa/ nges par gyur pa yin te/ las byas shing bsags pa</text></item>
<item><p>242b7</p><section>'dul ba</section><text>rnams gzhan su zhig gis myong bar 'gyur/ dge slong dag/ las byas shing bsags pa rnams ni/ phyi rol gyi sa'i khams la rnam par smin par mi 'gyur/ chu'i khams la ma yin/</text></item>
<item><p>243a1</p><section>'dul ba</section><text>me'i khams la ma yin/ rlung gi khams la ma yin gyi/ 'on kyang dge ba dang / mi dge ba'i las byas pa rnams ni/ zin pa'i phung po dang / khams dang / skye mched</text></item>
<item><p>243a2</p><section>'dul ba</section><text>dag kho na la rnam par smin par 'gyur te/ bskal pa brgya phrag rnams su yang / /las rnams chud zar mi 'gyur te/ /tshogs shing dus la bab pa na/ /lus can rnams la 'bras bur smin/</text></item>
<item><p>243a3</p><section>'dul ba</section><text>dge slong dag/ sngon byung ba bskal pa bzang po 'di nyid la skye rgu'i tshe lo nyi khri thub pa na/ ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang</text></item>
<item><p>243a4</p><section>'dul ba</section><text>zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang / mi rnams kyi ston pa/ sangs rgyas bcom ldan 'das 'od srung</text></item>
<item><p>243a5</p><section>'dul ba</section><text>zhes bya ba 'jig rten du byung ste/ de grong khyer wA ra NA si la brten cing drang srong smra ba ri dwags kyi nags na bzhugs so/ /de'i tshe de'i dus na wA ra NA si na/ rgyal po kri kri zhes bya ba rgyal</text></item>
<item><p>243a6</p><section>'dul ba</section><text>srid byed du 'jug ste/ rgyal srid 'byor pa dang / rgyas pa dang / bde ba dang / lo legs pa/ skye bo dang / mi mang pos gang ba zhes bya ba nas chos bzhin byed du 'jug go/ zhes bya ba'i bar</text></item>
<item><p>243a7</p><section>'dul ba</section><text>snga ma bzhin no/ /rgyal po de la bu gsum ste/ rab dang 'bring po dang / tha chung ngo / /gang gi tshe yang dag par rdzogs pa'i sangs rgyas 'od srung sangs rgyas kyi mdzad pa mtha' dag mdzad nas</text></item>
<item><p>243b1</p><section>'dul ba</section><text>bud shing zad pa'i me bzhin du phung po'i lhag ma med pa'i mya ngan las 'das pa'i dbyings su mya ngan las 'das pa de'i tshe rgyal po kri kris de'i sku la mchod pa byas nas rin po che bzhi las byas</text></item>
<item><p>243b2</p><section>'dul ba</section><text>pa'i mchod rten khor yug tu dpag tshad gcig pa/ 'phang du dpag tshad phyed pa zhig brtsigs so/ /de la gdugs 'dogs par byed pa na/ rgyal po kri kri'i bu 'bring po dad pa skyes nas</text></item>
<item><p>243b3</p><section>'dul ba</section><text>gdugs 'bring zhig btags so/ /dge slong dag/ ji snyam du sems/ rgyal po kri kri'i bu 'bring po gang yin pa de ni/ rigs kyi bu dga' bo 'di nyid yin te/ 'dis yang dag par rdzogs pa'i</text></item>
<item><p>243b4</p><section>'dul ba</section><text>sangs rgyas 'od srung gi mchod rten la dad pa skyes nas gdugs 'bring btags pa gang yin pa'i las de'i rnam par smin pas/ stobs kyi 'khor los bsgyur ba'i rgyal srid nyis stong lnga brgya byas te/</text></item>
<item><p>243b5</p><section>'dul ba</section><text>gal te da ltar rab tu byung bar ma gyur na/ da ltar yang 'dis stobs kyi 'khor los bsgyur ba'i rgyal srid byas par 'gyur ro/ /yang dge slong rnams kyis sangs rgyas bcom ldan 'das la zhus pa/</text></item>
<item><p>243b6</p><section>'dul ba</section><text>btsun pa/ tshe dang ldan pa dga' bos las ci zhig bgyis na/ las de'i rnam par smin pas/ bcom ldan 'das kyis dbang po'i sgo bsdams pa rnams kyi mchog tu bstan lags/ bcom ldan 'das</text></item>
<item><p>243b7</p><section>'dul ba</section><text>kyis bka' stsal pa/ smon lam gyi dbang gis so/ /gang du smon lam btab lags/ dge slong dag/ 'di yang dag par rdzogs pa'i sangs rgyas 'od srung gi bstan pa la rab tu byung bar gyur te/</text></item>
<item><p>244a1</p><section>'dul ba</section><text>gang las 'di rab tu byung ba de/ bcom ldan 'das yang dag par rdzogs pa'i sangs rgyas 'od srung gis dbang po'i sgo bsdams pa rnams kyi mchog tu bstan to/ /de na 'dis</text></item>
<item><p>244a2</p><section>'dul ba</section><text>tshe ji srid par tshangs par spyod pa spyad kyang yon tan gyi tshogs 'ga' yang ma thob bo/ /de na 'dis 'chi ba'i dus kyi che smon lam btab pa/ 'di ltar bdag gis yon gnas bla na med pa bcom ldan 'das</text></item>
<item><p>244a3</p><section>'dul ba</section><text>yang dag par rdzogs pa'i sangs rgyas 'od srung gi spyan sngar tshe ji srid par changs par spyod pa spyad kyang / yon tan gyi tshogs 'ga' yang thob par ma gyur gyi/ bdag dge ba'i rtsa ba 'dis/ bcom ldan</text></item>
<item><p>244a4</p><section>'dul ba</section><text>'das yang dag par rdzogs pa'i sangs rgyas 'od srung gis bram ze'i khye'u bla ma la bram ze'i khye'u khyod skye rgu'i tshe lo brgya thub pa na/ de bzhin gshegs pa dgra bcom pa yang dag par rdzogs pa'i</text></item>
<item><p>244a5</p><section>'dul ba</section><text>sangs rgyas shAkya thub par 'gyur ro/ /zhes lung bstan pa gang yin pa de'i gsung rab la rab tu byung nas/ nyon mongs pa thams cad spangs te dgra bcom pa nyid mngon du byed par 'gyur ba dang / ji ltar</text></item>
<item><p>244a6</p><section>'dul ba</section><text>bcom ldan 'das yang dag par rdzogs pa'i sangs rgyas 'od srung gis bdag gi mkhan po dbang po'i sgo bsdams pa rnams kyi mchog tu bstan pa de bzhin du bdag kyang bcom ldan 'das shAkya thub pa/</text></item>
<item><p>244a7</p><section>'dul ba</section><text>shAkya'i rgyal po gtso bo des dbang po'i sgo bsdams pa rnams kyi mchog tu lung ston par gyur cig/ ces byas te/ smon lam de'i dbang gis de ltar de bzhin gshegs pas dbang po'i sgo bsdams pa</text></item>
<item><p>244b1</p><section>'dul ba</section><text>rnams kyi mchog tu bstan to/ /dge slong dag/ de lta bas na/ las gcig tu nag pa rnams zhes bya ba nas brtsal bar bya ste/ dge slong rnams kyis de ltar bslab par bya'o/ /zhes pa'i bar snga ma bzhin</text></item>
<item><p>244b2</p><section>'dul ba</section><text>no/ /gleng gzhi ni/ mnyan yod na'o/ /dge slong zhig na ste de sman pa'i drung du song nas smras pa/ bzhin bzang / bdag la nad 'di lta bu byung na/ sman ston cig/ des smras pa/ 'phags pa sman mar btang ba</text></item>
<item><p>244b3</p><section>'dul ba</section><text>mdzod cig dang / khyod sos par 'gyur ro/ /des smras pa/ bzhin bzang / bcom ldan 'das kyis ma gnang ngo / /sman pas smras pa/ 'phags pa/ khyod kyi ston pa ni/ thugs rje can yin pas gnang bar</text></item>
<item><p>244b4</p><section>'dul ba</section><text>'gyur ro/ /des skabs de/ dge slong rnams la bsnyad do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ dge slong nad</text></item>
<item><p>244b5</p><section>'dul ba</section><text>pas sman pa'i lung gis sman mar btang ba bya'o/ /gleng gzhi ni/ mnyan yod na'o/ /bcom ldan 'das kyis dge slong rnams kyis gtsug lag khang lnga brtsegs su byed na/ dri gtsang khang ni/ bdun brtsegs</text></item>
<item><p>244b6</p><section>'dul ba</section><text>sgo khang steng gi bsil khang yang bdun brtsegs bya'o/ /dge slong ma rnams kyi gtsug lag khang sum brtsegs su byed na/ dri gtsang khang ni/ lnga brtsegs/ sgo khang steng gi bsil khang yang lnga brtsegs su bya'o//</text></item>
<item><p>244b7</p><section>'dul ba</section><text>zhes bka' stsal pa dang / dge slong dag gis phyogs gang nas 'dzeg pa mi shes nas bcom ldan 'das kyis bka' stsal pa/ them skas rnam pa gsum po/ /shing gi them skas dang / sa'i them skas</text></item>
<item><p>245a1</p><section>'dul ba</section><text>dang / rdo'i them skas dag bya'o/ /dge slong dag /steng du ni/ rdo'i/ bar du ni/ sa'i/ tha mar ni/ shing gi btsugs nas 'dzeg pa dang / bcom ldan 'das kyis bka' stsal pa/</text></item>
<item><p>245a2</p><section>'dul ba</section><text>tha mar ni/ rdo'i/ bar du ni/ sa'i/ steng du ni/ shing gi gzugs par bya'o/ /phran tshogs kyi gzhi las sgo gnyis pa'o/ /bsdus pa'i sdom ni/ chos gos gdang dang nang dang bskrad/ /khang bzang</text></item>
<item><p>245a3</p><section>'dul ba</section><text>lan tshwa sbu bu dang / /gdong phyis dang ni phyi ba dang / /mkhar lan stan dang spu gri'o/ /sdom ni/ chos gos tshad kyi shing dang ni/ /glegs bu dag dang rdul phyags dang / /sa drud pa ni nyid dag dang /</text></item>
<item><p>245a4</p><section>'dul ba</section><text>mchig ni mchi gur bcas pa'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis</text></item>
<item><p>245a5</p><section>'dul ba</section><text>dras pa'i chos gos gsum dge slong dag gis bcang bar bya'o/ /zhes gsungs pa dang / dge slong dag gis chos gos dra bar brtsams te/ de dag gi glegs bu dang / glegs bu phyed dag</text></item>
<item><p>245a6</p><section>'dul ba</section><text>mi mnyam par byas so/ /skabs de/ dge slong dag gis bcom ldan 'das la gsol pa dang / bcom ldan 'das kyis glegs bu dang / glegs bu phyed dag mi mnyam par dra bar mi bya'o/ 'on</text></item>
<item><p>245a7</p><section>'dul ba</section><text>kyang mnyam par dra'o/ /zhes bka' stsal pa dang / de dag gis ji ltar mnyam par 'gyur ba mi shes nas bcom ldan 'das kyis bka' stsal pa/ glegs bu dang / glegs bu phyed dag gi tshad</text></item>
<item><p>245b1</p><section>'dul ba</section><text>kyi shing bcang bar bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong dag gis chos gos kyi tshal bu dag mi</text></item>
<item><p>245b2</p><section>'dul ba</section><text>mnyam par drubs pa dang / de dag mi mdzes nas skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ tshal bu dag mnyam par drub par bya'o/ /</text></item>
<item><p>245b3</p><section>'dul ba</section><text>bcom ldan 'das kyis tshal bu dag mnyam par drub par bya'o/ /zhes gsungs pa dang / dge slong dag/ ji ltar mnyam par bya ba mi shes nas bcom ldan 'das kyis bka' stsal pa/ tshal bu'i tshad</text></item>
<item><p>245b4</p><section>'dul ba</section><text>kyi shing bcang zhing des gzhal nas drub par bya'o/ /bcom ldan 'das kyis tshal bu'i shing gis gzhol la drubs shig/ ces gsungs pa dang / dge slong dag gis tshal bu tshad las 'das par byas</text></item>
<item><p>245b5</p><section>'dul ba</section><text>nas bcom ldan 'das kyis bka' stsal pa/ tshal bu tshad las 'das par mi bya'o/ /'on kyang tshal bu ni/ gsum ste/ chen po dang / 'bring dang / chung ngu'o/ /de la chen po ni/ sor bzhi'am/ bya rog gi</text></item>
<item><p>245b6</p><section>'dul ba</section><text>mtho gang ngo / /chung ngu ni/ ser gnyis sam/ mthe bo'i lto gang ngo / /'bring ni/ de dag gi bar ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun</text></item>
<item><p>245b7</p><section>'dul ba</section><text>dga' ra ba na bzhugs so/ /dge slong dag sa rdul can la chos gos 'drub pa dang / de dri ma can du gyur nas bcom ldan 'das kyis bka' stsal pa/ lci ba'i byug pas bskus la chos gos drub par bya'o//</text></item>
<item><p>246a1</p><section>'dul ba</section><text>bcom ldan 'das kyis lci ba'i byug pa bskus la/ chos gos drubs shig ces gsungs pa dang / lci ba ma rnyed nas bcom ldan 'das kyis bka' stsal pa/ phyogs der chag</text></item>
<item><p>246a2</p><section>'dul ba</section><text>chag btab cing phyags te drub par bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong dag gis</text></item>
<item><p>246a3</p><section>'dul ba</section><text>khri'i rkang pa rnon por byas pa dang / de dag gis sa bstar ba ma rung bar gyur nas bcom ldan 'das kyis bka' stsal pa/ khri'i rkang pa rnon por mi bya'i/ 'on kyang zlum por gcad par bya'o/ /'on</text></item>
<item><p>246a4</p><section>'dul ba</section><text>kyang ma rung bar gyur nas bcom ldan 'das kyis bka' stsal pa/ phub ma'i thum po la gzhag gam/ ras mas dkri bar bya'o/ /sangs rgyas bcom ldan 'das mnyan yod na/ rgyal bu rgyal byed</text></item>
<item><p>246a5</p><section>'dul ba</section><text>kyi tshal mgon med zas sbyin gyi kun dga' ra ba na bzhugs so/ /mnyan yod na bram ze zhig 'dug pa de/ dgos pa zhig gi phyir phyi rol du byung nas de dang de dag tu 'khyams pa las nyi ma phyed pa'i</text></item>
<item><p>246a6</p><section>'dul ba</section><text>dus kyi tshe yongs su ngal nas rgyal byed kyi tshal du zhugs pa dang / des de na stan bzang po bshams pa dang / kha zas bsod pa sbyar bar mthong ngo / /des mthong nas mngon par dad de/ des chen po</text></item>
<item><p>246a7</p><section>'dul ba</section><text>la 'os pa'i gos gyon pa de/ des gding ba'i phyir rgan pa'i mtha' logs su gos de phul lo/ /de dus gzhan zhig na dri ma can du gyur nas dge bskos kyis gzhon pa'i mtha' logs su bting</text></item>
<item><p>246b1</p><section>'dul ba</section><text>ngo| |re zhig cig na bram ze de gtsug lag khang du zhugs pa dang / des gos de rgan pa'i mtha' logs na mi snang nas de rim gyis lta zhing gzhon pa'i mtha' logs su song ba dang / ji tsam na dri ma</text></item>
<item><p>246b2</p><section>'dul ba</section><text>can du gyur nas gzhon pa'i mthar bting ba mthong ste des bsam pa/ gos 'di gsar pa chen po la 'os pa yin na/ gang gis 'di lta bu'i gnas skabs su gyur pa 'di la rgyu gang yin re zhig</text></item>
<item><p>246b3</p><section>'dul ba</section><text>blta'o/ /snyam nas cung zhig bsdad pa dang / ji tsam na dge bskos kyis gdan rim bzhin bshams nas phyag dar bya bar brtsams pa dang des bsam pa/ gang gis gos 'di dri ma can du gyur pa</text></item>
<item><p>246b4</p><section>'dul ba</section><text>'di la rgyu ni/ 'di yin no/ /snyam du rig nas dge bskos la smras pa/ 'phags pa/ khyod kyis ji ltar sa la chag chag btab ste phyags nas rim bzhin gding bar bya ba 'di tsam yang mi mkhyen tam/ de</text></item>
<item><p>246b5</p><section>'dul ba</section><text>bas kyang khyod kyis bdag gi gos dri ma can du byas so/ /skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ sa la chag chag btab ste phyags</text></item>
<item><p>246b6</p><section>'dul ba</section><text>nas rim bzhin gding bar bya'o/ /dge bsgos kyis rdul gyis gang ba'i stan la mal stan dag bting ba dang / nyes dmigs de nyid du gyur nas bcom ldan 'das kyis bka' stsal pa/ stan rnams</text></item>
<item><p>246b7</p><section>'dul ba</section><text>sprugs la mal stan dag gding bar bya'o/ /ci yis sprug pa dge bskos kyis mi shes nas bcom ldan 'das kyis de las gos gcig gis sprug par bya'o/ /zhes gsungs pa dang / des bzang pos</text></item>
<item><p>247a1</p><section>'dul ba</section><text>sprugs nas bcom ldan 'das kyis bka' stsal pa/ ngan pas sprug par bya'o/ /dge bskos kyis ngan pas sprugs pa dang / gang gi de rnying zhing zhig nas bcos su mi</text></item>
<item><p>247a2</p><section>'dul ba</section><text>rung ba de'i tshe bor ba dang / bcom ldan 'das kyis bka' stsal pa/ de nyid tshal bu dang / shar bu dag tu gyis la bcings te sprug par bya'o/ /de shin tu spyad par mi rung ste bor nas bcom ldan 'das</text></item>
<item><p>247a3</p><section>'dul ba</section><text>kyis bka' stsal pa/ shin tu spyad par mi rung yang ma dor bar lci ba'am/ 'jim pa dang bsres la ka pa'i ser ga'am/ rtsig pa'i bu ga dag tu skus shig dang / sbyin bdag gi bsod nams yun</text></item>
<item><p>247a4</p><section>'dul ba</section><text>ring du 'phel bar 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de nas dus de'i tshe dge slong gzhon nu zhig</text></item>
<item><p>247a5</p><section>'dul ba</section><text>phyogs shig na 'chag pa dang / de 'chag pa'i sa phyogs de rkang pas drud pas zad do/ /ji tsam na khyim bdag cig gi de dang de dag tu 'khyams shing phyogs der 'ongs pa dang des bsam pa/ re zhig</text></item>
<item><p>247a6</p><section>'dul ba</section><text>sa yang gnas skabs 'di lta bur gyur na/ 'phags pa 'di'i rkang pa ci 'dra ba zhig tu gyur snyam nas smras pa/ 'phags pa/ sa 'di ci zhig gis 'di ltar yongs su zad/ des smras pa/ khyim bdag</text></item>
<item><p>247a7</p><section>'dul ba</section><text>bdag 'chag 'chag pas so/ /khyim bdag gis smras pa/ 'phags pa/ re zhig sa yang gnas skabs 'di lta bur gyur na/ khyod kyi zhabs ci 'dra bar 'gyur/ re zhig khyod kyi zhabs blta'o/ /</text></item>
<item><p>247b1</p><section>'dul ba</section><text>des de la rkang ba bstan pa dang / des mthong ste/ snying rje skyes nas des smras pa/ 'phags pa/ bdag gis sa 'di la bar tang dag gding bar bgyi'i/ bde bar chogs shig ces smras pa dang / des smras pa/</text></item>
<item><p>247b2</p><section>'dul ba</section><text>khyim bdag /bcom ldan 'das kyis ma gnang ngo / /'phags pa/ khyod kyi ston pa ni/ thugs rje can yin pas gnang bar 'gyur ro/ /skabs de/ des dge slong dag la bsnyad do/ /dge slong dag gis bcom</text></item>
<item><p>247b3</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi dge slong dag brtson 'grus brtsams pa'i 'chags par tang gding bar bya'o/ /khyim bdag des bting</text></item>
<item><p>247b4</p><section>'dul ba</section><text>ba dang / dge slong des de la phyogs gcig tu 'chag par brtsams pas ji tsam na de dum bu gnyis su gyur te/ de dum bu gcig ni/ phyogs gcig na 'dug /gnyis pa yang gzhan na 'dug go/ ji tsam na/</text></item>
<item><p>247b5</p><section>'dul ba</section><text>khyim bdag de 'ongs nas par tang de'i dum bu gcig ni/ phyogs gcig na 'dug go/ gnyis pa yang gzhan na 'dug pa mthong nas des smras pa/ 'phags pa/ par tang de gnas skabs 'di lta bur gyur na/</text></item>
<item><p>247b6</p><section>'dul ba</section><text>e ma khyod kyi ral pa btsem na/ ci nongs/ skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ khyim bdag de zer ba bden te/ de lta bas na/</text></item>
<item><p>247b7</p><section>'dul ba</section><text>ral pa dang / ral pa dag drub cing zungs dang / lhan pa dag gdab par bya'o/ /gang gi tshe shin tu rnying zhing dengs te/ bcos dka' ba de'i tshe de lci ba'am 'jim par bsres la de nyid du byugs shig</text></item>
<item><p>248a1</p><section>'dul ba</section><text>dang | sbyin bdag gi bsod nams yun ring du 'phel bar 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun</text></item>
<item><p>248a2</p><section>'dul ba</section><text>dga' ra ba na bzhugs so/ /dge slong zhig na nas de sman pa'i drung du song ste smras pa/ bzhin bzang bdag la nad 'di lta bu byung na/ sman ston cig /ces smras pa dang / des smras pa/ 'phags</text></item>
<item><p>248a3</p><section>'dul ba</section><text>pa 'di lta bu dang / 'di lta bu mdzod dang khyod sos par 'gyur ro/ /des sman 'thag pa'i mchig dgos nas/ de khyim bdag cig gi drung du song ste mchig brnyas pa dang / des de la mchig mchi gu</text></item>
<item><p>248a4</p><section>'dul ba</section><text>dang bcas te byin no/ /des sman btags nas yang khyim bdag de nyid la slar byin pa dang / des 'phags pa khyod nyid bzhes la bzhud cig /des smras pa/ khyim bdag/ bcom ldan 'das kyis</text></item>
<item><p>248a5</p><section>'dul ba</section><text>ma gnang ngo / /des smras pa/ 'phags pa/ gal te de lta na zhog la bzhud cig /skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/</text></item>
<item><p>248a6</p><section>'dul ba</section><text>de lta bas na/ gnang gi/ dge slong gis mchig mchi gu dang bcas te bcang bar bya'o/ /sdom ni/ nang dang phyi rol chos gos gdang / de bzhin lcug ma thag gu dang / mar me dang ni 'khor gyi</text></item>
<item><p>248a7</p><section>'dul ba</section><text>khyams/ /chos gos mtshan mas gdab pa'o/ /bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong dag /chos gos</text></item>
<item><p>248b1</p><section>'dul ba</section><text>bab bab tu 'jog ste de rdul gyis dri ma can du gyur cing srin gyis zos nas skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ chos gos dag</text></item>
<item><p>248b2</p><section>'dul ba</section><text>bab bab tu gzhag par mi bya'i/ 'on kyang chos gos gdang la gzhag par bya'o/ /dge slong dag gis rtsig pa la khung bskos nas chos gos kyis gdang btsug pa dang rtsig pa snyi bar gyur te bcom</text></item>
<item><p>248b3</p><section>'dul ba</section><text>ldan 'das kyis bka' stsal pa/ rtsig pa la khung bsko bar mi bya'i/ 'on kyang gang gis tshe gtsug lag khang rtsig pa de nyid kyi tshe bu ga gdod par bya zhing / der chos gos kyi gdang gzhug par bya'o/ /</text></item>
<item><p>248b4</p><section>'dul ba</section><text>bcom ldan 'das kyis gtsug lag khang du chos gos kyi gdang gi bu ga thod cig ces gsungs pa dang / nye 'khor du ma byas nas bcom ldan 'das kyis bka' stsal pa/ gtsug lag khang du ji lta ba de bzhin du nye</text></item>
<item><p>248b5</p><section>'dul ba</section><text>'khor dag tu yang bya'o/ /bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis chos gos kyi gdang la chos gos</text></item>
<item><p>248b6</p><section>'dul ba</section><text>dag gzhag par bya'o/ /zhes gsungs pa dang / dge slong dgon pa ba dag gis chos gos kyi gdang ma rnyed nas skabs de/ dge slong dag gis bcom ldan 'das la gsol pa dang / bcom ldan 'das</text></item>
<item><p>248b7</p><section>'dul ba</section><text>kyis bka' stsal pa/ de dag gis lcug ma btags nas gzhag par bya'o/ /gzhan dag la lcug ma yang med nas bcom ldan 'das kyis bka' stsal pa/ de dag gis thi gu btags te gzhag par</text></item>
<item><p>249a1</p><section>'dul ba</section><text>bya'o| |bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong dag mtshan mo</text></item>
<item><p>249a2</p><section>'dul ba</section><text>zhing chos mnyan pa sbyin par bya'o/ /zhes gsungs te/ dge slong dag mtshan mo chos mnyan pa sbyin par brtsams so/ /ji tsam na chos nyan pa'i dus su sbrul zhig 'ongs pa de/ dge slong gzhon nu</text></item>
<item><p>249a3</p><section>'dul ba</section><text>zhig gis de mthong nas de sdangs te shes ldan dag /rgyab ring rgyab ring zhes smras so/ /dge slong dag kyang so so'i skye bo yin pas sdangs te de dag gis chos mnyan pa bar chad do/ /skabs de/</text></item>
<item><p>249a4</p><section>'dul ba</section><text>bcom ldan 'das la dge slong dag gis gsol pa dang / bcom ldan 'das kyis bka' stsal pa/ chos mnyan pa gcad par mi bya'i/ /'on kyang mar me bus te chos bstan par bya'o/ /bcom</text></item>
<item><p>249a5</p><section>'dul ba</section><text>ldan 'das kyis mar me bus te chos bstan par bya'o/ /zhes gsungs pa dang / dge slong dag gis dbyar gyi mtshan mo mar me bus te chos bshad pa dang / srog chags dag mar mer song nas</text></item>
<item><p>249a6</p><section>'dul ba</section><text>bcom ldan 'das kyis bka' stsal pa/ mar me'i khang bu bya'o/ /dge slong dag gis mar me'i khang bu ji ltar bya ba mi shes nas bcom ldan 'das kyis bka' stsal pa/ smyig ma'i tshal pa</text></item>
<item><p>249a7</p><section>'dul ba</section><text>gzer phur gyis la ras dkar pos g.yog par bya'o/ /ras dkar po ma rnyed nas bcom ldan 'das kyis bka' stsal pa/ lhang tsher gyis g.yog par bya'o/ /de yang ma rnyed nas bcom ldan</text></item>
<item><p>249b1</p><section>'dul ba</section><text>'das kyis bka' stsal pa/ dge slong dag /bu ga brgya pa bya'o/ /dge slong dag gis bu ga brgya pa ci 'dra bar bya ba mi shes nas bcom ldan 'das kyis bka' stsal pa/ rdza mkhan gyis 'jim pa</text></item>
<item><p>249b2</p><section>'dul ba</section><text>gsher ba las gyo mor byas la bu ga brgya pa bya'o/ /rdza mkhan med na/ bum pa'i gyo mo'am/ gzhan yang rung / bcag nas bu ga brgya pa bya ste/ de nas mar me sbar la des g.yog par bya'o/ /sangs rgyas</text></item>
<item><p>249b3</p><section>'dul ba</section><text>bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /so ga'i dus la bab pa dang / dge slong dag tsha bas gdung ste lus rmya zhing sha bri</text></item>
<item><p>249b4</p><section>'dul ba</section><text>ngan pa dang / mdog ngan pa dang / skya bo seng seng por gyur to/ /sangs rgyas bcom ldan 'das rnams ni/ mkhyen bzhin du 'dri bar mdzad pa yin pas/ sangs rgyas bcom ldan 'das kyis tshe dang ldan</text></item>
<item><p>249b5</p><section>'dul ba</section><text>pa kun dga' bo la rmas pa/ kun dga' bo/ ci'i phyir da ltar dge slong dag lus rmya zhing / sha bri ngan pa dang / mdog ngan pa/ skya bo seng seng por gyur/ skabs de/ bcom ldan 'das la rgyas par</text></item>
<item><p>249b6</p><section>'dul ba</section><text>gsol nas bcom ldan 'das kyis bka' stsal pa/ de bas na/ gnang gi/ 'khor gyi khyams bya'o/ /dge slong dag gis ji ltar bya ba mi shes nas bcom ldan 'das kyis bka' stsal pa/ ngos</text></item>
<item><p>249b7</p><section>'dul ba</section><text>gsum par bya'o/ /de dag gis nang du ni/ rtsig pa brtsigs/ phyir ni/ ka ba'i phreng ba byas pa dang / bcom ldan 'das kyis bka' stsal pa/ nang du ni/ ka ba'i phreng ba bya'o/ /phyi rol du ni/ rtsig pa</text></item>
<item><p>250a1</p><section>'dul ba</section><text>brtsig go /skar khung ma gtod pas phyir tsha bar gyur nas bcom ldan 'das kyis bka' stsal pa/ skar khung dag gdod par bya'o/ /de dag dma' bar btod pas nye</text></item>
<item><p>250a2</p><section>'dul ba</section><text>dmigs de nyid du gyur te bcom ldan 'das kyis bka' stsal pa/ bstod de gdod par bya'o/ /ha cang mthon por btod nas bcom ldan 'das kyis bka' stsal pa/ ha cang mthon por mi</text></item>
<item><p>250a3</p><section>'dul ba</section><text>gdod kyi/ 'on kyang stan dang thad kar gdod par bya'o/ /bye'u dang / phug ron dag 'jug nas bcom ldan 'das kyis bka' stsal pa/ skar khung dra ba can du bya'o/ /rlung dang char pa dag</text></item>
<item><p>250a4</p><section>'dul ba</section><text>gis gnod par gyur nas bcom ldan 'das kyis bka' stsal pa/ sgo 'phar gzhug par bya'o/ /dge slong dag gis zan za ba na sgo gcad pas mun pa gnag par gyur nas bcom ldan 'das</text></item>
<item><p>250a5</p><section>'dul ba</section><text>kyis bka' stsal pa/ zan za ba'i dus kyi tshe dbye bar bya'o/ /dge slong dag tsha ba'i dus na klog pa dang / kha ton byed pa dang / rnam par nges pa'i gtam la 'khod pa'am/ chos gos kyi las byed</text></item>
<item><p>250a6</p><section>'dul ba</section><text>pa'am/ las kyi shin tu dub pa na/ der rdul gzan dang / sham thabs gnyis gyon la 'dug par bya'o/ /sangs rgyas bcom ldan 'das mnyan yod na/ rgyal bu rgyal byed kyi chal mgon</text></item>
<item><p>250a7</p><section>'dul ba</section><text>med zas sbyin gyi kun dga' ra ba na bzhugs so/ /bcom ldan 'das kyis dga' bo rab tu phyung / bsnyen par rdzogs pa mdzad nas ri bo spos kyi ngad ldang dang / sum cu rtsa gsum pa'i lha dang /</text></item>
<item><p>250b1</p><section>'dul ba</section><text>sems can dmyal ba dag tu khrid de slar mnyan yod du khrid pa dang de glo bur ba yin pas/ dge slong thams cad kyi ngo ma shes te/ de'i lus gser gyi kha dog lta bu mtshan gyis mngon par gsal</text></item>
<item><p>250b2</p><section>'dul ba</section><text>ba'i lus de mthong nas bcom ldan 'das gshegs so/ /snyam nas dge slong gnas brtan gnas brtan dag kyang ldang bar byed do/ /gang gi tshe kun shes par gyur pa de'i tshe 'gyod pa skyes nas skabs</text></item>
<item><p>250b3</p><section>'dul ba</section><text>de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ dge slong dag /'di ni/ ston pa'o/ /'di ni/ gzhan no/ /zhes bde blag tu shes par bya ba'i</text></item>
<item><p>250b4</p><section>'dul ba</section><text>phyir dga' bo dang / gzhan yang rung / gang de lta bu'i chos gos la mtshan mas gdab par bya'o/ /sdom ni/ dge slong rnams ni bskrad pa dang / so shing rnam pa gsum dag dang / gzhon nu bskrad</text></item>
<item><p>250b5</p><section>'dul ba</section><text>par bya ba dang / kun tu bskrad par mi bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe chu bo snyan ldan gyi</text></item>
<item><p>250b6</p><section>'dul ba</section><text>'gram gyi dge slong dag gis dang po bum pa dang / pho long gi sbyor bas 'bad pa dang / sgrim pa dang / brtsal bas nyon mongs pa thams cad spangs te dgra bcom pa nyid mngon sum du byas pa de'i tshe/</text></item>
<item><p>250b7</p><section>'dul ba</section><text>de dag gi spyod lam dang / spyod pa dag la sgrub pa des skye bo mang po rnams mngon par dad do/ /de nas bcom ldan 'das kyis dge slong rnams la bka' stsal pa/ dge slong dag /gang dag gi grong gi</text></item>
<item><p>251a1</p><section>'dul ba</section><text>zhing na chu bo snyan ldan gyi 'gram gyi dge slong rnams gnas pa'i mi de dag gi rnyed pa ni/ rnyed pa legs pa rnyed do/ /bcom ldan 'das kyi bsnyen bkur ba/ tshe dang ldan pa</text></item>
<item><p>251a2</p><section>'dul ba</section><text>kun dga' bo/ bcom ldan 'das kyi drung na spyod cing gnas pa des/ bcom ldan 'das kyi dgongs pa rtags sam gsung ba las shes nas des de dag la/ tshe dang ldan pa dag /bcom ldan</text></item>
<item><p>251a3</p><section>'dul ba</section><text>'das ni/ khyed kyi bsngags pa brjod cing gzigs par yang bzhed kyi/ khyed 'ong ba'i rigs so/ /zhes spring ngo / /de dag gis thos nas phan tshun gleng ba/ tshe dang ldan pa dag/ bcom ldan</text></item>
<item><p>251a4</p><section>'dul ba</section><text>'das ni/ bdag cag gi bsngags pa brjod cing gzigs par yang bzhed ces zer na/ de la ji ltar bsgrub par bya/ de na kha cig gis smras pa/ 'di la ci zhig sgrub tu yod/ 'dong</text></item>
<item><p>251a5</p><section>'dul ba</section><text>mod/ dgra bcom pa rnams ni/ ma bsam par ye shes mthong ba mi 'jug pas/ gzhan dag cig gis smras pa/ legs te/ 'on kyang skye bo'i tshogs mang po dag la sbran nas 'dong ngo / /de</text></item>
<item><p>251a6</p><section>'dul ba</section><text>nas de dag gis dge slong rnams la smras pa/ tshe dang ldan pa dag /shes par gyis shig /bcom ldan 'das bdag cag gi yon tan brjod cing gzigs par bzhed de/ khyed la bltas nas</text></item>
<item><p>251a7</p><section>'dul ba</section><text>'dong ba yin no/ /de dag gis smras pa/ tshe dang ldan pa dag/ de lta na/ bdag cag kyang 'gro'o/ /de ltar gyis shig /de rnams de dag dang lhan cig chas te rim gyis mnyan yod du phyin pa dang /</text></item>
<item><p>251b1</p><section>'dul ba</section><text>de na kun dga' ra bar dge slong glo bur ba dag dang / gzhi pa rnams phan tshun yang dag par dga' bar byed pa'i sgra mthon po sgra chen po dang / skye bo'i tshogs phal po che'i sgra skad byung bar gyur to/ /bcom</text></item>
<item><p>251b2</p><section>'dul ba</section><text>ldan 'das kyis kun dga' ra bar sgra mthon po sgra chen po dang / skye bo'i tshogs phal po che'i sgra skad gsan te/ sangs rgyas bcom ldan 'das rnams ni/ mkhyen bzhin du 'dri bar mdzad pa yin</text></item>
<item><p>251b3</p><section>'dul ba</section><text>pas/ sangs rgyas bcom ldan 'das kyis tshe dang ldan pa kun dga' bo la rmas pa/ kun dga' bo/ kun dga' ra bar sgra mthon po sgra chen po dang / skye bo'i tshogs phal po che'i sgra skad grag pa 'o</text></item>
<item><p>251b4</p><section>'dul ba</section><text>ni ci zhig /des gsol pa/ btsun pa/ de ni/ chu bo snyan ldan gyi 'gram gyi dge slong rnams kyis skye bo mang po la sbran nas dge slong rab tu mang po dang lhan cig 'dir mchis te/ dge slong gzhi</text></item>
<item><p>251b5</p><section>'dul ba</section><text>pa dang / glo bur ba rnams phan tshun yang dag par dga' bar bgyid pa'i sgra mthon po sgra chen po dang / skye bo'i tshogs phal po che'i sgra skad lags so/ /de nas bcom ldan 'das kyis tshe dang</text></item>
<item><p>251b6</p><section>'dul ba</section><text>ldan pa kun dga' bo la bka' stsal pa/ kun dga' bo/ song la chu bo snyan ldan gyi 'gram gyi dge slong rnams la/ dge slong dag /khyed 'di na ma gnas par dengs shig ces skrod cig /btsun</text></item>
<item><p>251b7</p><section>'dul ba</section><text>pa/ de ltar 'tshal lo/ /zhes tshe dang ldan pa kun dga' bos/ bcom ldan 'das kyi ltar mnyan nas snyan ldan gyi 'gram gyi dge slong rnams la 'di skad ces smras so/ /tshe dang ldan pa dag shes par</text></item>
<item><p>252a1</p><section>'dul ba</section><text>gyis shig /bcom ldan 'das kyis khyed 'di na ma gnas par dengs shig ces bskrad do/ /de dag bdag cag ni/ bcom ldan 'das kyis bskrad do/ /snyam du rig nas</text></item>
<item><p>252a2</p><section>'dul ba</section><text>lhung bzed dang chos gos blangs te ljongs rgyu zhing dong ngo / lan gnyis/ lan gsum du yang bcom ldan 'das kyis dge slong rnams la bka' stsal pa/ dge slong dag /gang dag gi grong gi zhing</text></item>
<item><p>252a3</p><section>'dul ba</section><text>na chu bo snyan ldan gyi 'gram gyi dge slong rnams gnas pa'i mi de dag gi rnyed pa ni/ rnyed pa legs par rnyed do/ /zhes bya ba nas de dag bdag cag ni/ bcom ldan 'das kyis bskrad do/ /snyam</text></item>
<item><p>252a4</p><section>'dul ba</section><text>nas lhung bzed dang chos gos blangs te ljongs rgyu zhing dong ngo / /zhes bya ba'i bar snga ma bzhin no/ /yang bcom ldan 'das kyis dge slong rnams la bka' stsal pa/ dge slong dag /gang dag</text></item>
<item><p>252a5</p><section>'dul ba</section><text>gi grong gi zhing na chu bo snyan ldan gyi 'gram gyi dge slong rnams gnas pa'i mi de dag rnyed pa ni/ rnyed pa legs par rnyed do/ /zhes bya ba nas 'ong ba'i rigs so/ /zhes bya ba'i bar snga ma bzhin</text></item>
<item><p>252a6</p><section>'dul ba</section><text>no| |de dag phan tshun gleng pa/ tshe dang ldan pa dag /ci'i phyir bcom ldan 'das bdag cag gi bsngags pa brjod cing gzigs par yang bzhed la/ 'on kyang song rgun bcom ldan 'das kyi</text></item>
<item><p>252a7</p><section>'dul ba</section><text>bskrad/ gdon mi za bar bdag cag gis skye bo mang po la sbran pas bskrad kyi/ ma la da ni/ bdag cag gis mi sbran pa kho nar 'dong ngo / /zhes de dag gis ma sbran pa kho nar nyi tshe bcom</text></item>
<item><p>252b1</p><section>'dul ba</section><text>ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal te phyogs gcig tu 'khod do/ /de nas bcom ldan 'das kyis tshe dang ldan pa kun dga' bo la</text></item>
<item><p>252b2</p><section>'dul ba</section><text>bka' stsal pa/ kun dga' bo/ song la gtsug lag khang zhig tu de bzhin gshegs pa dang / chu bo snyan ldan gyi 'gram gyi dge slong dag gi khri shoms shig /btsun pa/ de ltar 'tshal lo//</text></item>
<item><p>252b3</p><section>'dul ba</section><text>zhes tshe dang ldan pa kun dga' bos bcom ldan 'das kyi ltar mnyan nas/ gtsug lag khang zhig tu de bzhin gshegs pa dang / chu bo snyan ldan gyi 'gram gyi dge slong dag gi khri bshams</text></item>
<item><p>252b4</p><section>'dul ba</section><text>nas bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go /phyogs gcig tu 'dug nas/ tshe dang ldan pa kun dga' bos</text></item>
<item><p>252b5</p><section>'dul ba</section><text>bcom ldan 'das la 'di skad ces gsol to/ /btsun pa/ bcom ldan 'das dang / chu bo snyan ldan gyi 'gram gyi dge slong rnams kyi khri gtsug lag khang zhig tu bshams lags na/ bcom</text></item>
<item><p>252b6</p><section>'dul ba</section><text>ldan 'das/ da de'i dus la bab par dgongs su gsol/ de nas bcom ldan 'das chu bo snyan ldan gyi 'gram gyi dge slong rnams kyi gtsug lag khang gang na ba der gshegs so/ /gshegs</text></item>
<item><p>252b7</p><section>'dul ba</section><text>nas gtsug lag khang gi phyi rol tu zhabs bkrus te gtsug lag khang du gshegs nas khri bshams pa nyid la skyil mo krung bcas nas sku drang por bsrang ste dgongs pa mngon du bzhag nas</text></item>
<item><p>253a1</p><section>'dul ba</section><text>bzhugs so/ /chu bo snyan ldan gyi 'gram gyi dge slong rnams kyang rang gi gtsug lag khang gang na ba der dong ste phyin pa dang / gtsug lag khang gi phyi rol tu rkang pa bkrus</text></item>
<item><p>253a2</p><section>'dul ba</section><text>nas gtsug lag khang du dong ste/ ji ltar bting pa la 'khod do/ /de nas bcom ldan 'das bsam gtan dang po la snyoms par zhugs pa dang / chu bo snyan ldan gyi 'gram gyi dge slong rnams kyang</text></item>
<item><p>253a3</p><section>'dul ba</section><text>bsam gtan dang po la snyoms par zhugs so/ /bcom ldan 'das bsam gtan dang po las bzhengs nas gnyis pa dang / gsum pa dang / bzhi pa dang / nam mkha' mtha' yas skye mched</text></item>
<item><p>253a4</p><section>'dul ba</section><text>dang / rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched la snyoms par zhugs pa dang / chu bo snyan ldan gyi 'gram gyi dge</text></item>
<item><p>253a5</p><section>'dul ba</section><text>slong rnams kyang bsam gtan dang po las langs nas gnyis pa dang / gsum pa dang / bzhi pa dang / nam mkha' mtha' yas skye mched dang / rnam shes mtha' yas skye mched dang / ci</text></item>
<item><p>253a6</p><section>'dul ba</section><text>yang med pa'i skye mched dang / 'du shes med 'du shes med min skye mched la snyoms par zhugs so/ /de nas bcom ldan 'das 'du shes med 'du shes med min skye mched las bzhengs</text></item>
<item><p>253a7</p><section>'dul ba</section><text>nas ci yang med pa'i skye mched la snyoms par zhugs pa dang / chu bo snyan ldan gyi 'gram gyi dge slong rnams kyang 'du shes med 'du shes med min skye mched las langs nas ci yang med</text></item>
<item><p>253b1</p><section>'dul ba</section><text>pa'i skye mched la snyoms par zhugs so/ /bcom ldan 'das ci yang med pa'i skye mched las bzhengs nas rnam shes mtha' yas skye mched dang / nam mkha' mtha' yas skye mched dang / bsam</text></item>
<item><p>253b2</p><section>'dul ba</section><text>gtan bzhi pa dang / gsum pa dang / gnyis pa dang / dang po la snyoms par zhugs pa dang / chu bo snyan ldan gyi 'gram gyi dge slong rnams kyang ci yang med pa'i skye mched las langs nas rnam shes</text></item>
<item><p>253b3</p><section>'dul ba</section><text>mtha' yas skye mched dang / nam mkha' mtha' yas skyed mched la snyoms par zhugs nas bsam gtan bzhi pa dang / gsum pa dang / gnyis pa dang / bsam gtan dang po la snyoms par</text></item>
<item><p>253b4</p><section>'dul ba</section><text>zhugs so/ /de nas bcom ldan 'das 'di snyam du dgongs so/ /nga bsam gtan dang po la snyoms par zhugs na/ chu bo snyan ldan gyi 'gram gyi dge slong dag kyang bsam gtan dang po la snyoms</text></item>
<item><p>253b5</p><section>'dul ba</section><text>par zhugs so/ /nga bsam gtan dang po las langs nas 'du shes med 'du shes med min skye mched kyi bar la snyoms par zhugs na/ chu bo snyan ldan gyi 'gram gyi dge slong rnams kyang bsam</text></item>
<item><p>253b6</p><section>'dul ba</section><text>gtan dang po las langs nas 'du shes med 'du shes med min skye mched kyi bar la snyoms par zhugs so/ /nga 'du shes med 'du shes med min skye mched las langs nas ci yang med pa'i</text></item>
<item><p>253b7</p><section>'dul ba</section><text>skye mched la snyoms par zhugs na/ chu bo snyan ldan gyi 'gram gyi dge slong rnams kyang 'du shes med 'du shes med min skye mched las langs nas ci yang med pa'i skye mched la snyoms par zhugs/</text></item>
<item><p>254a1</p><section>'dul ba</section><text>nga ci yang med pa'i skye mched las langs nas bsam gtan dang po'i bar la snyoms par zhugs na/ chu bo snyan ldan gyi 'gram gyi dge slong rnams kyang ci yang med pa'i skye</text></item>
<item><p>254a2</p><section>'dul ba</section><text>mched las langs te bsam gtan dang po'i bar la snyoms par zhugs kyi/ ma la da ni/ nga rnam pa de dag dang / rtags de dag dang / rgyu mtshan de dag gis gang la nyan thos dang / rang sangs</text></item>
<item><p>254a3</p><section>'dul ba</section><text>rgyas thams cad rdugs pa'i bsam gtan dang po rdzogs par byas te gnas par bya'o/ /snyam du dgongs so/ /de nas bcom ldan 'das rnam pa de dag dang / rtags de dag dang / rgyu mtshan de dag</text></item>
<item><p>254a4</p><section>'dul ba</section><text>gis gang la nyan thos dang / rang sangs rgyas thams cad rdugs pa'i bsam gtan dang po rdzogs par byas te bzhugs so/ /de nas chu bo snyan ldan gyi 'gram gyi dge slong rnams 'di snyam du sems</text></item>
<item><p>254a5</p><section>'dul ba</section><text>te/ tshe dang ldan pa dag/ shes par gyis shig/ da ltar bcom ldan 'das ni/ nyid kyi gnas pas gnas kyi/ ma la bdag cag kyang rang gi gnas pas gnas par bya'o/ /zhes de dag kyang rang gi</text></item>
<item><p>254a6</p><section>'dul ba</section><text>gnas pas gnas par brtsams so/ /de nas bcom ldan 'das nang par sngar ting nge 'dzin de las bzhengs te dge slong gi dge 'dun gyi gung la gdan bshams pa nyid la bzhugs so/ /de nas tshe</text></item>
<item><p>254a7</p><section>'dul ba</section><text>dang ldan pa kun dga' bo stan las langs te bla gos phrag pa gcig tu gzar te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /</text></item>
<item><p>254b1</p><section>'dul ba</section><text>btsun pa/ bcom ldan 'das yang dang yang du chu bo snyan ldan gyi 'gram gyi dge slong dag gi bsngags pa brjod cing gzigs par yang bzhed la/ 'on kyang de dag la bcom ldan 'das kyis yang dag par dga'</text></item>
<item><p>254b2</p><section>'dul ba</section><text>bar ni/ ma mdzad do/ /bcom ldan 'das kyis bka' stsal pa/ kun dga' bo/ de bzhin gshegs pas/ chu bo snyan ldan gyi 'gram gyi dge slong rnams la yang / 'phags pa'i yang dag par</text></item>
<item><p>254b3</p><section>'dul ba</section><text>dga' bas yang dag par dga' bar byas so/ /btsun pa/ ji tsam gyis na/ 'phags pa'i chos 'dul ba la 'phags pa'i so so yang dag par dga' ba lags/ ji ltar na/ bcom ldan 'das kyis</text></item>
<item><p>254b4</p><section>'dul ba</section><text>'phags pa'i yang dag par dga' bas yang dag par dga' bar mdzad lags/ kun dga' bo/ 'di na nga chu bo snyan ldan gyi 'gram gyi dge slong dag gi gtsug lag khang gang na ba der song ste phyin pa dang /</text></item>
<item><p>254b5</p><section>'dul ba</section><text>gtsug lag khang gi phyi rol tu zhabs bkrus te gtsug lag khang du gshegs nas stan bshams pa nyid la skyil mo krung bcas nas lus drang por bsrang ste dran pa mngon du bzhag nas 'dug go/ chu bo snyan</text></item>
<item><p>254b6</p><section>'dul ba</section><text>ldan gyi 'gram gyi dge slong rnams kyang gtsug lag khang gi phyi rol du rkang pa bkrus nas gtsug lag khang du dong ste rang gi stan bshams pa la skyil mo krung bcas te lus drang por bsrang nas dran pa mngon</text></item>
<item><p>254b7</p><section>'dul ba</section><text>du bzhag ste 'khod do/ /nga bsam gtan dang po la snyoms par zhugs na/ chu bo snyan ldan gyi 'gram gyi dge slong rnams kyang bsam gtan dang po la snyoms par zhugs so/ /nga bsam gtan dang po las</text></item>
<item><p>255a1</p><section>'dul ba</section><text>langs te 'du shes med 'du shes med min skye mched kyi bar la snyoms par zhugs na/ chu bo snyan ldan gyi 'gram gyi dge slong rnams kyang bsam gtan dang po las langs</text></item>
<item><p>255a2</p><section>'dul ba</section><text>nas 'du shes med 'du shes med min skye mched kyi bar la snyoms par zhugs so/ /nga 'du shes med 'du shes med min skye mched las langs nas ci yang med pa'i skye mched la snyoms</text></item>
<item><p>255a3</p><section>'dul ba</section><text>par zhugs na/ chu bo snyan ldan gyi 'gram gyi dge slong rnams kyang 'du shes med 'du shes med min skye mched las langs nas ci yang med pa'i skye mched la snyoms par zhugs so/ /nga</text></item>
<item><p>255a4</p><section>'dul ba</section><text>ci yang med pa'i skye mched las langs nas snga ma bzhin du bsam gtan dang po'i bar la snyoms par zhugs pa dang / chu bo snyan ldan gyi 'gram gyi dge slong rnams kyang ci yang med pa'i skye</text></item>
<item><p>255a5</p><section>'dul ba</section><text>mched las langs nas snga ma bzhin du bsam gtan dang po'i bar la snyoms par zhugs so/ /de la nga 'di snyam du sems te/ nga bsam gtan dang po la snyoms par zhugs na/ chu bo</text></item>
<item><p>255a6</p><section>'dul ba</section><text>snyan ldan gyi 'gram gyi dge slong rnams kyang bsam gtan dang po la snyoms par zhugs/ nga bsam gtan dang po las langs te snga ma bzhin du 'du shes med 'du shes med min skye mched</text></item>
<item><p>255a7</p><section>'dul ba</section><text>kyi bar la snyoms par zhugs na/ chu bo snyan ldan gyi 'gram gyi dge slong rnams kyang bsam gtan dang po las langs nas snga ma bzhin du 'du shes med 'du shes med min skye mched kyi</text></item>
<item><p>255b1</p><section>'dul ba</section><text>bar la snyoms par zhugs/ nga 'du shes med 'du shes med min skye mched las langs nas ci yang med pa'i skye mched la snyoms par zhugs na/ chu bo snyan ldan gyi 'gram gyi dge slong rnams kyang /</text></item>
<item><p>255b2</p><section>'dul ba</section><text>'du shes med 'du shes med min skye mched las langs nas ci yang med pa'i skye mched la snyoms par zhugs/ nga ci yang med pa'i skye mched las langs nas snga ma bzhin du bsam gtan dang</text></item>
<item><p>255b3</p><section>'dul ba</section><text>po'i bar la snyoms par zhugs na/ chu bo snyan ldan gyi 'gram gyi dge slong dag kyang / ci yang med pa'i skye mched las langs nas snga ma bzhin du bsam gtan dang po'i bar la snyoms par zhugs kyi/</text></item>
<item><p>255b4</p><section>'dul ba</section><text>ma la da ni/ nga rnam pa de dag dang / rtags de dag dang / rgyu mtshan de dag gis gang la nyan thos dang / rang sangs rgyas thams cad rdugs pa bsam gtan dang po rdzogs par byas te gnas par bya'o//</text></item>
<item><p>255b5</p><section>'dul ba</section><text>snyam nas nga rnam pa de dag dang / rtags de dag dang / rgyu mtshan de dag gis gang la nyan thos dang / rang sangs rgyas thams cad rdugs pa bsam gtan dang po rdzogs par byas te gnas so/ /</text></item>
<item><p>255b6</p><section>'dul ba</section><text>de nas chu bo snyan ldan gyi 'gram gyi dge slong dag 'di snyam du sems te/ tshe dang ldan pa dag/ bcom ldan 'das ni/ da ltar nyid kyi gnas pas gnas kyi/ ma la bdag cag kyang rang gi gnas</text></item>
<item><p>255b7</p><section>'dul ba</section><text>pas gnas par bya'o/ /snyam nas de dag kyang rang gi gnas pas brtsams te/ kun dga' bo/ de tsam gyis ni/ 'phags pa'i chos 'dul ba la 'phags pa'i yang dag par dga' ba yin</text></item>
<item><p>256a1</p><section>'dul ba</section><text>zhing / de ltar na/ 'phags pa'i yang dag par dga' bas/ yang dag par dga' bar byas pa yin no/ /btsun pa/ 'phags pa'i chos 'dul ba la 'phags pa'i yang dag par</text></item>
<item><p>256a2</p><section>'dul ba</section><text>dga' ba ni/ bzang ngo / /btsun pa/ 'phags pa'i chos 'dul ba la 'phags pa'i yang dag par dga' ba ni/ shin tu bzang ste/ bcom ldan 'das kyi chu bo snyan ldan gyi 'gram gyi dge slong dag</text></item>
<item><p>256a3</p><section>'dul ba</section><text>kyang 'phags pa'i yang dag par dga' bas yang dag par dga' bar mdzad do/ /bcom ldan 'das kyis chu bo snyan ldan gyi 'gram gyi dge slong rnams 'phags pa'i yang dag par dga' bas</text></item>
<item><p>256a4</p><section>'dul ba</section><text>yang dag par dga' bar mdzad do/ /zhes kun tu grags pa nye 'khor na 'khod pa'i bram ze dang / khyim bdag rnams kyis thos nas de rnams blta ba'i phyir 'ongs pa dang / de dag nye bar 'ongs pa de</text></item>
<item><p>256a5</p><section>'dul ba</section><text>rnams la chos ston par byed do/ /de dag la chos ston pa na kha nas dri mi zhim pa byung nas de dag phan tshun du bltas nas dris pa/ 'phags pa/ dri mi zhim pa 'di su las byung / de dag gis smras</text></item>
<item><p>256a6</p><section>'dul ba</section><text>pa/ tshe dang ldan pa dag/ kho bo cag gi kha nas byung ngo / /de dag gis smras pa/ 'phags pa dag /ci/ khyed so shing mi 'dor ram/ tshe dang ldan pa dag /mi 'dor ro/ /'phags pa/ ci'i</text></item>
<item><p>256a7</p><section>'dul ba</section><text>slad du/ tshe dang ldan pa dag/ bcom ldan 'das kyis ma gnang ngo / /'phags pa/ ci/ khyed so shing ma zos pas yongs su dag par 'gyur ram/ de dag cang mi zer bar 'khod do/ /skabs</text></item>
<item><p>256b1</p><section>'dul ba</section><text>de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ dge slong dag/ bram ze dang / khyim bdag dag gis legs par smras so/ /de bas na/ gnang</text></item>
<item><p>256b2</p><section>'dul ba</section><text>gi/ dge slong dag gis so shing dor bar bya'o/ /de ci'i phyir zhe na/ dge slong dag/ so shing la yon tan lnga ste/ lnga gang zhe na/ mkhris pa 'dren par byed/ bad kan 'dren par byed/ kha'i dri mi</text></item>
<item><p>256b3</p><section>'dul ba</section><text>zhim pa sel bar byed/ yi ga 'byed par byed cing / dge slong dag/ so shing ni/ mig la phan pa yin no/ /bcom ldan 'das kyis so shing dor bar bya'o/ /zhes gsungs pa dang / ji tsam na</text></item>
<item><p>256b4</p><section>'dul ba</section><text>dge slong gzhon nu zhig gis mi dben par 'dug ste so shing thung ngu zhig dor bar brtsams pa na/ bcom ldan 'das kyang phyogs der gshegs so/ /de nas dge slong des bcom ldan 'das mthong ba dang</text></item>
<item><p>256b5</p><section>'dul ba</section><text>spa gong bar gyur nas de 'di snyam du sems te/ bdag gis bcom ldan 'das kyi spyan sngar kha gdang ste so shing bza' ba gang yin pa ni/ bdag gi cha ma yin no/ /snyam nas/ des mid pa dang mgrin</text></item>
<item><p>256b6</p><section>'dul ba</section><text>par thogs so/ /sangs rgyas bcom ldan 'das rnams ni/ bsnyel ba mi mnga' ba'i chos can yin te/ de nas bcom ldan 'das kyis phyag g.yon pa 'khor lo dang / bkra shis dang / g.yung</text></item>
<item><p>256b7</p><section>'dul ba</section><text>drung can bsod nams brgya phrag du ma du ma las skyes pa/ 'jigs pa rnams la dbugs 'byin par mdzad pas mgo nas mnan te phyag g.yas pa'i mdzub mo bkug pas/ khrag dang bcas</text></item>
<item><p>257a1</p><section>'dul ba</section><text>te kha nas phyung ste dge slong de la bka' stsal pa/ dge slong / 'di ci yin/ des skabs de/ bcom ldan 'das la gsol pa dang / bcom ldan 'das kyis dgongs pa/</text></item>
<item><p>257a2</p><section>'dul ba</section><text>nyes dmigs gang cung zad byung ba ni/ dge slong dag mi dben par so shing za ba las gyur to/ /snyam du mkhyen nas/ dge slong dag la bka' stsal pa/ dge slong dag/ dge slong gzhon nu</text></item>
<item><p>257a3</p><section>'dul ba</section><text>che ge mo zhig gis mi dben par 'dug ste so shing thung ngu zhig zos pa dang / de la nyes dmigs 'di lta bu byung ngo / /de lta bas na/ dge slong gis mi dben par 'dug ste so shing bza' bar</text></item>
<item><p>257a4</p><section>'dul ba</section><text>mi bya/ thung ngu yang mi bya'o/ /dge slong mi dben par 'dug ste so shing za'am/ thung ngur byed na/ 'gal tshabs can du 'gyur ro/ /bcom ldan 'das kyis dge slong gis mi dben par 'dug</text></item>
<item><p>257a5</p><section>'dul ba</section><text>ste so shing bza' bar mi bya'o/ /zhes gsungs pa dang / dge slong gsar bu rnams gnas brtan dag gi nang du 'dug nas so shing za bar brtsams pa dang / bcom ldan 'das kyis bka'</text></item>
<item><p>257a6</p><section>'dul ba</section><text>stsal pa/ dge slong gsar bu dag gnas brtan rnams kyi nang na 'dug cing so shing bza' bar mi bya/ mi dben par yang mi bya'i/ 'on kyang gsum ni/ dben par bya ste/ bshang ba dang /</text></item>
<item><p>257a7</p><section>'dul ba</section><text>gci ba dang / so shing bza' ba'o/ /bcom ldan 'das kyis so shing thung ngu bza' bar mi bya'o/ /zhes gsungs pa dang / drug sde rnams lcug ma ring po ring po dag za bar rtsom pa/ dge</text></item>
<item><p>257b1</p><section>'dul ba</section><text>slong dag gis mthong nas smod de/ tshe dang ldan pa dag /ci/ lhag chad du phyed dam/ 'di la lhag chad ci zhig yod/ khyed kyis dge slong so shing thung ngu zos te de'u shi ba las/ bcom ldan 'das</text></item>
<item><p>257b2</p><section>'dul ba</section><text>kyis bskyabs pa ma mthong ngam/ ci/ khyed cag nged kyi lhung bzed dang / chos gos 'dod dam/ 'di la phan yon gzhan dag kyang yod de/ rdza ma'i 'og tu 'bud pa dang / dge sbyong brdab pa'o/ /de</text></item>
<item><p>257b3</p><section>'dul ba</section><text>dag cang mi zer bar 'khod nas skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ dge slong dag gis so shing ha cang ring po bza' bar</text></item>
<item><p>257b4</p><section>'dul ba</section><text>mi bya ste/ dge slong so shing ha cang ring po za bar byed na/ 'gal tshabs can du 'gyur ro// //'dul ba phran tshegs kyi gzhi/ bam po bco lnga pa/ bcom ldan 'das kyis</text></item>
<item><p>257b5</p><section>'dul ba</section><text>dge slong gi so shing ring po bza' bar mi bya'o/ /zhes gsungs pa dang / dge slong dag gis tshad ji tsam bza' bar bya ba mi shes nas bcom ldan 'das kyis bka' stsal pa/ so shing rnam</text></item>
<item><p>257b6</p><section>'dul ba</section><text>pa gsum ste/ ring po dang / 'bring dang / thung ngu'o/ /ring po ni/ sor bcu gnyis so/ /thung ngu ni/ sor brgyad do/ /de'i bar ni/ 'bring po'o/ /bcom ldan 'das kyis phyogs dben pa dag tu so</text></item>
<item><p>257b7</p><section>'dul ba</section><text>shing bza' bar bya'o/ /zhes gsungs pa dang / nad pa dang / rgan po 'khogs pa dag gis gnas dben par 'gro mi nus nas bcom ldan 'das kyis bka' stsal pa/ de dag gis chol zangs</text></item>
<item><p>258a1</p><section>'dul ba</section><text>gzhag par bya'o/ /dge slong dag gis khang bzang du de bzhin gyo mo dag nye bar bzhag pa dang / de la rkang pas reg pas 'gyel te sa gzhi ma rung bar gyur nas bcom</text></item>
<item><p>258a2</p><section>'dul ba</section><text>ldan 'das kyis bka' stsal pa/ glang po che'i rkang pa lta bu dag nye bar gzhag par bya'o/ /gzhan dag gis chol zangs ma rnyed nas bcom ldan 'das kyis bka' stsal pa/ de dag gis chu khung gi</text></item>
<item><p>258a3</p><section>'dul ba</section><text>sgor bza' bar bya'o/ /dge slong dag /chu khung gi sgo nas ha cang thag ring ba nas za bar byed nas bcom ldan 'das kyis bka' stsal pa/ chu khung gi sgo nas khru gang nye 'khor du 'dug ste bza'</text></item>
<item><p>258a4</p><section>'dul ba</section><text>bar bya'o/ /bcom ldan 'das kyi so shing bza' bar bya'o/ /zhes gsungs pa dang / dge slong dag gis so shing za zhing lce ma bzhar bas nyes dmigs de nyid du gyur pa dang / bcom ldan 'das</text></item>
<item><p>258a5</p><section>'dul ba</section><text>kyis bka' stsal pa/ so shing zos nas lce bzhar bar bya'o/ /bcom ldan 'das kyis so shing zos nas lce bzhar bar bya'o/ /zhes gsungs pa dang / dge slong rnams ci zhig gis lce</text></item>
<item><p>258a6</p><section>'dul ba</section><text>bzhar bar bya ba mi shes nas bcom ldan 'das kyis bka' stsal pa/ de lta bas na/ gnang gi/ lce bzhar bcang bar bya'o/ /bcom ldan 'das kyis lce bzhar bcang bar bya'o/ /zhes gsungs</text></item>
<item><p>258a7</p><section>'dul ba</section><text>pa dang / drug sde rnams kyis gser dang / dngul dang / baiDUR+Ya dang / shel las byas pa'i lce bzhar bcangs pa bram ze dang / khyim bdag gis mthong nas smras pa/ 'phags pa/ 'di ci zhig/</text></item>
<item><p>258b1</p><section>'dul ba</section><text>bzhin bzang bcom ldan 'das kyis lce bzhar gnang ngo / /'phags pa/ ci/ dge sbyong khyed 'dod pa'i yon tan gyis gzir tam/ de dag cang mi zer bar 'khod do/ /skabs de/ dge slong dag gis</text></item>
<item><p>258b2</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ lce bzhar bzhi bcang bar bya ste/ ra gan dang / zangs dang / lcags dang / 'khar ba'o/ /dge slong dag gis rnon por</text></item>
<item><p>258b3</p><section>'dul ba</section><text>byas nas bcom ldan 'das kyis bka' stsal pa/ rnon por mi bya'o/ /bcom ldan 'das kyis lce bzhar bzhi bcang bar bya'o/ /zhes gsungs pa dang / dge slong kha cig gis ma 'byor nas bcom</text></item>
<item><p>258b4</p><section>'dul ba</section><text>ldan 'das kyis bka' stsal pa/ gang dag gis ma 'byor pa de dag gis so shing de nyid bkas te lce bzhar bar bya'o/ /dge slong dag gis so shing bkas nas ma sbyangs pa lce bzhar ba dang snad nas</text></item>
<item><p>258b5</p><section>'dul ba</section><text>bcom ldan 'das kyis bka' stsal pa/ so shing bkas te phan tshun drud nas lce bzhar bar bya'o/ /dge slong dag gis so shing zos nas sgra ma byung bar de bzhin bor ba dang / gtsug lag khang de na</text></item>
<item><p>258b6</p><section>'dul ba</section><text>gnas pa dag gi mgor phog ste de dag 'phya nas bcom ldan 'das kyis bka' stsal pa/ de bzhin mi 'dor gyi/ 'on kyang sgra dbyung bar bya'o/ /dge slong dag/ so shing dor ba na sgra 'byin gyi/</text></item>
<item><p>258b7</p><section>'dul ba</section><text>gzhan yang gang cung zad bshang ba dang / gci ba dang / mchil ma dang / snabs dang / skyug pa dang / 'khru ba dag de bzhin bor ba dang / nyes dmigs de nyid du gyur nas bcom ldan 'das kyis</text></item>
<item><p>259a1</p><section>'dul ba</section><text>bka' stsal pa/ gang cung zad bshang pa dang / gci ba la sogs pa thams cad la sgra dbyung zhing dor bar bya'o/ /bcom ldan 'das kyis so shing bza' bar bya'o/ /zhes</text></item>
<item><p>259a2</p><section>'dul ba</section><text>gsungs pa dang / dge slong dag lam du zhugs pa na/ lam du zhugs pa de rnams la phyogs kha cig na shing dang / lo ma dang / yal ga med de/ so shing ma rnyed nas de dag zan gcod par</text></item>
<item><p>259a3</p><section>'dul ba</section><text>byed pa dang / bcom ldan 'das kyis bka' stsal pa/ zan gcad par mi bya'i/ 'on kyang lci ba'i phye ma'am/ lcibs kha rung bar byas la lan gsum bshal nas bza' bar bya ste/ 'di la</text></item>
<item><p>259a4</p><section>'dul ba</section><text>'gyod par mi bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa shA ri'i bu la dge tshul</text></item>
<item><p>259a5</p><section>'dul ba</section><text>tsun+da dang / sgra gcan zin dang gnyis yod do/ /de nas dus gzhan zhig na tshe dang ldan pa shA ri'i bu ljongs rgyur chas pa na/ dge sbyong gi ched du tsun+da dang / sgra gcan zin la smras pa/ dge tshul</text></item>
<item><p>259a6</p><section>'dul ba</section><text>dag /nga ni/ ljongs rgyu zhing 'gro na/ khyed 'dug gam/ 'on te 'gro/ tshe dang ldan pa tsun+das smras pa/ mkhan po/ bdag ni/ khyod kho na dang lhan cig mchi'o/ /sgra gcan zin gyis smras pa/</text></item>
<item><p>259a7</p><section>'dul ba</section><text>mkhan po/ bdag ni/ 'di nyid na mchis so/ /tshe dang ldan pa shA ri'i bus smras pa/ sgra gcan zin/ gal te de lta na/ su la gtad/ des smras pa/ mkhan po/ btsun pa 'char ka la gtad</text></item>
<item><p>259b1</p><section>'dul ba</section><text>du gsol/ de'i drung na mchis so/ /des smras pa/ sgra gcan yin/ de ni/ gnas ngan len kun tu spyod pa yin pas/ khyod la gnod pa byed par mi 'gyur grang / mkhan po/ de ni/ bdag gi pha ma dang /</text></item>
<item><p>259b2</p><section>'dul ba</section><text>'dra bar gnas pa lags pas/ des gnod pa ci zhig bgyid par 'gyur/ des de la gtad nas ljongs rgyur chas pa dang / de dang sgra gcan zin yang gtsug lag khang nas byung ngo / /des smras pa/</text></item>
<item><p>259b3</p><section>'dul ba</section><text>sgra gcan zin/ 'di dang / 'di gyis shig /des smras pa/ mi byed do/ /'char ka khros te smras pa/ blun po/ 'di tsam yang mi bya na/ gzhan ci zhig bya/ des smras pa/ ci/ khyod nga'i slob dpon yin</text></item>
<item><p>259b4</p><section>'dul ba</section><text>nam/ mkhan po yin nam/ mi byed do/ /'char ka je khros nas des de'i mgul nas bzung ste gtsug lag khang nas bskrad pa dang / de rgyal byed kyi tshal gyi sgo na ngu zhing 'dug go/ /skye rgu'i bdag mo chen</text></item>
<item><p>259b5</p><section>'dul ba</section><text>mo go'u ta mi 'khor lnga brgya dang bcom ldan 'das kyi zhabs la phyag 'tshal du rgyal byed kyi tshal du 'ongs pa dang / des de du ba mthong nas smras pa/ 'phags pa sgra gcan zin/ ci ste bshums/</text></item>
<item><p>259b6</p><section>'dul ba</section><text>go'u ta mi/ bdag bskrad do/ /su zhig gis/ tshe dang ldan pa 'char kas so/ /des bsam pa/ bdag gis sangs rgyas kyi sras la rgyab bstan te 'gro ba gang yin pa ni/ bdag gi cha ma yin no/ /</text></item>
<item><p>259b7</p><section>'dul ba</section><text>snyam nas de dag gis de bskor te 'khod do/ /ji tsam na ko sa la'i rgyal po gsal rgyal bcom ldan 'das kyi zhabs la phyag 'tshal du 'ongs pa dang / des kyang de la dri bar brtsams pa/ 'phags</text></item>
<item><p>260a1</p><section>'dul ba</section><text>pa sgra gcan zin/ ci ste bshums/ des ji ltar gyur pa bsnyad pa dang / des kyang bsam pa/ bdag gis sangs rgyas kyi sras dang / sangs rgyas kyi sru la rgyab bstan te 'gro</text></item>
<item><p>260a2</p><section>'dul ba</section><text>ba gang yin pa ni/ bdag gi cha ma yin no/ /snyam nas des kyang de bskor te 'dug go /theg gi tsam na khyim bdag mgon med zas sbyin bcom ldan 'das kyi zhabs la phyag 'tshal du 'ongs te/</text></item>
<item><p>260a3</p><section>'dul ba</section><text>des kyang de la dri bar brtsams pa/ tshe dang ldan pa sgra gcan zin/ ci ste bshums/ des ji ltar gyur pa bsnyad pa dang / des bsam pa/ bdag gis sangs rgyas kyi sras dang / sangs rgyas</text></item>
<item><p>260a4</p><section>'dul ba</section><text>kyi sru dang / rgyal po la rgyab bstan te 'gro ba gang yin pa ni/ bdag gi cha ma yin no/ /snyam nas des kyang de bskor te 'dug go/ bar skabs der kun dga' ra ba'i nang du sgra mthon po sgra chen po dang</text></item>
<item><p>260a5</p><section>'dul ba</section><text>skye bo'i tshogs phal po che'i sgra skad byung bar gyur to/ /sangs rgyas bcom ldan 'das rnams ni/ mkhyen bzhin du rmed par mdzad pa yin pas/ sangs rgyas bcom ldan 'das kyis tshe dang ldan pa</text></item>
<item><p>260a6</p><section>'dul ba</section><text>kun dga' bo la rmas pa/ kun dga' bo/ kun dga' ra ba na sgra mthon po sgra chen po dang / skye bo'i tshogs phal po che'i sgra skad drag pa'o ni ci zhig /des gnas skabs de/ bcom ldan 'das la rgyas</text></item>
<item><p>260a7</p><section>'dul ba</section><text>par gsol pa dang / bcom ldan 'das kyis bka' stsal pa/ kun dga' bo/ dge slong dag dge slong dge 'dun gyis gtsug lag khang nas skrod par byed dam/ bcom ldan 'das/ skrod par bgyid do/</text></item>
<item><p>260b1</p><section>'dul ba</section><text>bcom ldan 'das kyis bka' stsal pa/ kun dga' bo/ dge slong ni/ rang gi gnas khang la dbang gi /dge 'dun gyi gtsug lag khang la ni/ ma yin no/ /de lta bas na/ dge slong gis dge slong dge 'dun</text></item>
<item><p>260b2</p><section>'dul ba</section><text>gyi gtsug lag khang nas bskrad par mi bya'o/ /skrod na/ 'gal tshabs can du 'gyur ro/ /bcom ldan 'das kyis dge slong gis dge slong dge 'dun gyi gtsug lag khang nas bskrad par mi bya'o/ /zhes</text></item>
<item><p>260b3</p><section>'dul ba</section><text>bka' stsal pa dang / dge slong rnams lhan cig gnas pa dang / nye gnas dag la cung zad kyang ma smras pas/ de dag dbang du ma gyur cing ma dul nas bcom ldan 'das kyis bka' stsal pa/ thul gzhug</text></item>
<item><p>260b4</p><section>'dul ba</section><text>par bya'o/ /bcom ldan 'das kyis thul gzhug par bya'o/ /zhes bka' stsal nas/ de dag gis ji ltar thul gzhug par bya ba mi shes nas bcom ldan 'das kyis bka' stsal pa/ thul gzhug pa ni/</text></item>
<item><p>260b5</p><section>'dul ba</section><text>lnga ste/ mi smra ba dang / mi gdams pa dang / longs mi spyad pa dang / dge ba'i phyogs rgyun gcad pa dang / gnas dgag pa'o/ /de la mi smra ba ni/ smra par mi bya ba dang / kun tu smra bar mi bya'o/ /mi gdams</text></item>
<item><p>260b6</p><section>'dul ba</section><text>pa ni/ gdams par mi bya ba dang / rjes su bstan par mi bya'o/ /longs mi spyad pa ni/ de dag las rim gro bdag gir mi bya ba dang / zang zing gi longs spyod mi bya ba dang / chos kyi longs spyod kyang mi</text></item>
<item><p>260b7</p><section>'dul ba</section><text>bya ba'o/ /dge ba'i phyogs rgyun gcad pa ni/ de dag gi dge ba'i phyogs gang brtsams pa de rgyun gcad par bya ba'o/ /gnas dgag pa ni/ de dag gnas 'char mi gzhug pa'o/ /bcom ldan 'das</text></item>
<item><p>261a1</p><section>'dul ba</section><text>kyis thul gzhug par bya'o/ /zhes bka' stsal pa dang / dge slong dag khyad par med par thul gzhug par byed nas bcom ldan 'das kyis bka' stsal pa/ chos lnga</text></item>
<item><p>261a2</p><section>'dul ba</section><text>dang ldan pa'i lhan cig gnas pa'am/ nye gnas la thul gzhug par bya ste/ lnga gang zhe na/ ma dad pa dang / le lo can dang / bka' blo mi bde ba dang / ma gus pa dang / sdig pa'i grogs po</text></item>
<item><p>261a3</p><section>'dul ba</section><text>can no/ /dge slong dag /gang zhig chos lnga char dang ldan pa da kho na thul 'jug par byed kyi/ gang zhig de dag las gang yang rung ba zhig dang ldan pa de ni/ thul 'jug par mi byed nas bcom</text></item>
<item><p>261a4</p><section>'dul ba</section><text>ldan 'das kyis bka' stsal pa/ chos lnga po 'di dag las gang yang rung ba zhig dang ldan na/ de yang thul gzhug par bya'o/ /de thul bcug pa dang / gzhan sdud par byed nas bcom ldan</text></item>
<item><p>261a5</p><section>'dul ba</section><text>'das kyis bka' stsal pa/ mkhan po dang / slob dpon dag gis thul bcug pa bsdu bar mi bya ste/ byed na/ dbyen dang nye ba'i nyes pa sbom por 'gyur ro/ /bcom ldan 'das kyis lhan</text></item>
<item><p>261a6</p><section>'dul ba</section><text>cig gnas pa'am/ nye gnas thul bcug pa sus kyang bsdu bar mi bya ste/ byed na/ dbyen dang nye ba'i nyes pa sbom por 'gyur zhes bka' stsal pa dang / sus kyang ma bsdus pas de dag shin</text></item>
<item><p>261a7</p><section>'dul ba</section><text>tu ma gus par gyur te/ kha cig ni/ yul gzhan du 'gro/ kha cig ni/ bstan pa las 'da' bar byed nas bcom ldan 'das kyis bka' stsal pa/ gang zhig de sdum byed pa'i dge slong bsko</text></item>
<item><p>261b1</p><section>'dul ba</section><text>bar bya'o/ /de dag gis mi mkhas pa bskos te/ de song nas tshe dang ldan pa/ khyod kyi mkhan po na re/ tshur spyon/ bzod pa mdzod cig ces zer ro/ /zhes byas pa dang / de je khengs par gyur nas bcom ldan</text></item>
<item><p>261b2</p><section>'dul ba</section><text>'das kyis bka' stsal pa/ gang zhig rang gi blo gros kyis sdum byed pa'i mkhas pa bsko bar bya'o/ /thams cad la khyad par med par bzod pa gsol bas/ de dag dge ba'i chos mi 'phel zhing</text></item>
<item><p>261b3</p><section>'dul ba</section><text>gsar bu gzhan dag kyang bstan pa las gyed par byed nas bcom ldan 'das kyis bka' stsal pa/ chos lnga dang ldan pa la bzod pa gsol bar bya ste/ dad pa can dang / brtson 'grus brtsams</text></item>
<item><p>261b4</p><section>'dul ba</section><text>pa dang / gus pa dang / bka' blo bde ba dang / dge ba'i bshes gnyen can no/ /dge slong dag /gang zhig chos lnga char dang ldan pa de la bzod pa gsol nas bcom ldan 'das kyis bka'</text></item>
<item><p>261b5</p><section>'dul ba</section><text>stsal pa/ gang zhig de dag las gang yang rung ba zhig dang ldan pa de la bzod pa gsol bar bya'o/ /dge slong thul gzhug par mi 'os pa thul 'jug na/ 'gal tshabs can du 'gyur ro/ /thul</text></item>
<item><p>261b6</p><section>'dul ba</section><text>gzhug par 'os pa thul mi 'jug na/ 'gal tshabs can du 'gyur ro/ /bzod pa gsol bar 'os pa la bzod pa mi gsol na/ 'gal tshabs can du 'gyur ro/ /bzod pa gsol bar mi</text></item>
<item><p>261b7</p><section>'dul ba</section><text>'os pa la bzod pa gsol na/ 'gal tshabs can du 'gyur ro/ /de la ches gong ma lnga las gang yang rung ba zhig dang ldan pa la bzod pa gsol te/ gal te sems ngad ldang bar 'gyur pa lta na/</text></item>
<item><p>262a1</p><section>'dul ba</section><text>bzod pa gsol bar bya'o/ /sems ngad mi ldang ba lta na/ bzod pa gsol bar mi bya'o/ /gang zhig chos lnga char dang ldan pa de la ni/ bzod pa gsol bar mi bya ba nyid</text></item>
<item><p>262a2</p><section>'dul ba</section><text>de/ bzod pa gsol bar byed na/ 'gal tshabs can du 'gyur ro/ /gang zhig bzod pa mi byed pa de gal te dge tshul yin na/ chu tshags dang / ril ba dang / stod g.yogs dang / smad g.yogs</text></item>
<item><p>262a3</p><section>'dul ba</section><text>bcas pa byin te bskrad par bya'o/ /'on te bsnyen par rdzogs pa'am/ bsnyen par rdzogs par 'dod pa zhig yin na/ yo byad lnga byin te bskrad par bya'i/ sgren mor ni mi bya'o/ /sdom ni/ khang bzang</text></item>
<item><p>262a4</p><section>'dul ba</section><text>stegs bu de bzhin du/ /lan kan dra ba zungs dang ni/ /phyags ma dang ni yang thog dang / /yang thog lan kan gdags pa'o/ /sangs rgyas bcom ldan 'das mnyan yod na/ rgyal bu rgyal byed kyi</text></item>
<item><p>262a5</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /bcom ldan 'das kyis gnas mal rnams kyi nang du shing drung ni/ rung ba/ rnyed kyang sla ba ste/ de la gnas na/ dge slong legs</text></item>
<item><p>262a6</p><section>'dul ba</section><text>par gsungs pa'i chos 'dul ba la rab tu byung zhing bsnyen par rdzogs pa/ dge slong gi dngos por 'gyur ro/ /lhag par rnyed na/ gnas khang ngam/ snga gang ngam/ khang pa brtsegs ma'am/</text></item>
<item><p>262a7</p><section>'dul ba</section><text>zhes bka' stsal pa dang / dge slong rnams gnas khang dag byed nas bcom ldan 'das kyis bka' stsal pa/ khang bzang bya'o/ /bcom ldan 'das kyis khang bzang bya'o/ /zhes bka'</text></item>
<item><p>262b1</p><section>'dul ba</section><text>stsal na/ dge slong dag gis ji lta bur bya ba mi shes nas bcom ldan 'das kyis bka' stsal pa/ gzhi so phag rim pa bdun nam brgyad brtsigs stegs bu pus mo tsam du phyin pa dang / ka rten gzhag</text></item>
<item><p>262b2</p><section>'dul ba</section><text>ge/ de'i steng du ka ba'i phreng ba gzugs so/ /ka ba rnams kyi steng du ka gzhu'o/ /ka gzhu'i steng du gdung ngo / /gdung gi steng du spang leb bo/ /de rnams kyi steng du so phag gis g.yog gi/ de nas so</text></item>
<item><p>262b3</p><section>'dul ba</section><text>phag gi phye mas g.yogs te/ khang bzang ni/ de ltar bya'o/ /bcom ldan 'das kyis khang bzang de ltar bya'o/ /zhes bka' stsal nas dge slong rnams kyis khang bzang byas te lan kan ma byas</text></item>
<item><p>262b4</p><section>'dul ba</section><text>nas bcom ldan 'das kyis bka' stsal pa/ lan kan bya'o/ /lan kan byas pa dang / de lhung nas bcom ldan 'das kyis bka' stsal pa/ 'byor par bya zhing / de lcags kyi gzer bu dag</text></item>
<item><p>262b5</p><section>'dul ba</section><text>gis gdab par bya'o/ /dge slong rnams khang bzang du zan za ba na bye'u dang / phug ron dag gis gtses nas bcom ldan 'das kyis bka' stsal pa/ rgyas gcad par bya'o/ /bcom ldan 'das</text></item>
<item><p>262b6</p><section>'dul ba</section><text>kyis rgyas gcad par bya'o/ /zhes bka' stsal na/ dge slong dag gis ji ltar bya ba mi shes nas bcom ldan 'das kyis bka' stsal pa/ rgya ni/ lnga ste/ shan las byas pa dang / rtswa mun dza las</text></item>
<item><p>262b7</p><section>'dul ba</section><text>byas pa dang / rtsa bal ba dza las byas pa dang / rtswa ku sha las byas pa dang / srad bu las byas pa'o/ /dge slong dag gis phyogs gang du bre ba mi shes nas bcom ldan 'das kyis bka' stsal pa/</text></item>
<item><p>263a1</p><section>'dul ba</section><text>grwa bzhi nas zungs thogs pa de dag la legs par gdags par bya'o/ /de rnams kyis shing gi zungs btags pa dang / nyi mas gas shing char gyi chus kyang rul nas bcom</text></item>
<item><p>263a2</p><section>'dul ba</section><text>ldan 'das kyis bka' stsal pa/ lcags las byas pa gdags par bya'o/ /bya rog dang / bye'u dang / phug ron dag phyin chad mi 'ong nas bcom ldan 'das kyis bka' stsal pa/ phyogs gcig</text></item>
<item><p>263a3</p><section>'dul ba</section><text>tu bya rog gi khung gdod par bya zhing / de yang za na za ba'i dus su chod la dge slong dag zan zos zin nas yang dbye bar bya'o/ /dge slong zhig zan za ba na de'i mdun na khyi zhig bdag la gdon mi za bar</text></item>
<item><p>263a4</p><section>'dul ba</section><text>sbyin par 'gyur ro/ /snyam nas re bzhin sdod pa las/ dge slong des de la ma byin pa dang / de yid chad de dus las 'das so/ /skabs de/ dge slong rnams kyis bcom ldan 'das la gsol pa</text></item>
<item><p>263a5</p><section>'dul ba</section><text>dang / bcom ldan 'das kyis bka' stsal pa/ dud 'gro'i phyir zas kyi chang bu gzhag par bya'o/ /bcom ldan 'das kyis dud 'gro'i phyir zas kyi chang bu gzhag par bya'o/ /zhes bka' stsal pa</text></item>
<item><p>263a6</p><section>'dul ba</section><text>dang / dge slong dgon pa ba zhig 'dug pa des wa rnams la zas kyi chang bu byin te bya rog dag bskrad pa dang / de dag khros nas/ bya rog gi skad du rkun po'i sde dpon la dge slong 'di la gser mang</text></item>
<item><p>263a7</p><section>'dul ba</section><text>du yod do/ /zhes smras so/ /rkun po'i sde dpon bya rog gi skad la mkhas pa zhig pas/ des dge slong de brdeg bar brtsams pa dang / des smras pa/ kye skyes bu/ nga ci ste rdeg /des smras pa/</text></item>
<item><p>263b1</p><section>'dul ba</section><text>'phags pa/ khyod la gser yod pa byin cig /des smras pa/ kye skyes bu/ nga la gser gyi 'byor pa ga la yod/ dmigs med par ma rdeg cig /des smras pa/ khyod la gser yod kyi byin cig /gal te</text></item>
<item><p>263b2</p><section>'dul ba</section><text>mi ster na/ khyod ngas gsad do/ /des smras pa/ kye skyes bu/ khyod ni/ gcig gis bslus pa khyod la su zer ba smros shig /rkun po'i ded dpon gyis smras pa/ bya rog dag zer ro/ /des smras pa/</text></item>
<item><p>263b3</p><section>'dul ba</section><text>kye skyes bu/ de dag ni/ nga la khros pa yin no/ /ci'i phyir/ des ji ltar gyur pa bsnyad pa dang / rkun po'i sde dpon gyis smras pa/ 'phags pa/ gal te khyod kyis bdag la de skad du drang por ma smras par</text></item>
<item><p>263b4</p><section>'dul ba</section><text>gyur na/ bdag gis khyod bsad par gyur to/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag /nyes dmigs 'di</text></item>
<item><p>263b5</p><section>'dul ba</section><text>dag bsngos te bzhag pa las gyur gyi/ de lta bas na/ sems can thams cad kyi phyir ci la ci bde ba'i zas kyi chang bu gzhag par bya'o/ /dbyar khang bzang chus gang nas bcom ldan 'das kyis bka'</text></item>
<item><p>263b6</p><section>'dul ba</section><text>stsal pa/ skyabs bya'o/ /bcom ldan 'das kyis skyabs bya'o/ /zhes bka' stsal na/ dge slong dag skyabs ji ltar bya ba mi shes nas bcom ldan 'das kyis bka' stsal pa/ ka ba'i bar rnams</text></item>
<item><p>263b7</p><section>'dul ba</section><text>su spang leb kyis gcad par bya'o/ /thams cad du bcad pas mun gnag par gyur nas bcom ldan 'das kyis bka' stsal pa/ thams cad du gcad par mi bya'i/ 'on kyang snang ba'i sa gzhag</text></item>
<item><p>264a1</p><section>'dul ba</section><text>par bya'o/ /shing dag ma rnyed nas bcom ldan 'das kyis bka' stsal pa/ re lde'am/ seg gis gcod par bya'o/ /de dag gis bcad pa dang / chus rul cing sril dag kyang</text></item>
<item><p>264a2</p><section>'dul ba</section><text>zhugs nas bcom ldan 'das kyis bka' stsal pa/ zla ba bzhi bzhag nas phyis dbyung bar bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi</text></item>
<item><p>264a3</p><section>'dul ba</section><text>kun dga' ra ba na bzhugs so/ /khyim bdag mgon med zas sbyin gyi kun tu spyod pa ni/ nang bar sngar langs nas bcom ldan 'das la blta ba'i phyir nye bar song nas rgyal byed tshal rang gis</text></item>
<item><p>264a4</p><section>'dul ba</section><text>'phyag go /de nas dus gzhan zhig na khyim bdag mgon med zas sbyin brel ba 'ga' zhig byung nas de ma 'ongs pa dang / rgyal byed kyi tshal ma phyags par lus te phyag dar gyis gang ba de/</text></item>
<item><p>264a5</p><section>'dul ba</section><text>bcom ldan 'das 'chags pas gzigs so/ /gzigs nas kyang kye ma lha'i dbang po brgya byin gyis ri spos kyi ngad ldang las phyags ma khyer te 'ongs kyang bla na snyam du 'jig rten pa'i thugs</text></item>
<item><p>264a6</p><section>'dul ba</section><text>bskyed de/ chos nyid kyis gang gi tshe sangs rgyas bcom ldan 'das rnams 'jig rten pa'i thugs bskyed par mdzad pa de'i tshe srog chags grog sbur rnams kyis kyang bcom ldan 'das kyi</text></item>
<item><p>264a7</p><section>'dul ba</section><text>thugs sems kyis shes so/ /gang gi tshe 'jig rten las 'das pa'i sems bskyed par mdzad pa de'i tshe na nyan thos dang / rang sangs rgyas rnams kyis kyang bcom ldan 'das kyi thugs sems</text></item>
<item><p>264b1</p><section>'dul ba</section><text>kyis mi shes na/ dud 'gro'i skye gnas su song ba'i srog chags rnams kyis lta smos kyang ci dgos/ lha'i dbang po brgya byin gyis/ ci'i phyir bcom ldan 'das kyi 'jig rten pa'i thugs bskyed</text></item>
<item><p>264b2</p><section>'dul ba</section><text>snyam du bsam na/ rgyal byed kyi tshal phyags bzhed par mthong ngo / /de nas lha'i dbang po brgya byin gyis/ bcom ldan 'das kyi thugs sems kyis shes nas shing bal ltar reg na 'jam pa'i phyags</text></item>
<item><p>264b3</p><section>'dul ba</section><text>ma lnga brgya blangs te bcom ldan 'das kyi spyan sngar 'dug go/ de nas bcom ldan 'das kyis bsod nams 'dod pa'i sems can rnams la bsod nams kyi stegs nye bar bstan pa'i phyir nyid</text></item>
<item><p>264b4</p><section>'dul ba</section><text>kyis phyags ma bsnams te/ rgyal byed kyi tshal 'phyag par zhugs so/ /bcom ldan 'das mthong nas nyan thos chen po shA ri'i bu dang / mo'u dgal gyi bu dang / 'od srung dang / kun dga' bo</text></item>
<item><p>264b5</p><section>'dul ba</section><text>dang / nam gru la sogs pa yang 'phyag pa la zhugs so/ /de nas nyan thos chen po dag dang thabs cig rgyal byed kyi tshal phyags nas rim gro'i khang par gshegs te/ dge slong gi dge 'dun gyi</text></item>
<item><p>264b6</p><section>'dul ba</section><text>gung la gdan bshams pa la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag /phyag dar 'phyag pa la phan yon lnga yod de/ lnga gang zhe</text></item>
<item><p>264b7</p><section>'dul ba</section><text>na| bdag nyid kyi sems dang bar 'gyur/ gzhan gyi sems rab tu dang bar 'gyur/ lha rnams yid dga' bar 'gyur/ mdzes par 'gyur ba'i dge ba'i rtsa ba gsog par 'gyur/ lus</text></item>
<item><p>265a1</p><section>'dul ba</section><text>zhig nas bde 'gro mtho ris lha rnams kyi nang du skya bar 'gyur ro/ /de nas khyim bdag mgon med zas sbyin yang phyogs der phyin pa dang / des bcom ldan 'das nyan</text></item>
<item><p>265a2</p><section>'dul ba</section><text>thos chen po dang thabs cig nyid kyis rgyal byed kyi tshal ji ltar phyags pa thos nas de 'di snyam du sems te/ gang du bcom ldan 'das nyan thos chen po dang thabs cig nyid kyis phyag dar mdzad</text></item>
<item><p>265a3</p><section>'dul ba</section><text>pa de'i steng du bdag ji ltar 'gro snyam mo/ /de nas khyim bdag mgon med zas sbyin ngo tsha shes pa/ snying la ngo tsha nas de nyid du 'dug /sangs rgyas bcom ldan 'das rnams ni/ mkhyen bzhin</text></item>
<item><p>265a4</p><section>'dul ba</section><text>du rmed par mdzad pa yin pas/ bcom ldan 'das kyis dge slong rnams la rmas pa/ dge slong dag /'o ni su zhig /dge slong rnams kyis gsol pa/ mgon med zas sbyin lags te/ gang du bcom</text></item>
<item><p>265a5</p><section>'dul ba</section><text>ldan 'das nyan thos chen po dang thabs cig nyid kyis phyag dar mdzad pa de'i steng du sug pa 'dor du bcom ldan 'das la g.yar tsha nas bcom ldan 'das kyi spyan sngar mchi bar mi 'tshal lo/ /de nas</text></item>
<item><p>265a6</p><section>'dul ba</section><text>bcom ldan 'das kyis de la bka' stsal pa/ khyim bdag /sangs rgyas kyi kha ton bya zhing 'jug par bya ste/ 'di ltar sangs rgyas bcom ldan 'das rnams ni/ chos la gus pa yin la/ chos ni/</text></item>
<item><p>265a7</p><section>'dul ba</section><text>dgra bcom pa rnams kyi yang bla ma yin no/ /de nas mgon med zas sbyin tshigs su bcad pa'i dbyangs 'don cing / bcom ldan 'das kyi spyan sngar nye bar song ngo / /de nas bcom ldan 'das kyis</text></item>
<item><p>265b1</p><section>'dul ba</section><text>de la chos dang ldan pa'i gtam gyis yang dag par ston par mdzad/ yang dag par len du 'jug par mdzad/ yang dag par gzengs bstod par mdzad/ yang dag par dga' bar mdzad de/ bcom</text></item>
<item><p>265b2</p><section>'dul ba</section><text>ldan 'das kyis chos dang ldan pa'i gtam gyis yang dag par bstan/ yang dag par len du bcug /yang dag par gzengs bstod/ yang dag par dga' bar byas nas song ngo / /dge slong rnams the</text></item>
<item><p>265b3</p><section>'dul ba</section><text>tshom skyes nas the tshom thams cad gcod par mdzad pa/ sangs rgyas bcom ldan 'das la zhus pa/ btsun pa/ bcom ldan 'das chos la gus pa skyes shing zhes dang bcas par gyur pas/ de ltar</text></item>
<item><p>265b4</p><section>'dul ba</section><text>chos kyi bsngags pa brjod pa gang lags pa ni/ ngo mtshar lags so/ /bcom ldan 'das kyis bka' stsal pa/ dge slong dag /de bzhin gshegs pa da ltar 'dod chags dang bral ba/ zhe sdang dang</text></item>
<item><p>265b5</p><section>'dul ba</section><text>bral ba/ gti mug dang bral/ skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams las yongs su</text></item>
<item><p>265b6</p><section>'dul ba</section><text>grol zhing thams cad mkhyen pa/ rnam pa thams cad mkhyen pa/ ye shes kyis shes bya ba thams cad la dbang brnyes nas chos la gus pa skyes shing zhe sa dang bcas par gyur pas/ de ltar chos kyi</text></item>
<item><p>265b7</p><section>'dul ba</section><text>bsngags pa brjod par mdzad pa gang yin pa 'di la ngo mtshar ci zhig che/ 'das pa'i dus na nga 'dod chags dang bcas/ zhe sdang dang bcas/ gti mug dang bcas/ skye ba dang / rga ba dang / na ba dang</text></item>
<item><p>266a1</p><section>'dul ba</section><text>'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa dag las yongs su ma grol bas/ chos kyi phyir rang gi srog</text></item>
<item><p>266a2</p><section>'dul ba</section><text>yongs su btang ba gang yin pa de/ legs par rab tu nyon la zungs shig dang bshad do/ /dge slong dag /sngon byung ba grong khyer wA ra NA si na rgyal po tshangs byin zhes bya ba rgyal srid byed du 'jug</text></item>
<item><p>266a3</p><section>'dul ba</section><text>ste| rgyal srid 'byor pa dang / rgyas pa dang / bde ba dang / lo legs pa dang / skye bo dang mi mang pos gang ba/ 'thab pa dang / rtsod pa dang / 'khrug pa dang / 'khrug long rab tu zhi ba/ chom</text></item>
<item><p>266a4</p><section>'dul ba</section><text>rkun med pa/ sA lu dang / bu ram shing dang / ba lang dang / ma he phun sum tshogs pa/ chos kyi rgyal po/ chos dang mthun pas chos bzhin byed du 'jug go /rgyal po de yang dad pa can/ dge</text></item>
<item><p>266a5</p><section>'dul ba</section><text>ba'i bsam pa bzang ba/ bdag dang gzhan la phan par zhugs pa/ snying rje can/ bdag nyid chen po/ chos 'dod pa/ skye rgu la byams pa/ thams cad rab tu sbyin pa/ thams cad yongs su</text></item>
<item><p>266a6</p><section>'dul ba</section><text>gtong ba zhig ste/ gtong ba chen po la 'jug go /de dus gzhan zhig na btsun mo dam pa dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga'</text></item>
<item><p>266a7</p><section>'dul ba</section><text>bar byed/ dga' mgur spyod par byed pa las/ btsun mo la sems can zhugs par gyur te/ de la legs par gsungs pa nyan 'dod pa skyes so/ /des rgyal po la smras nas/ rgyal</text></item>
<item><p>266b1</p><section>'dul ba</section><text>pos mtshan mkhan rnams bos te dris pa dang / de dag gis smras pa/ lha/ sems can 'di'i mthu lags so/ /de nas rgyal pos legs par gsungs pa'i don du gser srang 'bum bskur te grong dang</text></item>
<item><p>266b2</p><section>'dul ba</section><text>grong rdal dang / yul 'khor dang / rgyal po'i pho brang 'khor du bskor kyang legs par gsungs pa ma rnyed do/ /ji tsam na zla ba dgu tshang nas btsun mo de la khye'u gzugs bzang ba/ blta na sdug pa/</text></item>
<item><p>266b3</p><section>'dul ba</section><text>mdzes pa/ mdog gser gyi kha dog can/ mgo gdugs lta bu/ dpung pa ring ba/ dpral ba'i dbyes che ba/ smin ma 'dab chags pa/ sna mtho ba/ yan lag dang / nying lag thams cad dang</text></item>
<item><p>266b4</p><section>'dul ba</section><text>ldan pa zhig btsas pa dang / zhag bdun gsum nyi shu rtsa gcig tu de btsas pa'i btsas ston rgya cher byas nas khye'u'i ming cir gdags zhes ming 'dogs par byed do/ /blon po rnams kyis smras</text></item>
<item><p>266b5</p><section>'dul ba</section><text>pa| lha/ gang gi slad du khye'u 'di ma btsas pa nyid nas legs par gsungs pa tshol ba de'i slad du khye'u'i ming legs gsungs tshol zhes gdags so/ /zhes de'i ming legs gsungs tshol zhes</text></item>
<item><p>266b6</p><section>'dul ba</section><text>bya bar btags so/ /khye'u legs gsungs/ ma ma brgyad po/ pang na 'tsho ba'i ma ma gnyis dang / nu ma snun pa'i ma ma gnyis dang / dri ma 'phyi ba'i ma ma gnyis dang / rtse grogs kyi ma ma gnyis</text></item>
<item><p>266b7</p><section>'dul ba</section><text>la gtad nas de ma ma brgyad kyi 'o ma dang / zho dang / mar gsar dang / zhun mar dang / mar gyi nying khu dang / yo byad kyi khyad par gtso bo gzhan dang / gzhan dag gis bskyed bsrings nas rdzing gi</text></item>
<item><p>267a1</p><section>'dul ba</section><text>pad+ma bzhin du skye drag par gyur to/ /de gang gi tshe chen por gyur pa de'i tshe yang legs par gsungs pa btsal na ma rnyed do/ /de pha 'das nas rgyal srid la bzhag pa dang / blon</text></item>
<item><p>267a2</p><section>'dul ba</section><text>po rnams la smras pa/ gtso bo dag /nga la legs par gsungs pa dgos kyi/ legs par gsungs pa tshol cig /de nas blon po de rnams kyis gser srang 'bum bskur te 'dzam bu'i gling</text></item>
<item><p>267a3</p><section>'dul ba</section><text>mtha' dag gi grong dang / grong rdal dang / yul 'khor dang / rgyal po'i pho brang 'khor dag tu bskor kyang legs par gsungs pa ma rnyed do/ /de nas de rnams kyis rgyal po la byas pa dang / de nas</text></item>
<item><p>267a4</p><section>'dul ba</section><text>rgyal po legs par gsungs pa mnyan pa'i phyir re bas yongs su gdungs par gyur to/ /lha'i dbang po brgya byin gyis shes pa mthong ba ni/ 'og tu 'jug pa yin pas/ des rgyal po legs</text></item>
<item><p>267a5</p><section>'dul ba</section><text>par gsungs pa'i phyir sdug bsngal bar mthong nas 'di snyam du sems te/ ma la bdag gis rgyal po bgam par bya'o/ /snyam mo/ /de nas lha'i dbang po brgya byin gnod sbyin gyi gzugs su</text></item>
<item><p>267a6</p><section>'dul ba</section><text>lag pa dang / rkang pa dang / mig mi sdug par bsgyur nas rgyal po'i mdun du 'dug nas de'i tshe tshigs su bcad de smras pa/ legs par spyad pa'i chos spyad bya/ /nyes spyad de ni spyad mi bya/ /</text></item>
<item><p>267a7</p><section>'dul ba</section><text>chos spyod 'jig rten 'di dang ni/ /pha rol tu yang bde bar gnas/ /de nas rgyal pos tshigs su bcad pa de thos ma thag tu dga' ba dang / rab tu dga' ba skyes nas gnod</text></item>
<item><p>267b1</p><section>'dul ba</section><text>sbyin la smras pa/ gsang ba po/ /tshigs su bcad pa de yang smros shig /smros shig /mnyan par bya'o/ /de nas gnod sbyin des rgyal po la smras pa/ lha/ bdag gis smras pa gang</text></item>
<item><p>267b2</p><section>'dul ba</section><text>yin pa de mdzad na/ gdod bdag kyang bka' stsal pa gang lags pa de bgyid do/ /rgyal pos smras pa/ ci smra/ gnod sbyin gyis smras pa/ nyin zhag bdun du seng ldeng gi shing dag me dong du bus nas/</text></item>
<item><p>267b3</p><section>'dul ba</section><text>gal te der bdag nyid 'dor na/ de'i 'og tu bdag gis tshigs su bcad pa smra'o/ /de thos ma thag tu rgyal po yid dga' nas gnod sbyin de la smras pa/ de bzhin bya'o/ /de nas rgyal po des yul</text></item>
<item><p>267b4</p><section>'dul ba</section><text>thams cad du dril bsgrags te zhag bdun na rgyal po legs par gsungs pa mnyan pa'i phyir me dong du bdag nyid 'dor na/ gang dag ya mtshan lta bar 'dod pa de dag kyang shog cig /ces byas</text></item>
<item><p>267b5</p><section>'dul ba</section><text>so/ /de nas srog chags brgya stong phrag du ma yang 'dus/ nam mkha'i ngos la yang lha brgya stong phrag du ma yang 'dus te/ byang chub sems dpa'i lhag pa'i bsam pa dag pa nyid shes nas ya</text></item>
<item><p>267b6</p><section>'dul ba</section><text>mtshan gyi ngo bo blta ba'i phyir der 'khod do/ /de nas gnod sbyin de nam mkha' la 'phags nas byang chub sems dpa' la smras pa/ rgyal po chen po/ ji ltar dam bcas pa bzhin mdzod cig</text></item>
<item><p>267b7</p><section>'dul ba</section><text>de nas rgyal po des gzhon nu thu bo rgyal srid la bzhag ste/ blon po dang / grong rdal ba dang / yul mi rnams la yang bzod par gsol/ skye bo'i tshogs kyang dbugs phyung nas me dong gi drung du nye</text></item>
<item><p>268a1</p><section>'dul ba</section><text>bar song ste tshigs su bcad pa smras pa/ me dong 'jigs pa che byed nyi ma 'char ka'i 'od dang 'dra ba 'dir/ /chos phyir srog la 'dzem med nges pa'i yid kyis</text></item>
<item><p>268a2</p><section>'dul ba</section><text>rab tu mchong par bya/ /bdag gi bsod nams mthu yis me dong 'di yang pad+ma 'khrigs pa yi/ /mtsho chu tsan+dan lde khus bcin pa lta bur bsil ba bzang gyur cig /de skad ces smras</text></item>
<item><p>268a3</p><section>'dul ba</section><text>nas byang chub sems dpa' me'i dong der mchongs pa dang / de mchongs ma thag tu me'i dong de mtshor gyur to/ /de nas lha'i dbang po brgya byin gyis rgyal po'i ya mtshan lha dang mi dad par byed pa</text></item>
<item><p>268a4</p><section>'dul ba</section><text>pa'i cho 'phrul de mthong nas gnod sbyin gyi gzugs mi snang bar byas nas rang gi gzugs kyis 'dug ste de'i tshe tshigs su bcad pa smras pa/ legs par spyad pa'i chos spyad bya/ /nyes spyad de ni</text></item>
<item><p>268a5</p><section>'dul ba</section><text>spyad mi bya/ /chos spyod 'jig rten 'di dang ni/ /pha rol tu yang bde bar gnas/ /de nas byang chub sems dpas tshigs su bcad pa de bzung nas gser gyi glegs bam dag la bris te 'dzam bu'i gling</text></item>
<item><p>268a6</p><section>'dul ba</section><text>mtha' dag gi grong dang / grong rdal dang / yul 'khor dang / rgyal po'i pho brang 'khor dag tu bskur to/ /bcom ldan 'das kyis bka' stsal pa/ dge slong dag /ji snyam du sems/ de'i tshe de'i</text></item>
<item><p>268a7</p><section>'dul ba</section><text>dus na rgyal por gyur pa gang yin pa de ni/ nga yin te/ de'i tshe yang ngas chos kyi phyir srog yongs su btang na/ da lta smos kyang ci dgos/ dge slong dag /de lta bas na/ 'di ltar bslab par bya</text></item>
<item><p>268b1</p><section>'dul ba</section><text>ste| chos la gus par bya/ bla mar bya/ mnyes par bya/ mchod par bya ste/ chos la gus par byas/ bla mar byas/ mnyes par byas/ mchod par byas shing nye bar brten te gnas par bya'o/ /</text></item>
<item><p>268b2</p><section>'dul ba</section><text>zhes dge slong dag khyod kyis de ltar bslab par bya'o/ /bcom ldan 'das kyis de skad ces bka' stsal pa dang / dge slong de dag yi rang ste/ bcom ldan 'das kyis gsungs pa la mngon par bstod do//</text></item>
<item><p>268b3</p><section>'dul ba</section><text>sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis phyag dar phyags pa la phan yon lnga yod do/ /zhes</text></item>
<item><p>268b4</p><section>'dul ba</section><text>bka' stsal pa dang / dge slong gnas brtan gnas brtan dag bsam gtan dang 'don pa bor te rgyal byed kyi tshal 'phyag pa la zhugs nas bcom ldan 'das kyis bka' stsal pa/ ngas dge bskos la</text></item>
<item><p>268b5</p><section>'dul ba</section><text>dgongs te gsungs kyi/ dge slong gnas brtan gnas brtan dag ni/ ma yin no/ /'on kyang legs par gsungs pa'i chos 'dul ba la rab tu byung ba'i dge slong gi las ni/ gnyis te/ 'di lta ste/</text></item>
<item><p>268b6</p><section>'dul ba</section><text>bsam gtan dang / 'don pa'o/ /bcom ldan 'das kyis ngas dge bskos la dgongs te gsungs zhes bka' stsal pa dang / des rgyal byed kyi tshal ril 'phyag par ma nus nas bcom ldan 'das kyis</text></item>
<item><p>268b7</p><section>'dul ba</section><text>bka' stsal pa/ ji tsam spyad dgos pa de dag dge bskos kyis phyag par bya zhing / gzhan tshes brgyad dang / bcu bzhi la gaN+DI brdungs te dge 'dun thams cad kyis 'phyag par bya'o/ /bcom ldan</text></item>
<item><p>269a1</p><section>'dul ba</section><text>'das kyis tshes brgyad dang / bcu bzhi la gaN+DI brdungs te dge 'dun thams cad kyis phyag par bya'o/ /zhes bka' stsal pa dang / dge slong kha cig lag na phyags ma thogs</text></item>
<item><p>269a2</p><section>'dul ba</section><text>te gtam bzang po ma yin pa zer zhing las byed pa dang / rgyal byed kyi tshal na gnas pa'i mi ma yin pa dang / dge slong gzhan dag kyang 'phya nas bcom ldan 'das kyis bka' stsal pa/ rnam par</text></item>
<item><p>269a3</p><section>'dul ba</section><text>nges pa'i gtam chos dang mthun par bya ba'am/ 'phags pa'i mi smra bas phyag dar bya'o/ /dge slong dag rgyal byed kyi tshal phyags nas lus la rdul gyis gos bzhin 'dug pa dang / ma dang pha dag</text></item>
<item><p>269a4</p><section>'dul ba</section><text>gis mthong ste 'phya nas bcom ldan 'das kyis bka' stsal pa/ phyags te phyag dar bor nas gang dag khrus byed par 'dod pa de dag gis ni/ khrus bya'o/ /gang dag khrus byed par mi 'dod pa de dag</text></item>
<item><p>269a5</p><section>'dul ba</section><text>gis ni/ lus chus phyis nas lag pa dang / rkang pa bkrus te 'jug par bya'o/ /de nyid kyi nyin par gnas mal la blta bar bya'o/ /zhes bka' stsal pa dang / dge 'dun thams cad de bzhin lta nas</text></item>
<item><p>269a6</p><section>'dul ba</section><text>bcom ldan 'das kyis bka' stsal pa/ dge 'dun thams cad kyis blta bar mi bya'i/ 'on kyang gnas 'cha' ba rnams kyis blta bar bya'o/ /bcom ldan 'das kyis phyag dar byas pa'i steng du</text></item>
<item><p>269a7</p><section>'dul ba</section><text>sangs rgyas kyi bka' kha ton bya zhing 'gro bar bya'o/ /zhes bka' stsal pa dang / dge slong dag chag chag btab nas phyag dar byed cing dkyil 'khor byed de/ des na phyogs der 'gror mi rung ngo / /snyam</text></item>
<item><p>269b1</p><section>'dul ba</section><text>nas dge slong dag mi 'gro ba dang / bcom ldan 'das kyis bka' stsal pa/ gtsug lag gi tshigs su bcad pa gdon zhing 'gro bar bya ste/ de la 'gyod par mi bya'o/ /dri gtsang khang gi grib ma dang /</text></item>
<item><p>269b2</p><section>'dul ba</section><text>sku gzugs dang / mchod rten gyi srog shing gi grib ma dag 'byung ba dang / de dag la yang dge slong rnams 'gyod cing ma 'goms pa dang / bcom ldan 'das kyis bka' stsal pa/ dge slong dag /grib ma ni/</text></item>
<item><p>269b3</p><section>'dul ba</section><text>mi brten pa yin pas/ de la yang gtsug lag khang gi tshigs su bcad pa gdon cing 'gom par bya ste/ 'di la 'gyod par mi bya'o/ /ge ra'i rgyal pos/ ko sa la'i rgyal po gsal rgyal la ge ra'i khye'u bran bu</text></item>
<item><p>269b4</p><section>'dul ba</section><text>zhes bya ba dang / skyong ba zhes bya ba gnyis skyes su bskur te/ de gnyis las/ bran bu ni/ bza' ba dang / btung ba'i cho ga la mkhas/ skyong ba ni/ gnas mal gyi cho ga la mkhas so/ /mtha' 'khob na gnas</text></item>
<item><p>269b5</p><section>'dul ba</section><text>pa rnams ni/ phal cher brkam chags can gyi rang bzhin can yin pas/ gang gi tshe srang du 'gro ba de'i tshe yul mi las/ nya dang / sha dang / snum 'khur dag 'phrog cing za nas de rnams kyis de dag brgyab</text></item>
<item><p>269b6</p><section>'dul ba</section><text>pa dang / de gnyis kyis rgyal po la smras pa/ lha/ deng bdag cag srang du mchis nas der bdag cag gis nya las cung zad cig sug nya bgyis na/ de rnams kyis bdag cag btsogs te tha ma yang ma gum</text></item>
<item><p>269b7</p><section>'dul ba</section><text>tsam du bgyis so/ /rgyal po gsal rgyal gyis dril bsgrags nas sus kyang bran bu dang / skyong ba dag brdeg par mi bya'i/ 'on kyang bdag nyid kyis rdzas bsrung bar bya'o/ /zhes bsgos nas gang gi tshe de</text></item>
<item><p>270a1</p><section>'dul ba</section><text>gnyis srang du 'gro ba de'i tshe skye bo'i tshogs kyis de gnyis mthong nas bdag nyid kyis rdzas sbed par byed do/ /ji tsam dus gzhan zhig na/ rgyal po las byed pa las langs te</text></item>
<item><p>270a2</p><section>'dul ba</section><text>mal du 'phres pa dang / bran bu dang / skyong ba dag de'i rkang pa mnyed cing drung na 'khod pas/ rgyal po bsgul nas bran bus skyong ba la smras pa/ skyong ba/ lha mnal log gam/ des smras pa/</text></item>
<item><p>270a3</p><section>'dul ba</section><text>mnal log go /rgyal pos thos nas bsam pa/ gdon mi za bar 'di gnyis gsang gtam cung zad cig byed 'dod par gyur to/ /snyam nas des gnyid log pa ltar brdzus te 'dug pa dang /</text></item>
<item><p>270a4</p><section>'dul ba</section><text>bran bus skyong ba la smras pa/ skyong ba/ 'jig rten pha rol yod dam/ med cig gu /des smras pa/ bran bu/ 'jig rten pha rol yod re skan/ skyong bas smras pa/ bran bu/ 'jig rten na dgra</text></item>
<item><p>270a5</p><section>'dul ba</section><text>bcom pa yod dam/ des smras pa/ 'jig rten na dgra bcom pa yod re skan/ rgyal po des thams cad thos nas des bsam pa/ 'di gnyis kyang 'di lta bu'i sdig pa'i lta ba kun tu spyod de/</text></item>
<item><p>270a6</p><section>'dul ba</section><text>'di la gcig ni/ rtag par lta/ gcig ni/ chad par lta'o/ /snyam mo/ /kun tu yang yul ko sa la'i rgyal po gsal rgyal gyi ge ra'i khye'u gnyis las/ gcig ni/ rtag par lta/ gcig shos ni/</text></item>
<item><p>270a7</p><section>'dul ba</section><text>chad par blta'o/ /zhes sgra grags par gyur to/ /de'i tshe khyim bdag mgon med zas sbyin gyis khyu mchog gi tshig rlabs po che 'di lta bu mgo gcig bzung nas smras pa/ su gang zhig nga'i khyim du</text></item>
<item><p>270b1</p><section>'dul ba</section><text>mir gyur nas dus byed pa de thams cad lus zhig nas bde 'gro mtho ris lha rnams kyi nang du skye bar 'gyur ro/ /zhes 'khor gyi nang du seng+ga'i sgra yang dag par bsgrags so/ /rgyal po gsal rgyal gyis bsam</text></item>
<item><p>270b2</p><section>'dul ba</section><text>pa| gang gi tshe khyim bdag mgon med zas sbyin 'dir 'ongs pa de'i tshe/ de la khye'u 'di gnyis thabs shig bshams te sbyin no/ /snyam mo/ /ji tsam dus gzhan zhig na khyim bdag mgon med zas</text></item>
<item><p>270b3</p><section>'dul ba</section><text>sbyin rgyal po'i drung du song ba dang / khye'u zhig gis de'i stan bting ste dus ran pa dang 'ong ngo snyam nas phyir byung ste byis pa rnams dang lhan cig rtse bar bsam mo/ /rgyal pos de song bar shes nas bsam</text></item>
<item><p>270b4</p><section>'dul ba</section><text>pa| 'di gnyis thabs bshams nas sbyin pa'i dus de ni/ 'di yin no/ /snyam du rig nas/ des sgo ba la gsang ste khyim bdag mgon med zas sbyin gyi khye'u phyir byung ba gang yin pa de/ nang du ma</text></item>
<item><p>270b5</p><section>'dul ba</section><text>gtang zhig ces bsgo ba dang / sgo bas de nang du ma gtang ngo / /khyim bdag mgon med zas sbyin 'gro bar brtsams nas stan las langs te phan tshun khye'u bltas pa dang / rgyal pos smras pa/ khyim</text></item>
<item><p>270b6</p><section>'dul ba</section><text>bdag /ci lta/ lha/ stan 'tshal ba'i khye'u'o/ /des smras pa/ khyim bdag/ ngas bran bu dang / skyong ba gnyis sbyin gyi/ khyer la song zhig/ des rgyal po'i ngor khas blangs nas des bsam pa/</text></item>
<item><p>270b7</p><section>'dul ba</section><text>ci'i phyir lha'i bran bu dang / skyong ba gnyis bdag la sbyin snyam mo/ /yang bsam pa/ 'di gnyis sdig pa'i lta ba can yin pas/ lhas bdag brtag par bzhed do/ /snyam nas/ des de gnyis khyim du</text></item>
<item><p>271a1</p><section>'dul ba</section><text>khrid de/ mdzod pa bos te smras pa/ kye skyes bu/ 'di dag ci 'dod pa de thams cad khyed kyis byin cig /srang du song ste skye bo'i tshogs la smras pa/ bran bu dang / skyong ba ci len</text></item>
<item><p>271a2</p><section>'dul ba</section><text>pa de khyed kyis byin la rin yang brtsis te zhog cig dang / ngas nyis 'gyur du sbyin no/ /de dag gis mdzod pa'i lag nas gang du cung zad ci bslangs pa de thams cad thob pa dang / de dag mgu nas</text></item>
<item><p>271a3</p><section>'dul ba</section><text>smras pa/ kye skyes bu/ kho bo cag gis gang bslangs pa de thams cad khyod kyis kho bo cag la byin na/ khyod la su zhig gis bsgo/ des smras pa/ bdag la khyim bdag gis de skad du bsgo'o/ /de</text></item>
<item><p>271a4</p><section>'dul ba</section><text>dag gis bsam pa/ khyim bdag ni/ bdag gi pha ma dang 'dra bar gnas te/ gang bslangs pa de thob bo/ /snyam mo/ /dus gzhan zhig na de dag srang du song ba dang / de dag la skye bo'i tshogs kyis sgra</text></item>
<item><p>271a5</p><section>'dul ba</section><text>phyung nas sbyin te/ kha cig ni/ bran bu nged las khyer cig ces zer/ gzhan dag kyang nged las khyer cig ces zer ba dang / de dag gis smras pa/ shes ldan dag /khyed sngon nged mthong na/ snod</text></item>
<item><p>271a6</p><section>'dul ba</section><text>du sbed na/ da sgra phyung nas ster ba 'di la rgyu gang zhig yin/ de dag gis smras pa/ sngon ni/ khyed 'phrog cing za/ da ni/ khyim bdag gis rin nyis 'gyur du sbyin no/ /de dag gis bsam pa/</text></item>
<item><p>271a7</p><section>'dul ba</section><text>khyim bdag ni/ bdag cag la shin tu phan pa grub pa lhur len to/ /snyam nas de dag khyim bdag gi drung du song ste smras pa/ khyim bdag/ bdag cag la las dpog tu gsol/ shes ldan dag/</text></item>
<item><p>271b1</p><section>'dul ba</section><text>sdod cig dang las kyang yod do/ /ji tsam na dus gzhan zhig na/ khyim bdag mgon med zas sbyin bran bu dang / skyong ba dag khrid nas rgyal byed kyi tshal 'phyag tu song ngo / /de der son pa dang / bya ba cung zad</text></item>
<item><p>271b2</p><section>'dul ba</section><text>cig byung nas des smras pa/ bran bu dang / skyong ba nga la bya ba zhig byung gi/ khyed kyis rgyal byed kyi tshal phyogs la shog cig /de dag gis 'phyag par brtsams pa dang / bcom ldan 'das kyis ji</text></item>
<item><p>271b3</p><section>'dul ba</section><text>ltar phyag dar mi zad pa de ltar byin gyis brlabs so/ /de dag jo bo la snying nye bas skyo bzhin ma btang ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/</text></item>
<item><p>271b4</p><section>'dul ba</section><text>bran bu dang / skyong ba dag la lhung bzed kyi lhag ma zhog cig /des de dag la lhung bzed kyi lhag ma bzhag go /phyag dar bor ba dang / de kho na bzhin du zad ma shes nas de dag ji srid nam sros par gyur pa</text></item>
<item><p>271b5</p><section>'dul ba</section><text>de srid du las byed cing 'khod do/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis bran bu dang / skyong ba dag drung du snyol zhig /dge slong rnams la</text></item>
<item><p>271b6</p><section>'dul ba</section><text>yang ngas dge slong dag/ khyed kyis dge ba mi spyoms pa dang / sdig pa bshags te gnas par bya'o/ /zhes gsungs mod kyi/ 'on kyang bran bu dang / skyong ba dag lta ba dang dbral bar bya dgos pas/</text></item>
<item><p>271b7</p><section>'dul ba</section><text>khyed las gang gis gnas pa'i snyoms par 'jug pa gang thob pa des/ gnas pa'i snyoms par 'jug pa des mnos shig ces byos shig /btsun pa/ de ltar 'tshal lo/ /zhes tshe dang ldan pa kun</text></item>
<item><p>272a1</p><section>'dul ba</section><text>dga' bos/ bcom ldan 'das kyi ltar mnyan nas bran bu dang / skyong ba la smras pa/ khyed kho bo kho na'i drung du nyol zhig/ dge slong rnams la yang smras pa/ tshe dang ldan</text></item>
<item><p>272a2</p><section>'dul ba</section><text>pa dag/ bcom ldan 'das kyis zhal nas/ ngas dge slong dag khyed kyis dge ba mi spyoms pa dang / sdig pa bshags te gnas par bya'o/ /zhes gsungs mod kyi/ 'on kyang bran bu dang / skyong</text></item>
<item><p>272a3</p><section>'dul ba</section><text>ba dag lta ba dbral bar bya dgos pas/ khyed las gang gis gnas pa'i snyoms par 'jug pa gang thob des/ gnas pa'i snyoms par 'jug pa des mnos shig ces de skad bka' stsal to/ /</text></item>
<item><p>272a4</p><section>'dul ba</section><text>btsun pa kun dga' bo/ bcom ldan 'das kyis ji skad bka' stsal pa de bzhin 'tshal lo/ /zhes smras nas mtshan mo thun dang po la rdzu 'phrul bstan par brtsams te kha cig ni/ 'bar bar byed/</text></item>
<item><p>272a5</p><section>'dul ba</section><text>kha cig ni/ glog 'gyu bar byed pa dang / bran bu dang / skyong bas smras pa/ 'phags pa kun dga' bo/ 'di ci zhig lags/ des smras pa/ 'di dag ni/ dgra bcom pa rdzu 'phrul gyis rnam par rtse ba</text></item>
<item><p>272a6</p><section>'dul ba</section><text>yin no/ /de dag gis smras pa/ kun dga' bo/ 'jig rten na dgra bcom pa mchis pa lta zhig /'di dag mngon sum kho nar mi snang ngam/ 'di la the tshom zar ci zhig yod ces byas pa dang / de dag</text></item>
<item><p>272a7</p><section>'dul ba</section><text>las gang gi lta ba 'jig rten na dgra bcom pa med do/ /snyam pa de dang bral zhing / 'jig rten na dgra bcom pa yod do/ /snyam pa yang dag pa'i lta ba thob par gyur to/ /de nas bcom ldan 'das</text></item>
<item><p>272b1</p><section>'dul ba</section><text>kyis gung thun la kye ma brgya byin dang / tshangs pa la sogs pa'i lha dag 'ongs kyang bla na snyam du 'jig rten pa'i thugs bskyed par mdzad do/ /gang gi tshe sangs rgyas bcom ldan 'das rnams 'jig rten pa'i</text></item>
<item><p>272b2</p><section>'dul ba</section><text>thugs bskyed par mdzad pa zhes bya ba nas brgya byin dang / tshangs pa la sogs pa lha rnams kyis bcom ldan 'das kyi thugs sems kyis shes nas bcom ldan 'das kyi spyan sngar song ngo / /zhes bya</text></item>
<item><p>272b3</p><section>'dul ba</section><text>ba'i bar snga ma bzhin no/ /de rnams kyi mthus snang ba rgya chen po byung ba dang / bran bu dang / skyong ba dag gis smras pa/ 'phags pa kun dga' bo/ 'di ci zhig lags/ des smras pa/ 'di dag ni/ brgya</text></item>
<item><p>272b4</p><section>'dul ba</section><text>byin dang / tshangs pa la sogs pa'i lha rnams bcom ldan 'das kyi spyan sngar lhags pa yin no/ /'jig rten pha rol mchis pa lta zhig /'di dag mngon sum kho nar mi snang ngam/ 'di la the tshom zar</text></item>
<item><p>272b5</p><section>'dul ba</section><text>ci yod ces byas pa dang / de dag las gang gi lta ba 'jig rten pha rol med do/ /snyam pa dang bral zhing / 'jig rten pha rol yod do/ /snyam pa yang dag pa'i lta ba skyes so/ /de dag dad pa skyes</text></item>
<item><p>272b6</p><section>'dul ba</section><text>nas bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go /bcom ldan 'das kyis de dag gi bsam pa dang / bag</text></item>
<item><p>272b7</p><section>'dul ba</section><text>la nyal dang / khams dang / rang bzhin thugs su chud nas 'phags pa'i bden pa bzhi rtogs par 'gyur ba de lta bu'i chos bstan pa mdzad do/ /de thos nas bran bu dang / skyong ba dag gis 'jig</text></item>
<item><p>273a1</p><section>'dul ba</section><text>tshogs la lta ba'i ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du byas so/ /de dag bden pa mthong nas bcom ldan</text></item>
<item><p>273a2</p><section>'dul ba</section><text>'das kyi zhabs la gtugs te gsol pa/ btsun pa/ bdag cag legs par gsungs pa'i chos 'dul ba la rab tu 'byung zhing bsnyen par rdzogs pa dge slong gi dngos po 'thob na/ bdag cag</text></item>
<item><p>273a3</p><section>'dul ba</section><text>bcom ldan 'das kyi spyan sngar tshangs par spyod pa spyad par 'tshal lo/ /bcom ldan 'das kyis de gnyis la bran bu dang / skyong ba/ khyed tshur tshangs par spyad pa spyod cig ces dge slong tshur</text></item>
<item><p>273a4</p><section>'dul ba</section><text>shog ces bya bas kun tu bka' stsal to/ /bcom ldan 'das kyis bka' stsal ma thag tu de dag skra bregs pa dang / snam sbyar gyon pa dang / lag na lhung bzed dang / bya ma bum thogs pa dang /</text></item>
<item><p>273a5</p><section>'dul ba</section><text>skra dang kha spu bregs nas zhag bdun lon pa lta bu dang / dge slong bsnyen par rdzogs nas lo brgya lon pa'i spyod lam lta bur gnas par gyur to/ /de bzhin gshegs pas tshur shog bka'</text></item>
<item><p>273a6</p><section>'dul ba</section><text>stsal pas/ /mgo bregs lus la snam sbyar bgos gyur cing / mod la dbang po rab tu zhir gnas te/ /sangs rgyas dgongs pas lus kyi cha lugs bsgyur// //'dul ba phran</text></item>
<item><p>273a7</p><section>'dul ba</section><text>tshegs kyi gzhi/ bam po bcu drug pa/ bcom ldan 'das kyis de gnyis la gdams ngag gnang ba dang / de gnyis kyis 'bad/ brtsal/ bsgrims pas/ nyon mongs pa thams cad spangs</text></item>
<item><p>273b1</p><section>'dul ba</section><text>nas dgra bcom pa nyid mngon sum du byas te/ dgra bcom pa khams gsum las 'dod chags dang bral ba/ sems bong ba dang gser du mnyam pa/ nam mkha' dang lag mthil du mnyam pa/ ste'u</text></item>
<item><p>273b2</p><section>'dul ba</section><text>dang tsan+dan du mtshungs pa/ ma rig pa'i sgo nga'i sbubs dral ba/ rig pa dang / mngon par shes pa dang / so so yang dag par rig pa thob pa/ srid pa dang rnyed pa la chags pa dang / bkur sti la rgyab</text></item>
<item><p>273b3</p><section>'dul ba</section><text>kyis phyogs pa/ dbang po dang / nye dbang dang bcas pa'i lha rnams kyis mchod pa dang / rjed pa dang / gus par smra bar bya bar gyur to/ /gang gi tshe bcom ldan 'das kyis bran bu dang / skyong ba dag rab tu</text></item>
<item><p>273b4</p><section>'dul ba</section><text>phyung ba de'i tshe rgyal po gsal rgyal/ bcom ldan 'das kyis bran bu dang / skyong ba dag rab tu byung ba gang yin pa de ni/ ma legs pa zhig mdzad do/ /de dag ni/ sdig pa'i lta ba kun tu spyod pa'o/ /zhes</text></item>
<item><p>273b5</p><section>'dul ba</section><text>ma dad par gyur to/ /bcom ldan 'das kyis dgongs pa/ nyan thos chen po ri rab dang 'dra ba dag la rgyal po gsal rgyal ma dad par gyur gyi/ de'i phyir de dag gi yon tan brjod par bya'o/ /snyam du</text></item>
<item><p>273b6</p><section>'dul ba</section><text>dgongs so/ /bcom ldan 'das de 'di snyam du dgongs pa dang / de nas khyim bdag mgon med zas sbyin bcom ldan 'das ga la ba der song ste phyin nas bcom ldan 'das kyi zhabs la mgo bos</text></item>
<item><p>273b7</p><section>'dul ba</section><text>phyag 'tshal te phyogs gcig tu 'dug go /phyogs gcig tu 'dug pa dang / bcom ldan 'das kyis khyim bdag mgon med zas sbyin la chos dang ldan pa'i gtam gyis yang dag par ston par mdzad/</text></item>
<item><p>274a1</p><section>'dul ba</section><text>yang dag par len du 'jug par mdzad/ yang dag par gzengs bstod par mdzad/ yang dag par rab tu dga' bar mdzad/ rnam grangs du mar chos dang ldan pa'i gtam gyis</text></item>
<item><p>274a2</p><section>'dul ba</section><text>yang dag par bstan/ yang dag par len du bcug/ yang dag par gzengs bstod/ yang dag par rab tu dga' bar mdzad nas cang mi gsung bar bzhugs so/ /de nas khyim bdag mgon med zas</text></item>
<item><p>274a3</p><section>'dul ba</section><text>sbyin stan las langs te bla gos phrag pa gcig tu gzar nas bcom ldan 'das ga la ba de logs su thal mo sbyar ba btud de bcom ldan 'das la 'di skad ces gsol to/ /bcom ldan 'das</text></item>
<item><p>274a4</p><section>'dul ba</section><text>dge slong gi dge 'dun dang thabs cig sang bdag gi sdum par gdugs tshod gsol bar ci gnang / bcom ldan 'das kyis khyim bdag mgon med zas sbyin la cang mi gsung bas gnang ngo / /de</text></item>
<item><p>274a5</p><section>'dul ba</section><text>nas khyim bdag mgon med zas sbyin bcom ldan 'das cang mi gsung bas gnang bar rig nas bcom ldan 'das kyis bshad pa la mngon par dga' ste/ rjes su yi rang nas bcom ldan 'das</text></item>
<item><p>274a6</p><section>'dul ba</section><text>kyi zhabs la mgo bos phyag 'tshal te bcom ldan 'das kyi spyan snga nas song ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ bran bu dang / skyong</text></item>
<item><p>274a7</p><section>'dul ba</section><text>bdag gi drung du song la song nas 'di skad ces/ sang khyim bdag mgon med zas sbyin gyis gdugs tshod sbyar ba'i tshe khyed gnyis kyis chu rims shig ces gyis zhig/ btsun pa/ de ltar</text></item>
<item><p>274b1</p><section>'dul ba</section><text>'tshal lo/ /zhes tshe dang ldan pa kun dga' bo/ bcom ldan 'das kyi ltar mnyan nas tshe dang ldan pa bran bu dang / skyong ba ga la ba der song ste phyin nas tshe dang ldan pa bran bu dang / skyong ba la 'di skad</text></item>
<item><p>274b2</p><section>'dul ba</section><text>ces smras so/ /tshe dang ldan pa dag/ bcom ldan 'das kyi zhal nas/ sang khyim bdag mgon med zas sbyin gyis gdugs tshod sbyar ba'i tshe khyed gnyis kyis chu rims shig ces de skad ces bka'</text></item>
<item><p>274b3</p><section>'dul ba</section><text>stsal to/ /de dag gis smras pa/ btsun pa/ kun dga' bo/ bcom ldan 'das kyis ji skad bka' stsal pa de bzhin 'tshal lo/ /zhes smras nas bsam pa/ ci'i phyir bcom ldan 'das kyis dge</text></item>
<item><p>274b4</p><section>'dul ba</section><text>slong gnas brtan gnas brtan dag bzhag ste bdag cag la sang khyed gnyis kyis chu rims shig ces bka' stsal/ gdon mi za bar bdag cag kho na'i yon tan brjod pa mdzad par bzhed de/</text></item>
<item><p>274b5</p><section>'dul ba</section><text>legs kyi/ ston pa'i dgongs pa rdzogs par bya'o/ /snyam mo/ /de nas khyim bdag mgon med zas sbyin/ de nyid kyi mtshan mo bza' ba dang / bca' ba gtsang zhing bsod pa yang dag par bsgrubs</text></item>
<item><p>274b6</p><section>'dul ba</section><text>nas nang bar sngar langs te gdan bshams/ chu ra bzhag nas/ bcom ldan 'das la pho nya bas/ btsun pa/ gdugs tshod du sa su bshams lags te/ bcom ldan 'das/ da de'i dus la bab</text></item>
<item><p>274b7</p><section>'dul ba</section><text>par mkhyen par mdzad du gsol zhes dus bdas par gsol to/ /de nas bcom ldan 'das snga dro chos gos mnams/ lhung bzed bsnams te dge slong gi tshogs kyis bskor nas dge slong gi</text></item>
<item><p>275a1</p><section>'dul ba</section><text>dge 'dun gyis mdun du bdar te khyim bdag mgon med zas sbyin gyi bkad sa ga la ba der gshegs so/ /gshegs nas dge slong gi dge 'dun gyi gung la gdan bshams</text></item>
<item><p>275a2</p><section>'dul ba</section><text>pa nyid la bzhugs so/ /de nas khyim bdag mgon med zas sbyin gyis rgyal po gsal rgyal gyi thog tu pho nya btang ste/ lha/ bdag gis sangs rgyas la sogs pa dge slong gi dge 'dun sdum</text></item>
<item><p>275a3</p><section>'dul ba</section><text>par gdugs tshod la spyan drangs na/ de'i slad du gshegs shing rjes su yi rang ba mdzad pa'i rigs so/ /zhes byas pa dang / de btsun mo'i 'khor dang / gzhon nu dang / blon pos bskor</text></item>
<item><p>275a4</p><section>'dul ba</section><text>nas khyim bdag mgon med zas sbyin gyi khyim du gdugs tshod sbyar ba la rjes su yi rang bar bya ba'i phyir 'ongs te rgan rim bzhin phyag byas nas 'dug go/ /de nas tshe dang ldan pa bran bus rgan</text></item>
<item><p>275a5</p><section>'dul ba</section><text>pa'i mtha' logs su 'dug nas ji ltar gzhon pa'i mthar phyin nas 'bo ba de ltar chu'i rgyun byin gyis brlabs so/ /tshe dang ldan pa skyong bas kyang ji ltar rgan pa'i mthar phyin nas 'bo ba</text></item>
<item><p>275a6</p><section>'dul ba</section><text>de ltar chu'i rgyun byin gyis brlabs pa dang / rgyal po gsal rgyal gyis bsam pa/ ston pa'i spyan sngar rdzu 'phrul rnam par 'phrul pa byed pa'i dge slong gang zhig yin snyam nas chu'i rgyun gyi</text></item>
<item><p>275a7</p><section>'dul ba</section><text>rjes bzhin gzhon pa'i mthar song ba dang / ji tsam na tshe dang ldan pa skyong ba mthong ngo / /de nas yang phyir chu'i rgyun gyi rjes bzhin rgan pa'i mthar song ba dang / ji tsam na tshe dang ldan pa bran</text></item>
<item><p>275b1</p><section>'dul ba</section><text>bu mthong nas de bzhin du ya mtshan skyes nas ro stod bstod/ lag pa g.yas pa brkyang ste/ kye ma'o sangs rgyas/ kye ma'o chos/ kye ma'o dge 'dun/ kye ma'o chos legs par gsungs pa nyid/ da ltar 'di na bran</text></item>
<item><p>275b2</p><section>'dul ba</section><text>bu dang / skyong ba la sogs pa sdig pa'i lta ba can dag kyang yon tan 'di lta bu dag thob par gyur to/ /zhes ched du rjod par byed do/ /de nas khyim bdag mgon med zas sbyin sangs rgyas la sogs pa'i dge</text></item>
<item><p>275b3</p><section>'dul ba</section><text>slong gi dge 'dun bde bar bzhugs par rig nas rang gi lag bstar te bza' ba dang / bca' ba gtsang zhing bsod pas kun tu tshim par byed/ kun tu stob par byed do/ /rnam grangs du mar rang gi lag</text></item>
<item><p>275b4</p><section>'dul ba</section><text>bstar te bza' ba dang / bca' ba gtsang zhing bsod pas kun tu tshim par byas/ kun tu bstabs nas bcom ldan 'das gdugs tshod gsol te phyag bcabs/ lhung bzed gyu bar rig nas stan ches</text></item>
<item><p>275b5</p><section>'dul ba</section><text>dma' ba zhig blangs te chos mnyan pa'i phyir bcom ldan 'das kyi spyan sngar 'dug go /de nas bcom ldan 'das kyis rgyal po gsal rgyal dang / khyim bdag mgon med zas sbyin la chos dang mthun</text></item>
<item><p>275b6</p><section>'dul ba</section><text>pa'i gtam gyis yang dag par bstan/ yang dag par len du bcug/ yang dag par gzengs bstod/ yang dag par dga' bar mdzad nas gdan las bzhengs te gshegs so/ /dge slong rnams the</text></item>
<item><p>275b7</p><section>'dul ba</section><text>tshom skyes te the tshom thams cad gcod pa/ sangs rgyas bcom ldan 'das la zhus pa/ btsun pa/ bran bu dang / skyong ba dag gis las ci zhig bgyis na/ des na yul mtha' 'khob tu skyes shing</text></item>
<item><p>276a1</p><section>'dul ba</section><text>gcig ni/ rtag par lta ba/ gcig ni/ chad par lta bar gyur/ las ci zhig bgyis na/ des na/ bcom ldan 'das kyi bstan pa la rab tu byung nas nyon mongs pa thams cad</text></item>
<item><p>276a2</p><section>'dul ba</section><text>spangs te dgra bcom pa nyid mngon sum du bgyis lags/ bcom ldan 'das kyis bka' stsal pa/ dge slong dag /bran bu dang / skyong ba dag gis sngon gyi tshe rabs gzhan dag tu las byas shing bsags</text></item>
<item><p>276a3</p><section>'dul ba</section><text>pa/ tshogs rnyed pa zhes bya ba nas/ lus can rnams la 'bras bur smin/ zhes bya ba'i bar snga ma bzhin no/ /dge slong dag/ sngon byung ba bskal pa bzang po 'di nyid la skye rgu'i tshe lo nyi khri thub pa na ston</text></item>
<item><p>276a4</p><section>'dul ba</section><text>pa 'od srung zhes bya ba nas drang srong smra ba ri dwags kyi nags na zhes bya ba'i bar snga ma bzhin no/ /de'i bstan pa la 'di gnyis rab tu byung bar gyur te/ de na 'di gnyis mtha' 'khob tu dong nas gdams</text></item>
<item><p>276a5</p><section>'dul ba</section><text>ngag med par yid la bya ba bskyed do/ /de na 'di gnyis kyis ma rtogs par rtogs so/ /snyam pa'i 'du shes thob bo/ /de nas 'di gnyis 'chi ba'i dus kyi tshe 'jig rten las 'das pa la log par lta ba</text></item>
<item><p>276a6</p><section>'dul ba</section><text>thob bo/ /de gnyis log par lta bas nyams des smras pa/ yang dag par rdzogs pa'i sangs rgyas 'od srung gis bslus te/ re zhig bdag cag la yang nyon mongs pa spangs pa'i dgra bcom pa</text></item>
<item><p>276a7</p><section>'dul ba</section><text>nyid med na/ gzhan la lta yod par 'gyur re skan zhes smras so/ /dge slong dag /ji snyam du sems/ yang dag par rdzogs pa'i sangs rgyas 'od srung gi gsung rab la rab tu byung nas mtha' 'khob</text></item>
<item><p>276b1</p><section>'dul ba</section><text>tu gdams ngag med par yid la byed pa bskyed pa gang yin pa de dag ni/ bran bu dang / skyong ba 'di dag nyid yin no/ /de na 'di dag gis mtha' 'khob tu song ste gdams ngag med par yid la byed pa bskyed nas</text></item>
<item><p>276b2</p><section>'dul ba</section><text>lta ba log pa thob pa gang yin pa'i las de'i rnam par smin pas/ ngan song rnams kyi nad du skyes nas lo mang por mtha' 'khob rnams su skyes shing / log par lta ba can du gyur te da lta'i bar du yang</text></item>
<item><p>276b3</p><section>'dul ba</section><text>mtha' 'khob tu skyes nas log par lta ba can du gyur pa yin no/ /gang dag 'di dag gis de na bklags pa dang / kha ton byas pa dang / phung po la mkhas pa dang / khams la mkhas pa dang / skye mched</text></item>
<item><p>276b4</p><section>'dul ba</section><text>la mkhas pa dang / rten cing 'brel par 'byung ba la mkhas pa dang / gnas dang gnas ma yin pa la mkhas par byas pa des na/ nga'i bstan pa la rab tu byung nas nyon mongs pa thams cad spangs</text></item>
<item><p>276b5</p><section>'dul ba</section><text>te dgra bcom pa nyid mngon sum du byas so/ /dge slong dag/ gdams ngag med par bsam gtan byed pa la nyes dmigs 'di dag dang / gzhan yang yod de/ de lta bas na/ dge slong gis</text></item>
<item><p>276b6</p><section>'dul ba</section><text>gdams ngag med par bsam gtan mi bya'o/ /dge slong dag/ gdams ngag med par bsam gtan byed na/ 'gal tshabs can du 'gyur ro/ /dge slong dag/ de lta bas na/ las gcig tu nag</text></item>
<item><p>276b7</p><section>'dul ba</section><text>pa rnams kyi rnam par smin pa yang gcig tu nag /las gcig tu dkar ba rnams kyi yang gcig tu dkar/ 'dren ma rnams kyi yang 'dren ma yin no/ /dge slong dag/ de lta bas na/ las gcig</text></item>
<item><p>277a1</p><section>'dul ba</section><text>tu nag pa dang / 'dren ma rnams spangs nas las gcig tu dkar ba dag la brtsal bar bya ste/ dge slong dag gis de ltar bslab par bya'o/ /gleng gzhi ni/ mnyan yod na'o/ /</text></item>
<item><p>277a2</p><section>'dul ba</section><text>mnyan yod na khyim bdag cig 'dug pa des dgon par spyil po byed du bcug ste/ de na dge slong gcig 'dug pa de so ga tsha bas rmya nas skya bo seng seng por gyur cing lus sha bri ngan pa/ nyam</text></item>
<item><p>277a3</p><section>'dul ba</section><text>chung ba shig shig por gyur nas de khyim bdag gi drung du song ste/ khyim bdag/ shes par gyis shig /gzhan zhig tu 'gro'o/ /zhes byas pa dang / des smras pa/ 'phags pa/ cung zad cig</text></item>
<item><p>277a4</p><section>'dul ba</section><text>brel bar ma gyur grang / des smras pa/ khyim bdag/ brel pa ni/ cung zad kyang med mod kyi/ 'on kyang so ga'i dus la bab pas/ spyil bu de na tsha ste skyo'o/ /des smras pa/ 'phags pa/ bzhugs</text></item>
<item><p>277a5</p><section>'dul ba</section><text>shig dang / sa'i khang pa bgyid du stsal lo/ /khyim bdag/ bcom ldan 'das kyis ma gnang ngo / /'phags pa/ bcom ldan 'das ni/ thugs rje can yin pas gnang bar 'gyur ro/ /</text></item>
<item><p>277a6</p><section>'dul ba</section><text>skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ sa'i khang pa byed du gzhug go/ /bcom ldan 'das</text></item>
<item><p>277a7</p><section>'dul ba</section><text>kyis sa'i khang pa byed du gzhug go /zhes bka' stsal pa dang / khyim bdag des sa'i khang pa byas so/ /de dbyar gyi dus su rlan par gyur pa dang / dge slong de/ khyim bdag gi drung du song nas</text></item>
<item><p>277b1</p><section>'dul ba</section><text>smras pa/ khyim bdag/ shes par gyis shig/ gzhan zhig tu 'gro'o/ /des smras pa/ 'phags pa cung zad brel bar ma gyur grang / des smras pa/ khyim bdag brel ba cung zad kyang med mod</text></item>
<item><p>277b2</p><section>'dul ba</section><text>kyi/ 'on kyang sa'i khang pa tshan can 'dir 'dug mi phod do/ /des smras pa/ 'phags pa/ gal te de lta na/ yang thog bgyid du stsal gyi/ bzhugs shig /des smras pa/ bcom ldan 'das kyis</text></item>
<item><p>277b3</p><section>'dul ba</section><text>ma gnang ngo / /bcom ldan 'das ni/ thugs rje can yin pas gnang bar 'gyur ro/ /skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal</text></item>
<item><p>277b4</p><section>'dul ba</section><text>pa/ de lta bas na/ gnang gi/ yang thog byed du gzhug go/ bcom ldan 'das kyis yang thog byed du gzhug go /zhes bka' stsal pa dang / khyim bdag des yang thog byas so/ /de rdib par gyur</text></item>
<item><p>277b5</p><section>'dul ba</section><text>nas bcom ldan 'das kyis bka' stsal pa/ lan kan gdags par bya'o/ /de 'gul nas bcom ldan 'das kyis bka' stsal pa/ rten ma gzhug cig/ lcags gzer dag gis gdab par bya'o/ /</text></item>
<item><p>277b6</p><section>'dul ba</section><text>sdom ni/ lan tshwa dang ni sbu bu rwa/ /kha sbyar sman gyi phor bu dang / /par tang der ni gding ba dang / /rkang pa'i rten dang rdo ba'o/ /sangs rgyas bcom ldan 'das rgyal po'i khab 'od ma'i tshal bya ka lan+da ka</text></item>
<item><p>277b7</p><section>'dul ba</section><text>gnas pa na bzhugs so/ /tshe dang ldan pa pi lin+da bad sa'i bu gang nas bzung ste rab tu byung ba tshun chad de rtag tu na'o/ /de'i drung du tshangs pa mtshungs par spyod pa rnams song ste dris pa/ gnas brtan</text></item>
<item><p>278a1</p><section>'dul ba</section><text>ba de'am/ des smras pa/ tshe dang ldan pa dag/ bdag na ste/ mi bde'o/ /gnas brtan/ khyod kyis sngon ci dag bsrel/ bzhin bzang lan tshwa'o/ /gnas brtan/</text></item>
<item><p>278a2</p><section>'dul ba</section><text>gal te de lta na/ da ci ste mi bsrel/ bzhin bzang bcom ldan 'das kyis ma gnang ngo / /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal</text></item>
<item><p>278a3</p><section>'dul ba</section><text>pa/ de lta bas na/ gnang gi/ lan tshwa bsrel bar bya'o/ /bcom ldan 'das kyis lan tshwa bsrel bar bya'o/ /zhes bka' stsal pa dang / dge slong dag gis bab bab tu bzhag ste chud zos pa dang /</text></item>
<item><p>278a4</p><section>'dul ba</section><text>bcom ldan 'das kyis bka' stsal pa/ bab bab tu gzhag par mi bya'i/ /'on kyang sbu bur gzhag par bya'o/ /de dag gis smyug ma'i sbu bur bzhag pa dang / de zhu nas bcom ldan 'das kyis</text></item>
<item><p>278a5</p><section>'dul ba</section><text>bka' stsal pa/ rwa'i sbu bur gzhag par bya'o/ /de dag gis rwa rtsam pa'i nang du bcug ste de dri mi zhim par gyur nas bcom ldan 'das kyis bka' stsal pa/ rwa rtsam pa'i nang du gzhug par mi</text></item>
<item><p>278a6</p><section>'dul ba</section><text>bya'i/ 'on kyang ba lang gi gci ba dang / tshos la bkrus te gzhug par bya'o/ /gleng gzhi ni/ rgyal po'i khab na'o/ /bcom ldan 'das kyis lan tshwa rwa'i nang du gzhag par bya'o/ /zhes bka'</text></item>
<item><p>278a7</p><section>'dul ba</section><text>stsal pa dang / tshe dang ldan pa pi linada'i bus lan tshwa ra'i nang du bcug nas bzhag ste kha gab ma bkab pas rdul zhugs so/ /skabs de/ dge slong rnams kyis bcom ldan 'das la gsol pa</text></item>
<item><p>278b1</p><section>'dul ba</section><text>dang | bcom ldan 'das kyis bka' stsal pa/ kha gab dgab par bya'o/ /bcom ldan 'das kyis kha gab dgab par bya'o/ /zhes bka' stsal pa dang / dge slong dag gis ji lta bus dgab pa mi shes</text></item>
<item><p>278b2</p><section>'dul ba</section><text>nas bcom ldan 'das kyis bka' stsal pa/ rwa de kho na lta bu gnyis pa zhig byas la rwa kha sbyar du gzhag par bya'o/ /sangs rgyas bcom ldan 'das rgyal po'i khab na 'od ma'i tshal bya ka lan+da ka</text></item>
<item><p>278b3</p><section>'dul ba</section><text>gnas pa na bzhugs so/ /tshe dang ldan pa pi lan+da'i bu gang nas bzung ste rab tu byung ba tshun chad de rtag tu na'o/ /de'i drung du tshangs pa mtshungs par spyod pa rnams song ste dris pa/ gnas brtan/ bde</text></item>
<item><p>278b4</p><section>'dul ba</section><text>'am/ des smras pa/ tshe dang ldan pa dag/ bdag na ste/ mi bde'o/ /de dag gis smras pa/ gnas brtan/ khyod kyis sngon ci zhig bcangs/ bzhin bzang / sman gyi phor bu'o/ /gnas brtan/ gal te de</text></item>
<item><p>278b5</p><section>'dul ba</section><text>lta na/ da ci ste mi bcangs/ bzhin bzang / bcom ldan 'das kyis ma gnang ngo / /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>278b6</p><section>'dul ba</section><text>de lta bas na/ gnang gi sman phor bcang bar bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe mnyan</text></item>
<item><p>278b7</p><section>'dul ba</section><text>yod na khyim bdag cig yod pa des rigs mnyam pa las chung ma blangs nas de de dang rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur</text></item>
<item><p>279a1</p><section>'dul ba</section><text>spyod par byed pa las/ bu zhig btsas te/ de bskyed bsrings nas chen por gyur to/ /de dus gzhan zhig na legs par gsungs pa'i chos 'dul ba la rab tu byung ba dang / des</text></item>
<item><p>279a2</p><section>'dul ba</section><text>khri 'ba' zhig thob kyi/ mal stan ni/ med do/ /ji tsam dus gzhan na/ khyim bdag de rgyal byed kyi tshal du song ba dang / bu de khri stong pa la nyal te mal stan med par mthong nas des smras pa/ bu</text></item>
<item><p>279a3</p><section>'dul ba</section><text>dge slong 'di rnams mal stan yod na/ khyod la ci ste med/ des smras pa/ pha/ dge slong 'di dag ni/ rab tu byung nas yun ring du lon pas 'di dag gis mal stan thob kyi/ bdag ni/ da gzod</text></item>
<item><p>279a4</p><section>'dul ba</section><text>rab tu byung bas na/ bdag gis ma thob bo/ /des smras pa/ bu/ gal te de lta na/ ngas khyod la par tang zhig bskur gyi/ de 'dir things shig /des smras pa/ pha/ bcom ldan 'das kyis ma</text></item>
<item><p>279a5</p><section>'dul ba</section><text>gnang ngo / /bu/ bcom ldan 'das ni/ thugs rje can yin pas gnang bar 'gyur ro/ /skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal</text></item>
<item><p>279a6</p><section>'dul ba</section><text>pa/ de lta bas na/ gnang gi/ dge slong gis par tang gding bar bya'o/ /bcom ldan 'das kyis dge slong gis par tang gding bar bya'o/ /zhes bka' stsal pa dang / des par tang de gding ba med</text></item>
<item><p>279a7</p><section>'dul ba</section><text>par spyad pas dri ma can du gyur to/ /re zhig cig na khyim bdag de/ yang gtsug lag khang du 'ongs pa dang / par tang dri ma can de mthong nas/ des de ngo ma shes te smras pa/ bu/ khyod shes</text></item>
<item><p>279b1</p><section>'dul ba</section><text>nyen can bsod nams chen por gyur tam/ pha/ ci mngon/ par tang gzhan 'di rnyed mod/ pha/ gzhan rnyed re skan/ bu/ ci'i phyir 'di 'di ltar dri ma can du gyur/ pha/ bdag gis gding ba med par</text></item>
<item><p>279b2</p><section>'dul ba</section><text>spyad pas so/ /bu/ khyod kyis chen po la 'os pa'i gos 'di lta bu yang ma rung bar byas sam/ kye ma khyod kyis gding ba bting nas spyad kyang bla na/ skabs de/ dge slong rnams kyis bcom ldan 'das la</text></item>
<item><p>279b3</p><section>'dul ba</section><text>gsol pa dang / bcom ldan 'das kyis bka' stsal pa/ gang zag gi khra bo la yang gding ba med par spyad par mi bya ste/ spyod na/ 'gal tshabs can du 'gyur ro/ /sangs rgyas bcom ldan 'das mnyan</text></item>
<item><p>279b4</p><section>'dul ba</section><text>yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis chos mnyan pa sbyin par bya'o/ /zhes bka' stsal pa dang / chos smra ba seng+ge'i khri la</text></item>
<item><p>279b5</p><section>'dul ba</section><text>'dug pa'i rkang pa 'phyang nas bcom ldan 'das kyis bka' stsal pa/ rkang rten bca' bar bya'o/ /bcom ldan 'das kyis rkang rten bca' bar bya'o/ /zhes bka' stsal pa dang / dge slong dag gis ji lta bu</text></item>
<item><p>279b6</p><section>'dul ba</section><text>bca' ba mi shes nas bcom ldan 'das kyis bka' stsal pa/ seng ge'i khri brtan po gang yin pa la ni/ so phag gi them skas bya'o/ /'on te yang dang yang du skyong na ni/ shing gi khri'u gzugs so/ /bskyod</text></item>
<item><p>279b7</p><section>'dul ba</section><text>dka' bar gyur nas bcom ldan 'das kyis bka' stsal pa/ rtsa ba bzhi la lcags kyi yang mig gdags par bya zhing / de dag nas bzung ste ci dgar bskyod par bya'o/ /bsod nams 'dod pa'i dge</text></item>
<item><p>280a1</p><section>'dul ba</section><text>slong dag dang / bram ze dang / khyim bdag dad pa can rnams kyis rkang rten la dri'i lag ris dang / dri dag gis byugs pa dang chos smra ba 'gyod de/ de la rkang pa 'jog par mi</text></item>
<item><p>280a2</p><section>'dul ba</section><text>byed nas bcom ldan 'das kyis bka' stsal pa/ de'i steng du lo ma'i khres sam/ rtswa bam gzhag par bya zhing / bzhag nas rkang pa gzhag par bya ste/ 'di la 'gyod par mi bya'o/ /sangs rgyas bcom</text></item>
<item><p>280a3</p><section>'dul ba</section><text>ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis seng ge'i khri la rkang rten gzugs par bya'o/ /zhes bka' stsal pa dang / dge</text></item>
<item><p>280a4</p><section>'dul ba</section><text>slong dgon pa pa rnams la rkang rten mi bdog nas de dag rkang pa 'phyang zhing chos ston par byed pas ngal bar gyur to/ /skabs de/ dge slong rnams kyis bcom ldan 'das la gsol pa dang / bcom ldan</text></item>
<item><p>280a5</p><section>'dul ba</section><text>'das kyis bka' stsal pa/ de dag gis rdo gzhag par bya'o/ /sdom ni/ phyi ba seng ras mchil ma'i snod/ /lus phyi ba dang gzhong ring dang / /gcal dang me shel dag dang ni/ /btso blag mkhan dang shing</text></item>
<item><p>280a6</p><section>'dul ba</section><text>leb bo/ /bcom ldan 'das rgyal po'i khab na 'od ma'i tshal bya ka lan+da ka gnas pa na bzhugs so/ /tshe dang ldan pa pi linada'i bu gang nas bzung ste rab tu byung ba tshun chad de rtag tu na'o/ /de'i drung du</text></item>
<item><p>280a7</p><section>'dul ba</section><text>tshangs pa mtshungs par spyod pa rnams song ste dris pa/ gnas brtan/ bde'am/ des smras pa/ tshe dang ldan pa dag/ bdag na ste/ mi bde'o/ /gnas brtan/ khyod kyis sngon ci zhig bcangs/ bzhin</text></item>
<item><p>280b1</p><section>'dul ba</section><text>bzang gdong phyi pa'o/ /gnas brtan/ gal te de lta na/ da ci ste mi bcang / bcom ldan 'das kyis ma gnang ngo / /skabs de/ dge slong rnams kyis bcom ldan 'das la gsol pa dang / bcom ldan</text></item>
<item><p>280b2</p><section>'dul ba</section><text>'das kyis bka' stsal pa/ de lta bas na/ gnang gi gdong phyis bcang bar bya'o/ /sangs rgyas bcom ldan 'das rgyal po'i khab na 'od ma'i tshal bya ka lan+da ka gnas pa na gzhugs so/ /so ga'i</text></item>
<item><p>280b3</p><section>'dul ba</section><text>dus la bab pa dang / tshe dang ldan pa pi linada'i bu tsha bas rmya ste skya bo seng seng por gyur cing lus sha bri ngan pa/ nyam chung ba/ shig shig por gyur to/ /de'i drung du tshangs pa mtshungs par spyod pa rnams</text></item>
<item><p>280b4</p><section>'dul ba</section><text>song ba dang / de dag gis de'i lus kyi gnas skabs mthong nas smras pa/ gnas brtan/ ci ste skya bo seng seng po/ lus sha bri ngan pa/ nyam chung ba/ shig shig por gyur/ des smras pa/ bzhin</text></item>
<item><p>280b5</p><section>'dul ba</section><text>bzang tsha bas bdag gi lus kyi gnas skabs 'di lta bur gyur to/ /gnas brtan/ khyod kyis sngon so ga'i dus su ci zhig bcangs/ bzhin bzang seng ras so/ /gnas brtan/ gal te de lta na/ da ci ste</text></item>
<item><p>280b6</p><section>'dul ba</section><text>mi bcangs/ bzhin bzang / bcom ldan 'das kyis ma gnang ngo / /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang</text></item>
<item><p>280b7</p><section>'dul ba</section><text>gi dge slong gis seng ras bcang bar bya'o/ /sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig cham lung bdo ste na ba</text></item>
<item><p>281a1</p><section>'dul ba</section><text>des/ sa la mchil ma bor bas mal gyi g.yas g.yon gnyis mi mdzes par byas so/ /ji tsam na de'i lhan cig gnas pa nang par sngar langs te gnas khang du zhugs nas</text></item>
<item><p>281a2</p><section>'dul ba</section><text>phyag byas te nad dris nas byung ngo / /de phyag 'tshal ba na 'phral ba la mchil ma'i thag pa reg pa de/ dge slong rnams kyis mthong nas de dag gis smras pa/ tshe dang ldan pa/ gang du khyod kyi 'phral ba</text></item>
<item><p>281a3</p><section>'dul ba</section><text>la mchil ma 'di reg/ des smras pa/ mkhan po cham lud na ba des/ sa la mchil ma bor bar ma gyur grang / re zhig blta'o/ /zhes de gnas khang du zhugs pa dang / ji tsam na mal gyi glo g.yas</text></item>
<item><p>281a4</p><section>'dul ba</section><text>g.yon du mchil ma bor ba mthong ngo / /des dge slong de dag la bsnyad pa dang / de dag 'phya bar byed/ smod par byed/ kha zer bar byed de/ da ji lta bu zhig tu gyur/ dge slong dag mchil mas dge</text></item>
<item><p>281a5</p><section>'dul ba</section><text>'dun gyi gnas khang ma rung bar byed do/ /zhes zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gis gnas ma</text></item>
<item><p>281a6</p><section>'dul ba</section><text>bcas par mchil ma dor bar yang mi bya/ mun par phyag byed pas mgos gtugs par yang mi bya'i/ tshig tsam gyis phyag bya zhing gang cung zad bya ba yod na yang der tshig tsam gyis dri bar bya'o/ /</text></item>
<item><p>281a7</p><section>'dul ba</section><text>gzhan yang gang la cham pa dang / kha chu ba do ba des/ mchil ma'i snod nye bar gzhag par bya'o/ /dge slong dag gis kham phor du mchil ma bor ba dang / de 'dril te ches mang du ma rung bar gyur</text></item>
<item><p>281b1</p><section>'dul ba</section><text>nas bcom ldan 'das kyis bka' stsal pa/ mchil ma snod rten ma dang bcas pa'am/ yang na zangs po che gzhag par bya'o/ /dge slong dag /zangs po che ci 'dra ba yang rung nye bar 'jog par byed pas/</text></item>
<item><p>281b2</p><section>'dul ba</section><text>de yang 'dril te nyes dmigs de nyid du gyur nas bcom ldan 'das kyis bka' stsal pa/ glang po che'i rkang pa lta bu nye bar gzhag par bya'o/ /gzhan dag cig mchil ma 'dor ba na zer ma yar nas bcom</text></item>
<item><p>281b3</p><section>'dul ba</section><text>ldan 'das kyis bka' stsal pa/ gcal 'gram par bya'o/ /dge slong rnams kyis gcal ci zhig gis 'gram pa mi shes nas bcom ldan 'das kyis bka' stsal pa/ so phag gi bur ma'am/ bye ma'o/ /</text></item>
<item><p>281b4</p><section>'dul ba</section><text>der sbrang ma dag 'du nas bcom ldan 'das kyis bka' stsal pa/ bskrad par bya'o/ /dri mi zhim par gyur nas bcom ldan 'das kyis bka' stsal pa/ dus dus su bshal bar bya'o/ /dge slong dag</text></item>
<item><p>281b5</p><section>'dul ba</section><text>gis bshal nas ma bskams pa dang / srog chags dag byung nas bcom ldan 'das kyis bka' stsal pa/ bshal nas bskam par bya'o/ /dge slong gzhan dag cig lud pa bdo nas de dag ji srid</text></item>
<item><p>281b6</p><section>'dul ba</section><text>du bskams pa de'i bar du nyam nga bar gyur nas bcom ldan 'das kyis bka' stsal pa/ nad pa tshabs po che gang dag yin pa de dag gis ni/ mchil ma'i snod gnyis nye bar gzhag par bya'o/ /dge</text></item>
<item><p>281b7</p><section>'dul ba</section><text>slong khang bzang dag tu klog pa dang / kha ton byed pa dang / 'chag pa de dag mchil ma bro ba dang / de dag sems yengs shing bab bab tu mchil ma 'dor bar byed nas bcom ldan 'das kyis bka'</text></item>
<item><p>282a1</p><section>'dul ba</section><text>stsal pa/ brjed phyal bar gnas bcas par mchil ma dor bar mi bya'i/ 'on kyang gtsug lag khang gi grwa bzhir ka ba'i drung du dge 'dun gyi mchil ma'i snod bzhi gzhag</text></item>
<item><p>282a2</p><section>'dul ba</section><text>par bya zhing / de dag tu klog pa dang / kha ton byed pa'am/ 'chag pas dran pa nye bar gzhag ste mchil ma dor bar bya'o/ /sangs rgyas bcom ldan 'das rgyal bu rgyal byed kyi tshal mgon med zas sbyin</text></item>
<item><p>282a3</p><section>'dul ba</section><text>gyi kun dga' ra ba na bzhugs so/ /de'i tshe tshe dang ldan pa gang gi ka spun po tshe rabs lnga brgyar sems can dmyal ba dag gi nang nas shi 'phos nas sems can dmyal ba dag gi nang du skyes shing / de nas phyis</text></item>
<item><p>282a4</p><section>'dul ba</section><text>'dir skyes pa de/ de byis pa'i gnas skabs nas khyim pa khyim la lhag par chags pa/ rtse ba'i dga' bas dga' ba dang / cha ba la brtson pas dmyal ba la dmigs pa'i dran pa ma skyes so/ /de dus gzhan</text></item>
<item><p>282a5</p><section>'dul ba</section><text>zhig na legs par gsungs pa'i chos 'dul ba la rab tu byung nas bcom ldan 'das kyis mdo sde dang / 'dul ba dang / chos mngon pa'i phyogs de dang de dag tu dmyal ba dang / yi dwags dang / dud 'gro dang / lha</text></item>
<item><p>282a6</p><section>'dul ba</section><text>dang / mi dag bshad pa dang / des dmyal ba'i gtam thos nas sems can dmyal ba'i tshor ba mngon sum du gyur te/ ba spu'i khung ba thams cad nas khrag byung ste chos gos dag kyang khra bor gyur/ dri yang mi zhim</text></item>
<item><p>282a7</p><section>'dul ba</section><text>par gyur to/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi /dge slong rnams kyis lus phyi ba bcang bar bya'o/ /</text></item>
<item><p>282b1</p><section>'dul ba</section><text>bcom ldan 'das kyis lus phyi ba bcang bar bya'o/ /zhes bka' stsal pa dang / de dag gis chos gos kyi phyi rol tu bgos pas nyes dmigs de nyid du gyur nas bcom ldan 'das kyis bka'</text></item>
<item><p>282b2</p><section>'dul ba</section><text>stsal pa/ nang du bgo bar bya'o/ /de dag gis de kho nas lus drud pas ril rma byung nas bcom ldan 'das kyis bka' stsal pa/ de kho nas drud par mi bya'i/ 'on kyang bkru ba'i chus</text></item>
<item><p>282b3</p><section>'dul ba</section><text>spangs nas dal bus bags kyis bkru bar bya'o/ /lus phyi ba'i gos kyis rnag dang / khrag kyang dus dus su bkru bar bya zhing / de yang tshon gyis kha bsgyur bar bya'o/ /sangs rgyas bcom</text></item>
<item><p>282b4</p><section>'dul ba</section><text>ldan 'das rgyal po'i khab na 'od ma'i tshal bya ka lan+da ka gnas pa na bzhugs so/ /tshe dang ldan pa pi linada'i bu gang nas bzung ste rab tu byung tshun chad de rtag tu na'o/ /de'i drung du tshangs pa</text></item>
<item><p>282b5</p><section>'dul ba</section><text>mtshungs par spyod pa rnams song ste dris pa/ gnas brtan/ bde'am/ bzhin bzang / bdag na ste/ mi bde'o/ /de dag gis smras pa/ gnas brtan/ khyod kyis ci zhig bcangs/ bzhin</text></item>
<item><p>282b6</p><section>'dul ba</section><text>bzang / lcags kyi gzhong ring ngo / /gnas brtan/ gal te de lta na/ da ci ste mi bcang / bzhin bzang / bcom ldan 'das kyis ma gnang ngo / /skabs de/ dge slong rnams kyis bcom ldan 'das</text></item>
<item><p>282b7</p><section>'dul ba</section><text>la gsol pa dang / bcom ldan 'das kyis bka' stsal pa/ de lta bas na/ gnang gi dge slong gis lcags kyi gzhong ring bcang bar bya'o/ /sangs rgyas bcom ldan 'das rgyal bu rgyal byed kyi tshal</text></item>
<item><p>283a1</p><section>'dul ba</section><text>mgon med zas sbyin gyi kun dga' ra ba na bzhugs so/ /dge slong dag mchod rten la phyag 'tshal ba na/ de dag gi rkang pa la 'dam rdzab gos nas bcom ldan 'das</text></item>
<item><p>283a2</p><section>'dul ba</section><text>kyis bka' stsal pa/ gcal dgram par bya'o/ /de dag gcal ci las dgram mi shes nas bcom ldan 'das kyis bka' stsal pa/ so phag gi gcal dgram par bya zhing / de nas so phag</text></item>
<item><p>283a3</p><section>'dul ba</section><text>gi phye mas btab ste rdo thal gyis byug par bya'o/ /mchod rten gyi 'khor sa chen por gyur te ma 'byor nas bcom ldan 'das kyis bka' stsal pa/ nye 'khor 'dom gang dgram par bya'o/ /</text></item>
<item><p>283a4</p><section>'dul ba</section><text>'on kyang ma 'byor nas bcom ldan 'das kyis bka' stsal pa/ gal te ma 'byor na/ spang leb dgram par bya'o/ /de yang ma 'byor nas bcom ldan 'das kyis bka' stsal pa/ bar bar du</text></item>
<item><p>283a5</p><section>'dul ba</section><text>so phag gzhag par bya'o/ /dge slong sgo khang la brten pa rnams kyi khyams su 'dam rdzab chags nas bcom ldan 'das kyis bka' stsal pa/ der yang rim pa de bzhin du bya'o/ /sangs rgyas</text></item>
<item><p>283a6</p><section>'dul ba</section><text>bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des dgon par spyil</text></item>
<item><p>283a7</p><section>'dul ba</section><text>po byed du bcug ste de na dge slong gcig gnas so/ /dgun stod kyi dus la bab pa dang / de lhags pas nyen nas skya bo seng seng por gyur cing / lus sha bri ngan pa/ rid pa/ rmya bar gyur</text></item>
<item><p>283b1</p><section>'dul ba</section><text>nas de khyim bdag de'i drung du song ste/ khyim bdag/ shes par gyis shig /gzhan zhig tu 'gro'o/ /zhes byas pa dang / des smras pa/ 'phags pa/ cung zad brel bar ma gyur grang / des</text></item>
<item><p>283b2</p><section>'dul ba</section><text>smras pa/ brel ba ni/ cung zad kyang med mod kyi/ 'on kyang lhags pas skye'o/ /des smras pa/ 'phags pa/ bzhugs shig dang / khyod la nor bu me shel sbyin no/ /des smras pa/</text></item>
<item><p>283b3</p><section>'dul ba</section><text>khyim bdag /bcom ldan 'das kyis ma gnang ngo / /'phags pa/ bcom ldan 'das ni/ thugs rje can yin pas gnang bar 'gyur ro/ /skabs de/ dge slong rnams kyis bcom</text></item>
<item><p>283b4</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi /dge slong gis nor bu me shel nye bar gzhag par bya zhing / des me phyung la me'i bya ba</text></item>
<item><p>283b5</p><section>'dul ba</section><text>bya'o/ /khyim bdag des dge slong de la nor bu me shel byin nas de des me 'byin cing me'i bya ba byed do/ /ji tsam na rkun po lnga brgya ri brag cig tu las byed par 'dod pa phyogs der phyin pa dang / de</text></item>
<item><p>283b6</p><section>'dul ba</section><text>dag gis dge slong de la smras pa/ 'phags pa/ lhags pas sbrebs na/ 'di na me yod dam/ des smras pa/ bzhin bzang / med do/ /'phags pa/ khyod me'i bya ba ji ltar</text></item>
<item><p>283b7</p><section>'dul ba</section><text>byed/ bzhin bzang / bdag ni/ nor bu me shel gyis me phyung nas me'i bya ba byed do/ /'phags pa/ nor bu de ga re/ bzhin bzang / phyogs 'di na'o/ /de dag gis de mthong nas</text></item>
<item><p>284a1</p><section>'dul ba</section><text>ri brag tu song ste/ der las byas nas byung ste smras pa/ shes ldan dag /tshur 'phags pa de'i nor bu dbrog gi /'dong ngo / /de dag de'i drung du dong nas</text></item>
<item><p>284a2</p><section>'dul ba</section><text>smras pa/ nor bu me shel de ga re/ bzhin bzang / phyogs 'di nyid na 'dug go /de dag gis de khyer te song ngo / /yang dge slong de lhags pas nyen nas khyim bdag de'i drung du song ste</text></item>
<item><p>284a3</p><section>'dul ba</section><text>smras pa/ khyim bdag /shes par gyis shig /gzhan zhig tu 'gro'o/ /des smras pa/ 'phags pa/ cung zad brel bar ma gyur grang / des smras pa/ khyim bdag/ brel</text></item>
<item><p>284a4</p><section>'dul ba</section><text>ba ni/ cung zad kyang med mod kyi/ 'on kyang lhags pas skyo'o/ /des smras pa/ 'phags pa/ bdag gis khyod la nor bu me shel ma byin tam/ khyim bdag /byin no/ /de ga re/ rkun</text></item>
<item><p>284a5</p><section>'dul ba</section><text>po dag gis 'phrog go /chen po la 'os pa'i nor bu de lta bu yang khyod kyis rkun po la bskur ba lta/ kye ma khyod kyis phyogs dben pa zhig tu gzhag mod/ skabs de/ dge slong rnams kyis bcom</text></item>
<item><p>284a6</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ rin po che de lta bu dag ma byin par len pa rnams la bstan par mi bya'o/ /'on kyang me phyung la gtad par bya'o/ /</text></item>
<item><p>284a7</p><section>'dul ba</section><text>me shel ji lta bar chu shel yang de dang 'dra'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /drug</text></item>
<item><p>284b1</p><section>'dul ba</section><text>sde rnams btso blag mkhan la chos gos dag 'khrur 'jug go /ji tsam dus gzhan zhig na mnyan yod du dus ston byung ste mnyan yod kyi bram ze dang / khyim bdag rnams kyis gos tshon sna tshogs</text></item>
<item><p>284b2</p><section>'dul ba</section><text>can dag btso blag mkhan la 'khrur bcug go /nye dga' yang nyi ma nub kar chos gos dur smrig cig khyer te btso blag mkhan gyi drung du song nas bzhin bzang chos gos 'di khrus shig/</text></item>
<item><p>284b3</p><section>'dul ba</section><text>ces byas so/ /des smras pa/ 'phags pa/ deng 'jig rten pa'i gos mang zhig 'tshal te mchis kyi bzhud cig /sang bkru bar bgyi'o/ /de khros nas bsdigs par brtsams</text></item>
<item><p>284b4</p><section>'dul ba</section><text>pa dang / des smras pa/ 'phags pa/ bsdigs su ci mchis/ gal te mi bzod na/ zhog la bzhud cig dang bkru mod/ des bzhag ste song ba dang / de'i tug rid</text></item>
<item><p>284b5</p><section>'dul ba</section><text>kyis btso blag mkhan sems g.yeng bar gyur nas des chos gos de bul tog gi nang du spangs nas gos tshon sna tshogs can rnams kyi nang du bzhag pa dang / der zhag lon nas gos</text></item>
<item><p>284b6</p><section>'dul ba</section><text>tshon sna tshogs can rnams kyis thams cad khra bor byas so/ /btso blag mkhan lag pa 'gram pa la gtad de sems khong du chud cing 'dug pa dang / skye bo'i tshogs ma dad par gyur to/ /</text></item>
<item><p>284b7</p><section>'dul ba</section><text>skabs de/ dge slong rnams kyis bcom ldan 'das la gsol pa dang / bcom ldan 'das kyis dgongs pa/ bram ze dang / khyim bdag dag ma dad par gyur pa thog tu bab par</text></item>
<item><p>285a1</p><section>'dul ba</section><text>mkhyen nas dge slong rnams la bka' stsal pa/ dge slong nye dgas chos gos ngur smrig btso blag mkhan la 'khrur bcug pa 'jig rten pa'i gos tshon sna tshogs</text></item>
<item><p>285a2</p><section>'dul ba</section><text>can rnams kyis khra bor byas so/ /de lta bas na/ dge slong gis gos ngur smrig dag btso blag mkhan la 'khrur mi gzhug go /dge slong gos ngur smrig dag btso blag mkhan la</text></item>
<item><p>285a3</p><section>'dul ba</section><text>'khrur 'jug na/ 'gal tshabs can du 'gyur ro/ /bcom ldan 'das kyis dge slong gis gos ngur smrig dag btso blag mkhan la 'khrur mi gzhug go /zhes bka' stsal pa</text></item>
<item><p>285a4</p><section>'dul ba</section><text>dang / drug sde rnams kyis gos dkar po dag 'khrur gzhug par brtsams so/ /btso blag mkhan gyis de dag bag med par shing leb la brdabs shing brdabs nas bkrum pa dang /</text></item>
<item><p>285a5</p><section>'dul ba</section><text>de na gos kha cig ni/ ral/ kha cig ni/ mtha' zegs so/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong</text></item>
<item><p>285a6</p><section>'dul ba</section><text>dag /de lta bas na/ dge slong gis thams cad kyi thams cad du btso blag mkhan la gos 'khrur mi gzhug go /sangs rgyas bcom ldan 'das mnyan yod na/ rgyal bu rgyal byed</text></item>
<item><p>285a7</p><section>'dul ba</section><text>kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong gis thams cad kyi thams cad du/ btso blag mkhan la gos 'khrur mi gzhug</text></item>
<item><p>285b1</p><section>'dul ba</section><text>go /zhes bka' stsal pa dang / drug sde rnams btso blag mkhan gyi 'khru sar dong nas mgo chos gos kyis dkris te btso blag mkhan bzhin du snga ma pa su su zhing bdag nyid gos dag</text></item>
<item><p>285b2</p><section>'dul ba</section><text>'khru bar byed pa/ bram ze dang / khyim bdag dag gis mthong nas ma dad par gyur to/ /skabs de/ dge slong rnams kyis bcom ldan 'das la gsol pa dang / bcom ldan</text></item>
<item><p>285b3</p><section>'dul ba</section><text>'das kyis bka' stsal pa/ de lta bas na/ dge slong gis btso blag mkhan gyi 'khru sar song ste btso blag mkhan bzhin du snga ma pa su su zhing bdag nyid kyis gos dag bkru bar</text></item>
<item><p>285b4</p><section>'dul ba</section><text>mi bya'o/ /dge slong btso blag mkhan gyi 'khru sar song ste btso blag mkhan bzhin du snga ma pa su zhing bdag nyid kyi gos dag 'khru bar byed na/ 'gal tshabs can du 'gyur ro/ /</text></item>
<item><p>285b5</p><section>'dul ba</section><text>sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong gis btso blag</text></item>
<item><p>285b6</p><section>'dul ba</section><text>mkhan gyi 'khru sar song ste btso blag mkhan bzhin du snga ma pa su su zhing bdag nyid kyis gos dag bkru bar mi bya'o/ /zhes bka' stsal pa dang / drug sde rnams shing leb la 'khru bar</text></item>
<item><p>285b7</p><section>'dul ba</section><text>byed do/ /nyes dmigs de nyid du gyur nas bcom ldan 'das kyis bka' stsal pa/ shing leb la gos dag bkru bar mi bya'o/ /'on kyang gzhong khung du chu 'jam tsam gyi nang du dal</text></item>
<item><p>286a1</p><section>'dul ba</section><text>bus bzlog cing bzlog cing bdag nyid kyis bkru bar bya'o/ /bcom ldan 'das kyis gzhong khung du dal bus bzlog cing bzlog cing bkru bar bya'o/ /zhes</text></item>
<item><p>286a2</p><section>'dul ba</section><text>bka' stsal pa dang / dge slong gzhan dag cig gis lag pa gnyis kyis bkru bar ma nus nas bcom ldan 'das kyis bka' stsal pa/ gang dag lag pa gnyis kyis</text></item>
<item><p>286a3</p><section>'dul ba</section><text>bkru bar mi nus pa de dag gis rkang pa gnyis kyis bkru bar bya'o/ /gzhan dag cig gis lag pa gnyis kyis kyang ma nus/ rkang pa gnyis kyis kyang ma nus nas bcom ldan</text></item>
<item><p>286a4</p><section>'dul ba</section><text>'das kyis bka' stsal pa/ de dag gis zhal ta gyis la gzhan 'khrur chug cig /sdom ni/ phyi ba dang ni sbrul gyis rnyi/ /rdo phru 'gyod pa nyid dang ni/ /tshon gyi gzhong</text></item>
<item><p>286a5</p><section>'dul ba</section><text>khung rtsig pa dang / /tshon rtsi rnam pa bzhi yin no/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>286a6</p><section>'dul ba</section><text>dge slong rnams khrus byas nas lus gsher bzhin du chos gos gyon pa dang / de dag khra bo dang / dri mi zhim par gyur to/ /skabs de/ dge slong rnams kyis bcom ldan 'das la</text></item>
<item><p>286a7</p><section>'dul ba</section><text>gsol pa dang / bcom ldan 'das kyis bka' stsal pa/ de lta bas na/ gnang gi/ lus phyi ba bcang bar bya'o/ /bcom ldan 'das kyis lus phyi ba bcang bar bya'o/ /zhes</text></item>
<item><p>286b1</p><section>'dul ba</section><text>bka' stsal pa dang / dge slong gzhan dag cig la mi bdog nas bcom ldan 'das kyis bka' stsal pa/ gang dag la mi bdog pa de dag gis re zhig tsog tsog por 'dug la khrus ras</text></item>
<item><p>286b2</p><section>'dul ba</section><text>kyis lus phyis te chos gos dag bgo bar bya'o/ /dge slong rnams kyis lham la rdul chags par gyur nas dge slong dag gis de dag brdabs so/ /de dag brdabs pa dang / ral cing gzungs</text></item>
<item><p>286b3</p><section>'dul ba</section><text>kyi srad bu dag kyang chad nas bcom ldan 'das kyis bka' stsal pa/ lham brdab par mi bya'o/ /dge slong dag gis chus bkrus pa dang / de dag ma rung nas bcom ldan 'das kyis bka'</text></item>
<item><p>286b4</p><section>'dul ba</section><text>stsal pa/ chus bkru bar mi bya'i/ 'on kyang ras ma chus sbangs la phyi bar bya ste/ de lta bas na/ gnang gi /lham phyi ba bcang bar bya'o/ /sangs rgyas bcom ldan 'das yul tsam</text></item>
<item><p>286b5</p><section>'dul ba</section><text>pa na/ drang srong gar ga'i rdzing bu'i 'gram na bzhugs so/ /yul tsam pa na tsam pa'i klu'i bu mo dad pa can/ dge ba'i bsam pa bzang ba zhig yod pa de'i bu ma dad pa/ ma dul ba byed pa</text></item>
<item><p>286b6</p><section>'dul ba</section><text>zhig go /des de chos mnyan pa yang dag par len du bcug ste/ bu song la 'phags pa rnams kyi drung du phyin nas chos nyon cig dang / khyod la bsod nams su 'gyur ro/ /zhes byas</text></item>
<item><p>286b7</p><section>'dul ba</section><text>pa dang / de des yang dag par len du bcug pas/ rang bzhin gyi cha lugs kyis chos nyan par zhugs pa rnams kyi nang du song ngo / /de gzhon nu zhig gis mthong nas de sdangs te tshe dang</text></item>
<item><p>287a1</p><section>'dul ba</section><text>ldan pa dag /rgyab ring po/ /rgyab ring po/ /zhes smras pa dang / thos nas dge slong gang dag 'dod chags dang ma bral ba de dag sngar langs nas de dag gis de ske</text></item>
<item><p>287a2</p><section>'dul ba</section><text>nas rnga ma'i srad bus btags te gtsug lag khang gi steng nas 'phangs so/ /de nas mas mthong ste smras pa/ bu/ khyod kyis 'phags pa rnams las chos thos sam/ des smras</text></item>
<item><p>287a3</p><section>'dul ba</section><text>pa| ma de 'dra ba'i 'phags par ni/ su yang ma gyur cig /bu/ de dag gis khyod la ci zhig byas/ des ji ltar gyur pa bsnyad pa dang / des smras pa/ bu/ de bas dang de dag</text></item>
<item><p>287a4</p><section>'dul ba</section><text>'phags pa yin no/ /gzhan dag cig gis khyod mthong du zin na/ bsad par gyur to/ /zhes byas pa dang / de cang mi zer bar 'dug go/ de la ne'u ldang rnams kyis bzhad</text></item>
<item><p>287a5</p><section>'dul ba</section><text>gad du mgrin snad/ mgrin snad ces smras pa dang / de de dag gis ku re smras pas/ lus skya bo seng seng por gyur cing / sha bri ngan pa/ rke ba/ skem por rid par gyur to/ /de</text></item>
<item><p>287a6</p><section>'dul ba</section><text>la mas smras pa/ bu/ khyod ci ste lus skya bo/ /seng seng po/ sha bri ngan pa/ rke ba skem po gyur/ des smras pa/ ma/ bdag la klu gzhon nu 'di dag mgrin snad/ mgrin snad</text></item>
<item><p>287a7</p><section>'dul ba</section><text>ces co 'dri bar byed de/ ci bya'i gtol med do/ /bu/ khyod rang gi cha lugs kyis song bas des gnas skabs 'di lta bur gyur gyi/ gal te khyod sprul pa'i gzugs kyis song</text></item>
<item><p>287b1</p><section>'dul ba</section><text>bar gyur na/ rnga ma'i rnyis btags par yang mi 'gyur ro/ /da sprul pa'i gzugs kyis song la chos nyon cig dang / khyod la thams cad legs par 'gyur ro/ /'on te rang gi gzugs</text></item>
<item><p>287b2</p><section>'dul ba</section><text>kyis nyan na/ khyod gnas na 'dug ste nyon cig ces byas pa dang / de ma dad pa'i phyir khas ma blangs te/ ma'i ngor cang mi zer bar 'dug go /des bsam pa/ 'phags pa dag klu gzhon</text></item>
<item><p>287b3</p><section>'dul ba</section><text>nu rnga ma'i rnyis 'dogs pa ni/ gang su yang rung / chos mnyan par 'dod pa de dag gi yang bar chad du 'gyur bas/ 'di kho na bdag gi bya ba yin no/ /snyam ste/ de kha dog 'phags pas</text></item>
<item><p>287b4</p><section>'dul ba</section><text>nam sros pa dang / bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug pa dang / de'i tshe tsam pa'i klu'i bu mo'i kha</text></item>
<item><p>287b5</p><section>'dul ba</section><text>dog gi mthus drang srong gar ga'i rdzing 'gram thams cad snang ba rgya chen pos khyab par gyur to/ /phyogs gcig tu 'dug nas tsam pa'i klu'i bu mos bcom ldan 'das la 'di skad ces gsol to/ /</text></item>
<item><p>287b6</p><section>'dul ba</section><text>btsun pa/ bdag gi bu ma dad pa zhig mchis pa de bdag gi chos nyan pa yang dag par len du stsal nas de chos nyan du mchis pa dang / 'phags pa rnams kyi rnga ma'i rnyis ske nas btags te</text></item>
<item><p>287b7</p><section>'dul ba</section><text>bor bas de'i mgrin pa snad de/ de la ne'u ldang rnams kyis mgrin snad/ mgrin snad ces gtses lags so/ /de de ltar gtses pa na/ lus skya bo/ seng seng por gyur cing / sha bri ngan</text></item>
<item><p>288a1</p><section>'dul ba</section><text>pa/ rke ba skem por gyur na/ kye ma bcom ldan 'das kyis thugs brtse bar dgongs te/ gang gis na 'phags pa rnams klu gzhon nu rnga ma'i rnyis 'dogs par</text></item>
<item><p>288a2</p><section>'dul ba</section><text>mi 'gyur bar 'phags pa rnams dran par bgyid pa cung zad cig bcar gsol/ bcom ldan 'das kyis tsam pa'i klu'i bu mo la cang mi gsung bas gnang ba dang / de nas tsam</text></item>
<item><p>288a3</p><section>'dul ba</section><text>pa'i klu'i bu mo bcom ldan 'das kyi zhabs la mgo bos phyag 'tshal nas de nyid du mi snang bar gyur to/ /de nas bcom ldan 'das kyis de nyid kyi mtshan mo 'das nas dge slong gi dge</text></item>
<item><p>288a4</p><section>'dul ba</section><text>'dun gyi gung la gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag /ma dad tsam pa'i klu'i</text></item>
<item><p>288a5</p><section>'dul ba</section><text>bu mo nga ga la ba der 'ongs te phyin nas nga'i zhabs la mgo bos phyag 'tshal te phyogs gcig tu 'dug pa dang / de'i tshe tsam pa'i klu'i bu mo'i kha dog gi mthus/ drang srong gar ga'i</text></item>
<item><p>288a6</p><section>'dul ba</section><text>rdzing 'gram thams cad snang ba rgya chen pos khyab par gyur to/ /phyogs gcig tu 'dug nas tsam pa'i klu'i bu mos nga la 'di skad ces gsol to/ /btsun pa/ bdag gi bu ma dad pa zhig</text></item>
<item><p>288a7</p><section>'dul ba</section><text>mchis pa de/ bdag gis chos nyan pa yang dag par len du stsal nas de 'phags pa rnams kyi drung du chos nyan du mchis pa dang / de dag gis de rnga ma'i rnyis btags te bor bas de'i</text></item>
<item><p>288b1</p><section>'dul ba</section><text>mgrin pa snad nas de'i ne'u ldang rnams kyis mgrin snad/ mgrin snad ces co 'dri ba smras lags so/ /de la de skad bgyis pa na/ lus skya bo/ seng seng por gyur cing / lus sha bri ngan</text></item>
<item><p>288b2</p><section>'dul ba</section><text>pa| rke ba skem por gyur na/ kye ma bcom ldan 'das kyis gang gis na/ 'phags pa rnams klu gzhon nu rnga ma'i rnyis 'dogs par mi 'gyur pa/ 'phags pa rnams dran par bgyid pa</text></item>
<item><p>288b3</p><section>'dul ba</section><text>cung zad cig bcar gsol zhes zer ro/ /dge slong dag /de lta bas na/ gang la da ltar lha rnams kyang kye ma shAkya'i bu'i dge sbyong rnams ni/ dge ba'i chos rnams las yongs su nyams</text></item>
<item><p>288b4</p><section>'dul ba</section><text>par gyur to/ /zhes 'phya bar gyur pa 'di ni/ mdzes pa ma yin/ rung ba ma yin gyi/ de lta bas na/ dge slong gis klu gzhon nu rnga ma'i rnyis gdags par mi bya'o/ /'on kyang klu gzhon nu</text></item>
<item><p>288b5</p><section>'dul ba</section><text>mthong na/ se gol gyi sgra phyung ste/ bzhin bzang / mthong ba'i lam na ma 'dug cig /ces brjod par bya'o/ /gal te mthong ba'i lam na mi 'dug na/ de lta na legs/ ci ste 'dug na/</text></item>
<item><p>288b6</p><section>'dul ba</section><text>dbyug gu skam khas dal gyis blangs te bum pa'am/ rdza mar bcug la de la bu ga gtod de kha bcad nas dbyung bar bya'o/ /gal te dbyug gu skam kha med na/ shur bu'am/ lcags phod</text></item>
<item><p>288b7</p><section>'dul ba</section><text>dam/ rgya cang gi ske nas btags te dbyung bar bya'o/ /ci ste shur bu'am/ lcags phod dam/ rgya cang med na/ gdang thag gi rnyi'am/ gres thag gi rnyi la ras mas dkris nas des gdags</text></item>
<item><p>289a1</p><section>'dul ba</section><text>par bya zhing / de nas bum par bcug ste dbyung bar bya'o/ /dge slong dag gis de de bzhin du phyung nas nags kyi nang du bor ba dang / de khros pa'i mes nags</text></item>
<item><p>289a2</p><section>'dul ba</section><text>bsregs te de yang de nyid du tshig pa dang / bcom ldan 'das kyis bka' stsal pa/ nags kyi nang du dor bar mi bya'o/ /dge slong dag gis snang ba'i gnas su bor ba dang / skad cig kyang</text></item>
<item><p>289a3</p><section>'dul ba</section><text>ma thogs par srog chags 'ol pas khyer nas bcom ldan 'das kyis bka' stsal pa/ de'i mod kho na la ldog par mi bya'i/ 'on kyang snang ba'i gnas su bzhag nas ji srid gnas sum</text></item>
<item><p>289a4</p><section>'dul ba</section><text>zhugs pa de srid du bsdad par bya'o/ /sangs rgyas bcom ldan 'das rgyal po'i khab na 'od ma'i tshal bya ka lan+da ka gnas pa na bzhugs so/ /rgyal po'i khab na khyim bdag cig 'dug pa</text></item>
<item><p>289a5</p><section>'dul ba</section><text>rdo'i las la mkhas pa zhig ste/ rdo phru dag byas shing byas shing 'tshong ngo / /dus gzhan zhig na de la rnyed pa mang du grub nas des bsam pa/ gang gis na/ bsod nams su yang 'gyur la/ rnyed</text></item>
<item><p>289a6</p><section>'dul ba</section><text>pa yang mang du 'grub par 'gyur ba'i thabs de gang zhig yin snyam pa dang / de dad pa can zhig pas/ de 'di snyam du/ sangs rgyas la sogs pa dge slong gi dge 'dun khyim du spyan drangs la rdo phru</text></item>
<item><p>289a7</p><section>'dul ba</section><text>dag nas bshos gsol na/ bdag gi bsod nams su yang 'gyur la/ rnyed pa yang mang du 'gyur ro/ /snyam du bsam mo/ /de bcom ldan 'das ga la ba der song ste zhes bya ba nas dge</text></item>
<item><p>289b1</p><section>'dul ba</section><text>slong gi dge 'dun gyi gung la gdan bshams pa nyid la bzhugs so/ /zhes bya ba'i bar snga ma bzhin no/ /de nas khyim bdag des sangs rgyas la sogs pa dge slong gi dge 'dun bde bar bzhugs par</text></item>
<item><p>289b2</p><section>'dul ba</section><text>rig nas rang gi lag bstar te bza' ba dang / bca' ba gtsang zhing bsod pas kun tu tshim par byed/ kun tu stob par byed do/ /rnam grangs du mar rang gi lag bstar te bza' ba dang / bca' ba gtsang</text></item>
<item><p>289b3</p><section>'dul ba</section><text>zhing bsod pas kun tu tshim par byas/ kun tu bstabs nas bcom ldan 'das gdugs tshod gsol te phyag bcabs/ lhung bzed gyu bar rig nas stan ches dma' ba zhig blangs te chos mnyan pa'i</text></item>
<item><p>289b4</p><section>'dul ba</section><text>phyir bcom ldan 'das kyi spyan sngar 'dug go/ de nas bcom ldan 'das kyis sbyin pa de la rjes su yi rang ba 'dis rjes su yi rang ba mdzad do/ /mchod sbyin nang na sbyin sreg mchog/ sdeb sbyor nang</text></item>
<item><p>289b5</p><section>'dul ba</section><text>na skyong byed mchog/ mi yi nang na rgyal po mchog /chu bo'i nang na rgya mtsho mchog/ skar ma'i nang na zla ba mchog/ gsal ba'i nang na nyi ma mchog/ steng dang 'og dang thad kar yang / /skye bo'i 'gro</text></item>
<item><p>289b6</p><section>'dul ba</section><text>ba ji snyed pa/ /lha dang bcas pa'i 'jig rten na/ /mchod bya dam pa rdzogs sangs rgyas/ /zhes bya ba nas yang dag par rab tu dga' bar mdzad nas gdan las bzhengs te bzhud do/ /zhes bya</text></item>
<item><p>289b7</p><section>'dul ba</section><text>ba'i bar snga ma bzhin no/ /des yang sangs rgyas la sogs pa dge slong gi dge 'dun khyim du bshos la spyan drangs nas des rgan rabs bzhin rdo phru gsar pa brims nas spyad spyad pa de dag</text></item>
<item><p>290a1</p><section>'dul ba</section><text>nyid kyang brim par brtsams pa dang / dge slong rnams 'gyod de lan par mi byed nas bcom ldan 'das kyis bka' stsal pa/ khyim pas yongs su dag go/</text></item>
<item><p>290a2</p><section>'dul ba</section><text>zhes byas nas blang bar bya ste/ 'di la 'gyod par mi bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so//</text></item>
<item><p>290a3</p><section>'dul ba</section><text>bcom ldan 'das kyis tshon gyi las bya'o/ /zhes bka' stsal pa/ dge slong dag gis tshon gsher ba bskol ba dang / de zho can yin pa'i phyir btsos pa dang mi sdug par gyur cing / de dag</text></item>
<item><p>290a4</p><section>'dul ba</section><text>kyang ma rung nas bcom ldan 'das kyis bka' stsal pa/ bskams nas bskol bar bya'o/ /dge slong dag gis nyi ma la bskams te/ de non chung bar gyur nas bcom ldan 'das kyis bka'</text></item>
<item><p>290a5</p><section>'dul ba</section><text>stsal pa/ nyi ma la bskam par mi bya'o/ /dge slong dag grib ma la skem ste rlams khyer nas bcom ldan 'das kyis bka' stsal pa/ grib ma la bskam par mi bya'i/ 'on kyang nyi ma phyed</text></item>
<item><p>290a6</p><section>'dul ba</section><text>yod pa la bskam par bya'o/ /dge slong dag gis tshon dang / chos gos dag lhan cig chur bcug ste btsos pa dang / de dag ma rung bar gyur nas bcom ldan 'das kyis bka' stsal pa/</text></item>
<item><p>290a7</p><section>'dul ba</section><text>tshon logs shig tu bskol bar bya'o/ /dge slong dag lan gcig kho na bskol te 'dor bar byed nas bcom ldan 'das kyis bka' stsal pa/ lan gsum gyi bar du bskol nas</text></item>
<item><p>290b1</p><section>'dul ba</section><text>dor bar bya'o/ /dge slong dag gis lan gsum gyi bar du bskol nas gcig kho nar bzhag pa dang / bcom ldan 'das kyis bka' stsal pa/ snod so sor gzhag par bya'o/ /dge slong dag</text></item>
<item><p>290b2</p><section>'dul ba</section><text>gis dang po ni/ gang yin/ gnyis pa ni/ gang yin/ gsum pa ni/ gang yin pa ma shes nas bcom ldan 'das kyis bka' stsal pa/ 'di ni/ dang po'o/ 'di ni/ gnyis pa'o/ /'di ni/ gsum</text></item>
<item><p>290b3</p><section>'dul ba</section><text>pa'o/ /zhes yi ge bri bar bya'o/ /dge slong dag gis tshon nyid du chos gos dag bcug pa dang / bcom ldan 'das kyis bka' stsal pa/ tshon nyid du chos gos dag gzhug par mi bya'i/ 'on</text></item>
<item><p>290b4</p><section>'dul ba</section><text>kyang gzhong khung du tshon blugs la bsug par bya'o/ /dge slong dag gis ha cang gsher ba la bsugs pas de 'khrus nas bcom ldan 'das kyis bka' stsal pa/ ha cang gsher ba la</text></item>
<item><p>290b5</p><section>'dul ba</section><text>bsug par mi bya'o/ /dge slong dag gis ha cang skam po la bsugs pas chos gos dag khra bor gyur nas bcom ldan 'das kyis bka' stsal pa/ ha cang skam po la bsug par mi bya'i/</text></item>
<item><p>290b6</p><section>'dul ba</section><text>'on kyang ran tsam la bsug par bya'o/ /dge slong rnams chos gos dag sa la skem par byed de/ /de dag rdul gyis dri ma can du gyur nas bcom ldan 'das kyis bka' stsal pa/ sa la</text></item>
<item><p>290b7</p><section>'dul ba</section><text>skam par mi bya'o/ /dge slong dag gis rtswa bting nas skam ste/ tshon phyogs gcig tu song nas bcom ldan 'das kyis bka' stsal pa/ gzar thag la btags la der bskam par bya'o/ /</text></item>
<item><p>291a1</p><section>'dul ba</section><text>dge slong dag gis de bzhin du gzar thag la bkal bas bar du tshon ma chags nas bcom ldan 'das kyis bka' stsal pa/ gras nas tha gus btags la</text></item>
<item><p>291a2</p><section>'dul ba</section><text>rgyang zhing bres nas gzungs btab ste bskam par bya'o/ /dge slong dag gis bsugs nas ma bzlog ste tshon phyogs gcig tu 'dril nas bcom ldan 'das kyis bka' stsal pa/ yang dang</text></item>
<item><p>291a3</p><section>'dul ba</section><text>yang du bzlog par bya'o/ /snam sbyar gzhan dag cig tshad che ste/ gzar thag la ma shong nas bcom ldan 'das kyis bka' stsal pa/ rtswa bting nas bskam par bya zhing yang dang yang du</text></item>
<item><p>291a4</p><section>'dul ba</section><text>bzlog par bya'o/ /dge slong dag chos gos rnying pa dag la ni/ tshon gsar pa ldugs/ chos gos gsar pa dag la ni/ tshon rnying pa ldugs nas bcom ldan 'das kyis bka' stsal pa/ tshon</text></item>
<item><p>291a5</p><section>'dul ba</section><text>gsar pa yang gsar pa kho na dag la blug par bya zhing / rnying pa yang rnying pa dag la blug par bya'o/ /dge slong rnams chos gos gsar pa dag ni/ grib ma la skem/ rnying pa dag ni/ nyi ma</text></item>
<item><p>291a6</p><section>'dul ba</section><text>la skem nas bcom ldan 'das kyis bka' stsal pa/ gsar pa dag ni/ nyi ma la bskam par bya zhing / rnying pa dag ni/ grib ma la bskam par bya'o/ /dge slong dag dang por ni/ tshon</text></item>
<item><p>291a7</p><section>'dul ba</section><text>gsum pa/ de'i 'og tu ni/ gnyis pa/ de'i 'og tu ni/ dang po ldugs pas dang po lhags par gyur nas bcom ldan 'das kyis bka' stsal pa/ dang por dang po dang gnyis pa blug</text></item>
<item><p>291b1</p><section>'dul ba</section><text>par bya zhing / phyis gsum pa blug par bya'o/ /dge slong dag gis chu'i nang du ma bsugs pas chos gos dag khra bor gyur nas bcom ldan 'das kyis bka' stsal pa/ chu'i nang du bsug par bya'o/</text></item>
<item><p>291b2</p><section>'dul ba</section><text>dge slong dag gis de nyid kyi nyin par chu'i nang du bsugs pa dang bcom ldan 'das kyis bka' stsal pa/ phyi de nyin bsug par bya'o/ /dge slong gzhan dag cig tshon gyi las byed pa na/ rlung dang</text></item>
<item><p>291b3</p><section>'dul ba</section><text>char pa byung nas dge slong rnams phyogs gang du bskam zhes chos gos dag phan tshun sbed par byed nas bcom ldan 'das kyis bka' stsal pa/ rlung dang char pa byung na/ khang bzang du tshon</text></item>
<item><p>291b4</p><section>'dul ba</section><text>gyi las bya'o/ /bcom ldan 'das kyis rlung dang char pa byung na/ khang bzang du tshon gyi las bya'o/ /zhes bka' stsal pa dang / dge slong dag gis khang bzang du tshon gyi las byas nas/ khang</text></item>
<item><p>291b5</p><section>'dul ba</section><text>bzang tshon gyis sbags/ nye bar sbags shing 'dug pa/ bram ze dang / khyim bdag rnams kyis mthong nas smras pa/ 'phags pa/ khrag 'di ga las so/ /dge slong dag gis smras pa/ 'di</text></item>
<item><p>291b6</p><section>'dul ba</section><text>khrag ma yin gyi/ kho bo cag gis phyogs 'dir tshon gyi las byas so/ /de dag gis smras pa/ bdag cag gis khrag yin no/ /snyam du bsam mo/ /skabs de/ dge slong rnams kyis bcom</text></item>
<item><p>291b7</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ phyogs der ba lang gi lci ba'am/ 'jim pas byug par bya'o/ /sangs rgyas bcom ldan 'das mnyan yod na/ rgyal bu</text></item>
<item><p>292a1</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe khyim bdag mgon med zas sbyin gyis/ sangs rgyas la sogs pa dge slong</text></item>
<item><p>292a2</p><section>'dul ba</section><text>gi dge 'dun la rgyal byed kyi tshal phul ba na/ de'i blo skyes pa/ bdag gis rgyal byed kyi tshal sangs rgyas la sogs pa dge slong gi dge 'dun la phul na/ der rtsig pa dag ri mo ma bris</text></item>
<item><p>292a3</p><section>'dul ba</section><text>pas/ song la bcom ldan 'das la bdas par gsol te bri'o/ /snyam nas/ de bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te</text></item>
<item><p>292a4</p><section>'dul ba</section><text>phyogs gcig tu 'dug go /phyogs gcig tu 'dug nas khyim bdag mgon med zas sbyin gyis/ bcom ldan 'das la 'di skad ces gsol to/ /bcom ldan 'das/ bdag gis 'dir</text></item>
<item><p>292a5</p><section>'dul ba</section><text>rtsig pa dag ri mo ma bris te/ de'i slad du gal te bcom ldan 'das kyis gnang na/ da rtsig pa ri mo bri bar 'tshal lo/ /bcom ldan 'das kyis bka' stsal pa/ khyim bdag /gnang gi/</text></item>
<item><p>292a6</p><section>'dul ba</section><text>bris shig /bcom ldan 'das kyis rtsig pa'i ri mo bri bar bya'o/ /zhes bka' stsal pa dang / dge slong dag gis tshon sna dus ri mor bri ma shes nas/ de dag gis bcom ldan 'das la</text></item>
<item><p>292a7</p><section>'dul ba</section><text>zhus pa/ bcom ldan 'das kyis khyim bdag mgon med zas sbyin la gnang ste rtsig pa ri mo bri bar bya'o/ /zhes bka' stsal pa de/ tshon sna du zhig gis bri bar bgyi lags/ bcom</text></item>
<item><p>292b1</p><section>'dul ba</section><text>ldan 'das kyis bka' stsal pa/ dge slong dag/ khyim bdag mgon med zas sbyin gyis ma shes pa de/ khyed kyis dris pa legs so legs so/ /tshon sna bzhi po sngon po thams cad dang / ser</text></item>
<item><p>292b2</p><section>'dul ba</section><text>po thams cad dang / dmar po thams cad dang / dkar po thams cad kyis bri bar bya'o// //'dul ba phran tshegs kyi gzhi/ bam po bcu bdun pa/ sdom ni/ mkhar lan pa yi spyad dag dang /</text></item>
<item><p>292b3</p><section>'dul ba</section><text>bu gcan gyi khri'u dang ni/ /phyag dang skra rnams bzed pa dang / /phreng ba khab dang tsher ma'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun</text></item>
<item><p>292b4</p><section>'dul ba</section><text>dga' ra ba na bzhugs so/ /mnyan yod na khyim bdag cig gnas pa de'i khyim du bsod snyoms pa zhig dus dus su 'ong zhing / des de skyabs su 'gro ba dang / bslab pa'i gzhi dag la bzhag</text></item>
<item><p>292b5</p><section>'dul ba</section><text>go /dus gzhan zhig na/ de la rdzas las byung ba'i bsod nams bya ba'i dngos po bdun gyi bsngags pa brjod pa dang / des smras pa/ 'phags pa/ bdag gis rdzas las byung ba'i bsod nams bya</text></item>
<item><p>292b6</p><section>'dul ba</section><text>ba'i dngos po gang yang rung ba zhig bgyi'o/ /bsod snyoms pas smras pa/ khyim bdag/ legs kyi/ de bzhin gyis shig /'phags pa/ ci zhig bgyi/ khyim bdag/ dge 'dun gyi gtsug lag khang</text></item>
<item><p>292b7</p><section>'dul ba</section><text>gyis shig /'phags pa/ bdag la kaR+sha pa Na dag ni/ mchis na/ 'on kyang chos kyi grogs bgyid pa ma mchis so/ /khyim bdag/ kaR+sha pa Na dag byin cig dang / khyod kyi chos kyi grogs nga yin no/ /</text></item>
<item><p>293a1</p><section>'dul ba</section><text>'phags pa/ legs kyi/ kaR+sha pa Na 'di re zhes des de la kaR+sha pa Na dag byin no/ /bsod snyoms pa des bsam pa/ 'di phyogs bzhi'i tshangs pa mtshungs par spyod pa</text></item>
<item><p>293a2</p><section>'dul ba</section><text>rnams kyi nor yin pas/ 'di las ji ltar spyad par bya/ bzhag la re zhig gzhan bslang bar bya'o/ /snyam nas der kaR+sha pa Na mdzod du bcug ste bzhag go /ji tsam dus gzhan zhig na khyim</text></item>
<item><p>293a3</p><section>'dul ba</section><text>bdag des bsam pa/ 'phags pa bdag gi gtsug lag khang byed kyi/ re zhig song la de na ci dag byed blta'o/ /snyam mo/ /de song ba dang / ji tsam na ci yang mi snang nas des smras pa/ 'phags</text></item>
<item><p>293a4</p><section>'dul ba</section><text>pa| bdag gi gtsug lag khang cung zad kyang ma bgyis sam/ bsod snyoms pas smras pa/ re zhig gtsug lag khang gi mkhar lan pa'i lag spyad kyang med na/ cis bya/ 'phags pa/ kye</text></item>
<item><p>293a5</p><section>'dul ba</section><text>ma kaR+sha pa Na dag gar mchis/ khyim bdag/ mdzod na 'dug go /'phags pa/ de nyid las mkhar lan pa'i lag cha bgyid du stsol cag /khyim bdag /ngas ji ltar phyogs bzhi pa'i</text></item>
<item><p>293a6</p><section>'dul ba</section><text>nor gyis mkhar lan pa'i lag cha byed du gzhug /'phags pa/ gtsug lag khang 'di yang phyogs bzhi'i dge slong dag kho na'i slad du bgyid na/ 'di la ci zhig 'gal/ khyim bdag</text></item>
<item><p>293a7</p><section>'dul ba</section><text>bcom ldan 'das la zhu'o/ /'phags pa/ de bzhin mdzod cig /des gnas skabs de/ dge slong rnams la bsnyad pa dang / dge slong rnams kyis bcom ldan 'das gsol</text></item>
<item><p>293b1</p><section>'dul ba</section><text>to/ /bcom ldan 'das kyis bka' stsal pa/ nor de nyid las mkhar lan pa'i lag spyad bya ste/ 'di la 'gyod par mi bya'o/ /bsod snyoms pa de/ gtsug lag khang byed cing bsod snyoms la yang</text></item>
<item><p>293b2</p><section>'dul ba</section><text>rgyu ba dang / khyim bdag des smras pa/ 'phags pa/ bdag gi gtsug lag khang mdzad cing bsod snyoms la yang rgyu'am/ 'di nyid las mkhar lan pa'i bsod snyoms su mdzod cig dang / bdag</text></item>
<item><p>293b3</p><section>'dul ba</section><text>gis kaR+sha pa Na gzhan dag kyang dbul lo/ /khyim bdag/ mkhar lan pa'i nor las ji ltar bsod snyoms su bya/ 'phags pa/ 'di bdag nyid kyi sems kyis bag yangs su bgyis pas mdzod</text></item>
<item><p>293b4</p><section>'dul ba</section><text>cig /'di la 'gal ba ci zhig mchis/ des smras pa/ bcom ldan 'das la zhu'o/ /'phags pa/ de bzhin mdzod cig /des gnas skabs de/ dge slong rnams la bsnyad pa dang / dge slong</text></item>
<item><p>293b5</p><section>'dul ba</section><text>rnams kyis bcom ldan 'das la gsol to/ /bcom ldan 'das kyis bka' stsal pa/ mkhar lan byed pas mkhar lan gyi nor kho na las bsod snyoms yongs su spyad par bya'o/ /bcom ldan</text></item>
<item><p>293b6</p><section>'dul ba</section><text>'das kyis mkhar lan pa'i nor kho na las bsod snyoms yongs su spyad par bya'o/ /zhes bka' stsal pa dang / de ha cang ngan pa za nas bcom ldan 'das kyis bka' stsal pa/ ha cang ngan pa</text></item>
<item><p>293b7</p><section>'dul ba</section><text>bza' bar mi bya'o/ /de ha cang bsod pa bza' bar brtsams pa dang / bcom ldan 'das kyis bka' stsal pa/ ha cang bsod par bza' bar mi bya'o/ 'on kyang gtsug lag khang gzhan gyi</text></item>
<item><p>294a1</p><section>'dul ba</section><text>thad tsam du yongs su spyad par bya'o/ /sangs rgyas bcom ldan 'das mnyan yod na/ rgyal bu rgyal byed kyi chal mgon med zas sbyin gyi kun dga' ra ba na</text></item>
<item><p>294a2</p><section>'dul ba</section><text>bzhugs so/ /dge slong zhig 'khru bas na ba de yang dang yang du chab kung sar 'gro bas rmya'o/ /skabs de/ dge slong rnams kyi bcom ldan 'das la gsol pa dang / bcom ldan 'das</text></item>
<item><p>294a3</p><section>'dul ba</section><text>kyis bka' stsal pa/ khri'u bu ga can bya'o/ /bcom ldan 'das kyis khri'u bu ga can bya'o/ /zhes bka' stsal pa dang / dge slong dag gis khyad par med pa khri'u dag la mtshon gyis phug ste bu</text></item>
<item><p>294a4</p><section>'dul ba</section><text>ga btod pa dang / bcom ldan 'das kyis bka' stsal pa/ sbas pa btags pa dang / 'breng bus btags pa gang yin pa de la ni/ phug nas bug gdod par bya'o/ /tha gus btags pa gang</text></item>
<item><p>294a5</p><section>'dul ba</section><text>yin pa de la ni/ bu ga btod la bcing bar bya'o/ /de bshang ba byed pa na/ rkub rus na nas bcom ldan 'das kyis bka' stsal pa/ phyogs der lo ma'i khres gzhag par bya'o/ /bshang ba</text></item>
<item><p>294a6</p><section>'dul ba</section><text>sa la lhung nas bcom ldan 'das kyis bka' stsal pa/ 'og tu gyo mo gzhag par bya'o/ /ha cang mthon por 'jog par byed nas bcom ldan 'das kyis bka' stsal pa/ ha cang mthon</text></item>
<item><p>294a7</p><section>'dul ba</section><text>por gzhag par mi bya'o/ /de dri mi zhim par gyur te/ dge slong dag gis de phyung nas bor te gzhan bzhag pa dang / de yang dri mi zhim par gyur te de yang bor ba dang / gzhan ma rnyed nas</text></item>
<item><p>294b1</p><section>'dul ba</section><text>bcom ldan 'das kyis bka' stsal pa/ thams cad dor bar mi bya'i/ gnyis bcangs la/ gcig bkrus te bskam par bya zhing / gcig shos kyang de bzhin du bya'o/ /'on te gnyis su ma rnyed par</text></item>
<item><p>294b2</p><section>'dul ba</section><text>gyur na/ de'i steng du lo ma sbrel ba bzhag cing der bshang ba bya ste/ de lta bu gzhan yang gzhag par bya'o/ /bcom ldan 'das kyis gyo mo de bkru bar bya'o/ /zhes bka' stsal pa dang / de bkrus kyang</text></item>
<item><p>294b3</p><section>'dul ba</section><text>dri mi zhim par gyur nas bcom ldan 'das kyis bka' stsal pa/ til mar gyis bsku bar bya'o/ /'on kyang dri mi zhim par gyur nas bcom ldan 'das kyis bka' stsal pa/ yungs mar gyis bsku</text></item>
<item><p>294b4</p><section>'dul ba</section><text>bar bya'o/ /bcom ldan 'das kyis nad pa la blta bar bya'o/ /zhes bka' stsal nas/ de'i drung du nad pa la lta ba'i dge slong rgan pa yang 'ong / gzhon nu dag kyang 'ong ngo / /de na gzhon nu gang dag</text></item>
<item><p>294b5</p><section>'dul ba</section><text>yin pa de dag ni/ de la phyag 'tshal bar byed/ rgan po gang dag yin pa de dag la ni/ nad pa de phyag 'tshal bar byed pas/ de skyo bar gyur nas bcom ldan 'das kyis bka' stsal pa/ 'bags pa la</text></item>
<item><p>294b6</p><section>'dul ba</section><text>phyag mi bya/ 'bags pas phyag mi bya/ 'bags pas phyag bdag gir mi bya/ 'bags pa las phyag bdag gir mi bya'o/ /'bags pa la phyag byed dam/ 'bags pas phyag byed dam/ 'bags pas</text></item>
<item><p>294b7</p><section>'dul ba</section><text>phyag bdag gir byed dam/ 'bags pa las phyag bdag gir byed na/ 'gal tshabs can du 'gyur ro/ /sangs rgyas bcom ldan 'das la tshe dang ldan pa nye bar 'khor gyis zhus pa/ bcom</text></item>
<item><p>295a1</p><section>'dul ba</section><text>ldan 'das kyis 'bags pa la phyag mi bya/ 'bags pas phyag mi bya/ 'bags pas phyag bdag gir mi bya/ 'bags pa las phyag bdag gir mi bya'o/ /zhes gang</text></item>
<item><p>295a2</p><section>'dul ba</section><text>gsungs pa/ btsun pa/ 'bags pa du zhig mchis lags/ nye bar 'khor/ 'bags pa ni/ gnyis te/ zas kyis 'bags pa dang / mi gtsang bas 'phags pa'o/ /de la zas kyis 'bags</text></item>
<item><p>295a3</p><section>'dul ba</section><text>pa ni/ so shing dang / bza' ba dang / btung ba dang / 'bras bu dang / rtsab la sogs pa bza' bas brel ba'o/ /mi gtsang bas 'bags pa ni/ bshang ba dang / gci ba dang / de dag bkru ba mi</text></item>
<item><p>295a4</p><section>'dul ba</section><text>gtsang ba'i gnas kyi byi dor bya ba byed pa'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /sangs rgyas</text></item>
<item><p>295a5</p><section>'dul ba</section><text>bcom ldan 'das la tshe dang ldan pa nye bar 'khor gyis zhus pa/ btsun pa/ bcom ldan 'das la bram ze pad+ma'i snying pos/ bcom ldan 'das kyis nam bdag shing rta la 'tshal ba'am/</text></item>
<item><p>295a6</p><section>'dul ba</section><text>kha lo sgyur ba'am/ lcag bsgreng ba'am/ skad cher smra ba gzigs pa de'i tshe bdag phyag 'tshal bar go'u ta ma khyod kyis gzung du gsol/ nam srang na mchis sam/ lham 'bud dam/</text></item>
<item><p>295a7</p><section>'dul ba</section><text>shul las byol lam/ sug pa brkyang ba gzigs pa de'i tshe bdag phyag 'tshal bar go'u ta ma khyod kyis gzung du gsol/ nam 'khor gyi nang na mchis sam/ stan las 'phags sam/</text></item>
<item><p>295b1</p><section>'dul ba</section><text>gtsug tor dang / gdugs phog pa de'i che bdag phyag 'tshal bar go'u ta ma khyod kyis gzung du gsol zhes gsol ba gang lags pa/ btsun pa/ ci lags/ 'phags pa'i chos 'dul ba la de</text></item>
<item><p>295b2</p><section>'dul ba</section><text>lta bu dag phyag 'tshal bar chud dam/ nye bar 'khor/ phyag byas pa ma yin gyi/ nye bar 'khor/ de ni/ gus par smra ba'i tshig tsam du zad kyi/ lus 'dud pa dang / tshig tu 'byin pa gang yin pa de</text></item>
<item><p>295b3</p><section>'dul ba</section><text>ni/ mchod pa yin no/ /nye bar 'khor/ 'on kyang 'phags pa'i chos 'dul ba la ni/ phyag gnyis te/ yan lag lnga dang / byin pa la 'khyud pa'o/ /gleng gzhi ni/ mnyan yod na'o/ /dge slong dag /chos</text></item>
<item><p>295b4</p><section>'dul ba</section><text>gos gang dag gyon nas skra dang / kha spu dag 'breg par byed pa de dag nyid gyon nas zan za bar byed/ de dag nyid dang / ston pa la phyag 'tshal bar byed pa dang / ma dad pa rnams 'phya bar byed</text></item>
<item><p>295b5</p><section>'dul ba</section><text>cing / shAkya'i bu'i dge sbyong rnams ni/ gtsang sbra med pa ste/ chos gos gang dag gyon nas skra dang / kha spu 'breg pa/ de dag nyid gyon nas zan za bar byed cing / de dag nyid dang ston pa la phyag</text></item>
<item><p>295b6</p><section>'dul ba</section><text>'tshal bar byed do/ /zhes zer ba'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ chos gos dag gyon nas skra dang / kha spu</text></item>
<item><p>295b7</p><section>'dul ba</section><text>breg par mi bya'i/ 'on kyang skra bzed kyi gos bcang bar bya zhing / de bgos nas skra breg par bya'o/ /bcom ldan 'das kyis skra bzed kyi gos bcang bar bya'o/ /zhes gsungs pa dang / gzhan</text></item>
<item><p>296a1</p><section>'dul ba</section><text>dag cig la 'byor pa med nas bcom ldan 'das kyis bka' stsal pa/ gang dag la 'byor pa med pa de dag gis rdul gzan</text></item>
<item><p>296a2</p><section>'dul ba</section><text>gyis lus dkris la skra breg par byed/ dge slong dag gis skra dang / kha spu bregs nas de bzhin du song ba dang / bram ze de dang khyim bdag de dag shAkya'i bu'i dge sbyong rnams ni/ spu gri'i</text></item>
<item><p>296a3</p><section>'dul ba</section><text>las byas nas khrus mi byed pas/ gtsang sbra med pa'o/ /zhes 'phya bar byed do/ /skabs de/ bcom ldan 'das la dge slong dag gis gsol pa dang / bcom ldan 'das kyis bka'</text></item>
<item><p>296a4</p><section>'dul ba</section><text>stsal pa/ spu gri'i las byas nas khrus bya'o/ /dge slong gzhan dag cig ni/ rgas 'khogs shing nyam chung bar gyur/ gzhan dag cig ni/ na nas khrus kyi sbyor ba mi bzod par gyur/ gzhan</text></item>
<item><p>296a5</p><section>'dul ba</section><text>dag cig la ni/ chu'i rnyed pa med nas bcom ldan 'das kyis bka' stsal pa/ de dag gis yan lag lnga tsam bkru bar bya'o/ /sangs rgyas bcom ldan 'das mnyan yod na/ rgyal bu</text></item>
<item><p>296a6</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /bram ze dang / khyim bdag dad pa can dag dge slong la me tog gi phreng ba 'bul ba dang / de dag gis ma blangs</text></item>
<item><p>296a7</p><section>'dul ba</section><text>nas bram ze dang / khyim bdag gis smras pa/ 'phags pa/ gang gi tshe sangs rgyas bcom ldan 'das zhes bya ba nas ci/ bdag cag 'jig rten 'di nas 'jig rten pha rol tu dge ba'i</text></item>
<item><p>296b1</p><section>'dul ba</section><text>lam rgyags dang bral te mchi'am/ bzhes shig /ces bya ba'i bar snga ma bzhin no/ /skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/</text></item>
<item><p>296b2</p><section>'dul ba</section><text>de lta bas na/ me tog gi phreng ba len par rjes su gnang ngo / /de dag gis blangs te de dag nyid kyi mdun du bor ba dang / de dag 'phya zhing / 'phags pa/ bdag cag gis ri ba'i rin gyis nyos pa yin na/ ci/</text></item>
<item><p>296b3</p><section>'dul ba</section><text>khyed kyis blangs te dor ram zhes zer nas bcom ldan 'das kyis bka' stsal pa/ dor bar mi bya'o/ /dge slong dag gis dbu skra dang / se mo'i mchod rten dag la btags pa dang / de dag gis</text></item>
<item><p>296b4</p><section>'dul ba</section><text>smras pa/ ci/ 'phags pa/ bdag cag gis de bzhin gshegs pa'i dbu skra dang / sen mo'i mchod rten ma mthong snyam mam/ bdag cag gis khyed la byin pa lags kyi/ bdag cag gis de</text></item>
<item><p>296b5</p><section>'dul ba</section><text>bzhin gshegs pa'i dbu skra dang / sen mo'i mchod rten dag la ni/ dang po nyid du phul lo/ /dge slong rnams kyis blangs nas gnas khang gi sgor bzhag pa dang / bram ze dang / khyim bdag dad</text></item>
<item><p>296b6</p><section>'dul ba</section><text>pa can gyis mthong nas dri gtsang khang yan no/ /snyam ste phyag 'tshal nas bcom ldan 'das kyis bka' stsal pa/ gnas khang gi sgor gzhag par mi bya'i/ nang du gzhag par bya'o/ /dge slong</text></item>
<item><p>296b7</p><section>'dul ba</section><text>dag gis sgo'i drang thad du bzhag pas nyes dmigs de nyid du gyur nas bcom ldan 'das kyis bka' stsal pa/ dri zhim po thams cad mig la phan pas/ phyogs dben par bzhag cing bsnam</text></item>
<item><p>297a1</p><section>'dul ba</section><text>par bya'o/ /bcom ldan 'das kyis dben par bzhag cing bsnam par bya'o/ /zhes gsungs pa dang / dge slong dag gis ji ltar gzhag pa mi shes nas bcom</text></item>
<item><p>297a2</p><section>'dul ba</section><text>ldan 'das kyis bka' stsal pa/ sngas logs su khab bam/ tsher ma btab la 'phyang du gzhug par bya'o/ /sdom ni/ stan bzang dang ni rgyab rten dang / /'bru mar snod ni gsum dag dang / /</text></item>
<item><p>297a3</p><section>'dul ba</section><text>gtur thag dang ni khron pa'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de nas bcom ldan 'das</text></item>
<item><p>297a4</p><section>'dul ba</section><text>kyis dge slong dag la bka' stsal pa/ dge slong dag /dge 'dun la ni/ 'byor na stan bzang po gnang gi/ gang zag la ni/ mi gnang ngo / /dge 'dun la ni/ 'byor na rgyab rten gnang</text></item>
<item><p>297a5</p><section>'dul ba</section><text>gi| gang zag la ni/ mi gnang ngo / /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bram ze dang / khyim</text></item>
<item><p>297a6</p><section>'dul ba</section><text>bdag dad pa can dag gis/ dge slong rnams la dri phul ba dang / dge slong rnams kyis ma blangs nas de dag gis smras pa/ 'phags pa/ gang gi tshe sangs rgyas bcom ldan 'das 'jig</text></item>
<item><p>297a7</p><section>'dul ba</section><text>rten du ma byung ba zhes bya ba nas bcom ldan 'das kyis bka' stsal pa/ de lta bas na/ gnang gi /dri blang bar bya'o/ /zhes bya ba'i bar snga ma bzhin no/ /de rnams kyis blangs</text></item>
<item><p>297b1</p><section>'dul ba</section><text>nas de dag nyid kyi mdun du bor ba dang de dag gis/ 'phags pa dag /bdag cag gis ri ba'i rin gyis nyos pa yin na/ khyod kyis blangs te 'dor ram zhes 'phya bar byed do/ /skabs de/ bcom</text></item>
<item><p>297b2</p><section>'dul ba</section><text>ldan 'das la dge slong dag gis gsol pa dang / bcom ldan 'das kyis bka' stsal pa/ dor bar mi bya'o/ /de dag gis dbu skra dang / sen mo'i mchod rten la phul ba dang / de dag gis smras</text></item>
<item><p>297b3</p><section>'dul ba</section><text>pa| 'phags pa dag /bdag cag gis de bzhin gshegs pa'i dbu skra dang / sen mo'i mchod rten ma mthong ngam/ bdag cag gis khyed la phul gyi/ de bzhin gshegs pa'i dbu skra dang / sen</text></item>
<item><p>297b4</p><section>'dul ba</section><text>mo'i mchod rten la ni/ bdag cag gis dang po nyid du phul lags so/ /dge slong dag gis blangs nas gnas khang gi sgor bzhag pa dang / bram ze dang / khyim bdag dad pa can dag gis</text></item>
<item><p>297b5</p><section>'dul ba</section><text>mthong nas dri gtsang khang yin no/ /snyam ste zhabs la gtugs nas bcom ldan 'das kyis bka' stsal pa/ gnas khang gi sgor mi gzhag gi /'on kyang nang du gzhag par bya'o/ /dge slong</text></item>
<item><p>297b6</p><section>'dul ba</section><text>dag gis sgo'i drang thad du bzhag nas nyes dmigs de nyid du gyur te bcom ldan 'das kyis bka' stsal pa/ sgo'i drang thad du gzhag par mi bya'i/ 'on kyang dri zhim po thams cad ni/ mig la</text></item>
<item><p>297b7</p><section>'dul ba</section><text>phan pas/ sngas kyi thad kar dri'i lag ris bya zhing / de nas dus dus su bsnam par bya'o/ /gzhan dad pa can dag gis dge slong dag khyim du spyan drangs te mchod ston gsol nas de rnams</text></item>
<item><p>298a1</p><section>'dul ba</section><text>de dag gi rkang pa la dri'i lag ris skud pa dang / dge slong dag gis ma blangs nas de dag gis smras pa/ 'phags pa/ gang dag bram ze la mngon par dad pa de</text></item>
<item><p>298a2</p><section>'dul ba</section><text>dag gis de dag la dang po dri dang / phreng ba dag phul nas de dag gis blangs te mgo dang / lus la nye bar sbyor bar bgyid na/ bdag cag ni/ khyed la mngon par dad de zhabs dag la 'bul</text></item>
<item><p>298a3</p><section>'dul ba</section><text>ba 'gal ba ci zhig mchis/ bzhes su gsol/ skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ rkang pa dag la 'bul ba bdag</text></item>
<item><p>298a4</p><section>'dul ba</section><text>gir bya'o/ /dge slong dag gis blangs te de dag nyid kyi mdun du bor ba dang / de dag gis smras pa/ e ma 'phags pa/ khyed cag gtsug lag khang du gshegs te ci bder mdzod cig /</text></item>
<item><p>298a5</p><section>'dul ba</section><text>ji ltar bdag cag dad pa skyes pa de ltar ma dad pa'ang skyes so/ /skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ de dag nyid</text></item>
<item><p>298a6</p><section>'dul ba</section><text>kyi mdun du dor bar mi bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong dag lhung bzed bab</text></item>
<item><p>298a7</p><section>'dul ba</section><text>col du 'jog par byed pas/ de dag ma rungs par gyur nas skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ lhung bzed</text></item>
<item><p>298b1</p><section>'dul ba</section><text>pa bcol du gzhag par mi bya'i/ 'on kyang lhung bzed gzhag pa'i bu ga byas la der gzhag par bya'o/ /dge slong dag rtsig pa rko bar byed nas bcom ldan 'das kyis bka' stsal pa/ rtsig pa brko</text></item>
<item><p>298b2</p><section>'dul ba</section><text>bar mi bya'i/ 'on kyang gang gi tshe gtsug lag khang rtsig pa de kho na'i lhung bzed kyi bu ga bya ste/ de bzhin du 'khor gyi khang ba la'ang bya'o/ /bcom ldan 'das kyis lhung bzed gzhag pa'i bu gar</text></item>
<item><p>298b3</p><section>'dul ba</section><text>lhung bzed gzhag par bya'o/ /zhes gsungs pa dang / dge slong dgon pa pa dag la lhung bzed gzhag pa'i bu ga med nas bcom ldan 'das kyis bka' stsal pa/ de dag gis lcug ma'am/ srad bu'i</text></item>
<item><p>298b4</p><section>'dul ba</section><text>skon bu byas te/ de la ba lang gi lci ba'am/ 'jim pas bskus la der gzhag par bya'o/ /rdul khyer nas bcom ldan 'das kyis bka' stsal pa/ de la de dang 'dra ba'i kha gab bya'o/ /dge slong</text></item>
<item><p>298b5</p><section>'dul ba</section><text>dag gis de sa la bzhag nas bcom ldan 'das kyis bka' stsal pa/ sa la mi gzhag gi/ 'on kyang gdang thag gam/ shing gi yal ga la spyad du gzhug par bya'o/ /de dag gang gi tshe ljongs</text></item>
<item><p>298b6</p><section>'dul ba</section><text>rgyu zhing 'gro ba de'i tshe de khyer zhing dong nas ma dad pa dag /'phags pa/ ci 'dir khyim bya'am/ spre'u khyer zhes 'phya bar byed nas bcom ldan 'das kyis bka' stsal pa/ gar 'gro rgur skon bu</text></item>
<item><p>298b7</p><section>'dul ba</section><text>khyer te 'gro bar mi bya'i/ 'on kyang gang du 'gro ba der gzhan zhig gzhag par bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga'</text></item>
<item><p>299a1</p><section>'dul ba</section><text>ra ba na bzhugs so/ /dge slong zhig ljongs rgyu zhing ri brag cig tu phyin te des khyim zhig tu gnas brnyas nas rkang pa bkrus te 'bru mar bslang bar brtsams pa dang / ji tsam</text></item>
<item><p>299a2</p><section>'dul ba</section><text>na bud med cig gis til mar khyer te 'ongs nas dge slong des lag pa brkyang ba dang / des smras pa/ 'phags pa/ slong bar mdzad la snod mi mnga' ba de ga la gda'/ e ma'o/ /khyod kyi 'bru mar gyi</text></item>
<item><p>299a3</p><section>'dul ba</section><text>snod bcang bar mdzod cig /des smras pa/ sring mo/ bcom ldan 'das kyis ma gnang ngo / /de cang mi zer bar 'dug nas skabs de/ bcom ldan 'das la dge slong dag gis gsol pa dang /</text></item>
<item><p>299a4</p><section>'dul ba</section><text>bcom ldan 'das kyis bka' stsal pa/ de lta bas na/ gnang gi /'bru mar gyi snod bcang bar bya'o/ /bcom ldan 'das kyis 'bru mar gyi snod bcang bar bya'o/ /zhes gsungs pa dang / tshe</text></item>
<item><p>299a5</p><section>'dul ba</section><text>dang ldan pa nye dga'i dge tshul gnyis 'bru mar gyi 'brag khyer te 'bru mar gyi bsod snyoms la zhugs pa dang / bud med cig gis 'bru mar khyer te 'ongs pa dang / ji tsam na dge tshul gnyis</text></item>
<item><p>299a6</p><section>'dul ba</section><text>shig 'bru mar gyi 'brag thogs pa mthong nas des brang brdungs te smras pa/ 'phags pa/ khyed kyi 'di su zhig gis 'gengs par byed/ de dag gis smras pa/ bkren pa mo/ khyod kyis re</text></item>
<item><p>299a7</p><section>'dul ba</section><text>zhig ci byin pa de lugs shig /lhag ma lha bram ze dang / khyim bdag dad pa can dag 'gengs so/ /de cang mi zer bar gyur nas skabs de/ bcom ldan 'das la dge slong dag gis gsol pa dang /</text></item>
<item><p>299b1</p><section>'dul ba</section><text>bcom ldan 'das kyis bka' stsal pa/ dge slong dag gis 'bru mar gyi snod ha cang chen po bcang bar mi bya'o/ /bcom ldan 'das kyis dge slong dag gis 'bru mar gyi snod ha cang chen po bcang bar mi</text></item>
<item><p>299b2</p><section>'dul ba</section><text>bya'o/ /zhes gsungs pa dang / de dag gis ha cang chung ba bcangs pas des dgos pa mi chog nas bcom ldan 'das kyis bka' stsal pa/ ha cang chung ngu yang mi bcang gi/ 'on kyang 'bru mar gyi snod ni/</text></item>
<item><p>299b3</p><section>'dul ba</section><text>gsum ste/ chen po dang / 'bring dang / chung ngu'o/ /de la chen po ni/ phul gang ba'o/ /chung ngu ni/ phul phyed pa'o/ /de dag gi bar ni/ 'bring ngo / /sangs rgyas bcom ldan 'das mnyan yod na rgyal</text></item>
<item><p>299b4</p><section>'dul ba</section><text>bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong rgan po dang / gsar bu zhig dang gnyis lam du zhugs te dong ba dang / de dag gtam bzang po ma yin</text></item>
<item><p>299b5</p><section>'dul ba</section><text>pa zer zhing 'gro ba/ ji tsam na gnod sbyin ma dad pa zhig gis thos nas des bsam pa/ shAkya'i bu'i dge sbyong 'di gnyis gtam bzang po ma yin pa zer zhing 'dong bas 'di dag gi mdangs</text></item>
<item><p>299b6</p><section>'dul ba</section><text>dbrog par bya'o/ /snyam bsam ste/ de de gnyis kyi phyi bzhin 'brang ngo / /yang bsam pa/ gang 'das pa de ni/ 'das su zad/ gal te gtam bzang po ma yin pa dag zer na/ nges par mdangs dbrog</text></item>
<item><p>299b7</p><section>'dul ba</section><text>par bya'o/ /snyam mo/ /de de ltar sems shing de dag gi phyi bzhin 'brangs pa las/ gnod sbyin dad pa can gzhan zhig phyogs der 'ongs te/ des de la grogs po/ gar 'gro zhes dris pa dang /</text></item>
<item><p>300a1</p><section>'dul ba</section><text>des ji ltar gyur pa de la smras so/ /des smras pa/ grogs po/ dge slong 'di dag ni/ dka' thub dang ldan pas/ gor ma chag par chos kyi gtam zer zhing 'dong ngo / /khyod la</text></item>
<item><p>300a2</p><section>'dul ba</section><text>dge slong dag gis ci zhig bya'i/ 'dug cig dang / bdag cag phan tshun yang dag par dga' ba'i gtam dag bya zhing 'dong ngo / /des smras pa/ grogs po/ bdag gis 'di gnyis nges par mi</text></item>
<item><p>300a3</p><section>'dul ba</section><text>gtang gi /tshur shog /'dong ngo / /de des dus kyis 'chu bar shes nas de dang lhan cig tu de gnyis kyi phyi bzhin du 'brangs pa dang / dge slong de gnyis gtam bzang po ma yin pa kho na zer</text></item>
<item><p>300a4</p><section>'dul ba</section><text>zhing 'dong ba las/ ji tsam na lam gnyis su gyur nas dge slong de gnyis las kyang gcig ni/ rgyal byed kyi tshal du 'gro'o/ /gcig ni/ ri dwags 'dzin gyi ma'i khang bzang du 'gro'o/ /</text></item>
<item><p>300a5</p><section>'dul ba</section><text>de gnyis las gsar bu gang yin pa des/ rgan po la phyag byas te des smras pa/ tshe dang ldan pa/ bdag ni/ ri dwags 'dzin gyi ma'i khang bzang du mchi yi/ khyod bag yod par mdzod la nad med</text></item>
<item><p>300a6</p><section>'dul ba</section><text>par gshegs shig /ces smras nas de song ba dang / gnod sbyin ma dad pa de skra gyen du bslang ste mdangs dbrog ces byas pa dang / gnod sbyin dad pa can des smras pa/ grogs po/ gzu lum</text></item>
<item><p>300a7</p><section>'dul ba</section><text>ma byed cig /'di gnyis kyis chos bshad de/ gang nad med par gyur cig /ces smras pa/ nad med pa de ni/ rnyed pa'i mchog yin la/ gang bag yod par byos shig ces zer ba/ bag</text></item>
<item><p>300b1</p><section>'dul ba</section><text>yod pa ni/ chos thams cad kyi rtsa ba yin no/ /bcom ldan 'das kyis kyang / bag yod 'chi med gnas yin te/ /bag med pa ni 'chi ba'i gnas/ /bag yod 'chi bar mi 'gyur te/ /bag med rtag</text></item>
<item><p>300b2</p><section>'dul ba</section><text>tu 'chi bar 'gyur/ /zhes gsungs so/ /zhes des de slar bzlog go/ /gnod sbyin dad pa can de/ 'di snyam du 'di kho na bdag gis bya ba yin no/ /snyam du bsam nas bcom ldan 'das ga la ba der</text></item>
<item><p>300b3</p><section>'dul ba</section><text>song ste phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'dug go/ phyogs gcig tu 'dug nas bcom ldan 'das la gnod sbyin des 'di skad ces gsol</text></item>
<item><p>300b4</p><section>'dul ba</section><text>to/ /btsun pa/ bcom ldan 'das kyi bstan pa la mngon par ma dad pa/ mi ma lags pa/ gnod sbyin gtum po rtag tu gnas shing mchis lags so/ /btsun pa/ mngon par dad pa gang dag</text></item>
<item><p>300b5</p><section>'dul ba</section><text>lags pa de dag ni/ nyung zad cig mchis lags te/ bcom ldan 'das kyi bstan pa la mngon par ma dad pa/ mi ma lags pa/ gnod sbyin gtum pa rtag tu gnas kyang / bcom ldan 'das kyi</text></item>
<item><p>300b6</p><section>'dul ba</section><text>bstan pa la mngon par ma dad pa'i gnod sbyin gtum po rtag tu gnas pa ni/ ches mang du lags la/ btsun pa/ 'phags pa 'di dag ni/ gtam bzang po ma lags pa mchi zhing shul du zhugs</text></item>
<item><p>300b7</p><section>'dul ba</section><text>te mchi na/ kye ma/ bcom ldan 'das kyis brtse bar dgongs te/ gang gis na/ 'phags pa dag gtam bzang po ma lags pa mchi zhing shul du zhugs te mchi bar mi 'gyur ba/ 'phags</text></item>
<item><p>301a1</p><section>'dul ba</section><text>pa rnams dran par bgyid pa cung zad cig bcar gsol/ bcom ldan 'das kyis gnod sbyin de la cang mi gsung bas gnang nas/ de nas gnod sbyin de bcom</text></item>
<item><p>301a2</p><section>'dul ba</section><text>ldan 'das cang mi gsung bas gnang bar rig nas bcom ldan 'das kyi zhabs la mgo bos phyag 'tshal te bcom ldan 'das kyi spyan snga nas song ngo / /de nas bcom ldan 'das kyis gnod</text></item>
<item><p>301a3</p><section>'dul ba</section><text>sbyin de song ste ring po ma lon par mkhyen nas dge slong gi dge 'dun gyi gung la gdan bshams pa nyid la bzhugs so/ /bzhugs nas bcom ldan 'das kyis dge slong dag la bka'</text></item>
<item><p>301a4</p><section>'dul ba</section><text>stsal pa/ dge slong dag/ ngas gnod sbyin zhig las dge slong dag gtam bzang po ma yin pa zer zhing lam du zhugs te 'dong ba la gnod sbyin ma dad pa dag skabs tshol zhing glags lta</text></item>
<item><p>301a5</p><section>'dul ba</section><text>zhes thos so/ /dge slong dag legs par gsungs pa'i chos 'dul ba la rab tu byung ba rnams 'di lta ste/ gtam bzang po ma yin pa zer ba de ni/ mdzes pa ma yin zhing 'tsham pa ma</text></item>
<item><p>301a6</p><section>'dul ba</section><text>yin no/ /de lta bas na/ ngas dge slong lam du 'jug pa'i kun tu spyod pa'i chos dag bca' bar bya ste/ lam du 'jug pa'i dge slong gis chos kyi gtam dang / 'phags pa'i mi smra ba</text></item>
<item><p>301a7</p><section>'dul ba</section><text>dang rnam pa gnyis kyis lam du zhugs nas 'gro bar bya'o/ /ngal bso ba'i gnas kyi phyogs su gtsug lag gi tshigs su bcad pa gdon par bya'o/ /chu 'chu ba na chu de gang gi yin pa</text></item>
<item><p>301b1</p><section>'dul ba</section><text>dang / de'i lha la tshigs su bcad pa gdon par bya'o/ /gang du gnas 'cha' ba der rgyud chags gsum pa gdon par bya'o/ /lam du zhugs pa'i dge slong gis kun tu spyod pa'i chos ji ltar bcas</text></item>
<item><p>301b2</p><section>'dul ba</section><text>pa dag yang dag par blangs te 'dug par mi byed na/ 'gal tshabs can du 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga'</text></item>
<item><p>301b3</p><section>'dul ba</section><text>ra ba na bzhugs so/ /dge slong dag gis chos gos zin pa/ chos gos mthar phyin pa/ tshon gsar pa can dag phrag pa la bkal te lam du zhugs pa dang / de dag rdul dang / rdul gyis ma rung</text></item>
<item><p>301b4</p><section>'dul ba</section><text>bar gyur nas bcom ldan 'das kyis bka' stsal pa/ gtur bu byas la der gzhug ste bkur bar bya'o/ /bcom ldan 'das kyis gos gtur bu bcug ste bkur bar bya'o/ /zhes gsungs</text></item>
<item><p>301b5</p><section>'dul ba</section><text>pa dang / dge slong dag gis chos gos kyi gtur bu ji lta bu bya ba mi shes nas bcom ldan 'das kyis bka' stsal pa/ ras gang chur ni/ khru gsum/ zheng du ni/ khru phyed dang do pa de gnyis su</text></item>
<item><p>301b6</p><section>'dul ba</section><text>bltab la drub par bya'o/ /dge slong dag gis mtha' mar kha btod pas glang po che'i sna ltar gyur nas bcom ldan 'das kyis bka' stsal pa/ mthar kha mi gdod kyi/ 'on kyang dbus su gdod</text></item>
<item><p>301b7</p><section>'dul ba</section><text>bar bya'o/ /de dag gis kha thag ma btags pas de bzhin du rdul zhugs nas bcom ldan 'das kyis bka' stsal pa/ srad bus dra ba lta bu byas la de nas srad bu gzhan gyis brgyu bar bya'o/ /</text></item>
<item><p>302a1</p><section>'dul ba</section><text>de dag gis chos gos gang dag bgo ba dag ni/ 'og tu bzhag/ gzhan ni/ steng du phyung ba dang / de dag gtur bu yang dang yang du 'byed pa na/ 'chol bar gyur</text></item>
<item><p>302a2</p><section>'dul ba</section><text>nas bcom ldan 'das kyis bka' stsal pa/ gang dag bgo ba de dag ni/ steng du gzhag la/ lhag ma de dag ni/ 'og tu gzhag par bya'o/ /sangs rgyas bcom ldan 'das mnyan yod na/</text></item>
<item><p>302a3</p><section>'dul ba</section><text>rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe mi rgod dag gis 'gron po bcom nas phan tshun khus 'debs shing bros pa dang / so so'i grong na</text></item>
<item><p>302a4</p><section>'dul ba</section><text>gnas pa dag khyim nas lhags te mi rgod dag btags/ rab tu gtags nas mgon med cing skom pas gdungs te gcig nas gcig tu chu btsal ba'i phyir rmed cing khron pa zhig tu phyin</text></item>
<item><p>302a5</p><section>'dul ba</section><text>pa dang / rkun po'i sde dpon gyis smras pa/ shes ldan dag/ 'dir chu snod dang / thag pa dag ltos shig /bltas na thag pa yang med/ chu snod kyang med do/ /shes ldan dag/ gal te</text></item>
<item><p>302a6</p><section>'dul ba</section><text>'gron po 'ga' zhig 'ong na/ de las thag pa dang / chu snod brnyas/ shing la 'dzegs te ltos shig /de dag gis shing la 'dzegs te blta bar brtsams na/ ji tsam na thag ring po zhig</text></item>
<item><p>302a7</p><section>'dul ba</section><text>nas dge slong dag cig 'ong ba mthong nas de dag gis smras pa/ sde dpon/ shAkya'i bu mang zhig 'ong ngo / /des smras pa/ shes ldan/ de dag ni/ mkhas pa yin pas gdon mi za bar</text></item>
<item><p>302b1</p><section>'dul ba</section><text>de dag la gdang thag dang / chu snod yod do/ /de dag gis smras pa/ sde dpon/ gal te de dag la yod na/ de lta na legs/ ci ste med na/ de dag gi lto dral te khrag btung bar bya'o/ /de dag gis de ltar</text></item>
<item><p>302b2</p><section>'dul ba</section><text>gros byas te bsdad pa dang dge slong dag kyang lhags so/ /mi rgod dag gis dris pa/ 'phags pa/ bdag skom na/ khyed la gdang thag dang / chu snod yod dam/ de dag gis smras pa/ bzhin bzang / med</text></item>
<item><p>302b3</p><section>'dul ba</section><text>do/ /mi rgod dag 'khrugs par gyur te/ mtshon cha la nom pa dang / de na dge 'dun gyi gnas brtan dgra bcom pa zhig gis ci'i phyir 'di dag 'khrugs shing mtshon cha la nom zhes bsam pa la</text></item>
<item><p>302b4</p><section>'dul ba</section><text>zhugs pa dang / dge slong dag gsad par 'dod par mthong nas des smras pa/ tshe dang ldan pa dag/ khyed ci'i phyir 'khrugs par gyur/ de dag gis ji ltar gyur pa smras so/ /des smras pa/ tshe dang</text></item>
<item><p>302b5</p><section>'dul ba</section><text>ldan pa dag/ thabs yod kyi/ tha mal par 'dug la chu 'thung zhig/ de dag tha mal par 'dug pa dang / dge slong dag gis lhas ma dang / lcag phod dang / rgya cang dag mthud de lhung bzed khron</text></item>
<item><p>302b6</p><section>'dul ba</section><text>par dpyang la btang nas de nas chu bcus te btags so/ /btags nas mi rgod thams cad ngom par byas pa dang de dag gis smras pa/ 'phags pa dag/ gal te khyed kyis bdag cag la chu ma stsal</text></item>
<item><p>302b7</p><section>'dul ba</section><text>bar gyur na/ bdag cag gis khyed tha mal bsad par gyur to/ /e ma khyed gdang thag 'chang ba mdzod cig /de dag gis smras pa/ tshe dang ldan pa dag/ de bzhin bya'o/ /mi rgod dag gis</text></item>
<item><p>303a1</p><section>'dul ba</section><text>phyag byas te dong ngo / /dge slong dag gis kyang ji tsam ngom par chu 'thungs nas ril ba dang / bya ma bum dag bkang ste dong nas de rim gyis mnyan yod du lhags so/ /</text></item>
<item><p>303a2</p><section>'dul ba</section><text>dge slong dag gis 'ongs pa legs so/ /zhes bya ba'i kun tu spyod pas kun tu spyad nas tshe dang ldan pa dag/ ci bde bar spyad dam zhes dris pa dang / de dag gis ji ltar gyur pa smras so/ /skabs</text></item>
<item><p>303a3</p><section>'dul ba</section><text>de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ de lta bas na/ gnang gi/ dge slong gis gdang thag bcang bar bya'o/ /bcom ldan 'das</text></item>
<item><p>303a4</p><section>'dul ba</section><text>kyis dge slong dag gis gdang thag bcang bar bya'o/ /zhes gsungs pa dang / dge slong rnams kyis shin tu ring po dag 'chang nas bcom ldan 'das kyis bka' stsal pa/ shin tu ring po</text></item>
<item><p>303a5</p><section>'dul ba</section><text>yang bcang bar mi bya'o/ /de dag gis shin tu thung ngu dag bcangs nas bcom ldan 'das kyis bka' stsal pa/ shin tu thung ngu yang bcang bar mi bya'o/ /'on kyang gdang thag gsum bcang</text></item>
<item><p>303a6</p><section>'dul ba</section><text>bar bya ste/ ring po dang / 'bring dang / thung ngu'o/ /ring po ni/ khru brgya lnga bcu'o/ /thung ngu ni/ khru brgya'o/ /de dag gi bar ni/ 'bring ngo / /bcom ldan 'das kyis gdang thag gsum bcang bar</text></item>
<item><p>303a7</p><section>'dul ba</section><text>bya'o/ /zhes gsungs pa dang / dge slong rnams 'chad bar gyur te/ yul gzhan zhig na chu mod pa der yang dge slong dag gdang thag khyer te dong nas bcom ldan 'das kyis bka' stsal</text></item>
<item><p>303b1</p><section>'dul ba</section><text>pa/ gdang thag ni/ yul rnams dang sbyar zhing bcang bar bya'o/ /sdom ni/ spu gri rdar dang sen gri dang / /smad tsher dang ni sngas shing dang / /bad tsha'i rigs las 'jim pa ni/ /dri yis yongs su</text></item>
<item><p>303b2</p><section>'dul ba</section><text>bsgos pa'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig gi skra ring po ring por gyur te de 'breg</text></item>
<item><p>303b3</p><section>'dul ba</section><text>mkhan gyi gan du song nas bzhin bzang / bdag gi skra bregs shig /des bsam pa/ shAkya'i bu'i dge sbyong 'di dag ni/ nan che ste rngan pa med par las byed du 'jug pas/ gal te 'di'i skra</text></item>
<item><p>303b4</p><section>'dul ba</section><text>bregs nas thos pa dang / gzhan dang gzhan dag kyang 'ong bar 'gyur bas/ dus ring du bsgyangs te bzhag pa dang / 'di rang gi blos ldog go/ snyam nas des dus btab pa/ 'phags pa/ gshegs</text></item>
<item><p>303b5</p><section>'dul ba</section><text>la sang gnangs snga dro'am/ phyi dro'am/ gdugs kyi gung zhig la spyon cig/ de des bslus pas yang dang yang du 'gro'o/ /de la dge slong mdza' bshes shig yod pa des/ de yang dang yang du 'gro ba</text></item>
<item><p>303b6</p><section>'dul ba</section><text>mthong nas smras pa/ tshe dang ldan pa/ khyod ci'i phyir 'dir yang dang yang du 'gro/ ci/ 'di gnyen gyi khyim mam/ rigs kyi khyim yin/ des smras pa/ tshe dang ldan pa/ de ni/ gnyen gyi khyim dang /</text></item>
<item><p>303b7</p><section>'dul ba</section><text>rigs kyi khyim yang ma yin mod kyi/ 'on kyang bdag gi skra ring po ring por gyur nas bdag gis 'breg mkhan de la 'di skad du/ bdag gi skra ring po bregs shig dang / khyod la bsod nams su</text></item>
<item><p>304a1</p><section>'dul ba</section><text>'gyur ro/ /zhes byas pa dang / des dus btab ste ma bregs so/ /des smras pa/ tshe dang ldan pa/ bzo bo la bden par smra ba dkon no/ /zhes khyod kyis ma thos sam/ kho</text></item>
<item><p>304a2</p><section>'dul ba</section><text>bo ni/ skra 'breg kyang mkhas na/ bcom ldan 'das kyis ma gnang ngo / /des skabs de/ dge slong dag la bsnyad pa dang / dge slong dag gis bcom ldan 'das la gsol to/ /bcom</text></item>
<item><p>304a3</p><section>'dul ba</section><text>ldan 'das kyis bka' stsal pa/ de lta bas na/ gnang gi/ dge slong gang zhig shes pa des phyogs dben par skra breg par bya ste/ 'di la 'gyod par mi bya'o/ /bcom ldan 'das kyis dge slong</text></item>
<item><p>304a4</p><section>'dul ba</section><text>gang zhig mkhas pa des phyogs dben par skra breg par bya'o/ /zhes bka' stsal pa dang / dge slong de dge slong de'i drung du song nas tshe dang ldan pa/ bcom ldan 'das kyis gnang gi/ skra bregs</text></item>
<item><p>304a5</p><section>'dul ba</section><text>shig /des smras pa/ tshe dang ldan pa/ bcom ldan 'das kyis gnang ba ni/ legs na/ de ci/ mdzub mos breg par bya'am/ 'di la spu gri dang / rdar dang / sen gri dang / smang tsher dag kyang dgos</text></item>
<item><p>304a6</p><section>'dul ba</section><text>so/ /des skabs de/ dge slong dag la smras nas dge slong dag gis kyang bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ dge 'dun gyi</text></item>
<item><p>304a7</p><section>'dul ba</section><text>phyir spu gri'i lag cha bcang bar bya'o/ /sangs rgyas bcom ldan 'das ser skya'i gnas n+ya gro d+ha'i kun dga' ra ba na bzhugs so/ /gang gi tshe bcom ldan 'das kyis ser skya na gnas pa'i</text></item>
<item><p>304b1</p><section>'dul ba</section><text>shAkya'i rigs las re re rab tu phyung ba na/ de dag rab tu gzhon pa'i rang bzhin can yin pas/ de dag sngas shing med par bab bab tu nyal nas gnyid log go /de dag de bzhin du gnyid log pas khams</text></item>
<item><p>304b2</p><section>'dul ba</section><text>ma snyoms te drod chung bar gyur nas de dag sman pa'i drung du song ste smras pa/ bzhin bzang / bdag cag drod chung bar gyur na/ sman ston cig/ des smras pa/ 'phags pa/ bzhud cig dang / khyed cag ci 'dra bar</text></item>
<item><p>304b3</p><section>'dul ba</section><text>nyal zhing 'dug pa bltar 'dong ngo / /de song ba dang ji tsam na sngas shing med par khas bub tu nyal ba mthong nas des smras pa/ 'phags pa/ khyed cag khas bub tu nyal ba de'i phyir khyed khams ma snyoms la</text></item>
<item><p>304b4</p><section>'dul ba</section><text>drod chung bar gyur gyi/ sngas shing chug la nyol cig/ des smras pa/ bcom ldan 'das kyis ma gnang ngo / /des smras pa/ 'phags pa/ khyed kyi ston pa ni/ thugs rje can yin pas gnang bar</text></item>
<item><p>304b5</p><section>'dul ba</section><text>'gyur ro/ /skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ de lta bas na/ gnang gi/ sngas shing btsugs te nyal bar bya'o/ /de dag gis</text></item>
<item><p>304b6</p><section>'dul ba</section><text>sngas shing btsugs te nyal na/ 'on kyang sos par ma gyur nas de dag gis yang sman pa la smras pa dang / des smras pa/ 'phags pa/ sngas nang tshangs can bcug ste nyal bar bya'o/ /bzhin bzang /</text></item>
<item><p>304b7</p><section>'dul ba</section><text>bcom ldan 'das kyis ma gnang ngo / /'phags pa/ khyed kyi ston pa ni/ thugs rje can yin pas gnang bar 'gyur ro/ /skabs de/ bcom ldan 'das la rgyas par gsol pa dang / bcom ldan</text></item>
<item><p>305a1</p><section>'dul ba</section><text>'das kyis bka' stsal pa/ de lta bas na/ gnang gi/ sngas nang tshangs can bcang bar bya'o/ /bcom ldan 'das kyis sngas nang tshangs can bcang bar bya'o/ /zhes gsungs</text></item>
<item><p>305a2</p><section>'dul ba</section><text>pa dang / dge slong dag gis ci 'dra ba zhig bcang bar bya ba mi shes nas bcom ldan 'das kyis bka' stsal pa/ ras de ni/ srid du khru bzhi/ zheng du khru dor byas la drub ste/ de nas shing bal gyis bkang</text></item>
<item><p>305a3</p><section>'dul ba</section><text>la sngas su gzhug par bya'o/ /sangs rgyas bcom ldan 'das rgyal po'i khab 'od ma'i tshal bya ka lan+da ka gnas pa na bzhugs so/ /tshe dang ldan pa pi linada'i bu rab tu byung tshun chad ces bya ba</text></item>
<item><p>305a4</p><section>'dul ba</section><text>nas gnas brtan/ khyod kyis ci bcangs zhes bya ba'i bar snga ma bzhin no/ /des smras pa/ tshe dang ldan pa dris bsgos pa'i 'jim pa dag bcangs so/ /gnas brtan/ da ci'i phyir mi bcang / tshe</text></item>
<item><p>305a5</p><section>'dul ba</section><text>dang ldan pa dag/ bcom ldan 'das kyis ma gnang ngo / /skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ dge slong nad pas</text></item>
<item><p>305a6</p><section>'dul ba</section><text>dris bsgos pa'i 'jim pa bcang bar bya ste/ 'di la 'gyod par mi bya'o/ /'dul ba phran tshegs kyi gzhi las/ sgo gsum pa rdzogs so// //bsdus pa'i sdom ni/ gnas</text></item>
<item><p>305a7</p><section>'dul ba</section><text>brtan ra ba lhan pa dang / /nad pa dang ni rigs ngan phag/ ri mo lhung bzed med pa dang / /gnas bca' ba dang shing bskyed pa'o/ /sdom ni/ gnas brtan res mos gzhan dang ni/ /gso sbyong</text></item>
<item><p>305b1</p><section>'dul ba</section><text>mtshams ni sbyar ba dang / /ltung ba rnam gnyis ldan pa dang / /gtsug lag khang ni dus kun pa'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun</text></item>
<item><p>305b2</p><section>'dul ba</section><text>dga' rab na bzhugs so/ /bcom ldan 'das kyis zla ba phyed phyed cing gso sbyong gi tshe kha ton gdon par bya'o/ /zhes bka' stsal pa dang / dge slong dag gis gang gis kha ton gdon par bya ba mi</text></item>
<item><p>305b3</p><section>'dul ba</section><text>shes nas bcom ldan 'das kyis bka' stsal pa/ dge 'dun gyi gnas brtan gyis kha ton gdon par bya'o/ /bcom ldan 'das kyis dge 'dun gyi gnas brtan gyis kha ton gdon par bya'o/ /zhes</text></item>
<item><p>305b4</p><section>'dul ba</section><text>bka' stsal nas/ dge 'dun gyi gnas brtan zla ba phyed phyed cing gso sbyong gi tshe kha ton 'don par zhugs so/ /re zhig cig gtsug lag khang gzhan zhig na/ gnas brtan zhig 'dug pa de kha</text></item>
<item><p>305b5</p><section>'dul ba</section><text>ton 'don mi nus pa dang / de la dge slong dag gis smras pa/ gnas brtan/ gso sbyong nye bar gnas na/ ci mi sems par 'dug gam/ des smras pa/ tshe dang ldan pa dag/ bdag gis mi nus na/ ji</text></item>
<item><p>305b6</p><section>'dul ba</section><text>ltar bya/ skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gal te dge 'dun gyi gnas brtan gyis mi nus na/ gnas brtan gnyis</text></item>
<item><p>305b7</p><section>'dul ba</section><text>pas kha ton gdon par bya'o/ /bcom ldan 'das kyis gnas brtan gnyis pas kha ton gdon par bya'o/ /zhes bka' stsal pa dang / re zhig cig na gtsug lag khang gzhan zhig na/ gnas brtan</text></item>
<item><p>306a1</p><section>'dul ba</section><text>gnyis pas kyang ma nus nas skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gal te gnas brtan gnyis</text></item>
<item><p>306a2</p><section>'dul ba</section><text>pas kyang ma nus na/ gnas brtan gsum pas kha ton gdon par bya'o/ /bcom ldan 'das kyis gnas brtan gsum pas kha ton gdon par bya'o/ /zhes bka' stsal pa dang / re zhig cig na gtsug</text></item>
<item><p>306a3</p><section>'dul ba</section><text>lag khang gzhan zhig na/ gnas brtan gsum pas kyang ma nus nas/ skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gal</text></item>
<item><p>306a4</p><section>'dul ba</section><text>te gnas brtan gsum pas kyang ma nus na/ dge slong rnams kyis res su bklags te kha ton gdon par bya'o/ /bcom ldan 'das kyis dge slong rnams kyis res su bklags te kha ton gdon</text></item>
<item><p>306a5</p><section>'dul ba</section><text>par bya'o/ /zhes bka' stsal nas dge slong rnams res su bklags te kha ton gdon par brtsams pa dang / res su bklags te kha ton 'don pa de dag las/ kha cig ni/ nus pa la res bab/ kha</text></item>
<item><p>306a6</p><section>'dul ba</section><text>cig ni/ mi nus pa la res bab nas de la nus pa gang yin pa de ni/ res bab na/ zla ba phyed phyed cing so sor thar pa'i mdo gdon pa 'don par byed/ mi nus pa gang yin pa de ni/ res bab pa na/</text></item>
<item><p>306a7</p><section>'dul ba</section><text>mi shes na ji ltar bya zhes zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ des kyang nus pa gang yin pa de la bcol</text></item>
<item><p>306b1</p><section>'dul ba</section><text>bar bya'o/ /bcom ldan 'das kyis mi nus pa la res bab pa gang yin pa des kyang gzhan la bcol bar bya'o/ /zhes bka' stsal pa dang / re zhig cig na gtsug lag khang gzhan zhig na/ mi nus pa la</text></item>
<item><p>306b2</p><section>'dul ba</section><text>res bab pa des gang la bcol ba de ma btub nas skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ nus pa gzhan gang yin pa de kho na la</text></item>
<item><p>306b3</p><section>'dul ba</section><text>rtag tu bcol bar bya'o/ /bcom ldan 'das kyis zla ba phyed phyed cing dge 'dun gyi gnas brtan gyis so sor thar pa'i mdo gdon par bya'o/ /de med na/ gnas brtan gnyis pas so/ /de yang med na/</text></item>
<item><p>306b4</p><section>'dul ba</section><text>res su bklags te kha ton gdon par bya ba'am/ gzhan nus pa gang yin pa de la bcol bar bya'o/ /zhes bka' stsal pa dang / gtsug lag khang gzhan zhig na/ so so thar pa'i mdo 'don pa ril</text></item>
<item><p>306b5</p><section>'dul ba</section><text>thon pa ni/ 'ga' yang med kyi/ dge 'dun gyi gnas brtan gyis phas pham par gyur pa'i chos bzhi bton te lhag ma ma thon nas dge slong de dag gis gso sbyong bzhag go /skabs de/ dge slong rnams</text></item>
<item><p>306b6</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ gso sbyong gzhag par mi bya'o/ /'on kyang gang gis gang thon pa des de gdon par bya ste/ gal te dge 'dun gyi</text></item>
<item><p>306b7</p><section>'dul ba</section><text>gnas brtan gyis phas pham par 'gyur ba'i chos bzhi thon na/ des de dag gdon par bya zhing / gzhan gyis dge 'dun lhag ma'i chos bcu gsum/ gzhan gyis ma nges pa'i chos gnyis/</text></item>
<item><p>307a1</p><section>'dul ba</section><text>gzhan gyis spang ba'i ltung byed kyi chos sum cu/ gzhan gyis ltung byed kyi chos dgu bcu/ gzhan gyis so sor bshags par bya ba'i chos bzhi/ gzhan gyis bslab pa</text></item>
<item><p>307a2</p><section>'dul ba</section><text>mang po'i chos rnams/ gzhan gyis rtsod pa zhi bar byed pa'i chos bdun te/ de ltar gso sbyong gi mtshams sbyar na/ gso sbyong gi bar chad du 'gyur bar nga mi smra'o/ /gleng gzhi ni/ mnyan yod</text></item>
<item><p>307a3</p><section>'dul ba</section><text>na'o/ /sangs rgyas bcom ldan 'das la tshe dang ldan pa nye bar 'khor gyis zhus pa/ btsun pa/ dus su rung ba'i btung ba zhes kyang bka' stsal/ dus ma lags par rung ba zhes kyang bka'</text></item>
<item><p>307a4</p><section>'dul ba</section><text>stsal na/ btsun pa/ dus su rung ba ni/ gang lags/ dus ma lags par rung ba ni/ gang lags/ nye bar 'khor/ ma btsags pa ni/ dus su rung ba'o/ /btsags te chu dang bsres pa ni/ dus</text></item>
<item><p>307a5</p><section>'dul ba</section><text>ma yin par rung ba'o/ /gleng gzhi ni/ mnyan yod na'o/ /drug sde rnams sdig pa 'dod pa/ ser snas mi rigs par gtsug lag khang la yongs su spyod par byed de/ kha cig la ni/ dus thams</text></item>
<item><p>307a6</p><section>'dul ba</section><text>cad pas/ kha cig la ni/ gnas res su gcod pas/ kha cig la ni/ dus re zhig pas/ kha cig la ni/ rting gnon pas yongs su spyod par byed do/ /ji ltar dus thams cad pas yin zhe na/ 'di</text></item>
<item><p>307a7</p><section>'dul ba</section><text>ni| bdag gi dgun gyi gtsug lag khang ngo / /'di ni/ dpyid kyi'o/ /'di ni/ dbyar gyi'o/ /zhes bya ba ste/ de ltar dus thams cad pas yin no/ /ji ltar na/ gnas res su gcod pas yin</text></item>
<item><p>307b1</p><section>'dul ba</section><text>zhe na/ 'di ni/ bdag gi sang gi gtsug lag khang ngo / /'di ni/ gnangs kyi'o/ /'di ni/ gzhes kyi'o zhes bya ba ste/ de ltar na/ gnas res su gcod pas yin no/ /ji ltar na/ dus re zhig pas</text></item>
<item><p>307b2</p><section>'dul ba</section><text>yin zhe na/ 'dir ni/ snga dro gnas so/ /'dir ni/ phyi dro'o/ /zhes bya ba ste/ de ltar na/ dus re zhig pas yin no/ ji ltar na/ rting gnon pas yin zhe na/ 'di ni/ bdag gi slob dpon gyi gtsug</text></item>
<item><p>307b3</p><section>'dul ba</section><text>lag khang ngo / /'di ni/ mkhan po dang / lhan cig gnas pa dang / nye gnas dang / gtam 'dres pa dang / phebs par smra ba'i'o/ /zhes bya ba ste/ de ltar na/ rting gnon pas yin no/ /yul sna tshogs</text></item>
<item><p>307b4</p><section>'dul ba</section><text>na gnas pa'i dge slong dag lhags pa dang phongs par gyur nas skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ dge</text></item>
<item><p>307b5</p><section>'dul ba</section><text>slong gis gtsug lag khang dag la dus thams cad pa dang / gnas res su gcod pa dang / dus re zhig pa dang / rting gnon pas yongs su spyad par mi bya ste/ spyod na/ 'gal tshabs can du 'gyur ro/ /</text></item>
<item><p>307b6</p><section>'dul ba</section><text>sdom ni/ ra ba dang ni shing thags dang / /lam dang 'obs dang skar rgyal dang / /chos gos bcags shing phyis pa dang / /cha ga dang ni bram ze'o/ /sangs rgyas bcom ldan 'das mnyan yod na/ rgyal bu</text></item>
<item><p>307b7</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe khyim bdag mgon med zas sbyin gyis rgyal byed kyi tshal phyogs bzhi'i dge slong gi dge 'dun la phul ba de'i</text></item>
<item><p>308a1</p><section>'dul ba</section><text>tshe| 'jig rten dag rgyal byed kyi tshal gyi nang du dga' mgur 'gro zhing 'ong nas khyim bdag mgon med zas sbyin gyis bsam pa/ bdag gi gtsug lag khang lam</text></item>
<item><p>308a2</p><section>'dul ba</section><text>po cher gyur gyi/ de'i phyir gal te bcom ldan 'das kyis gnang na/ bdag gi ra bas bskor ro/ /snyam du bsam nas bcom ldan 'das ga la ba der song ste phyin nas bcom ldan 'das kyi</text></item>
<item><p>308a3</p><section>'dul ba</section><text>zhabs la mgo bos phyag 'tshal te phyogs gcig tu 'dug go/ phyogs gcig tu 'dug nas khyim bdag mgon med zas sbyin gyis bcom ldan 'das la 'di skad ces gsol to/ /btsun pa/</text></item>
<item><p>308a4</p><section>'dul ba</section><text>gtsug lag khang 'di shul po cher gyur te/ de'i slad du gal te bcom ldan 'das kyis gnang na/ bdag gis 'dir bas bskor bar bgyi'o/ /bcom ldan 'das kyis bka' stsal pa/ khyim</text></item>
<item><p>308a5</p><section>'dul ba</section><text>bdag/ de lta bas na/ gnang gi/ skor cig /des ra bas bskor ba dang / gang gi tshe dbyar gyi dus la bab pa de'i tshe rgyal byed kyi tshal chus sbyang bzhin gang ste 'dug go /ji tsam na khyim</text></item>
<item><p>308a6</p><section>'dul ba</section><text>bdag mgon med zas sbyin/ bcom ldan 'das kyi zhabs la phyag 'tshal du song ba dang / des rgyal byed kyi tshal chus sbyang bzhin du gang ba mthong nas des bsam pa/ bdag gis rgyal</text></item>
<item><p>308a7</p><section>'dul ba</section><text>byed kyi tshal ra bas bskor gyi/ stor khung ma btod pas/ des na 'di chus sbyang bzhin du gang ste 'dug go/ de'i phyir gal te bcom ldan 'das kyis gnang na/ stor khung gdod do/ /snyam</text></item>
<item><p>308b1</p><section>'dul ba</section><text>du bsam nas bcom ldan 'das la 'di skad ces gsol to/ /btsun pa/ bdag gis rgyal byed kyi tshal ra bas bskor gyi/ stor khung ma btod pas/ des na 'di chab kyis sbyang bzhin gtams te mchis</text></item>
<item><p>308b2</p><section>'dul ba</section><text>so| |de'i slad du gal te bcom ldan 'das kyis gnang na/ bdag gis stor khung gdod par bgyi'o/ /bcom ldan 'das kyis bka' stsal pa/ khyim bdag/ de lta bas na/ gnang gi/ thod cig/</text></item>
<item><p>308b3</p><section>'dul ba</section><text>des stor khung btod do/ /ba lang dag 'ongs shing 'ongs nas rtsig pa la lus kyis snyogs shing rwas drud pa dang / ji tsam na khyim bdag mgon med zas sbyin gyis mthong nas des bsam pa/ bdag</text></item>
<item><p>308b4</p><section>'dul ba</section><text>gis rgyal byed kyi tshal ra bas bskor gyi/ shing thags ma bres pas/ des na ba lang dag 'ongs shing 'ongs nas 'di la lus kyis snyogs shing rwas drud do/ /de'i phyir gal te bcom ldan 'das kyis</text></item>
<item><p>308b5</p><section>'dul ba</section><text>gnang na/ bdag gis 'di shing thags kyis bskor bar bya'o/ /snyam du bsam nas bcom ldan 'das ga la ba der song ste phyin nas bcom ldan 'das kyis zhabs la mgo bos phyag 'tshal te phyogs</text></item>
<item><p>308b6</p><section>'dul ba</section><text>gcig tu 'dug go/ phyogs gcig tu 'dug nas khyim bdag mgon med zas sbyin gyis bcom ldan 'das la 'di skad ces gsol to/ /btsun pa/ bdag gis rgyal byed kyi tshal ra bas bskor</text></item>
<item><p>308b7</p><section>'dul ba</section><text>gyi| shing thags ma bres pas/ ba lang dag mchis shing mchis nas de la lus kyis snyogs shing rwas drud de/ de'i slad du gal te bcom ldan 'das kyis gnang na/ shing thags bre bar bgyi'o/ /</text></item>
<item><p>309a1</p><section>'dul ba</section><text>bcom ldan 'das kyis bka' stsal pa/ khyim bdag/ de lta bas na/ gnang gi/ shing thags bres shig /des shing thags bres pa dang / ma byin par len pa</text></item>
<item><p>309a2</p><section>'dul ba</section><text>dag gis/ shing thag dral te brkus so/ /ji tsam dus gzhan zhig na khyim bdag mgon med zas sbyin 'chag cing song ba dang shing thags bar bar nas dral zhing / shing de yang brkus</text></item>
<item><p>309a3</p><section>'dul ba</section><text>par mthong ngo / /des bsam pa/ bdag gis rgyal byed kyi tshal ra bas bskor nas shing thags bres na/ 'di bar bar nas dral te shing yang brkus kyi/ de'i phyir gal te bcom ldan 'das</text></item>
<item><p>309a4</p><section>'dul ba</section><text>kyis gnang na/ bdag gis 'obs kyis bskor ro/ /snyam du bsam nas bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs</text></item>
<item><p>309a5</p><section>'dul ba</section><text>gcig tu 'dug go/ phyogs gcig tu 'dug nas khyim bdag mgon med zas sbyin gyis bcom ldan 'das la 'di skad ces gsol to/ /btsun pa/ bdag gis rgyal byed kyi tshal ra bas</text></item>
<item><p>309a6</p><section>'dul ba</section><text>bskor cing shing thags bres na/ de 'obs kyis ma bskor bas/ bar bar nas dral nas shing brkus na/ de'i slad du gal te bcom ldan 'das kyis gnang na/ bdag gis 'obs kyis bskor bar</text></item>
<item><p>309a7</p><section>'dul ba</section><text>bgyi'o/ /bcom ldan 'das kyis bka' stsal pa/ khyim bdag/ de lta bas na/ gnang gi/ 'obs kyis skor cig/ des 'obs kyis bskor to/ /gleng gzhi ni/ mnyan yod na'o/ /mnyan</text></item>
<item><p>309b1</p><section>'dul ba</section><text>yod na dge slong ma skar rgyal zhes bya ba zhig 'dug pa de/ skra ring po ring por gyur nas de 'breg mkhan gyi drung du song ste/ bu/ skra bregs shig/ khyod la bsod nams su 'gyur ro/ /zhes byas pa</text></item>
<item><p>309b2</p><section>'dul ba</section><text>dang / des bsam pa/ ji ltar shAkya'i bu'i dge sbyong dag nan che ba de ltar 'di dag kyang rngan pa med par las byed du 'jug ste/ gal te 'di'i skra bregs na/ gzhan dang gzhan dag kyang 'ong bar</text></item>
<item><p>309b3</p><section>'dul ba</section><text>'gyur bas/ dus ring du bshol te gzhag dang / 'di rang gi blos ldog par 'gyur ro/ /snyam nas des 'phags ma/ bzhud la sad gnangs snga dro'am/ nyi ma'i gung ngam/ slad dro spyon cig /ces</text></item>
<item><p>309b4</p><section>'dul ba</section><text>dus btab bo/ /de des bslus pas yang dang yang du 'gro ba dang / de'i smos 'drin dge slong ma zhig yod pa des/ de yang dang yang du 'gro ba mthong nas des smras pa/ 'phags ma/ khyod ci'i phyir 'dir</text></item>
<item><p>309b5</p><section>'dul ba</section><text>yang dang yang du 'gro/ ci/ 'di khyod kyi nye du'i khyim mam/ rigs kyi khyim yin/ des smras pa/ 'phags ma/ 'di ni/ bdag gi nye du'i khyim yang ma yin/ rigs kyi khyim yang ma yin mod kyi/ 'on</text></item>
<item><p>309b6</p><section>'dul ba</section><text>kyang bdag gi skra ring po ring por gyur nas bdag gis 'breg mkhan 'o ni la/ bu/ bdag gi skra ring po ring po bregs shig dang / khyod la bsod nams su 'gyur ro/ /zhes byas na/ des ma bregs</text></item>
<item><p>309b7</p><section>'dul ba</section><text>te dus btab bo/ /des smras pa/ 'phags ma/ khyod kyis bzo bo la bden par smra ba dkon par ma thos sam/ kho mo ni/ skra 'breg mkhas na/ 'on kyang bcom ldan 'das kyis ma gnang ngo / /des</text></item>
<item><p>310a1</p><section>'dul ba</section><text>skabs de/ dge slong ma rnams la bsnyad pa dang / dge slong ma rnams kyis dge slong rnams la'o/ /dge slong rnams kyis bcom ldan 'das la gsol pa dang / bcom</text></item>
<item><p>310a2</p><section>'dul ba</section><text>ldan 'das kyis bka' stsal pa/ dge slong ma gang zhig mkhas pa des phyogs dben par skra breg par bya'o/ /bcom ldan 'das kyis dge slong ma gang zhig mkhas pa des phyogs dben</text></item>
<item><p>310a3</p><section>'dul ba</section><text>par skra breg par bya'o/ /zhes bka' stsal nas dge slong ma de/ dge slong ma de'i drung du song ste/ 'phags ma/ bcom ldan 'das kyis gnang gi/ tshur spyon/ skra bregs shig/ des</text></item>
<item><p>310a4</p><section>'dul ba</section><text>smras pa/ 'phags ma/ gal te bcom ldan 'das kyis gnang ba ni legs na/ de ci/ sor mos breg gam/ 'di la spu gri dang / rdar dang / sen gri dang / smad tsher dag dgos so/ /des</text></item>
<item><p>310a5</p><section>'dul ba</section><text>skabs de/ dge slong ma rnams la bsnyad pa dang / dge slong ma rnams kyis dge slong rnams la'o/ /dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>310a6</p><section>'dul ba</section><text>bka' stsal pa/ de lta bas na/ gnang gi/ dge slong ma rnams kyis dge 'dun gyi phyir spu gri'i spyad dag bcang bar bya'o// //'dul ba phran tshegs kyi gzhi/ bam po bco brgyad pa/</text></item>
<item><p>310a7</p><section>'dul ba</section><text>sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe bcom ldan 'das kyis dga' bo rab tu</text></item>
<item><p>310b1</p><section>'dul ba</section><text>byung ba de'i tshe/ de la bzang mos chos gos bcags shing rab tu bcags pa dag mnyan yod du bskur ro/ /de nas tshe dang ldan pa dga' bos chos gos bcags shing rab tu bcags pa gsar pa/ ba</text></item>
<item><p>310b2</p><section>'dul ba</section><text>sos phyis pa dag bgos/ lhung bzed 'tsher ba thogs nas dge slong rnams kyi mdun na 'gying bag tu rlom nas skabs de/ dge slong rnams kyis bcom ldan 'das la gsol pa dang / bcom ldan</text></item>
<item><p>310b3</p><section>'dul ba</section><text>'das kyis dgongs pa/ nyes dmigs gang cung zad byung ba ni/ dge slong dag chos gos bcags pa dang / rab tu bcags pa dag gyon pa las gyur to/ /snyam du mkhyen nas dge slong rnams la</text></item>
<item><p>310b4</p><section>'dul ba</section><text>bka' stsal pa/ dge slong dag/ de lta bas na skyes bu gti mug can dga' bo chos gos bcags shing rab tu bcags pa/ gsar pa/ ba sos phyis pa dag bgos/ lhung bzed 'tsher ba thogs nas</text></item>
<item><p>310b5</p><section>'dul ba</section><text>dge slong rnams kyi mdun du 'gying bag tu rlom pa 'di ni/ mdzes pa ma yin zhing / 'tsham pa ma yin no/ /de lta bas na/ dge slong gis chos gos bcags shing rab tu bcags pa dag bcang</text></item>
<item><p>310b6</p><section>'dul ba</section><text>bar mi bya ste/ 'chang na/ 'gal tshabs can du 'gyur ro/ /bcom ldan 'das kyis dge slong gis chos gos bcags shing rab tu bcags pa dag bcang bar mi bya'o/ /zhes bka' stsal pa</text></item>
<item><p>310b7</p><section>'dul ba</section><text>dang / bram ze dang / khyim bdag dad pa can dag dge slong rnams la chos gos bcags shing rab tu bcags pa dag 'bul ba na/ dge slong rnams kyis ma blangs nas de dag gis smras pa/</text></item>
<item><p>311a1</p><section>'dul ba</section><text>'phags pa dag /gang gi tshe sangs rgyas bcom ldan 'das 'jig rten du ma byung ba de'i tshe ni/ mu stegs can rnams sbyin gnas lags/ da bcom ldan 'das</text></item>
<item><p>311a2</p><section>'dul ba</section><text>'jig rten du byung nas da ltar khyed sbyin gnas lags na/ gal te khyed mi bzhes na/ ci/ bdag cag 'jig rten 'di nas 'jig rten pha rol tu dge ba'i lam rgyags ma mchis par mchi'am</text></item>
<item><p>311a3</p><section>'dul ba</section><text>zhes zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ blang bar bya zhing / blangs nas 'tsher ba</text></item>
<item><p>311a4</p><section>'dul ba</section><text>yal bar byas te yongs su longs spyad par bya'o/ /de dag gis lag pas mnyes nas yal bar ma nus nas bcom ldan 'das kyis bka' stsal pa/ zil pa la bzhag ste yal bar bya'o/ /</text></item>
<item><p>311a5</p><section>'dul ba</section><text>zil pa la bzhag ste yal bar byas na/ 'on kyang thams cad kyi thams cad du yal bar ma gyur nas bcom ldan 'das kyis bka' stsal pa/ chu'i nang du bsug par bya'o/ /dge slong dag</text></item>
<item><p>311a6</p><section>'dul ba</section><text>gis chu'i nang du bsugs na/ 'on kyang yal bar ma gyur nas bcom ldan 'das kyis bka' stsal pa/ de ltar byas kyang ma yal na/ yongs su longs spyad par bya ste/ 'di la 'gyod par mi bya'o/ /</text></item>
<item><p>311a7</p><section>'dul ba</section><text>de bzhin du bram ze dang / khyim bdag /dad pa can dag gis dge 'dun la chos gos bcags pa dang / rab tu bcags pa dag phul na/ de la yang rim pa 'di nyid kyis yongs su longs</text></item>
<item><p>311b1</p><section>'dul ba</section><text>spyad par bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe mnyan yod kyi bram ze dang / khyim bdag</text></item>
<item><p>311b2</p><section>'dul ba</section><text>rnams rtog khang du 'dus shing 'khod nas bar skabs kyi gtam 'di lta bu dag gleng ste/ dge sbyong go'u ta ma bcom ldan 'das kyang bgo bsha' byed pa'i rang bzhin can ma yin la/ de'i nyan thos</text></item>
<item><p>311b3</p><section>'dul ba</section><text>rnams kyang bgo bsha' byed pa'i rang bzhin can ma yin pas/ nyis na/ mu stegs can dag rung gi/ dge sbyong mgo reg de dag ni/ ma yin no/ /zhes zer ro/ /de na bram ze gcig cig gis smras</text></item>
<item><p>311b4</p><section>'dul ba</section><text>pa/ kho bos dge sbyong go'u ta ma bgo bsha' byed pa'i rang bzhin can yin nam/ 'on te bgo bsha' byed pa'i rang bzhin can ma yin/ de'i nyan thos rnams bgo bsha' byed pa'i rang bzhin</text></item>
<item><p>311b5</p><section>'dul ba</section><text>can yin nam/ 'on te ma yin pa sang khyod kyi mngon sum du gyur par bya'o/ /de dag gis smras pa/ legs te/ de bzhin du gyis shig dang blta'o/ /des ras yug cig khyer nas rgyal byed kyi</text></item>
<item><p>311b6</p><section>'dul ba</section><text>tshal du song ste/ des ras yug de rgan pa'i mtha' logs su bzhag nas phyogs bzhi'i dge slong gi dge 'dun la phul te/ 'phags pa/ bdag gis ras yug 'di dge 'dun la phul gyi/ ci</text></item>
<item><p>311b7</p><section>'dul ba</section><text>bder mdzod cig ces byas pa dang / de la dge 'dun gyi gnas brtan gyis smras pa/ bram ze chen po nad med par gyur cig /sbyin pa 'di khyod kyi sems kyi rgyan dang / sems kyi yo byad dang /</text></item>
<item><p>312a1</p><section>'dul ba</section><text>rnal 'byor gyi tshogs dang / don gyi mchog thob pa dang / lha dang mi'i gos dag thob par gyur cig ces byas pa dang / des bcom mar mgos phyag byas nas song</text></item>
<item><p>312a2</p><section>'dul ba</section><text>ngo / /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ song la dge slong rnams la ras yug 'o ni bram zes glags btsal ba'i phyir phul</text></item>
<item><p>312a3</p><section>'dul ba</section><text>gyi/ de lta bas na/ khyed kyis mnyam par bgos la/ la las ni/ cha gar thob cig /la las ni/ sgrog gzungs su/ la las ni/ lhan par/ la las ni/ chos gos kyi sgrog gur gyis shig ces sgos</text></item>
<item><p>312a4</p><section>'dul ba</section><text>shig /btsun pa/ de ltar 'tshal lo zhes tshe dang ldan pa kun dga' bos bcom ldan 'das kyi ltar mnyan nas dge slong rnams la/ tshe dang ldan pa dag /bcom ldan 'das kyi zhal nas/ ras</text></item>
<item><p>312a5</p><section>'dul ba</section><text>yug 'o ni bram zes glags btsal ba'i phyir phul gyi/ de lta bas na/ khyed kyis mnyam par bgos la/ la las ni/ cha gar thob cig /la las ni/ sgrog gzungs su/ la las ni/ lhan</text></item>
<item><p>312a6</p><section>'dul ba</section><text>par/ la las ni/ chos gos kyi sgrog gur gyis shig /ces de skad bka' stsal to/ /dge slong rnams kyis smras pa/ btsun pa kun dga' bo/ bcom ldan 'das kyis ji skad bka' stsal</text></item>
<item><p>312a7</p><section>'dul ba</section><text>pa de bzhin 'tshal lo/ /zhes de rnams kyis de mnyam par gses nas de bzhin du bgos so/ /ji tsam na bram ze de nang par sngar la ngas nas mnyan yod kyi sgo na 'dug go /dge slong dag</text></item>
<item><p>312b1</p><section>'dul ba</section><text>kyang snga dro sham thabs bgos/ lhung bzed dang chos gos thogs te mnyan yod du bsod snyoms kyi phyir 'jug par brtsams pa dang / bram ze des smras pa/ 'phags pa/ bdag gis dge 'dun la ras</text></item>
<item><p>312b2</p><section>'dul ba</section><text>phul ba gang lags pa de/ khyed kyis cir bgyis/ de na dge slong gcig cig gis smras pa/ bram ze chen po/ de dge 'dun gyis mnyam par gses nas bgos te/ kho bo'i skal pa gang yin pa de ni/</text></item>
<item><p>312b3</p><section>'dul ba</section><text>cha gar btab pa 'di yin no/ /gzhan zhig gis smras pa/ kho bo'i ni/ sgrog gzungs su btab pa 'di yin no/ /gzhan zhig gis smras pa/ kho bo'i ni lhan par btab pa 'di yin no/ /gzhan zhig</text></item>
<item><p>312b4</p><section>'dul ba</section><text>gis smras pa/ kho bo'i ni/ chos gos kyi sgrog gur byas pa 'di yin no/ /bram ze des bsam pa/ bram ze rnams/ shAkya'i bu'i dge sbyong rnams bgo bsha' byed pa'i ngang tshul can ma yin no/ /</text></item>
<item><p>312b5</p><section>'dul ba</section><text>zhes zer ba ni/ gyi na zhig brdol te/ bdag nyid chen po 'di dag ni/ bgo bsha' byed pa'i ngang tshul can yin pas/ 'di dag kho na'i nang du rab tu byung ngo / /snyam nas/ de dad pa skyes te/ bcom</text></item>
<item><p>312b6</p><section>'dul ba</section><text>ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te bcom ldan 'das la 'di skad ces gsol to/ /btsun pa/ bdag legs par gsungs pa'i chos</text></item>
<item><p>312b7</p><section>'dul ba</section><text>'dul ba la rab tu 'byung zhing bsnyen par rdzogs pa dge slong gi dngos po 'thob na/ bdag bcom ldan 'das kyi spyan sngar tshangs par spyad pa spyod do/ /bcom ldan 'das kyis bka' stsal pa/</text></item>
<item><p>313a1</p><section>'dul ba</section><text>bram ze/ legs so/ /legs so/ /khyod kyis sems bskyed pa ni/ bzang ste/ rab tu 'byung ba ni/ mchog go /phan yon lnga mthong ba'i mkhas pas rab tu 'byung ba</text></item>
<item><p>313a2</p><section>'dul ba</section><text>kho nar mos par bya ba'i rigs te/ lnga gang zhe na/ bdag gis rang gi don ma 'dres pa thob par 'gyur ro/ /zhes bya bar mthong ba'i mkhas pas/ rab tu 'byung ba kho nar mos par bya ba'i rigs so/</text></item>
<item><p>313a3</p><section>'dul ba</section><text>bdag gang dag gi bran dang / mngag gzhug pa dang / bsgo ba bzhin byed pa dang / rang dbang med pa dang / dga' mgur byed pa de dag gi yang mchod par bya ba dang / bsngags par bya bar 'gyur</text></item>
<item><p>313a4</p><section>'dul ba</section><text>ro/ /zhes bya bar mthong ba'i mkhas pas rab tu 'byung ba kho nar mos par bya ba'i rigs so/ /grub pa dang bde ba bla na med pa mya ngan las 'das pa 'thob par 'gyur ro/ /zhes bya bar mthong</text></item>
<item><p>313a5</p><section>'dul ba</section><text>pa'i mkhas pas rab tu 'byung ba kho nar mos par bya ba'i rigs so/ /bdag grub pa dang bde ba bla na med pa mya ngan las 'das pa thob pa las nyams kyang lha rnams kyi nang du skye bar 'gyur ro/ /</text></item>
<item><p>313a6</p><section>'dul ba</section><text>zhes bya bar mthong ba'i mkhas pas rab tu 'byung ba kho nar mos par bya ba'i rigs so/ /sangs rgyas rnams dang / sangs rgyas kyi nyan thos dam pa yang dag par zhugs pa'i skyes bu dam pa</text></item>
<item><p>313a7</p><section>'dul ba</section><text>rnams kyis rab tu byung ba rnam grangs du mar bsngags so/ /zhes bya bar mthong ba'i mkhas pas rab tu 'byung ba kho nar mos par bya ba'i rigs so/ /de lta bas na/ legs kyis rab tu</text></item>
<item><p>313b1</p><section>'dul ba</section><text>byung zhig /de bcom ldan 'das kyis dge slong tshur shog /ces bya bas rab tu phyung / bsnyen par rdzogs par mdzad nas gdams ngag gnang ba dang / des 'bad/ brtsal/ bsgrims pas 'khor</text></item>
<item><p>313b2</p><section>'dul ba</section><text>ba'i 'khor lo g.yo ba dang / mi g.yo ba cha lnga pa 'di nyid rig nas 'du byed kyi rnam pa thams cad nyams pa dang / ltung ba dang / 'gyes pa dang / 'jig pa'i chos nyid kyis 'joms par rtogs</text></item>
<item><p>313b3</p><section>'dul ba</section><text>te/ nyon mongs pa thams cad spangs nas dgra bcom pa nyid mngon sum du byas te dgra bcom pa khams gsum la 'dod chags dang bral ba/ sems bong ba dang gser du mnyam pa/ nam</text></item>
<item><p>313b4</p><section>'dul ba</section><text>mkha' dang lag mthil du mnyam pa/ ste'u dang tsan+dan du mtshungs pa/ rig pas ma rig pa'i sgo nga'i sbubs dral ba/ mngon par shes pa dang / so so yang dag par rig pa thob pa/ srid pa</text></item>
<item><p>313b5</p><section>'dul ba</section><text>dang / rnyed pa dang / bkur sti la rgyab kyis phyogs pa/ dbang po dang / nye dbang dang bcas pa'i lha rnams kyis mchod pa dang / rjed pa dang / gus par smra bar bya bar gyur to/ /de nas bcom</text></item>
<item><p>313b6</p><section>'dul ba</section><text>ldan 'das kyis dge slong rnams la bka' stsal pa/ dge slong dag /tshod zin pa la phan yon 'di dang / gzhan dag kyang yod do/ /dge slong dag /de lta bas na/ zas kyi rnyed pa zhig byung na/ 'u</text></item>
<item><p>313b7</p><section>'dul ba</section><text>su'i lo ma tsam du yang mnyam par byas te bgo bar bya'o/ /gos kyi rnyed pa zhig byung na/ mar me'i snying po tsam du yang mnyam par byas te bgo bar bya'o/ /sangs rgyas bcom ldan 'das mnyan yod</text></item>
<item><p>314a1</p><section>'dul ba</section><text>na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na bram ze gtsang sbra 'dod pa zhig rab tu 'byung bar 'dod pa</text></item>
<item><p>314a2</p><section>'dul ba</section><text>des bsam pa/ gang zhig gis gtsang sbras bdag gi sems rangs pa de'i bstan pa la bdag rab tu 'byung ngo / /snyam nas/ de mu stegs can gyi gnas de dag byul na/ de dag gi gtsang sbras</text></item>
<item><p>314a3</p><section>'dul ba</section><text>de'i sems ma rangs so/ /des bsam pa/ bdag gis mu stegs can thams cad bgams na gang gis kyang bdag gi sems ma rangs kyi/ da ni/ shAkya'i bu'i dge sbyong dag lus pas/ song ste de dag</text></item>
<item><p>314a4</p><section>'dul ba</section><text>bgam par bya'o/ /snyam nas de rgyal byed kyi tshal du song ba dang / ji tsam na tshe dang ldan pa shA ri'i bu ril ba thogs te phyi rol tu chab khung sar chas pa mthong nas des bsam pa/ dge sbyong go'u</text></item>
<item><p>314a5</p><section>'dul ba</section><text>ta ma'i nyan thos kyi mchog 'di yin pas/ re zhig 'di kho na gtsang sbra ji ltar byed pa blta'o/ /snyam mo/ /de de'i phyi bzhin 'brang zhing song ba dang / dgra bcom pa rnams ni/ ma bsam par ye</text></item>
<item><p>314a6</p><section>'dul ba</section><text>shes mthong ba mi 'jug pas/ tshe dang ldan pa shA ri'i bu sems pa la zhugs te/ bram ze 'di ci'i phyir bdag gi phyi bzhin 'brang snyam na/ ji tsam na gtsang sbra 'dod par mthong ngo / /yang</text></item>
<item><p>314a7</p><section>'dul ba</section><text>bsam pa la zhugs te/ ci/ 'di la dge ba'i rtsa ba 'ga' zhig yod dam/ 'on te med snyam na/ yod par mthong ngo / /su la rag las snyam na/ bdag kho na la yin par mthong ngo / /des bsam</text></item>
<item><p>314b1</p><section>'dul ba</section><text>nas lham phud/ chos gos dag bzhag ste de nas phyogs gcig tu sa phung bu bdun bzhag /gzhan zhig tu bdun/ gzhan zhig tu yang sa'i phung bu gnyis bzhag go /de nas sa phung bu gsum zhig khyer</text></item>
<item><p>314b2</p><section>'dul ba</section><text>nas ci nas bram ze des mthong ba de ltar bshang ba bya bar brtsams so/ /de nas bshang ba zin nas sa phung gcig gis rkub phyis/ gnyis kyis khrus byas so/ /de nas dal gyis langs nas phyogs der</text></item>
<item><p>314b3</p><section>'dul ba</section><text>'ongs te phyin nas lag pa g.yon pas sa phung bu bdun gyis khrus byas so/ /de nas gnyi gas phung bu bdun gyi khrus byas so/ /de nas sa phung bu gcig gis dpung pa man chad bkrus so/ /lag pa</text></item>
<item><p>314b4</p><section>'dul ba</section><text>dag bkrus nas gnyis pas ril ba bkrus so/ /de nas dal gyis langs te spyod lam zhi bas chos gos bgos nas rkang pa dag bkrus pa dang / bram ze des mthong nas mngon par dad par gyur te/</text></item>
<item><p>314b5</p><section>'dul ba</section><text>des bsam pa/ shAkya'i bu'i dge sbyong rnams kyi sa'i phung bu gcig ni/ mchog yin gyi/ mu stegs can rnams kyi brgya yang de lta ma yin no/ /snyam du rig nas tshe dang ldan pa shA ri'i bu'i rkang pa</text></item>
<item><p>314b6</p><section>'dul ba</section><text>la gtugs nas tshe dang ldan pa shA ri'i bu la 'di skad ces smras so/ /'phags pa shA ri'i bu/ bdag legs par gsungs pa'i chos 'dul ba la rab tu 'byung zhing bsnyen par rdzogs pa dge slong gi</text></item>
<item><p>314b7</p><section>'dul ba</section><text>dngos po 'thob na/ bdag 'phags pa shA ri'i bu'i spyan sngar tshangs par spyad pa spyod do/ /shA ri'i bus smras pa/ bram ze/ legs so/ /khyod kyi sems bskyed pa ni/ bzang ste/ rab tu 'byung ba ni/</text></item>
<item><p>315a1</p><section>'dul ba</section><text>mchog go /bcom ldan 'das kyis kyang / phan yon lnga mthong ba'i mkhas pas rab tu 'byung ba kho nar mos par bya ba'i rigs te zhes bya ba nas sangs rgyas</text></item>
<item><p>315a2</p><section>'dul ba</section><text>rnams dang / sangs rgyas kyi nyan thos dam pa yang dag par zhugs pa'i skyes bu dam pa rnams kyis rab tu byung ba rnam grangs du mar bsngags so/ /zhes bya bar mthong ba'i mkhas pas rab tu</text></item>
<item><p>315a3</p><section>'dul ba</section><text>'byung ba kho nar mos par bya ba'i rigs so/ /zhes gsungs zhes bya ba'i bar snga ma bzhin no/ /de lta bas na/ legs kyi/ rab tu byung zhig/ des de rab tu phyung / bsnyen par rdzogs par byas</text></item>
<item><p>315a4</p><section>'dul ba</section><text>te gdams ngag byin pa dang / des 'bad/ brtsal/ bsgrims pas/ 'khor ba'i 'khor lo g.yo ba dang / mi g.yo ba cha lnga pa 'di nyid rig nas zhes bya ba nas gus par smra bar bya bar gyur to/ /</text></item>
<item><p>315a5</p><section>'dul ba</section><text>zhes bya ba'i bar snga ma bzhin no/ /dge slong rnams the tshom skyes nas the tshom thams cad gcod par mdzad pa/ sangs rgyas bcom ldan 'das la zhus pa/ btsun pa/ tshe dang ldan pa shA ri'i</text></item>
<item><p>315a6</p><section>'dul ba</section><text>bus gtsang sbras bram ze 'di dad par bgyis nas 'khor ba'i dgon pa las bsgral te/ grub pa dang bde ba bla na med pa shin tu mthar thug pa mya ngan las 'das pa la bzhag pa la gzigs bcom</text></item>
<item><p>315a7</p><section>'dul ba</section><text>ldan 'das kyis bka' stsal pa/ dge slong dag /'di 'ba' zhig tu ma zad kyi/ ji ltar 'das pa'i dus na yang 'dis 'di rkun po las bzlog ste brtul zhugs kyi gnas lnga la bzhag pa de nyon cig</text></item>
<item><p>315b1</p><section>'dul ba</section><text>dge slong dag /sngon byung ba ri brag cig na bram ze zhig gnas pa des/ rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed do/ /</text></item>
<item><p>315b2</p><section>'dul ba</section><text>de rtse bar byed/ dga' bar byed/ dga' mgur spyod par byed pa las/ dus gzhan zhig na chung ma la sems can zhugs par gyur to/ /de zla ba brgyad dam dgu 'das nas bu mo gzugs bzang ba/ blta</text></item>
<item><p>315b3</p><section>'dul ba</section><text>na sdug pa/ mdzes pa zhig btsas te/ de'i btsas ston zhag bdun gsum nyi shu rtsa gcig tu rgya cher byas nas rigs dang mthun pa'i ming btags so/ /de bskyed bsrings te chen mor gyur pa dang / re</text></item>
<item><p>315b4</p><section>'dul ba</section><text>zhig cig na ri brag der rkun po lnga brgya zhig 'joms 'dod cing lhags so/ /de dag gi sde dpon gang yin pa de skom pas gdungs nas bram ze de'i khyim du zhugs pa dang / ji tsam na bu mo de mthong ngo</text></item>
<item><p>315b5</p><section>'dul ba</section><text>mthong nas kyang smras pa/ bu mo/ chu byin cig /des smras pa/ re zhig cung zhig gzhes shig /de cang mi smra bar 'dug go /des myur ba myur bar mar me bus pa dang / rkun po'i sde dpon bu mo de la</text></item>
<item><p>315b6</p><section>'dul ba</section><text>mig gtad de rtog go /bu mo des mar me bus nas chu la blta ba dang / rkun po'i sde dpon gyis smras pa/ bu mo/ ci la lta/ des smras pa/ chu la lta'o/ /des smras pa/ de la bltar ci yod/ des smras</text></item>
<item><p>315b7</p><section>'dul ba</section><text>pa/ 'dir spur ma'am skra song du 'ong bas so/ /des smras pa/ bu mo/ kho bo ni/ khyed la gnod pa bya ba'i phyir zhugs pa yin pas/ kho bo la dug blud par bya ba yin na/ khyod ko de skad smra ba lta zhig</text></item>
<item><p>316a1</p><section>'dul ba</section><text>des tshigs su bcad de smras pa/ gzhan gyi nor 'phrog g.yon can gyis/ /bya ba gang de rkun po rnams/ /byed dam 'on te min yang rung / /bdag gis chos ni</text></item>
<item><p>316a2</p><section>'dul ba</section><text>rtag bsrung bya/ /de shin tu dga' nas smras pa/ bu mo/ khyod bdag gi sring mor bya na/ ci zhig bya smros shig/ des smras pa/ khyod gzhan gyi nor la mngon par chags pa bskyed pas/ mdas</text></item>
<item><p>316a3</p><section>'dul ba</section><text>gnad du bsnun nas dus byas par gyur na/ bdag ming po dang bral ba'i sdug bsngal gyis nyam thag cing cho nges 'debs na/ dga' bar mi 'gyur bas/ rkun po byed pa'i ming po gang yin</text></item>
<item><p>316a4</p><section>'dul ba</section><text>pa de lta bu ni/ bdag la mi dgos so/ /de lta bas na/ gal te khyod kyis brtul zhugs kyi gzhi lnga yang dag par len nus na/ de lta na/ bdag gis khyod kyi sring mo bya'o/ /des mi 'dod</text></item>
<item><p>316a5</p><section>'dul ba</section><text>bzhin du tshig yid du 'ong ba snyan pa'i tshul gyis smras pa dang / des de sring mo bya bar shin tu dga' zhing 'dod par gyur te/ des smras pa/ sring mo/ legs te/ de bzhin du bya'o/ /des de</text></item>
<item><p>316a6</p><section>'dul ba</section><text>chom rkun las bzlog ste brtul zhugs kyi gnas lnga la bzhag go/ /dge slong dag/ ji snyam du sems/ de'i tshe de'i dus kyi rkun po'i sde dpon de ni/ bram ze 'di nyid yin no/ /de'i tshe de'i</text></item>
<item><p>316a7</p><section>'dul ba</section><text>dus kyi bram ze'i bu mo de ni/ dge slong shA ri'i bu 'di nyid yin te/ de'i tshe yang 'dis de rkun po las bzlog ste bslab pa'i gzhi lnga la bzhag go/ /da ltar yang 'di gtsang sbras dad par byas</text></item>
<item><p>316b1</p><section>'dul ba</section><text>nas 'khor ba'i dgon pa las bsgral te grub pa dang / bde ba bla na med pa shin tu mthar thug pa'i mya ngan las 'das pa la bzhag pa yin no/ /dge slong dag/ de ltar na/ gtsang sbra la phan yon</text></item>
<item><p>316b2</p><section>'dul ba</section><text>'di dang / gzhan dag kyang yod do/ /de lta bas na/ ji ltar shA ri'i bus byas pa ltar/ dge slong dag gis rnam pa des gtsang sbra bya'o/ /sdom ni/ cha ga gzungs dang rdul zan dang / /dge slong ma ni</text></item>
<item><p>316b3</p><section>'dul ba</section><text>zla ba dang / /gnas ni bca' ba drug ldan dang / /khri la gsum ni 'dug bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na</text></item>
<item><p>316b4</p><section>'dul ba</section><text>bzhugs so/ /de'i tshe dge slong dag gis dus su bgos pa'i chos gos rnams mi bsri bar spyad pas/ de dag gi mtha' ma'i rkud pa rnams zegs so/ /skabs de/ bcom ldan 'das la dge slong dag</text></item>
<item><p>316b5</p><section>'dul ba</section><text>gis gsol pa dang / bcom ldan 'das kyis bka' stsal pa/ chos gos zegs pa rnams kyi mthar chag gdab par bya'o/ /bcom ldan 'das kyis chos gos zegs pa rnams kyi mthar chag gdab</text></item>
<item><p>316b6</p><section>'dul ba</section><text>par bya'o/ /zhes gsungs pa dang / dge slong dag gis cha ga btab nas spyad par brtsams na/ 'on kyang rkud pa rnams zegs par gyur nas bcom ldan 'das kyis bka' stsal pa/ bar bar du</text></item>
<item><p>316b7</p><section>'dul ba</section><text>gzungs gdab par bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis snam sbyar ni/ pags</text></item>
<item><p>317a1</p><section>'dul ba</section><text>pa dang 'dra bar bsrung bar bya'o/ /zhes gsungs pa dang / dge slong gzhan dag cig la gos spyad par 'os pa gzhan med nas/ de dag gis rtag par snam sbyar</text></item>
<item><p>317a2</p><section>'dul ba</section><text>bgos pas/ de so ga tsha ba'i dus su mchan khung gi phyogs kyi rdul zags pas/ dri ma can du gyur cing dengs pa dang / dri mi zhim par gyur nas skabs de/ bcom ldan 'das la dge slong</text></item>
<item><p>317a3</p><section>'dul ba</section><text>dag gis gsol pa dang / bcom ldan 'das kyis bka' stsal pa/ mchan khung gi phyogs su rdul gzan gzhug par bya'o/ /bcom ldan 'das kyis bka' stsal pa/ mchan khung gi</text></item>
<item><p>317a4</p><section>'dul ba</section><text>phyogs su snam sbyar gyi rdul gzan gzhug par bya'o/ /zhes gsungs pa dang / dge slong dag gis rdul gzan ji lta bu bya ba mi shes nas bcom ldan 'das kyis bka' stsal pa/ gos chur</text></item>
<item><p>317a5</p><section>'dul ba</section><text>khru phyed dang do/ /zheng du mtho gang yin pa de/ phyogs der gzhug par bya'o/ /dge slong dag gis drubs pa dang / bcom ldan 'das kyis bka' stsal pa/ drub par mi bya'o/ /de dri ma can du</text></item>
<item><p>317a6</p><section>'dul ba</section><text>gyur nas bcom ldan 'das kyis bka' stsal pa/ dus dus su bkru zhing kha bsgyur bar bya'o/ /dge slong dag gis ngos gcig tu bcug nas bcom ldan 'das kyis bka' stsal pa/ ngos</text></item>
<item><p>317a7</p><section>'dul ba</section><text>gnyi gar gzhug par bya'o/ /bcom ldan 'das kyis kha bsgyur bar bya'o/ /zhes gsungs pa dang / dge slong dag gis ngur smrig tu bcos nas bcom ldan 'das kyis bka' stsal pa/</text></item>
<item><p>317b1</p><section>'dul ba</section><text>ngur smrig tu btso bar mi bya'i/ btsag gis kha bsgyur bar bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan</text></item>
<item><p>317b2</p><section>'dul ba</section><text>yod na bram ze zhig 'dug pa de rigs mnyam pa las chung ma blangs te de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga'</text></item>
<item><p>317b3</p><section>'dul ba</section><text>mgur spyod par byed pa las/ dus gzhan zhig na de'i chung ma la sems can zhugs par gyur to/ /de zla ba dgu 'das pa dang bu mo zhig btsas te/ de'i btsas ston rgya cher byas nas de'i ming zla ba</text></item>
<item><p>317b4</p><section>'dul ba</section><text>zhes bya bar btags te/ de bskyed bsrings nas chen mor gyur to/ /ji tsam dus gzhan zhig na/ skye rgu'i bdag mo chen mo go'u ta mi las rab tu byung zhing bsnyen par rdzogs pa dang / de nas</text></item>
<item><p>317b5</p><section>'dul ba</section><text>skye rgu'i bdag mo chen mo go'u ta mi la 'khor lnga brgyas bskor te bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te phyogs</text></item>
<item><p>317b6</p><section>'dul ba</section><text>gcig tu 'dug go /phyogs gcig tu 'dug pa dang / bcom ldan 'das kyis skye rgu'i bdag mo chen mo go'u ta mi la chos dang ldan pa'i gtam gyis yang dag par ston par mdzad/ yang dag</text></item>
<item><p>317b7</p><section>'dul ba</section><text>bar len du 'jug par mdzad/ yang dag par gzengs bstod par mdzad/ yang dag par rab tu dga' bar mdzad do/ /rnam grangs du mar chos dang ldan pa'i gtam gyis yang dag par</text></item>
<item><p>318a1</p><section>'dul ba</section><text>bstan/ yang dag par bskul/ yang dag par gzengs bstod/ yang dag par rab tu dga' bar mdzad de cang mi gsung bar bzhugs so/ /de nas skye rgu'i</text></item>
<item><p>318a2</p><section>'dul ba</section><text>bdag mo chen mo go'u ta mi stan las langs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /btsun pa/ bcom ldan</text></item>
<item><p>318a3</p><section>'dul ba</section><text>'das kyis dge slong rnams la dge slong gi 'dul ba bstan lags na/ kye ma/ bcom ldan 'das kyis thugs brtse bas nye bar bzung ste dge slong ma rnams la dge slong ma'i 'dul ba bstan</text></item>
<item><p>318a4</p><section>'dul ba</section><text>du gsol/ bcom ldan 'das kyis bka' stsal pa/ go'u ta mi/ de bzhin gshegs pa chos tshig re nas gsungs pa de ni/ gnas ma yin zhing go skabs med do/ /'on kyang gal te dge</text></item>
<item><p>318a5</p><section>'dul ba</section><text>slong ma 'ga' zhig ngas lan gcig bshad pa 'dzin par spro na/ de lta na/ ngas bstan par bya'o/ /de nas de'i tshe dge slong ma zla ba 'khor de nyid du 'dus te 'dug par gyur to/ /de nas dge slong ma</text></item>
<item><p>318a6</p><section>'dul ba</section><text>zla ba stan las langs te bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das kyis lan gcig bka'</text></item>
<item><p>318a7</p><section>'dul ba</section><text>stsal pa bdag gis gzung bar 'tshal na/ bstan du gsol/ de nas bcom ldan 'das kyis de la bstan pa dang / des lan gcig gsungs pa bzung ngo / /de nas bcom ldan 'das</text></item>
<item><p>318b1</p><section>'dul ba</section><text>kyis dge slong rnams la bka' stsal pa/ dge slong dag/ nga'i nyan thos kyi dge slong ma rnams kyi nang na thos pa 'dzin pa'i mchog ni/ 'di lta ste/ dge slong ma zla ba 'di yin no/ /bcom</text></item>
<item><p>318b2</p><section>'dul ba</section><text>ldan 'das kyis dgongs pa/ thams cad du dge slong ma zla ba'am/ zla ba lta bu 'byung bar mi 'gyur ro/ /de lta bas na/ dge slong rnams kyis kyang dge slong ma'i 'dul ba bzung nas bcang bar</text></item>
<item><p>318b3</p><section>'dul ba</section><text>bya zhing / dge slong ma rnams la yang bstan par bya/ kha ton byed pa dang / 'dri bar byed pa dag la yang sbyin par bya'o/ /snyam du dgongs nas dge slong rnams la bka' stsal pa/ dge slong dag/</text></item>
<item><p>318b4</p><section>'dul ba</section><text>gal te dge slong ma zla bas/ nga las dge slong ma'i 'dul ba lan gcig bshad pa blangs mod kyi/ 'on kyang thams cad du dge slong ma zla ba'am/ zla ba lta bu mi 'byung bas/ dge slong dag/</text></item>
<item><p>318b5</p><section>'dul ba</section><text>gis kyang dge slong ma'i 'dul ba gzung bar bya/ bcang bar bya zhing / dge slong ma rnams la yang bstan par bya/ kha ton byed pa dang / 'dri bar byed pa dag la yang sbyin par bya'o/ /bcom</text></item>
<item><p>318b6</p><section>'dul ba</section><text>ldan 'das kyis tshul khrims la brten cing tshul khrims la gnas nas zhi gnas dang / lhag mthong gi chos gnyis bsgom par bya'o/ /zhes gsungs pa dang / dge slong ma zla bas 'dul ba'i</text></item>
<item><p>318b7</p><section>'dul ba</section><text>rjes su mthun par tshul khrims la brten cing tshul khrims la brten cing tshul khrims la gnas nas bsam gtan dang / 'don pa'i sbyor bas 'bad/ brtsal/ bsgrims bas/ 'khor ba'i 'khor lo g.yo ba dang / mi</text></item>
<item><p>319a1</p><section>'dul ba</section><text>g.yo ba cha lnga pa 'di nyid rig ste/ 'du byed kyi rnam pa thams cad nyams pa dang / ltung ba dang / 'gyes pa dang / 'jig pa'i chos nyid kyis 'joms par rtogs te/</text></item>
<item><p>319a2</p><section>'dul ba</section><text>nyon mongs thams cad spangs nas dgra bcom pa nyid mngon sum du byas te/ dgra bcom pa khams gsum gyi 'dod chags dang bral ba/ sems gser dang bong bar mnyam pa/ nam mkha'</text></item>
<item><p>319a3</p><section>'dul ba</section><text>dang lag mthil du mnyam pa/ ste'u dang tsan+dan du mtshungs pa/ rig pas ma rig pa'i sgo nga'i sbubs bral ba/ mngon par shes pa dang / so so yang dag par rig pa rnams thob pa/ srid pa</text></item>
<item><p>319a4</p><section>'dul ba</section><text>dang / rnyed pa dang / bkur sti la rgyab kyis bltas pa/ dbang po dang / nye dbang du bcas pa'i lha rnams kyis mchod par bya ba dang / rjed par bya ba dang / gus par smra bar bya bar gyur to/ /</text></item>
<item><p>319a5</p><section>'dul ba</section><text>de nas bcom ldan 'das kyis dge slong rnams la bka' stsal pa/ dge slong dag/ nga'i nyan thos dge slong ma rnams kyi nang na/ shes rab che ba dang / spobs pa che ba dang / thos pa 'dzin</text></item>
<item><p>319a6</p><section>'dul ba</section><text>pa'i mchog ni/ 'di lta ste/ dge slong ma zla ba 'di yin no/ /dge slong dag/ the tshom skyes nas the tshom thams cad gcod pa/ sangs rgyas bcom ldan 'das la zhus pa/ btsun pa bcom</text></item>
<item><p>319a7</p><section>'dul ba</section><text>ldan 'das/ dge slong ma zla bas las ci zhig bgyis na/ las de'i rnam par smin pas shes rab che zhing spobs ba che ba dang / bcom ldan 'das kyis kyang thos pa 'dzin pa'i mchog tu</text></item>
<item><p>319b1</p><section>'dul ba</section><text>bstan la/ bcom ldan 'das kyi bstan pa la rab tu byung nas kyang nyon mongs pa thams cad spangs te dgra bcom pa nyid mngon sum du bgyis/ bcom ldan 'das kyis bka' stsal pa/ dge</text></item>
<item><p>319b2</p><section>'dul ba</section><text>slong dag/ dge slong ma zla ba nyid kyis las byas shing bsags pa/ tshogs rnyed pa zhes bya ba nas/ lus can rnams la 'bras bur smin/ /zhes bya ba'i bar snga ma bzhin no/ /dge slong dag/ sngon</text></item>
<item><p>319b3</p><section>'dul ba</section><text>byung ba bskal pa dgu bcu rtsa gcig na skye rgu rnams kyi tshe lo brgyad khri thub pa na/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar</text></item>
<item><p>319b4</p><section>'dul ba</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das rnam par gzigs zhes bya ba/ ston pa 'jig rten</text></item>
<item><p>319b5</p><section>'dul ba</section><text>du byung ste/ de 'khor dge slong drug khri nyis stong dang rgyal po'i khab gnyen ldan du gshegs te gnyen ldan gyi tshal na bzhugs so/ /de nas de'i tshe rgyal po'i khab gnyen ldan na/ khyim bdag cig</text></item>
<item><p>319b6</p><section>'dul ba</section><text>'dug pa des/ rigs mnyam pa las chung ma blangs te de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur</text></item>
<item><p>319b7</p><section>'dul ba</section><text>spyod par byed pa las/ dus gzhan zhig na chung ma la sems can zhugs par gyur to/ /des zla ba dgu 'das nas bu mo zhig btsas te/ de'i btsas ston rgya cher byas nas rigs dang mthun</text></item>
<item><p>320a1</p><section>'dul ba</section><text>pa'i ming btags te/ de bskyed bsrings nas chen mor gyur pa dang / khyim bdag de dad pa can zhig pas/ dgag dbye'i tshe de khrid nas dge slong ma'i dbyar khang</text></item>
<item><p>320a2</p><section>'dul ba</section><text>du song ste/ des dge slong ma rnams la so sor khab dang / gri la sogs pa'i yo byad kyis dge slong ma'i dge 'dun la dgag dbye byed do/ /bu mo des mdzes par mthong nas dad pa skyes</text></item>
<item><p>320a3</p><section>'dul ba</section><text>te pha la smras pa/ yab/ bdag gis kyang ji zhig cig gis dge slong ma'i dge 'dun la dgag dbye bgyi'o/ /khyim bdag des smras pa/ bu mo/ legs te/ de bzhin dgag dbye gyis</text></item>
<item><p>320a4</p><section>'dul ba</section><text>shig /des khab dang / gri dang / gser dang / dbyig la sogs pa yo byad kyi khyad par dag gis dge slong ma'i dge 'dun la dgag dbye byas te rab tu dang ba drag pos rgan pa'i mtha'</text></item>
<item><p>320a5</p><section>'dul ba</section><text>nas rkang ba la phyag byas nas smon lam btab pa/ bdag gis sems bskyed de sbyin par bya ba'i chos yongs su btang ba'i dge ba'i rtsa ba 'dis/ shes rab che zhing spobs pa che ba dang / thos pa</text></item>
<item><p>320a6</p><section>'dul ba</section><text>'dzin par gyur cig/ ces byas so/ /dge slong dag/ ji snyam du sems/ khyim bdag gi bu mo gang yin pa de ni/ dge slong ma zla ba 'di nyid yin te/ 'dis gang yang dag par rdzogs</text></item>
<item><p>320a7</p><section>'dul ba</section><text>pa'i sangs rgyas rnam par gzigs kyi dge slong ma'i dge 'dun la khab dang / gri dang / gser dang / dbyig la sogs pa yo byad kyi khyad par dag gis dgag dbye byas nas bdag gis</text></item>
<item><p>320b1</p><section>'dul ba</section><text>sems bskyed cing sbyin par bya ba'i chos yongs su btang ba'i dge ba'i rtsa ba 'dis/ bdag shes rab che zhing spobs pa che ba dang / thos pa 'dzin par gyur cig ces smon lam btab pa de'i las</text></item>
<item><p>320b2</p><section>'dul ba</section><text>kyi rnam par smin pas/ da ltar shes rab che zhing spobs pa che ba dang / thos pa 'dzin par gyur to/ /yang bcom ldan 'das 'od srung gi gsung rab la rab tu byung bar gyur to/ /des de na tshe gcig</text></item>
<item><p>320b3</p><section>'dul ba</section><text>tu tshangs par spyod pa spyad kyang yon tan gyi tshogs 'ga' yang thob par ma gyur to/ /mkhan po gang las rab tu byung ba de ni/ bcom ldan 'das yang dag par rdzogs pa'i sangs rgyas 'od srung gis</text></item>
<item><p>320b4</p><section>'dul ba</section><text>thos pa 'dzin pa'i mchog tu bstan to/ /de na 'dis/ 'di ltar bdag gis bcom ldan 'das yang dag par rdzogs pa'i sangs rgyas yon gnas bla na med pa 'od srung gi spyan sngar tshe gcig gi bar du</text></item>
<item><p>320b5</p><section>'dul ba</section><text>tshangs par spyod pa spyad kyang / yon tan gyi tshogs 'ga' yang thob par ma gyur gyi/ bdag dge ba'i rtsa ba 'dis gang yang dag par rdzogs pa'i sangs rgyas 'od srung gis bram ze'i khye'u bla ma zhes bya</text></item>
<item><p>320b6</p><section>'dul ba</section><text>ba la bram ze'i khye'u khyod skye rgu'i tshe lo brgya thub pa na/ de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro/ /zhes lung bstan pa de'i bstan</text></item>
<item><p>320b7</p><section>'dul ba</section><text>pa la bdag rab tu byung nas nyon mongs pa thams cad spangs te dgra bcom pa nyid mngon sum du byas te/ ji ltar bdag gi mkhan po bcom ldan 'das yang dag par rdzogs pa'i sangs rgyas 'od srung</text></item>
<item><p>321a1</p><section>'dul ba</section><text>gis thos pa 'dzin pa'i mchog tu bstan pa de bzhin du bdag kyang bcom ldan 'das shAkya thub pa/ shAkya'i rgyal po'i gtso bo des/ thos pa 'dzin pa'i mchog tu</text></item>
<item><p>321a2</p><section>'dul ba</section><text>bstan par gyur cig /ces smon lam btab bo/ /de'i smon lam de'i dbang gis da ltar de bzhin gshegs pas thos pa 'dzin pa'i mchog tu bstan pa yin no/ /dge slong dag /de lta bas na/</text></item>
<item><p>321a3</p><section>'dul ba</section><text>las gcig tu nag pa rnams kyi rnam par smin pa yang gcig tu nag /gcig tu dkar ba rnams kyi rnam par smin pa yang gcig tu dkar zhes bya ba nas brtsal bar bya ste/ dge slong dag gis</text></item>
<item><p>321a4</p><section>'dul ba</section><text>de ltar bslab par bya'o/ /zhes bya ba'i bar snga ma bzhin no/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>321a5</p><section>'dul ba</section><text>de'i tshe dge slong gzhon nu zhig dge slong zhig dang lhan cig ljongs rgyu zhing mnyan yod du phyin nas dge slong de ni/ ri dwags 'dzin gyi ma'i khang bzang du song / gzhon nu de yang rgyal byed kyi tshal</text></item>
<item><p>321a6</p><section>'dul ba</section><text>du song ste/ des dge slong zhig la gnas bcas nas de de'i thad na cung zad cig 'dug nas smras pa/ bdag gis 'phags pa gtsug lag khang che ge mo zhig tu lhung bzed dang / chos gos</text></item>
<item><p>321a7</p><section>'dul ba</section><text>bzhag ste mchis la de blangs nas slar mchi'o/ /des smras pa/ bu/ song la myur du shog cig /des smras pa/ slob dpon/ bdag de na ci zhig bgyid de/ bdag myur du mchis par bgyi'o/ /</text></item>
<item><p>321b1</p><section>'dul ba</section><text>zhes rkang pa la phyag byas te song nas rim gyis gtsug lag khang der phyin to/ /ji tsam na dge 'dun dag gis gtsug lag khang der gnas med par nub gcig kyang mi gnas par khrims su bya ba</text></item>
<item><p>321b2</p><section>'dul ba</section><text>bcas so/ /de khrims bzhin du dge slong zhig gnas bcas nas de nub mo nyal lo/ /nam langs nas bsam pa/ bdag song la slob dpon de blta'o/ /snyam nas de'i gnas khang du song ste sgo la</text></item>
<item><p>321b3</p><section>'dul ba</section><text>brdabs te slob dpon la phyag 'tshal lo/ /khams bde'am zhes byas pa dang / bu/ bdag na ste/ mi bde'o/ /de 'di snyam du/ bdag slob dpon na ba bor te 'gro ba gang yin pa ni/ bdag gi tshul</text></item>
<item><p>321b4</p><section>'dul ba</section><text>ma yin te/ bcom ldan 'das kyis kyang de'i phyir gcig gis gcig bstang zhing na ba'i nad g.yog bya ba'i phyir gnas bca' bar gnang bas/ de'i phyir de'i nad g.yog byas te sos nas 'gro bar</text></item>
<item><p>321b5</p><section>'dul ba</section><text>bsam mo/ /des de'i nad g.yog byas nas sos par gyur pa dang des smras pa/ slob dpon/ mkhyen par mdzod cig /mchi'o/ /des smras pa/ bu/ cung zad mi bde ba lta med grang / slob dpon/</text></item>
<item><p>321b6</p><section>'dul ba</section><text>mi bde ba ni/ cung zad kyang ma mchis na/ 'on kyang bdag 'dir gnas su mchis pa ma lags kyi/ bdag gis chos gos dang / lhung bzed bzhag pa de len du mchis pa las/ dge 'dun gyis</text></item>
<item><p>321b7</p><section>'dul ba</section><text>gnas med par nub gcig kyang mi gnas par khrims su bya ba bcas so/ /de'i slad du bdag gis khrims bzhin du gnas bcas pa dang khyod na bar gyur nas bdag gis bsam pa/ bdag slob</text></item>
<item><p>322a1</p><section>'dul ba</section><text>dpon bor nas 'gro ba gang yin pa ni/ bdag gi tshul ma lags te/ bcom ldan 'das kyis kyang de'i phyir gcig gis gcig bstang zhing / na ba'i nad g.yog bya</text></item>
<item><p>322a2</p><section>'dul ba</section><text>ba'i phyir gnas bca' bar gnang bas/ de'i phyir nad g.yog byas la sos na 'gro'o/ /snyam pa las/ da ni/ khyod sos par gyur pas/ mkhyen par mdzod cig /mchi'o/ /tshe dang ldan pa/</text></item>
<item><p>322a3</p><section>'dul ba</section><text>legs so/ /legs so/ /khyod ji ltar zhugs pa de ltar lhan cig gnas pa dang / nye gnas dag gis mkhan po dang / slob dpon dag la bsgrub par bya'o/ /lhan cig gnas pa dang / nye gnas</text></item>
<item><p>322a4</p><section>'dul ba</section><text>rnams kyis mkhan po dang / slob dpon dag la de ltar bsgrubs na/ de ltar ut+pa la chu nas 'byung ba bzhin du dge ba'i chos rnams kyis 'phel bar 'gyur ro/ /skyes bu dam pa khyod bag</text></item>
<item><p>322a5</p><section>'dul ba</section><text>yod par byos la song zhig /des de la phyag byas nas rim gyis rgyal byed kyi tshal du phyin pa dang / de'i slob dpon gyis mthong nas smras pa/ tshe dang ldan pa/ 'ongs pa legs na/ ci ste ring</text></item>
<item><p>322a6</p><section>'dul ba</section><text>zhig thogs nas 'ongs/ des ji ltar gyur pa smras so/ /des smras pa/ tshe dang ldan pa/ legs so/ /legs so/ /khyod ji ltar zhugs pa de ltar gnas pa dang / nye gnas dag gis mkhan</text></item>
<item><p>322a7</p><section>'dul ba</section><text>po dang / slob dpon dag la bsgrub par bya'o/ /de ltar bsgrubs na/ ji ltar ut+pa la chu nas 'byung ba bzhin du dge ba'i chos rnams kyis 'phel bar 'gyur ro/ /dge slong de 'gyod</text></item>
<item><p>322b1</p><section>'dul ba</section><text>pa skyes te/ 'di'i gnas de nyid kyis chog gam/ 'on te gzhan zhig sbyin dgos snyam nas des skabs de/ dge slong dag la smras te/ dge slong dag gis bcom ldan 'das la gsol ba dang /</text></item>
<item><p>322b2</p><section>'dul ba</section><text>bcom ldan 'das kyis bka' stsal pa/ dge slong dag /des re zhig pa'i gnas bcas par zad de/ de lta bas na/ de'i gnas de kho nas chog gi /gzhan ni/ ma yin no/ /sangs rgyas bcom</text></item>
<item><p>322b3</p><section>'dul ba</section><text>ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong spong ba pa zhig la dge slong gzhon nu zhig gis gnas</text></item>
<item><p>322b4</p><section>'dul ba</section><text>bcas pa dang / de 'di snyam du/ bcom ldan 'das kyis dge slong dag rab tu phyung zhing bsnyen par rdzogs par byas nas gdams ngag ma byin zhing / rjes su ma bstan pas ni/ shan pa byed</text></item>
<item><p>322b5</p><section>'dul ba</section><text>kyang bla'o/ /zhes gsungs te/ 'di ltar nye gnas kyang de bzhin du slob ma yin la/ bdag kyang spong ba pa zhig pas 'di gang zhig smin par byed pa 'ga' zhig la gtad do/ /snyam bsam nas/ da</text></item>
<item><p>322b6</p><section>'dul ba</section><text>dge slong zhig gi thad du song nas tshe dang ldan pa/ gzhon nu 'di bslab par gyis shig /des smras pa/ gal te khyod bdag gi g.yog byed na/ dam bcas te bslab par bya'o/ /des smras pa/</text></item>
<item><p>322b7</p><section>'dul ba</section><text>bslab tu gsol/ bgyi'o/ /des de bslab par brtsams so/ /dus gzhan zhig na de na bar gyur nas gnas bcas pa'i slob dpon des de'i nad g.yog byas so/ /ji tsam dus gzhan zhig na/</text></item>
<item><p>323a1</p><section>'dul ba</section><text>gnas bcas pa'i slob dpon de na bar gyur te/ des de slar ma bltas shing / de bzhin lan gsum gyi bar du yang ma bltas nas des de la smras pa/ tshe dang ldan</text></item>
<item><p>323a2</p><section>'dul ba</section><text>pa| khyod gzhan zhig gi drung du song la gnas chos shig/ des smras pa/ 'phags pa/ bdag khyod kho na'i drung na mchis te/ bdag la phongs pa cung zad kyang ma mchis so/ /des smras pa/</text></item>
<item><p>323a3</p><section>'dul ba</section><text>tshe dang ldan pa/ khyod la phongs pa med pa ni/ bden na/ 'on kyang kho bo phongs te/ khyod na bar gyur pa na/ ngas khyod kyi nad g.yog byas na/ nga lan gsum gyi bar du na bar gyur pa na/ ci</text></item>
<item><p>323a4</p><section>'dul ba</section><text>ste khyod kyis nga slar ma bltas/ song la gang zhig khyod 'dra ba'i ma gus pa la gnas ster ba de la gnas 'chos te 'dug cig /de spobs pa med de cang mi zer bar 'dug nas skabs de/</text></item>
<item><p>323a5</p><section>'dul ba</section><text>bcom ldan 'das la dge slong dag gis gsol pa dang / bcom ldan 'das kyis bka' stsal pa/ gnas pas slob dpon la rim gro bya'o/ /ji tsam dus gzhan zhig na/ klog pa'i slob</text></item>
<item><p>323a6</p><section>'dul ba</section><text>dpon na bar gyur nas des slar ma bltas kyi/ gang gi tshe sos par gyur pa de'i tshe drung du song ste des smras pa/ slob dpon/ bdag la lung phog cig /des smras pa/ tshe dang ldan pa/ kho</text></item>
<item><p>323a7</p><section>'dul ba</section><text>bo na ba khyod kyis res 'ga' yang slar ma bltas kyi/ khyod song la gang zhig khyod lta bu ma gus pa la klog tu 'jug pa de las lhogs shig/ des spobs pa med de cang mi zer bar 'dug</text></item>
<item><p>323b1</p><section>'dul ba</section><text>nas skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ klog pa'i slob dpon la rim gro bya'o/ /bcom ldan 'das kyis klog pa'i slob dpon</text></item>
<item><p>323b2</p><section>'dul ba</section><text>la rim gro bya'o/ /zhes gsungs pa dang / ji tsam dus gzhan zhig na klog pa'i slob dpon dang / gnas kyi slob dpon de gnyi ga na bar gyur nas/ des gang gi rim gro bya ba mi shes nas skabs de/</text></item>
<item><p>323b3</p><section>'dul ba</section><text>bcom ldan 'das la dge slong dag gis gsol pa dang / bcom ldan 'das kyis bka' stsal pa/ gal te nus na/ gnyi ga'i bya'o/ /ci ste mi nus na/ gnas kyi slob dpon la bya ste/ 'di ltar</text></item>
<item><p>323b4</p><section>'dul ba</section><text>klog pa med par ni/ 'dug tu rung gi /gnas pa med par ni/ ma yin no/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na</text></item>
<item><p>323b5</p><section>'dul ba</section><text>bzhugs so/ /rab tu 'byung bar 'dod pa zhig dge slong zhig gi drung du song ba dang / des de rab tu phyung zhing bsnyen par rdzogs par byas te ljongs rgyu zhing song ngo / /lhan cig gnas pa de la zang zing</text></item>
<item><p>323b6</p><section>'dul ba</section><text>gis bsdu ba ni/ byas na/ chos kyis ma byas pas de gzhan zhig la gnas te 'dug go /bcom ldan 'das kyis bsdu ba'i dngos po bzhi po sbyin pa dang / snyan par smra ba dang / don spyod pa dang / don</text></item>
<item><p>323b7</p><section>'dul ba</section><text>mthun pa zhes gsungs pas/ des de la chos dang zang zing dag gis kyang sdud pas/ de slob dpon de la rtag tu lta zhing sems la 'dzin to/ /ji tsam dus gzhan zhig na/ de'i mkhan po ci 'dod</text></item>
<item><p>324a1</p><section>'dul ba</section><text>par ljongs rgyus nas slar mnyan yod du phyin pa dang / de mthong nas de la tshangs pa mtshungs par spyod pa gsar bu gang dag yin pa de dag ni/ stan las ldang bar</text></item>
<item><p>324a2</p><section>'dul ba</section><text>byed/ gang dag rgan pa de dag gis ni/ 'ongs pa legs so/ /zhes bya ba'i kun tu spyod pas kun tu spyad do/ /de'i lhan cig gnas pa de stan las kyang ma langs pa dang / de la dge slong</text></item>
<item><p>324a3</p><section>'dul ba</section><text>dag gis smras pa/ tshe dang ldan pa/ khyod kyi mkhan po 'ongs na/ tshangs pa mtshungs par spyod pa kha cig ni/ ldang bar byed/ kha cig gis ni/ mngon du ldang bar byas/ kha cig gis ni/ legs</text></item>
<item><p>324a4</p><section>'dul ba</section><text>par 'ongs so/ /zhes kun tu spyod pas kun tu spyad na/ khyod de mthong bzhin du stan las kyang ma langs pa de ni/ rigs pa ma yin no/ /des smras pa/ bdag 'dis rab tu phyung nas ci zang zing</text></item>
<item><p>324a5</p><section>'dul ba</section><text>gis bsdu ba byas sam/ 'on te chos kyis bsdu ba byas/ gang zhig dran nas ldang bar bya/ de dag gis smras pa/ tshe dang ldan pa/ de skad ma zer cig /bcom ldan 'das kyis kyang gang zag</text></item>
<item><p>324a6</p><section>'dul ba</section><text>cig /gang zag gang zhig la brten nas de bzhin gshegs pas gsungs pa'i chos 'dul ba la skra dang / kha spu bregs nas gos ngur smrig bgos te yang dag par dad pas khyim nas khyim</text></item>
<item><p>324a7</p><section>'dul ba</section><text>med par rab tu phyung ba'i gang zag des ni/ gang zag de la ji srid 'tsho'i bar du yang 'di lta ste/ chos gos dang / bsod snyoms dang / nad kyi gsos sman dang / mal stan dang / yo byad</text></item>
<item><p>324b1</p><section>'dul ba</section><text>dag gis lan glan par sla ba ma yin no/ /zhes ma gsungs sam/ tshe dang ldan pa/ khyod de skad zer ba de ni/ legs pa ma yin no/ /de spobs pa med de cang mi zer bar 'dug nas skabs de/ bcom</text></item>
<item><p>324b2</p><section>'dul ba</section><text>ldan 'das la dge slong dag gis gsol pa dang / bcom ldan 'das kyis bka' stsal pa/ lhan cig gnas pa dang / nye gnas kyi dge slong rnams kyis mthong ma thag tu stan las ldang ba bya ste/</text></item>
<item><p>324b3</p><section>'dul ba</section><text>mkhan po mthong ma thag tu gnas bcas pa yang med par 'gyur ro/ /bcom ldan 'das kyis mkhan po mthong ma thag tu gnas bcas pa med par 'gyur ro/ /zhes gsungs pa dang / gzhan</text></item>
<item><p>324b4</p><section>'dul ba</section><text>dag cig gi mkhan po 'dug mi phod pa dag cig 'ongs shing / de dag dus cung zad 'dug nas 'gro bar byed do/ /de la kha cig la ni/ mkhan po dang / slob dpon rnams gshe /kha cig la ni/</text></item>
<item><p>324b5</p><section>'dul ba</section><text>dga' bar gyur cing / de rnams gang dag la gshe pa de dag la ni/ sngon gnas bcas pa yang mi ster cing / bdag nyid kyang sdud par mi byed/ gang dag la dga' ba de dag ni/ sdud par byed pa</text></item>
<item><p>324b6</p><section>'dul ba</section><text>nas sngon gyi slob dpon rnams 'khrugs par gyur cing song ba de dag yang sdud pa mi byed pa'i skabs de/ bcom ldan 'das la dge slong dag gis gsol pa dang / bcom ldan 'das kyis bka'</text></item>
<item><p>324b7</p><section>'dul ba</section><text>stsal pa/ 'dug mi phod pa gang dag yin pa de dag la yang thams cad bya zhing / sngon gyi slob dpon rnams la yang thams cad bya mod kyi/ 'on kyang gnyis ka'i sems kyang mgu ba lhur blang</text></item>
<item><p>325a1</p><section>'dul ba</section><text>bar bya zhing / gnyi ga la yang dri bar bya'o/ /gal te thams cad kyi thams cad du mkhan po dag 'dug na/ de nyid du dri bar bya'o/ /sangs rgyas bcom ldan 'das</text></item>
<item><p>325a2</p><section>'dul ba</section><text>mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong zhig gis gzhon nu gcig cig la gnas byin te/ de zla ba phyed cing gso sbyong gi</text></item>
<item><p>325a3</p><section>'dul ba</section><text>tshe de'i thad du song nas smras pa/ slob dpon phyag 'tshal lo/ /zhu'o/ /gso sbyong byin gyis brlab bo/ /des smras pa/ bzhin bzang / kho bo ji ltar khyod kyi slob dpon du 'gyur/ des smras pa/</text></item>
<item><p>325a4</p><section>'dul ba</section><text>bdag ni/ khyod nyid la gnas bcas te mchis pas so/ /des smras pa/ bzhin bzang / gang zhig khyod lta bu ma gus shing zhes med pa la gnas ster ba de la gnas te 'dug la/ de nyid la zhus</text></item>
<item><p>325a5</p><section>'dul ba</section><text>shig /de spobs pa med de cang mi zer bar 'dug nas skabs de/ bcom ldan 'das la dge slong dag gis gsol pa dang / bcom ldan 'das kyis dgongs pa/ nyes dmigs gang cung zad</text></item>
<item><p>325a6</p><section>'dul ba</section><text>byung ba ni/ dge slong dag dus gsum du mkhan po dang / slob dpon rnams la bltar mi 'gro ba las gyur to/ /de lta bas na/ lhan cig gnas pa dang / nye gnas rnams kyis dus gsum du</text></item>
<item><p>325a7</p><section>'dul ba</section><text>mkhan po dang / slob dpon rnams blta ba'i phyir 'gro bar bya'o/ /snyam du dgongs nas dge slong rnams la bka' stsal pa/ dge slong dag /de lta bas na/ lhan cig gnas pa dang / nye gnas</text></item>
<item><p>325b1</p><section>'dul ba</section><text>rnams kyis dus gsum du mkhan po dang / slob dpon dag blta ba'i phyir 'gro bar bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga'</text></item>
<item><p>325b2</p><section>'dul ba</section><text>ra ba na bzhugs so/ /dge slong zhig gis dge slong gzhon nu gcig cig la gnas byin nas des de bu bzhin bskyangs so/ /de dus gzhan zhig na ljongs rgyu bar chas te smras pa/ slob dpon phyag</text></item>
<item><p>325b3</p><section>'dul ba</section><text>'tshal lo/ /mkhyen par mdzod cig /ljongs rgyur mchi'o/ /des smras pa/ bu/ mi bde ba cung zad med dam/ des smras pa/ slob dpon/ mi bde ba ni/ cung zad kyang ma mchis na/ 'on kyang</text></item>
<item><p>325b4</p><section>'dul ba</section><text>bdag ljongs rgyu bar spro ste/ slar yang mchi'o/ /des smras pa/ bu/ de lta na song la lam kar 'gyod par gyur na/ slar ldog par gyis shig /des smras pa/ slob dpon/ legs kyi/ slar</text></item>
<item><p>325b5</p><section>'dul ba</section><text>ldog par bgyi'o/ /zhes de chas pa dang / ji tsam na de lam gar 'gyod pa skyes te des bsam pa/ bdag la slob dpon des yo byad thams cad sbyar ba las/ bdag song ba ma legs kyi/ slar</text></item>
<item><p>325b6</p><section>'dul ba</section><text>ldog par bya'o/ /snyam bsam nas/ de slar log pa dang / slob dpon gyis mthong nas des smras pa/ bu/ ci ste slar log /cung zad brjed pa lta med dam/ des smras pa/ slob dpon/ brjed</text></item>
<item><p>325b7</p><section>'dul ba</section><text>pa la ci yang ma mchis na/ 'on kyang bdag gis bsam pa/ bdag la slob dpon gyis yo byad thams cad sbyar na/ don ci zhig la 'gro snyam nas bdag slar log pa lags so/ /des smras</text></item>
<item><p>326a1</p><section>'dul ba</section><text>pa| bu/ gal te slar log na legs so/ /khyod kyi slob dpon ni/ nga nyid yin no/ /zhes smras nas bsam pa/ ci/ 'di gnas bcas pa de kho nas chog gam/ 'on</text></item>
<item><p>326a2</p><section>'dul ba</section><text>te gdod sbyin par bya snyam ste/ des skabs de/ dge slong dag la smras nas dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong dag /</text></item>
<item><p>326a3</p><section>'dul ba</section><text>gal te slob dpon gyis ma btang la nye gnas kyis btang na/ gnas bcas pa ma zhig pa zhes brjod do/ /slob dpon gyis btang la nye gnas kyis ma btang na/ gnas bcas pa ma zhig pa zhes</text></item>
<item><p>326a4</p><section>'dul ba</section><text>brjod do/ /slob dpon gyis kyang ma btang la nye gnas kyis kyang ma btang na/ gnas bcas pa ma zhig pa zhes brjod do/ /slob dpon gyis kyang btang la nye gnas kyis kyang btang na/ gnas</text></item>
<item><p>326a5</p><section>'dul ba</section><text>bcas pa zhig pa zhes brjod par bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge</text></item>
<item><p>326a6</p><section>'dul ba</section><text>slong tshogs la ston pa zhig 'dug pa de gzhon nu mang po dag klog tu 'jug go /de dus gzhan zhig na na bar gyur pa dang / de dag gis de slar ma bltas shing / de bzhin du lan gsum na</text></item>
<item><p>326a7</p><section>'dul ba</section><text>par gyur kyang de dag gis slar ma bltas so/ /de dus gzhan zhig na sos par gyur pa dang / nye gnas dag de'i drung du 'ongs te/ de na gcig gis smras pa/ slob dpon/ bdag la lung dbog</text></item>
<item><p>326b1</p><section>'dul ba</section><text>tu gsol/ gzhan zhig gis smras pa/ bdag la g.yar ston dbog tu gsol/ gzhan zhig gis smras pa/ zhu bar 'tshal lo/ /des smras pa/ tshe dang ldan pa dag /bdag lan gsum gyi bar du na bar</text></item>
<item><p>326b2</p><section>'dul ba</section><text>gyur kyang khyed gang gis kyang slar ma bltas pas/ gang zhig khyed lta bu ma gus pa la gdams ngag kha ton dag 'bog par byed pa de'i thad du dengs shig /skabs de/ bcom ldan 'das la dge slong</text></item>
<item><p>326b3</p><section>'dul ba</section><text>dag gis gsol pa dang / bcom ldan 'das kyis bka' stsal pa/ klog pa'i slob dpon la rim gro bya'o/ /de dag thams cad kyis byas pa dang / de rnams kyi dge ba'i phyogs nyams par gyur nas bcom</text></item>
<item><p>326b4</p><section>'dul ba</section><text>ldan 'das kyis bka' stsal pa/ res su bcad de bya'o/ /de dag gis res kyis bya bar brtsams pa dang / rgan po rab tu byung ba zhig de la gnas te 'dug pa de la de dag gis smras pa/ rgan zhugs/ sang</text></item>
<item><p>326b5</p><section>'dul ba</section><text>khyod la res bab po/ /des smras pa/ tshe dang ldan pa dag /ci/ slob dpon la res kyis g.yog bya'am/ kho bo kho nas g.yog bya'i/ khyed cag sems las chung ngur gyis shig /de dag gis smras pa/</text></item>
<item><p>326b6</p><section>'dul ba</section><text>rgan zhugs/ gal te de lta na legs so/ /bcom ldan 'das kyis kyang gang nad pa la rim gro byed pa de ni/ nga la rim gro byed pa yin no/ /zhes gsungs pas/ skyes bu dam pa khyod kyis gyis shig /</text></item>
<item><p>326b7</p><section>'dul ba</section><text>des de'i rim gro byed par brtsams nas des sos par gyur to/ /de'i lus kyi gnas skabs shes nas smras pa/ slob dpon/ bdag la gdams ngag dbog tu gsol/ des smras pa/ khyod res lam</text></item>
<item><p>327a1</p><section>'dul ba</section><text>bab pas/ re zhig sdod cig /yang smras pa/ slob dpon/ kha ton dang / zhu ba dag gnongs shig /khyod kyi res lam bab pas re zhig sdod cig /des smras pa/</text></item>
<item><p>327a2</p><section>'dul ba</section><text>slob dpon/ rim gro byed pa ni/ bdag la res bab na/ klog pa dang / 'don pa ni/ 'di dag la res bab pa ci'i slad du/ bdag mchi yi/ mkhyen par mdzod cig /des smras pa/ bu/ thams</text></item>
<item><p>327a3</p><section>'dul ba</section><text>cad bya'i/ ma 'gro bar sdod cig /de cang mi zer bar 'dug nas skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ gang zhig</text></item>
<item><p>327a4</p><section>'dul ba</section><text>rtag tu g.yog byed pa de/ mi dga' bar ma gyur par gzhan dag la lung dang / kha ton dang / zhu ba dag sbyin par bya'o/ /mkhas pa dang / mi mkhas pa kha cig klog pa na/ mkhas pa dag la ni/</text></item>
<item><p>327a5</p><section>'dul ba</section><text>lung byin pas/ mi mkhas pa dag la gnod par gyur nas bcom ldan 'das kyis bka' stsal pa/ de rnams la yang lung dang / kha ton dang / dri ba dag skabs su sbyin par bya'o/ /bar sdom ni/</text></item>
<item><p>327a6</p><section>'dul ba</section><text>nad pa spong ba mkhan po dang / /zla ba phyed cing 'ong ba dang / /tshogs dag klog tu 'jug byed pa/ /bar sdom dag tu yang dag bstan/ /sangs rgyas bcom ldan 'das mnyan yod na/ rgyal</text></item>
<item><p>327a7</p><section>'dul ba</section><text>bu rgyal byed kyi tshal mgon med zas sbyin gyi kun dga' ra na ba bzhugs so/ /drug sde rnams rigs kyi khyim du song ba dang / de dag gis khri phyung ste 'phags pa/ ci bder bzhugs</text></item>
<item><p>327b1</p><section>'dul ba</section><text>shig |de rnams gcig car 'khod nas khri de chag par gyur te/ de dag gis rta gad kyis btab pa dang / dge slong gzhan dag kyang der 'ongs te/ de dag gis de rnams mthong nas des smras pa/ tshe</text></item>
<item><p>327b2</p><section>'dul ba</section><text>dang ldan pa/ khyed 'di lta bu'i 'phyar po byas nas dgod dam zhes smras pa dang / de dag gis smras pa/ ci/ chang 'thungs sam/ sgog skya zos/ des smras pa/ ci/ de dag kyang byed dam/ gzhan ci zhig</text></item>
<item><p>327b3</p><section>'dul ba</section><text>byas| khri ma bcag gam/ ci/ shing zad dam/ shing mkhan dag shi'am/ de dag ma rangs bzhin cang mi zer bar 'dug nas skabs de/ bcom ldan 'das la dge slong rnams kyis gsol pa dang / bcom</text></item>
<item><p>327b4</p><section>'dul ba</section><text>ldan 'das kyis bka' stsal pa/ de lta bas na/ khri gcig la drug 'dug par mi bya'o/ /bcom ldan 'das kyis khri gcig la drug 'dug par mi bya'o/ /zhes gsungs pa dang / lnga 'dug ste nyes dmigs</text></item>
<item><p>327b5</p><section>'dul ba</section><text>de nyid du gyur nas bcom ldan 'das kyis bka' stsal pa/ lnga yang 'dug par mi bya'o/ /bzhi 'dug ste nyes dmigs de nyid du gyur nas bcom ldan 'das kyis bka' stsal pa/ bzhi yang 'dug</text></item>
<item><p>327b6</p><section>'dul ba</section><text>par mi bya'i/ 'on kyang khri la ni/ gsum 'dug par bya'o/ /khri'u la gnyis so/ /khri'u chung la ni/ gcig go /sdom ni/ nad pa yi ni nad g.yog dang / /shing la 'dzeg par mi bya dang / /bkrabs</text></item>
<item><p>327b7</p><section>'dul ba</section><text>pa bsnyen rdzogs mi bya dang / /lag pa gcad par mi bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>328a1</p><section>'dul ba</section><text>sangs rgyas bcom ldan 'das la tshe dang ldan pa nye bar 'khor gyis zhus pa/ btsun pa/ bcom ldan 'das kyis nad pa'i rim gro bya'o/ /zhes gsungs pa</text></item>
<item><p>328a2</p><section>'dul ba</section><text>gang lags pa de/ yo byad ji lta bu dag gis bgyi/ bcom ldan 'das kyis bka' stsal pa/ nye bar 'khor/ rang bzhin gyis kha na ma tho ba dang bcas pa dag ma gtogs par gzhan</text></item>
<item><p>328a3</p><section>'dul ba</section><text>dag gis bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /tshe dang ldan pa nye dga'i dge tshul</text></item>
<item><p>328a4</p><section>'dul ba</section><text>bsnyen par rdzogs par 'dod nas des bsnyen par rdzogs par bya ba'i ched du las byed pa'i dge slong dang / gsang ste ston pa dang / dge slong gang dag dkyil 'khor du 'ong ba la gsol</text></item>
<item><p>328a5</p><section>'dul ba</section><text>ba btab ste/ de nas dge tshul stan khyer te dkyil 'khor du sngar song nas/ dkyil 'khor phyag dar byas te stan bshams na/ dge slong dag ma 'ongs te/ nye dgas phan tshun du bltas</text></item>
<item><p>328a6</p><section>'dul ba</section><text>na| des me tog gi shing zhig mthong ste/ des smras pa/ dge tshul/ re zhig me tog dag lhogs la dge slong rnams la brims shig /des 'dzegs pa dang ma stes te lhung nas lag</text></item>
<item><p>328a7</p><section>'dul ba</section><text>pa chag ste/ de nyid de'i bsnyen par rdzogs pa dge slong gi dngos po'i bar chad du gyur nas skabs de/ bcom ldan 'das la dge slong dag gis gsol pa dang / bcom ldan 'das</text></item>
<item><p>328b1</p><section>'dul ba</section><text>kyis bka' stsal pa/ dper na/ 'khor los bsgyur ba'i rgyal po'i bu thu bo dbang bskur bar 'os pa/ dbang ma bskur bar 'dug cing / mtshams la bab pa bsrung bar bya ba dang / bskyang</text></item>
<item><p>328b2</p><section>'dul ba</section><text>bar bya ba yin pa de bzhin du dge slong gis dge tshul bsnyen par rdzogs par 'dod pa yang bsrung zhing bskyang bar bya ba yin no/ /de lta bas na/ dge slong gis bsnyen par rdzogs par 'dod pa'i</text></item>
<item><p>328b3</p><section>'dul ba</section><text>dge tshul shing la 'dzeg tu mi gzhug ste/ 'dzeg tu 'jug na/ 'gal tshabs can du 'gyur ro// //'dul ba phran tshegs kyi gzhi/ bam po bcu dgu pa/ sangs</text></item>
<item><p>328b4</p><section>'dul ba</section><text>rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /yul ko sa la'i rgyal po gsal rgyal la nang mi gcugs pa chen</text></item>
<item><p>328b5</p><section>'dul ba</section><text>po zhes bya ba zhig yod do/ /de dus gzhan zhig na rgyal pos spyos nas des bsam pa/ rgyal po dag ni/ ji ltar byas kyang mgu dga' bas/ song la rab tu 'byung bar bya'o/ /snyam nas/ de</text></item>
<item><p>328b6</p><section>'dul ba</section><text>rgyal byed kyi tshal du song ngo / /drug sde rnams kyi kun tu spyod pa ni/ drug sde gang yang rung ba zhig gis rgyal byed kyi tshal gyi sgo mi stong ba yin pas/ tshe dang ldan pa nye dga' sgo na 'dug go/</text></item>
<item><p>328b7</p><section>'dul ba</section><text>des de snga na ngo shes pas/ des de la 'ongs pa legs so/ /zhes bya ba kun tu spyad nas/ chen po/ khyod zla ba lta bur gnas na/ ring mo zhig lon te ga las 'ongs zhes byas pa dang / des</text></item>
<item><p>329a1</p><section>'dul ba</section><text>smras pa/ 'phags pa/ yang dang yang mthong bas ni/ brnyas par 'gyur gyi/ yun ring zhig lon te mthong ba ni/ legs pa yin no/ /chen po/ dgos pa</text></item>
<item><p>329a2</p><section>'dul ba</section><text>ci zhig la 'ongs/ 'phags pa/ rgyal po ni/ mgu dga' bas/ lha'i thugs mnyes par bya mi nus te/ rab tu 'byung ngo / /chen po/ khyod kyi sems bskyed pa ni/ bzang ste/ legs so/ /</text></item>
<item><p>329a3</p><section>'dul ba</section><text>rab tu 'byung ba ni/ mchog yin te/ bcom ldan 'das kyis kyang phan yon rnam pa lnga mthong ba zhes bya ba nas sangs rgyas rnams dang / sangs rgyas kyi nyan thos dam pa yang dag par zhugs</text></item>
<item><p>329a4</p><section>'dul ba</section><text>pa'i skyes bu dam pa rnams kyis rab tu byung ba rnam grangs du mar bsngags pa zhes bya ba'i bar snga ma bzhin no/ /legs kyi/ rab tu byung zhig /ces des de rab tu phyung / bsnyen par rdzogs</text></item>
<item><p>329a5</p><section>'dul ba</section><text>par byas so/ /rgyal pos blon po dag la bka' stsal pa/ shes ldan dag /chen po mi snang na /mi na grang / de dag gis smras pa/ lha/ de bro 'tshal ba ni/ ma mchis mod kyi/ lhas ci zhig</text></item>
<item><p>329a6</p><section>'dul ba</section><text>bka' stsal na/ rgyal byed kyi tshal du mchis nas rab tu byung lags so/ /sus rab tu phyung / 'phags pa nye dgas so/ /rgyal pos de thos nas khros te/ des de la pho nya btang nas/</text></item>
<item><p>329a7</p><section>'dul ba</section><text>'phags pa/ bdag gis spyos na/ khyod kyis rab tu 'byung ngam/ khyod kyis chen po rab tu phyung na/ da bdag dang / 'phags skyes po dang / phreng ldan ma dang / dbyar byed ma dag kyang rab</text></item>
<item><p>329b1</p><section>'dul ba</section><text>tu phyung la/ rang rgyal srid gyis shig /des kyang de la lan spring pa/ lto sgye tshur shog /khyod dang / 'phags skyes po dang / phreng ldan ma dang / dbyar byed ma rab tu phyung la nga nyid rgyal srid byed do/ /'di</text></item>
<item><p>329b2</p><section>'dul ba</section><text>ltar ngas khyod kyi chen po'am/ gzhan yang rung / bslus te rab tu phyung ngam ci/ nged ni/ gang zhig rgyal byed kyi tshal du 'ongs nas nged la gsol pa 'debs pa de/ rab tu 'byin to/ /rgyal pos thos te</text></item>
<item><p>329b3</p><section>'dul ba</section><text>ma dad par gyur nas de bcom ldan 'das la dge slong dag gis gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong dag rgyal pos bkrabs</text></item>
<item><p>329b4</p><section>'dul ba</section><text>pa rab tu 'byin pa las gyur gyi/ de'i phyir dge slong gis rgyal pos bkrabs pa rab tu mi 'byung bar dgongs nas dge slong rnams la bka' stsal pa/ dge slong dag/ skyes bu gti mug nye</text></item>
<item><p>329b5</p><section>'dul ba</section><text>dgas blon po rab tu phyung bas/ rgyal po ma dad par gyur to/ /de lta bas na/ dge slong dag gis rgyal pos bkrabs pa rab tu dbyung bar mi bya'o/ /gang yang rung ba zhig gi drung du rab tu 'byung</text></item>
<item><p>329b6</p><section>'dul ba</section><text>bar 'dod pa zhig nye bar 'ongs nas/ des de la rgyal pos bkrabs pa ma yin nam zhes dri bar bya ste/ ma dris par rab tu 'byin na/ 'gal tshabs can du 'gyur ro/ /bcom ldan 'das</text></item>
<item><p>329b7</p><section>'dul ba</section><text>kyis rgyal pos bkrabs pa rab tu dbyung bar mi bya'o/ /zhes gsungs pa dang / kha cig yul ring po dag nas kyang 'ong / rgyus mi shes pa yang 'ong / ma gnang ba dag kyang 'ong nas dge</text></item>
<item><p>330a1</p><section>'dul ba</section><text>slong dag the tshom du gyur te/ de dag kyang rab tu ma phyung nas bcom ldan 'das kyis bka' stsal pa/ gang yul ring po dang / rgyus mi shes pa dang / ma gnang ba dag 'ong</text></item>
<item><p>330a2</p><section>'dul ba</section><text>ba de dag rab tu dbyung bar bya ste/ 'di la 'gyod par mi bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>330a3</p><section>'dul ba</section><text>so/ /tshe dang ldan pa dga' bo/ skra dang / kha spu bregs nas ring po ma lon par snga dro chos gos bgos te lhung bzed thogs nas mnyan yod du bsod snyoms la zhugs so/ /de rim gyis srang</text></item>
<item><p>330a4</p><section>'dul ba</section><text>du song ba dang / ji tsam na bram ze zhig bram ze'i khye'u lnga brgya tsam la bram ze'i gsang tshig klog tu 'jug ste/ de yang gtum po gzu lum can/ rtsub mo zhig yin pas/ des bram ze'i</text></item>
<item><p>330a5</p><section>'dul ba</section><text>khye'u zhig la smras pa/ kye bram ze'i khye'u/ khyod dge sbyong mgo reg 'di'i mgor ltag dbyug snun nus sam/ des smras pa/ mkhan po/ te por rngo thogs so/ /zhes de de'i drung du song nas</text></item>
<item><p>330a6</p><section>'dul ba</section><text>de'i mgor ltag dbyug gis brgyab bo/ /tshe dang ldan pa dga' bo log ste bram ze de la bltas pa dang / de je khros nas des smras pa/ bram ze'i khye'u yang rgyob cig/ des de la lan</text></item>
<item><p>330a7</p><section>'dul ba</section><text>gnyis su ltag dbyug gis brgyab pa dang / tshe dang ldan pa dga' bos bsam pa/ bdag gis bltas te ci rung 'gro'o/ /snyam nas de song ngo / /rgyal byed kyi tshal du phyin nas zas kyi bya</text></item>
<item><p>330b1</p><section>'dul ba</section><text>ba byas te lhung bzed bkrus nas dge slong dag la smras pa/ tshe dang ldan pa dag/ srang che ge mo zhes bya bar ma 'dong zhig/ dge slong dag gis smras pa/ ci'i phyir/ des smras pa/ de na bram ze gtum</text></item>
<item><p>330b2</p><section>'dul ba</section><text>po gzu lum can/ rtsub mo zhig bram ze'i khye'u lnga brgya tsam zhig la bram ze'i gsang tshig klog tu 'jug ste/ des bdag la ltag dbyug gnyis bsnun no/ /de dag gis smras pa/ khyod kyis ci nyes/</text></item>
<item><p>330b3</p><section>'dul ba</section><text>des smras pa/ tshe dang ldan pa dag /gcig ni/ nyes/ gnyis pa ni/ ma nyes so/ /ji ltar ni/ nyes/ ji ltar ni/ ma nyes/ gcugs med par des kho bo la ltag dbyug gis bsnun nas kho bos log</text></item>
<item><p>330b4</p><section>'dul ba</section><text>ste bltas pa dang / des lan gnyis bsnun pas/ kho bos de la log ste bltas pa gang yin pa de ni/ nyes so/ /snga ma ni/ ma nyes so/ /tshe dang ldan pa nye das thos nas des smras pa/ 'phags</text></item>
<item><p>330b5</p><section>'dul ba</section><text>pa/ ci zhig gsung / des smras pa/ chen po ma lags so/ /nye dgas smras pa/ 'phags pa/ de bdag gis thos kyi/ yang gsungs shig/ des ji ltar gyur pa smras pa dang / nye dgas mgo</text></item>
<item><p>330b6</p><section>'dul ba</section><text>lan gsum lcog nas 'jal to/ /zhes byas te mi dga' bar bya'o/ /snyam nas de mgo bzlas te bregs nas til mar gyis bskus te bkrus nas snga dro sham thabs bgos/ lhung bzed dang</text></item>
<item><p>330b7</p><section>'dul ba</section><text>chos gos thogs nas mnyan yod du bsod snyoms la zhugs so/ /de rim gyis srang du phyin na/ bram ze de gzhan du yengs pa des de ma mthong ngo / /tshe dang ldan pa nye dga' de'i mdun du</text></item>
<item><p>331a1</p><section>'dul ba</section><text>'chag par brtsams pa dang / bram ze des mthong nas/ des bram ze'i khye'u zhig la smras pa/ bram ze'i khye'u/ song la dge sbyong mgo reg 'di'i mgor ltag</text></item>
<item><p>331a2</p><section>'dul ba</section><text>dbyug gis snun cig /tshe dang ldan pa nye dgas de thos nas des smras pa/ bkren pa/ 'o ni btang ci dgos/ khyod nyid tshur/ de skad smras pa dang / bram ze de khros te/ des bdag nyid song</text></item>
<item><p>331a3</p><section>'dul ba</section><text>nas nye dga' la ltag dbyug gis bsnun nas nye dgas bram ze de'i dpung pa nas bzung ste/ bkren pa/ nye dga' la yang rdeg gam/ tshur/ rgyal po'i pho brang du 'dong ngo / /zhes des de'i</text></item>
<item><p>331a4</p><section>'dul ba</section><text>dpung ba nas bzung ste drangs pa dang / des bram ze'i khye'u de dag la bos nas de dag gis kyang de'i dpung pa ya gcig nas bzung ste drangs so/ /nye dga' tshan po che chen po'i stobs can des/</text></item>
<item><p>331a5</p><section>'dul ba</section><text>bram ze'i khye'u lnga brgya po de dag dang / bram ze de drangs nas rgyal po'i pho brang gi sgor song ste 'dug go/ 'di ni/ chos nyid yin te/ gang gi tshe drug sde rnams khros nas rgyal po'i pho</text></item>
<item><p>331a6</p><section>'dul ba</section><text>brang gi sgo na 'dug pa de'i tshe rgyal po gsal rgyal gyi khang bzang g.yo bar 'gyur ro/ /rgyal pos bltas te mthong nas mi zhig la bsgo ba/ kye skyes bu/ sgor 'phags pa drug sde 'ga'</text></item>
<item><p>331a7</p><section>'dul ba</section><text>zhig byon par ma gyur grang / song la ltos/ des byung ste bltas na/ tshe dang ldan pa nye dga' bram ze'i khye'u lnga brgya tsam dang sgo na 'dug nas/ des rgyal po la smras pa/ lha/ 'phags</text></item>
<item><p>331b1</p><section>'dul ba</section><text>pa nye dga' chab sgo na mchis so/ /rgyal pos smras pa/ de nang du spyan drongs shig/ de nang du 'ongs te smras pa/ lha/ 'phags pa dga' po rab tu byung bar ma gyur na/ ci zhig tu 'gyur/ 'phags</text></item>
<item><p>331b2</p><section>'dul ba</section><text>pa| stobs kyi 'khor los bsgyur ba'i rgyal por 'gyur ro/ /'o na/ khyod de'i cir 'gyur/ 'phags pa/ g.yog tu 'gyur ro/ /lha/ khyod kyis dge slong rnams ni/ gzhon nu'i thabs su</text></item>
<item><p>331b3</p><section>'dul ba</section><text>gnang / dge slong ma rnams ni/ btsun mo'i 'khor gyi thabs su gnang ste/ de ltar bdag cag la byams na/ bram ze gcig cig gis lha khyad du bkum ste/ slob dpon dga' bo la ltag</text></item>
<item><p>331b4</p><section>'dul ba</section><text>dbyug gnyis bsnun/ bdag la yang ltag dbyug gis brgyab po/ /rgyal po khros te/ des blon po rnams la bka' stsal pa/ song la bram ze de'i lag pa chod cig/ des de khrid de srang du song</text></item>
<item><p>331b5</p><section>'dul ba</section><text>na/ bram ze de'i pha ma gnyis kyis thos nas de dag mdza' bo dang / phu nu dang / gnyen dag dang 'dus shing snying rje rje ltar sma bab pa'i tshig dal gyis smra zhing / kyi hud bu zhes cho nges 'debs</text></item>
<item><p>331b6</p><section>'dul ba</section><text>bzhin srang du song nas de dag dang / skye bo'i tshogs des blon po de la smras pa/ kye dge ba/ lha la nyes pa byas pa lag pa bcad pa'i ni/ rigs na/ bram ze 'di lag pas 'tsho ba zhig pas/</text></item>
<item><p>331b7</p><section>'dul ba</section><text>lag pa g.yon pa gcad pa'i rigs so/ /des de'i lag pa g.yon pa bcad pa dang / ji tsam dus gzhan zhig na/ bram ze de de bzhin du lag pa g.yon pa g.yogs nas g.yas pas klog par</text></item>
<item><p>332a1</p><section>'dul ba</section><text>byed do/ /re zhig cig na nye dgas mthong nas de shin tu khros te rgyal po'i thad du song nas smras pa/ rgyal po rnams kyi bde ba ni/ 'di lta ste/ bka'i 'bras</text></item>
<item><p>332a2</p><section>'dul ba</section><text>bu btsan pa 'dir zad na/ de yang lha la med do/ /des smras pa/ 'phags pa/ ci zhig byas/ nye dgas smras pa/ lha/ bram ze de'i lag pa ma bcad do/ /rgyal pos blon po rnams bos te smras</text></item>
<item><p>332a3</p><section>'dul ba</section><text>pa| khyed kyis bram ze de'i lag pa ma bcad dam/ des smras pa/ lha/ bkum lags so/ /de lta na/ 'o na 'phags pa nye dga' 'di skad zer ro/ /tshe dang ldan pa nye dgas smras pa/ lha/ bram</text></item>
<item><p>332a4</p><section>'dul ba</section><text>ze de de bzhin du lag pa g.yas pas sgyur sgyur bgyid cing bram ze'i khye'u rnams klog tu 'jug go/ blon pos smras pa/ lha/ de'i pha ma dag gis mchid nas/ bram ze 'di lag pas 'tsho ba</text></item>
<item><p>332a5</p><section>'dul ba</section><text>zhig pas lag pa g.yon pa chod cig ces mchi ste/ de'i slad du bdag gis de'i sug pa g.yon pa bkum mo/ /rgyal pos smras pa/ gal te de'i pha ma dag gis lag pa g.yon pa gcod du</text></item>
<item><p>332a6</p><section>'dul ba</section><text>bcug na/ ngas g.yas pa gcod du gzhug gi/ song la chod cig/ des de'i drung du song nas lag pa g.yas pa bcad pa dang / de lag pa gnyi ga 'phyang zhing 'dug go/ de sdug bsngal</text></item>
<item><p>332a7</p><section>'dul ba</section><text>zhing 'dug pa dang nye dga' bos smras pa/ bram ze/ ci ste kho bo cag la ltag dbyug gis mi rdeg par lag pa dpyangs te 'dug/ de sma bab nas dregs pa dang / nga rgyal bcag ste cang mi</text></item>
<item><p>332b1</p><section>'dul ba</section><text>zer bar 'dug pa dang / bram ze dang / khyim bdag rnams dge sbyong shAkya'i bu rnams ni/ snying rje med pa ste/ chad pas bcad nas kyang zhe gcod par byed do/ /zhes 'phya bar byed/ smod par byed/ kha zer</text></item>
<item><p>332b2</p><section>'dul ba</section><text>bar byed pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong dag lag pa yang gcod</text></item>
<item><p>332b3</p><section>'dul ba</section><text>du 'jug pa las gyur gyi/ de lta bas na/ dge slong gis lag pa dang / rkang pa dag gcad par mi bya'o/ /snyam du dgongs nas dge slong rnams la bka' stsal pa/ dge slong dag /skyes bu</text></item>
<item><p>332b4</p><section>'dul ba</section><text>gti mug can nye dgas dge sbyong gi las ma yin pa byas te/ dge slong dag/ nga'i bstan pa la rab tu byung ba rnams las de lta bu byed du 'jug pa de ni/ mdzes pa ma yin/ 'tsham pa ma yin</text></item>
<item><p>332b5</p><section>'dul ba</section><text>no| |de lta bas na/ dge slong gis lag pa dang / rkang pa dag gcad par mi bya'o/ /gcod par byed na/ nyes pa sbom por 'gyur ro/ /dge slong dag/ the tshom skyes nas the tshom thams cad</text></item>
<item><p>332b6</p><section>'dul ba</section><text>gcod pa/ sangs rgyas bcom ldan 'das la zhus pa/ btsun pa bram ze de/ tshe dang ldan pa dga' bos ni/ bsrungs/ nye dgas ni/ yongs su btang ba la gzigs/ bcom ldan 'das kyis</text></item>
<item><p>332b7</p><section>'dul ba</section><text>bka' stsal pa/ dge slong dag/ da ltar 'ba' zhig tu ma zad kyi/ ji ltar 'das pa'i dus na yang dga' bos ni/ bsrungs/ nye dgas ni/ btang ba de nyon cig/ dge slong dag/ sngon byung ba</text></item>
<item><p>333a1</p><section>'dul ba</section><text>skyed mos tshal/ shing sna tshogs kyi tshal gyis brgyan pa/ me tog dang / 'bras bu dang / chu phun sum tshogs pa zhig na drang srong 'bras bu dang / rtsa ba</text></item>
<item><p>333a2</p><section>'dul ba</section><text>dang | chu za zhing 'thung ba/ g.yang gzhi dang / shing shun gyon pa zhig gnas te/ de shing bil ba'i drung na 'dug cing rang gi don sems par byed do/ /de'i steng nas spre'u zhig gis pil</text></item>
<item><p>333a3</p><section>'dul ba</section><text>ba'i 'bras bu zhig 'phangs pa des drang srong de'i mgo snad nas des tshigs su bcad de smras pa/ khyod med 'gyur ba gang yin pa/ /de ni kho bo mi byed kyi/ /khyod med 'gyur ba gang yin</text></item>
<item><p>333a4</p><section>'dul ba</section><text>pa| |de ni khyod nyid byed cing 'jug/ drang srong de'i smon 'drin rngon pa zhig 'dug pa de/ ri dwags 'chor du song ba las/ bsti gnas der phyin to/ /drang srong de ni/ bya ba 'ga' zhig gi</text></item>
<item><p>333a5</p><section>'dul ba</section><text>phyir shing bil ba'i drung de nas gzhan zhig tu song ngo / /rngon pa de de mi snang nas te por lta zhing shing bil ba de'i drung na 'dug go /spre'u des rngon pa de'i mgor bil ba'i 'bras bu gcig</text></item>
<item><p>333a6</p><section>'dul ba</section><text>'phangs pa dang / rngon pa de spyi cer zhig pas/ de'i klad pa snad nas bil ba'i 'bras bus bsnun pas bskyed pa'i sdug bsngal dang / yid mi bde bas gyen du blta bar brtsams pa dang / ji</text></item>
<item><p>333a7</p><section>'dul ba</section><text>tsam na spre'u mthong nas de khros pas gzhu rna drung du bkang ste dug mda' gcig de'i gnad du bsnun pa dang / sa la lhung nas dus las 'das so/ /dge slong dag /ji snyam du sems/ de'i</text></item>
<item><p>333b1</p><section>'dul ba</section><text>tshe de'i dus kyi drang srong gang yin pa de ni/ dge slong dga' bo 'di nyid yin no/ /de'i tshe de'i dus kyi spre'u gang yin pa de ni/ bram ze 'di nyid yin no/ /de'i tshe de'i dus kyi rngon pa gang yin pa de ni/ nye</text></item>
<item><p>333b2</p><section>'dul ba</section><text>dga' 'di nyid yin te/ de'i tshe yang 'di dga' bos ni/ bsrungs la/ nye dgas ni/ yongs su btang ngo / /da ltar yang dga' bos ni/ bsrungs la/ nye dgas ni/ yongs su btang ngo / /sdom ni/ rigs</text></item>
<item><p>333b3</p><section>'dul ba</section><text>ngan dang ni 'char kar bcas/ /snam sbyar dang ni brnyas pa dang / /mtshams bzang dang ni bzang sbyin dang / /bdag gis 'du shes lhung bzed blangs/ /ma pham pa dang zla srung gi /rang gi btsos bu'i</text></item>
<item><p>333b4</p><section>'dul ba</section><text>ras brkus pa'o/ /sdom gyi tshigs su bcad pa 'di ni/ phas pham pa gnyis las ji skad 'byung ba de bzhin du rgyas par sbyar bar bya ste/ khyad par cung zad kyang med do/ /sdom ni/ phag dang bu ram</text></item>
<item><p>333b5</p><section>'dul ba</section><text>shing dang ni/ /ta la chos gos gnag dga' bo/ /spra tshil gyis ni byugs pa'i snod/ /mching bu'i phor ba sbom dga' mo'o/ /sangs rgyas bcom ldan 'das mnyan yod na/ rgyal bu rgyal byed kyi</text></item>
<item><p>333b6</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /de'i tshe mu ge'i dus la bab nas ma byin par len pa rnams kyis phag dag cig brkus te tshal stug po'i nang du dong ste/ der de dag</text></item>
<item><p>333b7</p><section>'dul ba</section><text>gis de bsad do/ /bsad nas sha bzang po rnams zos te mgo dang / rus thogs dang / sug pa rnams bor ro/ /drug sde rnams kyi kun tu spyod pa ni/ nang par sngar langs nas khang pa'i steng</text></item>
<item><p>334a1</p><section>'dul ba</section><text>'dzegs te phyogs bzhir lta zhing / de dag gis gang na dud pa 'thul ba dang / bya rgod lding ba dag mthong ba der thams cad 'dus te 'dong bas/ nang par sngar</text></item>
<item><p>334a2</p><section>'dul ba</section><text>langs nas khang pa'i steng du 'dzegs te phyogs bzhir blta bar brtsams pa dang / ji tsam na tshal stug po'i nang na dud pa dang / bya rgod lding ba mthong nas smras pa/ dga' bo nye dga'/</text></item>
<item><p>334a3</p><section>'dul ba</section><text>tshal gyi nang na dud pa 'thul zhing bya rgod lding bas/ gal te cung zad rnyed kyang srid pas 'dong ngo / /de dag myur ba myur bar dong ba dang / phag gi mgo bo dang / rus thogs dang / sug</text></item>
<item><p>334a4</p><section>'dul ba</section><text>pa bor ba dag mthong nas de dag gis smras pa/ dga' bo nye dga'/ phyag dar lta bu zhig rnyed kyi/ btsos te bza' bar bya'o/ /de dag gis bsdus nas 'tshed pa na/ phag bdag rnams</text></item>
<item><p>334a5</p><section>'dul ba</section><text>tshol zhing der lhags pa dang / ji tsam na drug sde rnams/ phag sha 'tshed pa mthong ste/ de dag gis smras pa/ 'phags pa dag /drang srong gi rgyal mtshan yang thogs la/ bya ba 'di lta</text></item>
<item><p>334a6</p><section>'dul ba</section><text>bu yang byed dam/ de dag gis smras pa/ bzhin bzang / kho bo cag srog gcod du rung na lta/ bdag cag gis ri dwags bzang po bzang po dag bsad nas sha bzang po dag bza' mi nus</text></item>
<item><p>334a7</p><section>'dul ba</section><text>sam ci/ ci'i phyir kho bo cag mgo dang / rus pa dang / sug pa dag bsdus nas 'tshod/ ma byin par len pa 'ga' zhig gis brkus te zos nas bor ba 'di dag kho bo cag gis</text></item>
<item><p>334b1</p><section>'dul ba</section><text>phyag dar bor ba lta bu blangs bar zad do/ /de dag gis smras pa/ 'phags pa/ gal te de lta na/ 'on kyang 'di ltar khyed rab tu byung ba yin pas/ 'di ni/ 'tsham pa ma yin no/ /zhes zer</text></item>
<item><p>334b2</p><section>'dul ba</section><text>ba'i skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ dge slong dag/ dge slong gis de lta bu'i phyag dar blang par mi bya'o/ /blangs</text></item>
<item><p>334b3</p><section>'dul ba</section><text>na| 'gal tshabs can du 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /ma byin par len pa</text></item>
<item><p>334b4</p><section>'dul ba</section><text>rnams kyis bu ram gyi shing dag brkus te zos nas de rtsa ba dang / thor to ro chung ba dag bor ba dang / drug sde rnams phan tshun 'phyan zhing phyogs der phyin pa dang / de dag gis mthong nas</text></item>
<item><p>334b5</p><section>'dul ba</section><text>smras pa/ dga' bo nye dga'/ phyag dar lta bu 'di rnyed kyi/ blang bar bya'o/ /de dag dis blang bar brtsams pa na/ bu ram shing srung ba dag tshol zhing der lhags pa dang / ji tsam na drug ste</text></item>
<item><p>334b6</p><section>'dul ba</section><text>rnams/ bu ram shing gi rtsa ba dang / thor to ro chung ba dag len pa dag mthong nas des smras pa/ 'phags pa dag/ drang srong gi rgyal mtshan yang thogs la/ 'di lta bu'i sdig pa'i las</text></item>
<item><p>334b7</p><section>'dul ba</section><text>kyang byed dam/ de dag gis smras pa/ bzhin bzang / gal te bdag cag ma byin par len du rung na lta/ bdag cag gis bdams shing bdams nas bu ram shing bzang po'am/ gzhan nor bu</text></item>
<item><p>335a1</p><section>'dul ba</section><text>dang / mu tig la sogs pa rin po che dbrog par mi nus sam ci/ ma byin par len pa 'ga' zhig gis brkus te zos nas da gzod kho bo cag gis rtsa ba dang / rtse</text></item>
<item><p>335a2</p><section>'dul ba</section><text>mo ro chung ba dag bsdus par zad do/ /de dag gis smras pa/ 'phags pa/ gal te de lta na/ 'on kyang 'di ltar khyed rab tu byung ba yin pas/ 'di ni/ 'tsham pa ma yin no/ /de dag cang mi zer</text></item>
<item><p>335a3</p><section>'dul ba</section><text>bar 'dug nas skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ dge slong dag/ dge slong gis de lta bu'i phyag dar blang bar</text></item>
<item><p>335a4</p><section>'dul ba</section><text>mi bya'o/ /dge slong de lta bu'i phyag dar len na/ 'gal tshabs can du 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun</text></item>
<item><p>335a5</p><section>'dul ba</section><text>dga' ra ba na bzhugs so/ /ma byin pa len pa rnams kyis shing ta la'i 'bras bu dag brkus nas nags stug po'i nang du khyer nas bdams shing bdams te zos te snyigs ma dag bor ba dang /</text></item>
<item><p>335a6</p><section>'dul ba</section><text>drug sde rnams phan tshun 'khyams pa las phyogs der phyin nas de dag gis de mthong nas de dag gis smras pa/ dga' bo nye dga'/phyag dar lta bu 'di rnyed kyi/ bsdu bar bya'o/ /de rnams kyis de</text></item>
<item><p>335a7</p><section>'dul ba</section><text>bsdu bar brtsams pa na/ shing ta la'i srung ma tshol zhing der son pa dang / ji tsam na drug sde rnams shing rta la'i mgo thogs dang / snyigs ma dag sdud pa mthong nas des smras pa/ 'phags</text></item>
<item><p>335b1</p><section>'dul ba</section><text>pa| drang srong gi rgyal mtshan yang thogs la/ 'di lta bu'i sdig pa'i las kyang byed dam/ de dag gis smras pa/ bzhin bzang / gal te kho bo cag ma byin par len du rung na lta/ bdams shing</text></item>
<item><p>335b2</p><section>'dul ba</section><text>bdams te shing ta la'i 'bras bu bzang po dag dang / gzhan yang nor bu dang / mu tig la sogs pa rin po che dag dbrog par mi nus sam ci/ ma byin par len pa 'ga' zhig gis 'di dag brkus</text></item>
<item><p>335b3</p><section>'dul ba</section><text>pa las kho bo cag gis nyal nyil bsdus par zad do/ /des smras pa/ gal te de lta na yang 'di ltar khyed rab tu byung ba yin pas/ 'di ni/ 'tsham pa ma yin no/ /de dag cang mi zer bar 'dug nas</text></item>
<item><p>335b4</p><section>'dul ba</section><text>skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ dge slong gis de lta bu'i phyag dar blang bar mi bya'o/ /dge slong gis de lta bu'i phyag</text></item>
<item><p>335b5</p><section>'dul ba</section><text>dar blangs na/ 'gal tshabs can du 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe mnyan</text></item>
<item><p>335b6</p><section>'dul ba</section><text>yod na spos tshong gi khye'u zhig 'dug pa de la/ lwa ba bzang po zhig bdog nas de de la shin tu chags so/ /de dus gzhan zhig na/ na bar gyur pa dang lwa ba de la ji lta bar dbyig dag la ni mya ngan mi</text></item>
<item><p>335b7</p><section>'dul ba</section><text>byed do/ /de rtsa ba dang / sdong bu dang / 'dab ma dang / me tog dang / 'bras bu'i sman dag byas kyang phan par ma gyur te/ des gang gi tshe lus kyi gnas skabs shes pa de'i tshe/ nye du rnams bsags te</text></item>
<item><p>336a1</p><section>'dul ba</section><text>smras pa/ gang gi tshe kho bo shi bar gyur na de'i tshe khyed cag gis ma bsregs par 'on kyang lwa ba 'dis dkris nas 'or cig/ de dag gis de dbugs phyung ste smras pa/ ji</text></item>
<item><p>336a2</p><section>'dul ba</section><text>snyed nad kyis btab pa thams cad 'chi'am ci/ sos par 'gyur bas ma 'jigs shig/ de tshe zad pa zhig pas rim gro dang / gsos byas kyang ma phan te shi nas lwa ba la lhag par chags pas/</text></item>
<item><p>336a3</p><section>'dul ba</section><text>yi dwags wa ba can rnams kyi nang du skyes so/ /de nye du rnams kyis gos sngon po dang / ser po dang / dmar po dang / dkar po dag gis khyogs brgyan nas lwa ba de nyid kyis dkris te dur khrod du</text></item>
<item><p>336a4</p><section>'dul ba</section><text>bor ba dang / de dge slong dag gis mthong nas de dag gis dge slong dur khrod pa gnag dga' bo/ /zhes bya ba de la smras pa/ tshe dang ldan pa/ spos tshong gi khye'u zhig shi ba de/ nye du dag gis</text></item>
<item><p>336a5</p><section>'dul ba</section><text>lwa bas dkris nas dur khrod du bor gyi/ song la phyag dar khrod longs shig/ de myur ba myur bar dur khrod du song nas lwa ba blangs pa dang / mi ma yin pa des smras pa/ 'phags pa/ gnag dga'</text></item>
<item><p>336a6</p><section>'dul ba</section><text>bo/ bdag gi lwa ba ma snams shig/ dur khrod pa phal cher snying stobs can yin pas des de la smras pa/ bkren pa/ khyod lwa ba 'di la lhag par chags pas/ yi dwags wa ba can rnams kyi nang du</text></item>
<item><p>336a7</p><section>'dul ba</section><text>skyes na/ da yang ci dmyal bar skye 'dod dam/ thong zhig ces byas nas/ 'on kyang des ma btang ngo / /de lhag par chags pas/ des de la rdog pas bsnyun nas bshus te des de khyer nas</text></item>
<item><p>336b1</p><section>'dul ba</section><text>rgyal byed kyi tshal du song ngo / /de yang cho nges 'debs shing de'i phyi bzhin du 'brangs te 'phags pa/ gnag dga' bo/ /lwa ba 'o ni stsol cig/ ces byas na/ de khyad du bsad de rgyal byed kyi tshal</text></item>
<item><p>336b2</p><section>'dul ba</section><text>du song ba dang / rgyal byed kyi tshal na sangs rgyas la mngon par dad pa'i lha dang / klu dang / gnod sbyin dag 'dug pas/ dbang chu ngur gags pas nang du 'jug ma nus nas rgyal byed kyi tshal gyi sgo</text></item>
<item><p>336b3</p><section>'dul ba</section><text>na cho nges 'debs shing 'dug go/ sangs rgyas bcom ldan 'das rnams ni/ mkhyen bzhin du rmed par mdzad pa yin pas/ de nas tshe dang ldan pa kun dga' bo la rmas pa/ kun dga' bo/ ci'i phyir</text></item>
<item><p>336b4</p><section>'dul ba</section><text>rgyal byed kyi tshal gyi sgo na mi ma yin pa ngu / des gsol pa/ btsun pa gnag dga' bos de'i lwa ba blangs lags so/ /bcom ldan 'das kyis dgongs pa/ mi ma yin pa 'di chags pa de lta bus ngu ste/</text></item>
<item><p>336b5</p><section>'dul ba</section><text>gal te lwa ba ma thob na/ khrag dron du skyugs nas 'chi bar 'gyur ba gang yin pa'i gnas de yod do/ /snyam du dgongs nas/ tshe dang ldan pa kun dga' bo la bka' stsal pa/ kun dga' bo/</text></item>
<item><p>336b6</p><section>'dul ba</section><text>song la dge slong gnag dga' bo la mi ma yin pa 'di la lwa ba byin cig/ gal te 'di la lwa ba ma byin na/ gdon mi za bar 'di khrag dron du skyugs nas 'chi bar 'gyur ro/ /gang gi tshe byin pa</text></item>
<item><p>336b7</p><section>'dul ba</section><text>de'i tshe yang mdun du song zhig ces smra bar bya'o/ /gang gi tshe dur khrod du son pa de'i tshe yang nyol cig ces brjod par bya zhing / gang gi tshe nyal ba de'i tshe de'i steng du dgab par bya'o/ /zhes gyis</text></item>
<item><p>337a1</p><section>'dul ba</section><text>shig/ btsun pa/ de ltar 'tshal lo/ /zhes tshe dang ldan pa kun dga' bos/ bcom ldan 'das kyi ltar mnyan nas tshe dang ldan pa gnag dga' bo ga la ba der song</text></item>
<item><p>337a2</p><section>'dul ba</section><text>ste phyin nas tshe dang ldan pa gnag dga' bo la 'di skad ces smras so/ /tshe dang ldan pa gnag dga' bo/ shes par gyis shig/ bcom ldan 'das kyi zhal nas/ mi ma yin pa 'di la lwa ba byin cig/</text></item>
<item><p>337a3</p><section>'dul ba</section><text>gal te 'di la lwa ba ma byin na/ gdon mi za bar khrag dron du skyugs nas 'chi bar 'gyur ro/ /gang gi tshe byin pa de'i tshe yang mdun du song zhig ces brjod par bya'o/ /gang gi tshe dur khrod du phyin pa</text></item>
<item><p>337a4</p><section>'dul ba</section><text>de'i tshe yang nyol cig/ ces brjod par bya zhing / gang gi tshe nyal ba de'i tshe de'i steng du dgab par bya'o/ /zhes de skad bka' stsal to/ /tshe dang ldan pa kun dga' bo/ bcom ldan 'das kyis ji</text></item>
<item><p>337a5</p><section>'dul ba</section><text>skad bka' stsal pa de bzhin du 'tshal lo/ /tshe dang ldan pa kun dga' bo song ba dang / gnag dga' bos mi ma yin pa de la smras pa/ gal te khyod lwa ba 'dod na/ mdun du song zhig dang sbyin no//</text></item>
<item><p>337a6</p><section>'dul ba</section><text>de mdun du song ba dang yang smras pa/ gal te khyod lwa ba 'dod na/ nyol cig ces byas pa dang / de nyal nas de'i steng du bkab bo/ /mi ma yin pas kyang de la rdog pas bsnun pa dang / de stobs</text></item>
<item><p>337a7</p><section>'dul ba</section><text>dang ldan pa yin pas des mnags so/ /skabs de/ dge slong rnams la bsnyad pa dang / dge slong dag gis bcom ldan 'das la gsol nas bcom ldan 'das kyis bka' stsal pa/ dge slong dag</text></item>
<item><p>337b1</p><section>'dul ba</section><text>gya tsom du ro'i gos blang ba'am sbyin par mi bya'i/ len na/ des rkang pa'i mtha' nas mgo bo'i mthar song ste blang bar bya'o/ /gang zhig sbyin pa des kyang mgo'i mtha' nas rkang pa'i mthar song ste sbyin</text></item>
<item><p>337b2</p><section>'dul ba</section><text>par bya'o/ /dge slong dag /ro'i gos la nyes dmigs lnga yod do/ /lnga gang zhe na/ kha dog ngan pa dang / dri mi zhim pa dang / rnying pa dang / shig mang ba dang / gnod sbyin mi srun pa mang ba'o/ /'on kyang</text></item>
<item><p>337b3</p><section>'dul ba</section><text>phyag dar khrod pas ji srid du rma ma phyung ba de srid du ro'i gos blang bar mi bya'o/ /bcom ldan 'das kyis rma ma phyung bar shi ba'i gos blang bar mi bya'o/ /zhes gsungs pa dang / drug sde rnams kyis khyi</text></item>
<item><p>337b4</p><section>'dul ba</section><text>khrid de dong ba dang / ma dad pa dag gis mthong nas 'phags pa/ khyod ci ste khyi khrid nas dgon par 'dong / /ci srog gcod par byed dam zhes kha zer bar byed pa dang / de dag gis lan gzhan du</text></item>
<item><p>337b5</p><section>'dul ba</section><text>glan no/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ khyi khrid de 'gro bar mi bya'o/ /de dag gis mtshon gyis rma phyung ste blangs</text></item>
<item><p>337b6</p><section>'dul ba</section><text>pa dang / bcom ldan 'das kyis bka' stsal pa/ mtshon gyis rma phyung ste blang bar mi bya'i/ 'on kyang gang gi tshe srin bu phre'u dang / grog mas zos kyang rung / de'i tshe blang bar bya'o/ /de dag gis</text></item>
<item><p>337b7</p><section>'dul ba</section><text>blangs te de bzhin du gyon nas bcom ldan 'das kyis bka' stsal pa/ de bzhin du bgo bar mi bya'i/ 'on kyang zhag bdun nam/ brgyad du dben par bzhag la/ gang gi tshe rlung dang / nyi mas</text></item>
<item><p>338a1</p><section>'dul ba</section><text>gdungs par gyur pa de'i tshe bkrus nas btsos la bgo bar bya'o/ /de dag gis gos de bgos te gtsug lag khang du 'jug cing mchod rten dag la phyag 'tshal bar byed</text></item>
<item><p>338a2</p><section>'dul ba</section><text>nas skabs de/ bcom ldan 'das la dge slong dag gis gsol pa dang / bcom ldan 'das kyis bka' stsal pa/ ngas dge slong ngur khrod pa'i kun tu spyod pa'i chos bca' bar bya ste/ dge slong</text></item>
<item><p>338a3</p><section>'dul ba</section><text>dur khrod pas ro'i gos bgos te gtsug lag khang du 'gro bar mi bya/ mchod rten la phyag 'tshal bar mi bya/ de ste phyag byed na yang 'dom gang 'khor yug las nye bar 'gro bar mi bya/ gnas</text></item>
<item><p>338a4</p><section>'dul ba</section><text>khang la longs spyad par mi bya/ gnas mal la yang 'dug par mi bya/ dge slong gi nang du 'dug par mi bya/ bram ze dang / khyim bdag 'ong zhing lhags pa rnams la chos bstan par mi bya/</text></item>
<item><p>338a5</p><section>'dul ba</section><text>bram ze dang / khyim bdag gi khyim dag tu 'gro bar mi bya/ gal te 'gro na yang sgor bsdad par bya'o/ /gal te 'phags pa nang du gshegs zhes zer na/ bdag ni/ dur khrod pa'o/ /zhes</text></item>
<item><p>338a6</p><section>'dul ba</section><text>smra bar bya'o/ /ci ste 'phags pa/ gal te khyed lta bu sbyangs pa'i yon tan yang dag par blangs te 'jug pa dag khyim gyi nang du byon na/ bdag gis rnyed pa dag legs par rnyed ma lags</text></item>
<item><p>338a7</p><section>'dul ba</section><text>sam zhes zer na/ nang du 'gro bar bya zhing / stan la ni/ 'dug par mi bya'o/ /gal te 'phags pa gdan la bzhugs shig ces zer na/ bdag ni/ dur khrod pa'o/ /zhes brjod par bya'o/ /</text></item>
<item><p>338b1</p><section>'dul ba</section><text>ci ste 'phags pa/ gal te khyod lta bu sbyangs pa'i yon tan yang dag par blangs te 'dug pa dag/ stan dang khyim la yongs su longs spyod na/ bdag gis rnyed pa dag legs par rnyed pa ma lags sam</text></item>
<item><p>338b2</p><section>'dul ba</section><text>zhes zer na/ der 'dug par bya ste/ 'di la 'gyod par mi bya'o/ /dge slong dur khrod pas kun tu spyod pa'i chos ji ltar bcas pa bzhin yang dag par blangs te mi 'jug na/ 'gal tshabs can</text></item>
<item><p>338b3</p><section>'dul ba</section><text>du 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong rnams gri dang / khab dag bab col</text></item>
<item><p>338b4</p><section>'dul ba</section><text>du 'jog pas de dag btsas zos nas skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ bab col du gzhag par mi bya'i/ 'on</text></item>
<item><p>338b5</p><section>'dul ba</section><text>kyang snod du gzhag par bya'o/ /bcom ldan 'das kyis snod du gzhag par bya'o/ /zhes bka' stsal pa dang / dge slong dag gis snod ji lta bu bya ba mi shes nas/ bcom ldan 'das kyis</text></item>
<item><p>338b6</p><section>'dul ba</section><text>bka' stsal pa/ ras la spra tshil gyis byugs nas der khab dang / gri dag gzhug par bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin</text></item>
<item><p>338b7</p><section>'dul ba</section><text>gyi kun dga' ra ba na bzhugs so/ /mnyan yod na dge slong ma sbom dga' mo zhes bya ba de la mching phor zhig yod do/ /ji tsam na dge slong ma gzhan zhig skom pas nyam thag ste chu 'thung 'dod</text></item>
<item><p>339a1</p><section>'dul ba</section><text>nas de de'i drung du song nas smras pa/ 'phags ma/ skom ste chu btung gi/ mching phor g.yor cig/ des smras pa/ 'di ni 'dug gi/ longs la song zhig/ des blangs</text></item>
<item><p>339a2</p><section>'dul ba</section><text>te song ba dang / lag nas lhung ste chag nas de cang mi smra bar 'dug go/ /dus gzhan zhig na sbom dga' mos de dran nas de de'i drung du song ste smras pa/ 'phags ma/ mching phor bsnams</text></item>
<item><p>339a3</p><section>'dul ba</section><text>pa de stsol cig/ des smras pa/ 'phags ma/ 'tshal na/ 'on kyang lag nas lhung ste chag gi/ gzhan zhig nyos te dbul lo/ /des smras pa/ de nyid byin cig/ ces des de ring zhig tu gtses/</text></item>
<item><p>339a4</p><section>'dul ba</section><text>te btang ngo / /skabs de/ dge slong ma dag gis dge slong rnams la bsnyad do/ /dge slong rnams kyis bcom ldan 'das la gsol pa dang / bcom ldan 'das kyis dgongs pa/ nyes dmigs</text></item>
<item><p>339a5</p><section>'dul ba</section><text>gang cung zad byung ba ni/ mching phor nas chu 'thung ba las gyur gyi/ de'i phyir dge slong mas mching phor du chu btung bar mi bya'o/ /snyam du mkhyen nas dge slong rnams la bka' stsal pa/</text></item>
<item><p>339a6</p><section>'dul ba</section><text>nyes dmigs gang cung zad byung ba ni/ dge slong ma dag mching phor nas chu 'thung ba las gyur gyi/ de lta bas na/ dge slong mas mching phor nas chu btung bar mi bya zhing / gzhan yang</text></item>
<item><p>339a7</p><section>'dul ba</section><text>btung ba dang / bza' bar mi bya'o/ /dge slong ma mching phor nas chu'am/ gzhan du yang rung / 'thung ngam/ za na/ 'gal tshabs can du 'gyur ro/ /sdom ni/ ri mo'i mkhar lan me dang</text></item>
<item><p>339b1</p><section>'dul ba</section><text>ni| |khrus dang 'gag dang lhung bzed kyi/ /lhag rol ma yin lhung bzed gzhir/ /rkang pa mi gzhag lham dag go/ sangs rgyas bcom ldan 'das mnyan yod na/ rgyal bu rgyal byed kyi tshal mgon</text></item>
<item><p>339b2</p><section>'dul ba</section><text>med zas sbyin gyi kun dga' ra ba na bzhugs so/ gang gi tshe khyim bdag mgon med zas sbyin gyis phyogs bzhi'i dge 'dun la rgyal byed kyi tshal phul ba de'i tshe/ de'i blo skyes pa/ 'dir ri mo ma bris</text></item>
<item><p>339b3</p><section>'dul ba</section><text>pas mi sdug ste/ de'i phyir gal te bcom ldan 'das kyis gnang na/ 'dir ri mo bri'o/ /snyam du rig nas de bcom ldan 'das ga la ba der song ste phyin nas bcom ldan 'das kyi zhabs la mgo bos</text></item>
<item><p>339b4</p><section>'dul ba</section><text>phyag 'tshal te phyogs gcig tu 'dug go/ /phyogs gcig tu 'dug nas bcom ldan 'das la khyim bdag mgon med zas sbyin gyis 'di skad ces gsol to/ /btsun pa/ bdag gis rgyal byed</text></item>
<item><p>339b5</p><section>'dul ba</section><text>kyi tshal 'dir ri mo ma bris pas mi sdug ste/ de'i slad du bcom ldan 'das kyis gnang na/ bdag gis 'dir ri mo bri bar bgyi'o/ /bcom ldan 'das kyis bka' stsal pa/ khyim bdag/ de lta</text></item>
<item><p>339b6</p><section>'dul ba</section><text>bas na/ gnang gi/ ri mo bris shig/ bcom ldan 'das kyis ri mo bris shig ces bka' stsal nas des tshon rtsi dag kyang bsags/ ri mo mkhan rnams kyang bos te smras pa/ shes ldan dag/</text></item>
<item><p>339b7</p><section>'dul ba</section><text>bcom ldan 'das kyis gnang gi/ de'i phyir tshon 'di dag gis rgyal byed kyi tshal ri mo bris shig/ de dag gis smras pa/ khyim bdag/ ri mo bri na phyogs gang du ci zhig bri ba gsungs shig/</text></item>
<item><p>340a1</p><section>'dul ba</section><text>des smras pa/ shes ldan dag/ bdag gis mi shes kyi/ sdod cig dang bcom ldan 'das la zhu'o/ /de dag gis smras pa/ khyim bdag/ legs te/ de bzhin du</text></item>
<item><p>340a2</p><section>'dul ba</section><text>mdzod cig dang sdod do/ /de bcom ldan 'das kyi spyan sngar song nas zhabs la mgo bos phyag 'tshal te gsol pa/ bcom ldan 'das/ tshon rtsi dag kyang bsags/ ri mo mkhan rnams kyang</text></item>
<item><p>340a3</p><section>'dul ba</section><text>bos na/ de dag gi mchid nas khyim bdag/ phyogs gang du ci zhig bri ba smros shig/ ces mchi na/ de'i slad du bcom ldan 'das kyis thugs brtse ba nye bar bzung ste phyogs gang du ci zhig</text></item>
<item><p>340a4</p><section>'dul ba</section><text>bri ba bka' stsal du gsol/ bcom ldan 'das kyis bka' stsal pa/ khyim bdag/ gal te de lta na/ song la re zhig phyi sgor gnod sbyin lag na dbyug thogs 'brir bcug nas sgo khang du ni/</text></item>
<item><p>340a5</p><section>'dul ba</section><text>cho 'phrul chen po dang / 'khor ba'i 'khor lo cha lnga pa/ khyams su ni/ skyes pa'i rabs kyi phreng ba/ dri gtsang khang gi sgor ni/ gnod sbyin lag na phreng ba thogs pa dag/ rim gro'i khang</text></item>
<item><p>340a6</p><section>'dul ba</section><text>par ni/ dge slong gnas brtan gnas brtan dag chos rnam par gtan la 'bebs par byed pa/ bkad sar ni/ gnod sbyin lag na zas thogs pa dag/ mdzod kyi sgor ni/ gnod sbyin</text></item>
<item><p>340a7</p><section>'dul ba</section><text>lag na lcags kyu thogs pa dag/ chu'i khang par ni/ klu lag na bum pa thogs pa/ brgyan sna tshogs kyis brgyan pa dag/ khrus khang ngam/ bsro khang du ni/ lha'i mdo las 'byung ba'am/</text></item>
<item><p>340b1</p><section>'dul ba</section><text>gzhan dmyal ba'i rabs/ nad pa'i sman khang du ni/ de bzhin gshegs pa nad g.yog mdzad pa/ chab khung sar ni/ dur khrod shin tu 'jigs su rung ba/ gnas gang gi sgor ni/ rus pa'i keng rus dang</text></item>
<item><p>340b2</p><section>'dul ba</section><text>mgo'i thod pa bri'o/ /btsun pa/ de ltar 'tshal lo/ /zhes khyim bdag mgon med zas sbyin gyis bcom ldan 'das kyi ltar mnyan nas thams cad de kho na bzhin du 'brir bcug go /gang gi tshe khyim</text></item>
<item><p>340b3</p><section>'dul ba</section><text>bdag mgon med zas sbyin gyis rgyal byed kyi tshal ri mo bris pa de'i tshe dge slong shes bzhin med par gnas pa kha cig gis der me bus pas/ du bas ri mo ma rung bar gyur nas skabs de/ dge slong</text></item>
<item><p>340b4</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag/ ngas me'i khang pa gnang gi/ dge slong gang zhig la me dgos pa des/ me'i khang</text></item>
<item><p>340b5</p><section>'dul ba</section><text>par me 'bud par bya'i/ khang bzang du ni ma yin no/ /khang bzang du me 'bud na/ 'gal tshabs can du 'gyur ro/ /bcom ldan 'das kyis me'i khang par me 'bud par bya'i/ khang bzang du ni</text></item>
<item><p>340b6</p><section>'dul ba</section><text>ma yin no/ /zhes bka' stsal pa dang / dge slong gzhan nad pa dag cig 'khod pa de dag mes phongs par gyur nas bcom ldan 'das kyis bka' stsal pa/ nad pa gang dag mes phong pa de dag</text></item>
<item><p>340b7</p><section>'dul ba</section><text>gis gtsug lag khang gi phyi rol lam/ rdzing drung du me bus la mdag ma du ba med pa nang du gzhag par bya'o/ /dge slong rnams khang bzang du khrus byed pas ri mo byed nas bcom ldan 'das</text></item>
<item><p>341a1</p><section>'dul ba</section><text>kyis bka' stsal pa/ khang bzang du khrus mi bya'i/ 'on kyang rdzing gi gra gcig tu ston pa'i spyan sngar ma bab pa'am/ khrus kyi khang pa byas nas der khrus</text></item>
<item><p>341a2</p><section>'dul ba</section><text>bya'o/ /'dam du gyur nas bcom ldan 'das kyis bka' stsal pa/ phyogs der so phag gi bcal 'gram par bya'o/ /chu 'khyil nas bcom ldan 'das kyis bka' stsal pa/ chu'i gtor khung</text></item>
<item><p>341a3</p><section>'dul ba</section><text>gdod par bya'o/ /bcom ldan 'das kyis chu'i stor khung gdod par bya'o/ /zhes bka' stsal pa dang / chu'i stor khung gi kha 'gag par gyur nas bcom ldan 'das kyis bka' stsal pa/ dus</text></item>
<item><p>341a4</p><section>'dul ba</section><text>dus su bsal bar bya zhing / chu'i stor khung gi kha nyid du khrus bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>341a5</p><section>'dul ba</section><text>so| |mnyan yod na bram ze zhig gi bu na bar gyur nas de'i sman pa'i drung du song ste smras pa/ bkra shis par gyur cig /bkra shis par gyur cig /sman pas smras pa/ jo bo/ ci bzhed gsungs</text></item>
<item><p>341a6</p><section>'dul ba</section><text>shig /des smras pa/ kye dge ba cung zad kyang mi 'dod mod kyi/ 'on kyang kho bo'i bu nad 'di dang 'dis thebs kyi/ sman ston cig /sman pa de dad pa can zhig pas des smras pa/ bram ze/</text></item>
<item><p>341a7</p><section>'dul ba</section><text>'phags pa rnams kyi drung du bzhud la/ lhung bzed kyi chu bslangs te de khrus shig dang sos par 'gyur ro/ /des bram ze bkra shis par gyur cig ces smras nas chas te rgyal byed kyi tshal</text></item>
<item><p>341b1</p><section>'dul ba</section><text>du song ngo / /drug sde rnams kyi kun tu spyod pa ni/ drug sde gang yang rung ba zhig gis/ rgyal byed kyi tshal gyi sgo mi stong pa yin te/ tshe dang ldan pa nye dga' rgyal byed kyi tshal gyi sgo na 'chag pa des/</text></item>
<item><p>341b2</p><section>'dul ba</section><text>bram ze de mthong nas smras pa/ bram ze chen po/ 'ongs pa legs so/ /'ongs pa legs so/ /khyod zla ba lta bu gnas pa yin na/ ring mo zhig ste ga las 'ongs/ 'phags pa/ phyag 'tshal lo/ /</text></item>
<item><p>341b3</p><section>'dul ba</section><text>ring mo zhig ste mthong ba ni/ legs te/ yang dang yang du mthong bas ni/ brnyas par 'gyur ro/ /dgos pa ci zhig la 'ongs/ 'phags pa/ bdag gi bu bro tshabs chen po zhig gis thebs te/ de la</text></item>
<item><p>341b4</p><section>'dul ba</section><text>sman pas 'phags pa rnams kyi thad nas lhung bzed kyi chu bslangs te des bkrus dang / sos par 'gyur ro/ /zhes bstan nas/ bdag lhung bzed kyi chu bslang ba'i slad du 'dir mchis kyi/ stsol</text></item>
<item><p>341b5</p><section>'dul ba</section><text>cig /des smras pa/ khyod ko lhung bzed kyi chu'i phyir 'dir 'ongs pa lta/ 'phags pa/ de lta lags te/ dgos pa ni/ de mchis so/ /gal te de lta na/ sdod cig dang / kho bos lhung bzed kyi chu blang</text></item>
<item><p>341b6</p><section>'dul ba</section><text>ngo| |zhes byas nas de nang du song ngo / /des zan zos nas lhung bzed bkrus te der rus pa dang / sha'i kham tshad dang / nya'i gra ma dang / 'bras chan gyi brul ma dang / phye dang / tshod shol dang / khur</text></item>
<item><p>341b7</p><section>'dul ba</section><text>ba cung zad cig blugs so/ /de nas phyir byung nas smras pa/ bram ze/ lhung bzed kyi chu 'di re/ khyer cig /bram zes mthong nas smras pa/ 'phags pa/ bdag gi bu gum bla'i/ chu 'di lta bu</text></item>
<item><p>342a1</p><section>'dul ba</section><text>mi gtsang bas khrus bgyid pa ni/ mi rung ngo / /tshe dang ldan pa nye dgas smras pa/ khyod dad pa 'di lta bu dang ldan pas khyod kyi bu sos zin du zad do/ /bram ze de 'phya ba la</text></item>
<item><p>342a2</p><section>'dul ba</section><text>zhugs nas skabs de/ dge slong rnams kyis bcom ldan 'das la gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong dag lhung bzed nas</text></item>
<item><p>342a3</p><section>'dul ba</section><text>lhag rol 'dor ba las gyur gyi/ de'i phyir dge slong gi lhung bzed nas lhag rol dor bar mi bya'o/ /snyam du dgongs te dge slong rnams la bka' stsal pa/ dge slong dag /de lta bas na/ dge</text></item>
<item><p>342a4</p><section>'dul ba</section><text>slong gis lhung bzed nas lhag rol dor bar mi bya'o/ /dor na/ 'gal tshabs can du 'gyur ro/ /'on kyang ngas dge slong gis lhung bzed kyi chu sbyin par byed pa'i kun tu spyod pa'i chos bca'</text></item>
<item><p>342a5</p><section>'dul ba</section><text>bar bya ste/ dge slong lhung bzed kyi chu sbyin par byed pas lhung bzed lan gsum bkrus te/ lhung bzed kyi chu la gtsug lag gi tshigs su bcad pas mngon par bsngags nas sbyin par</text></item>
<item><p>342a6</p><section>'dul ba</section><text>bya'o/ /dge slong lhung bzed kyi chu sbyin par byed pas kun tu spyod pa'i chos ji ltar bcas pa bzhin yang dag par blangs te mi 'jug na/ 'gal tshabs can du 'gyur ro/ /sangs rgyas</text></item>
<item><p>342a7</p><section>'dul ba</section><text>bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong dag lhung bzed kyi gzhi la rkang pa bzhag ste zan za ba bram</text></item>
<item><p>342b1</p><section>'dul ba</section><text>ze dang / khyim bdag rnams kyis mthong nas shAkya'i bu'i dge sbyong rnams ni/ gtsang sbra med pa ste/ lhung bzed kyi gzhi la rkang pa bzhag ste zan za'o/ /zhes bya ba'i skabs de/ dge slong rnams</text></item>
<item><p>342b2</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ dge slong dag /bram ze dang / khyim bdag rnams 'phya ba ni/ thog tu bab bo/ /de lta bas na/ dge slong</text></item>
<item><p>342b3</p><section>'dul ba</section><text>gis lhung bzed kyi gzhi la rkang pa bzhag ste zan bza' bar mi bya'o/ /dge slong lhung bzed kyi gzhi la rkang pa bzhag ste zan za na/ 'gal tshabs can du 'gyur ro/ /sangs rgyas bcom ldan</text></item>
<item><p>342b4</p><section>'dul ba</section><text>'das yangs pa can na spre'u rdzing gi 'gram khang pa brtsegs pa na bzhugs so/ /dge slong dag lham ma phud par zan za ba bram ze dang / khyim bdag rnams kyis mthong nas shAkya'i bu'i dge slong</text></item>
<item><p>342b5</p><section>'dul ba</section><text>rnams ni/ gtsang sbra med pa ste/ lham ma phud par zan za'o/ /zhes 'phya ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge</text></item>
<item><p>342b6</p><section>'dul ba</section><text>slong dag /bram ze dang / khyim bdag rnams 'phya ba ni/ thog tu bab bo/ /de lta bas na/ dge slong gis lham ma phud par zan bza' bar mi bya'o/ /dge slong lham ma phud par zan za na/ 'gal</text></item>
<item><p>342b7</p><section>'dul ba</section><text>tshabs can du 'gyur ro/ /bcom ldan 'das kyis dge slong gis lham ma phud par zan za bar mi bya'o/ /zhes bka' stsal nas/ dge slong dag gis lham phud de zan bza' bar brtsams pa dang</text></item>
<item><p>343a1</p><section>'dul ba</section><text>de dag na bar gyur ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ nad pa gang dag yin pa de dag gis</text></item>
<item><p>343a2</p><section>'dul ba</section><text>ni/ ma phud par zan bza' bar bya ste/ 'di la 'gyod par mi bya'o/ /sdom ni/ lhung bzed med dang grags pa dang / /dbyar gnas pa dang gnas med dang / /lo lnga rnyed pa gcig pa dang / /glo</text></item>
<item><p>343a3</p><section>'dul ba</section><text>dang rgyab dang rked pa mgo/ sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /nye dga' bos gcig cig</text></item>
<item><p>343a4</p><section>'dul ba</section><text>rab tu phyung ba de la snga nas lhung bzed nye bar ma bzhag go /ji tsam na dge slong rnams zas kyi dus la bab ste rang rang gi lhung bzed bkrus nas lhung bzed kyi gzhi la bzhag ste mchod rten la</text></item>
<item><p>343a5</p><section>'dul ba</section><text>phyag 'tshal du dong ba dang / des bsam pa/ lhung bzed 'di dag mang mo zhig 'dug pas/ gdon mi za bar gang gis ji ltar blangs pa des zos shing zos nas 'di nyid du 'jog go /de</text></item>
<item><p>343a6</p><section>'dul ba</section><text>lta bas na/ re zhig bdag gis kyang blangs la slar gzhag go /snyam nas des gnas brtan kun shes ko'u di n+ya'i lhung bzed blang bar brtsams pa dang / gzhan zhig gis de la smras</text></item>
<item><p>343a7</p><section>'dul ba</section><text>pa| tshe dang ldan pa/ lhung bzed 'di ni/ gnas brtan kun shes ko'u di n+ya'i yin gyi/ 'di ma len cig /des de bzhag nas tshe dang ldan pa rta thul dang / bzang po dang / rlangs pa dang / ming</text></item>
<item><p>343b1</p><section>'dul ba</section><text>chen dang / gang po dang / dri ma med pa dang / ba lang bdag dang / lag bzang dang / dge slong gzhan dag gcig gi lhung bzed dag blang bar brtsams pa dang / dge slong rnams kyis smras pa/ tshe</text></item>
<item><p>343b2</p><section>'dul ba</section><text>dang ldan pa/ khyod la lhung bzed med na/ lhung bzed med pa khyod sus rab tu byung / des smras pa/ mkhan po nye dgas so/ /dge slong rnams 'phya bar byed de/ gnas ngan len kun tu spyod pa de ma</text></item>
<item><p>343b3</p><section>'dul ba</section><text>yin pa gzhan su zhig lhung bzed med pa rab tu 'byin ces zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong</text></item>
<item><p>343b4</p><section>'dul ba</section><text>gis lhung bzed med pa rab tu dbyung bar mi bya ste/ rab tu 'byin na/ 'gal tshabs can du 'gyur ro/ /rab tu 'byin par byed pas yo byad drug gis mi brel bar bya'o/ /sangs rgyas bcom ldan</text></item>
<item><p>343b5</p><section>'dul ba</section><text>'das la tshe dang ldan pa nye bar 'khor gyis zhus pa/ btsun pa/ re zhig dge slong dag gis lhung bzed med pa zhig bsnyen par rdzogs par bgyid na/ bsnyen par rdzogs pa zhes brjod par</text></item>
<item><p>343b6</p><section>'dul ba</section><text>bgyi'am/ nye bar 'khor/ bsnyen par rdzogs pa zhes bya ste/ bsnyen par rdzogs par byed pa rnams ni/ 'gal tshabs can du 'gyur ro/ /btsun pa/ dge slong dag gis lhung bzed chung ngu'am/</text></item>
<item><p>343b7</p><section>'dul ba</section><text>lhung bzed chen po'am/ lhung bzed skya bos bsnyen par rdzogs par bgyid na/ bsnyen par rdzogs pa zhes bgyi'am/ nye bar 'khor/ bsnyen par rdzogs pa zhes bya ste/ bsnyen par rdzogs</text></item>
<item><p>344a1</p><section>'dul ba</section><text>par byed pa rnams ni/ 'gal tshabs can du 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun</text></item>
<item><p>344a2</p><section>'dul ba</section><text>dga' ra ba na bzhugs so/ /de'i tshe chom rkun par grags pa zhig rkun po byed pa tshor nas des bzung ba dang brkus pa bor nas bros so/ /de lam gyi ngal bas dub nas rgyal byed kyi tshal gyi</text></item>
<item><p>344a3</p><section>'dul ba</section><text>lam ga shing zhig gi drung na lag pa 'gram pa la gtad de sems khong du chud cing 'dug pa dang / tshe dang ldan pa nye dga' snga dro sham thabs bgos/ lhung bzed dang chos gos thogs te mnyan</text></item>
<item><p>344a4</p><section>'dul ba</section><text>yod du bsod snyoms kyi phyir chas pa des de mthong nas smras pa/ tshe dang ldan pa/ khyod su'i/ des smras pa/ 'phags pa/ bdag ni/ mgon med pa zhig ste/ bdag la ci yang ma mchis so//</text></item>
<item><p>344a5</p><section>'dul ba</section><text>des smras pa/ bzhin bzang / gal te de lta na/ ci ste rab tu mi 'byung / des smras pa/ 'phags pa/ khyod rab tu byung ba lags pas re zhig drang por smra bar bgyi ste/ bdag ni/ chom</text></item>
<item><p>344a6</p><section>'dul ba</section><text>rkun par grags pa lags na/ su zhig bdag rab tu 'byin/ bu/ bcom ldan 'das kyi bstan pa ni/ thugs rjes rab tu phye ba yin pas/ su zhig rab tu mi 'byin/ sems rton cig</text></item>
<item><p>344a7</p><section>'dul ba</section><text>dang ngas rab tu dbyung ngo / /'phags pa/ legs te/ rab tu 'byung ngo / /des de rab tu phyung / bsnyen par rdzogs par byas nas smras pa/ bzhin bzang / ri dwags kyis ri dwags mi sos</text></item>
<item><p>344b1</p><section>'dul ba</section><text>kyi| mnyan yod rgya chen por rang gi spyod yul pha yul du bsod snyoms la rgyus la 'tsho bar gyis shig /de snga dro sham thabs bgos/ lhung bzed dang / chos gos thogs te mnyan yod du bsod</text></item>
<item><p>344b2</p><section>'dul ba</section><text>snyoms kyi phyir zhugs pa dang / de bsod snyoms la rgyu ba na/ bram ze dang / khyim bdag rnams kyis ngo shes nas de na kha cig na re/ shes ldan dag /'di ni/ chom rkun par grags pa de yin/</text></item>
<item><p>344b3</p><section>'dul ba</section><text>na| rab tu byung ngo / /zhes zer/ gzhan dag na re/ dge sbyong shAkya'i bu pa rnams kyi chos ni/ bzang ste/ chom rkun par grags pa yang rab tu 'byin par byed do/ /'di dag ni/ nyin mo bsod</text></item>
<item><p>344b4</p><section>'dul ba</section><text>snyoms pa'i cha byad kyis khyim dag tu glags bcad nas nub mo rkur 'ong ngo / /zhes zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>344b5</p><section>'dul ba</section><text>dgongs pa/ nyes dmigs gang cung zad byung ba ni/ dge slong dag chom rkun par grags pa rab tu 'byin pa las gyur te/ de'i phyir dge slong gis chom rkun par grags pa rab tu dbyung bar mi</text></item>
<item><p>344b6</p><section>'dul ba</section><text>bya'o| /snyam du dgongs nas dge slong rnams la bka' stsal pa/ dge slong dag /bram ze dang / khyim bdag rnams 'phya ba ni/ thog tu bab po/ /de lta bas na/ dge slong gis chom rkun par grags</text></item>
<item><p>344b7</p><section>'dul ba</section><text>pa rab tu dbyung bar mi bya'o/ /bcom ldan 'das kyis dge slong gis chom rkun par grags pa rab tu dbyung bar mi bya'o/ /zhes bka' stsal pa dang / dge slong dag gis chom rkun pa yin par</text></item>
<item><p>345a1</p><section>'dul ba</section><text>mngon pa med pa dag kyang rab tu ma phyung bas de dag gis rab tu 'byung ba dang / bsnyen par rdzogs pa dge slong gi dngos po'i bar chad du gyur pa'i skabs de/ dge</text></item>
<item><p>345a2</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis bka' stsal pa/ chom rkun pa yin par mngon pa rab tu dbyung bar mi bya'i/ mngon pa med pa ni/ rab tu dbyung</text></item>
<item><p>345a3</p><section>'dul ba</section><text>bar bya'o/ /de lta bas na/ gang yang rung ba zhig gi drung du rab tu 'byung bar 'dod pa zhig nye bar 'ongs na/ des de la chom rkun par grags pa ma yin nam zhes dri bar bya'o/ /ma dris par rab tu</text></item>
<item><p>345a4</p><section>'dul ba</section><text>'byin na/ 'gal tshabs can du 'gyur ro// //'dul ba phran tshegs kyi gzhi/ bam po nyi shu pa/ sangs rgyas bcom ldan 'das mnyan yod na/ rgyal bu rgyal byed kyi</text></item>
<item><p>345a5</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /de'i tshe gnas shig na/ dge slong mang po zhig gcig cig la gnas bcas te 'dug pa las ji tsam na/ de dag gi gnas kyi</text></item>
<item><p>345a6</p><section>'dul ba</section><text>slob dpon de dus las 'das pa dang / de dag gis su zhig la bdag cag gi 'phral gyi bya ba zhu bar bya ba dang / gang la gnas bcas te 'dug par bya ba mi shes nas skabs de/ dge slong rnams</text></item>
<item><p>345a7</p><section>'dul ba</section><text>la bsnyad do/ /dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong de dag gis dge slong zhig las su bsko ba spang ba dang / gnas</text></item>
<item><p>345b1</p><section>'dul ba</section><text>khang spang ba dang / mal stan spang ba dang / rim gro pa spang bas btsal bar bya ste/ ci ste rnyed na/ de lta na legs/ ci ste ma rnyed na/ dge slong de dag gis gnas der gso sbyong gnyis pa'i bar du 'dug par</text></item>
<item><p>345b2</p><section>'dul ba</section><text>mi bya ste/ 'dug na/ 'gal chabs can du 'gyur ro/ /dge slong gzhan dag cig gnas shig tu gnas kyi slob dpon gcig cig dang dbyar gnas par khas blang bar 'dod pa las/ de dag gi</text></item>
<item><p>345b3</p><section>'dul ba</section><text>gnas kyi slob dpon de yang dus las 'das nas de dag gis kyang ji ltar sgrub pa mi shes pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka'</text></item>
<item><p>345b4</p><section>'dul ba</section><text>stsal pa/ dge slong de dag gis kyang dge slong zhig /las su bsko ba spang ba dang / gnas khang spang ba dang / mal stan spang ba dang / rim gro pa spang bas btsal bar bya ste/ gal te rnyed na/ de lta na</text></item>
<item><p>345b5</p><section>'dul ba</section><text>legs/ ci ste ma rnyed na/ dge slong de dag gis gnas der dbyar snga mar gnas par dam bca' bar mi bya ste/ gnas par dam 'cha' na/ 'gal tshabs can du 'gyur ro/ dge slong gzhan</text></item>
<item><p>345b6</p><section>'dul ba</section><text>dag cig gnas shig tu gnas kyi slob dpon gcig cig dang dbyar snga mar gnas par dam bcas pa las/ de dag gi slob dpon de yang dus las 'das nas/ de dag gis kyang ji ltar sgrub pa</text></item>
<item><p>345b7</p><section>'dul ba</section><text>mi shes pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong de dag gis kyang dge slong zhig /las su bsko ba spang</text></item>
<item><p>346a1</p><section>'dul ba</section><text>pa dang / gnas khang spang ba dang / mal stan spang ba dang / rim gro pa spang bas btsal bar bya ste/ gal te rnyed na/ de lta na legs/ ci ste ma rnyed na/ dge slong de dag</text></item>
<item><p>346a2</p><section>'dul ba</section><text>gis der gnas par mi bya'i/ gzhan du song la dbyar nye bar sbyor ba gnyis par dbyar gnas par khas blang bar bya'o/ /der gnas na/ 'gal tshabs can du 'gyur ro/ /dge slong gzhan dag</text></item>
<item><p>346a3</p><section>'dul ba</section><text>cig gnas shig tu gnas kyi slob dpon gcig cig dang dbyar gnas par khas blang bar 'dod pa las/ de dag gi gnas kyi slob dpon de yang dus las 'das nas de dag gis kyang ji ltar</text></item>
<item><p>346a4</p><section>'dul ba</section><text>sgrub pa mi shes pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong de dag gis kyang dge slong zhig las su bsko</text></item>
<item><p>346a5</p><section>'dul ba</section><text>ba spang ba dang / gnas khang spang ba dang / mal stan spang ba dang / rim gro pa spang bas bcal bar bya ste/ gal te rnyed na/ de bstan legs/ ci ste ma rnyed na/ dge slong de dag gis der dbyar phyi mar</text></item>
<item><p>346a6</p><section>'dul ba</section><text>gnas par dam bca' bar mi bya ste/ gnas par dam 'cha' na/ 'gal tshabs can du 'gyur ro/ /dge slong gzhan dag cig gnas shig tu gnas kyi slob dpon gcig cig dang dbyar</text></item>
<item><p>346a7</p><section>'dul ba</section><text>phyi mar gnas par dam bcas pa las de dag gi slob dpon de yang dus las 'das nas de dag gis kyang ji ltar sgrub pa mi shes pa'i skabs de/ dge slong rnams kyis bcom ldan 'das</text></item>
<item><p>346b1</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong de dag gis zla ba gnyis kyi bar du gcig la gcig dri zhing so sor brtags pas gnas par bya'o/ /zla ba gnyis 'das</text></item>
<item><p>346b2</p><section>'dul ba</section><text>nas dge slong zhig las su bsko ba spang ba dang / gnas khang spang ba dang / mal cha spang ba dang / rim gro pa spang bas btsal bar bya ste/ gal te rnyed na/ de lta na legs/ ci ste ma rnyed na/</text></item>
<item><p>346b3</p><section>'dul ba</section><text>dge slong de dag gis gnas der gso sbyong gnyis pa'i bar du 'dug par mi bya ste/ 'dug na/ 'gal tshabs can du 'gyur ro/ /dge slong gzhan dag cig gnas shig tu dge slong gcig cig</text></item>
<item><p>346b4</p><section>'dul ba</section><text>gis rab tu phyung / bsnyen par rdzogs par byas pa las/ de dag gi mkhan po de dus las 'das pa dang / de dag gis kyang ji ltar sgrub pa mi shes zhes bya ba thams cad slob dpon la ji lta bar</text></item>
<item><p>346b5</p><section>'dul ba</section><text>snga ma bzhin du brjod par bya'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /ri bor zhig na khyim bdag</text></item>
<item><p>346b6</p><section>'dul ba</section><text>cig gnas pa des gtsug lag khang byed du bcug ste yo byad thams cad kyis bkang nas phyogs bzhi'i dge slong gi dge 'dun la phul lo/ /ji tsam dus gzhan zhig na/ khyim bdag de rgyal</text></item>
<item><p>346b7</p><section>'dul ba</section><text>po'i pho brang du bzung ba dang / dge slong rnams kyis thos so/ /de dag gis thos nas gtsug lag khang bor te bros pa dang / dkon mchog gsum gyi dkor ma byin par len pa rnams kyis</text></item>
<item><p>347a1</p><section>'dul ba</section><text>brkus so/ /ji tsam na khyim bdag de slar btang ste/ dge slong rnams kyis gtsug lag khang gi bdag po de ji ltar slar btang bar thos nas de dag khyim de'i drung</text></item>
<item><p>347a2</p><section>'dul ba</section><text>du song ba dang / khyim bdag des ji ltar dge slong dag gtsug lag khang bor te bros nas dkon mchog gi dkor ma byin par len pa rnams kyis brkus pa snga nas thos pas/ des de dag</text></item>
<item><p>347a3</p><section>'dul ba</section><text>skyengs pa/ 'phags pa/ khyed ci'i phyir bros/ de dag gis smras pa/ kho bo cag gis khyod rgyal po'i pho brang du ji ltar bzung ba thos te thos nas/ de nas bdag cag skrag ste bros so/ /'phags</text></item>
<item><p>347a4</p><section>'dul ba</section><text>pa dag /gal te bdag rgyal po'i pho brang du bzung yang khyed ka ci'i slad du 'bros/ bdag gi nye du dag ni/ ma bzung na/ ci/ de dag kyang khyed kyi yo byad sbyor bar mi 'gyur ram/ de dag spobs</text></item>
<item><p>347a5</p><section>'dul ba</section><text>pa med par cang mi zer bar 'dug pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de bzhin 'bros par mi bya'i/</text></item>
<item><p>347a6</p><section>'dul ba</section><text>'on kyang gtsug lag khang gi bdag po'i nye du dag la/ gtsug lag khang gi bdag po ni/ rgyal po'i khab tu bzung na/ ci/ khyed kyis bdag cag gi bsod snyoms kyi yo byad sbyar nus sam</text></item>
<item><p>347a7</p><section>'dul ba</section><text>zhes dri bar bya ste/ gal te de dag sbyor na/ de lta na legs/ ci ste mi sbyor na/ lo lnga'i bar du bsod snyoms bya zhing 'dug par bya'o/ /lo lnga 'das nas gal te gtsug lag khang gi bdag</text></item>
<item><p>347b1</p><section>'dul ba</section><text>por slar btang na/ de lta na legs/ ci ste ma btang na/ gsol ba dang gnyis kyi las byas nas gtsug lag khang de'i nye 'khor gyi gtsug lag khang dag yongs su skyong bar byed pa rnams dang rnyed pa</text></item>
<item><p>347b2</p><section>'dul ba</section><text>thun mong dang / gso sbyong tha dad pa dag gis lo gzhan lnga'i bar du 'dug par bya'o/ /las ni/ 'di ltar bya ste/ nye 'khor gyi gtsug lag khang dag tu gnas mal bshams te gaN+Di brdungs nas</text></item>
<item><p>347b3</p><section>'dul ba</section><text>dris pa'i tshig gis dge slong rnams la yang dag par bsgo nas dge 'dun thams cad 'dus shing 'khod pa dang / dge slong gcig gis gsol ba byas nas las bya ste/ dge 'dun btsun pa rnams</text></item>
<item><p>347b4</p><section>'dul ba</section><text>gsan du gsol/ gtsug lag khang che ge mo zhig gi bdag po rgyal pos bzung ste/ gal te dge 'dun gyis dus la bab cing bzod na/ dge 'dun gyis gnang bar mdzod cig dang / dge 'dun</text></item>
<item><p>347b5</p><section>'dul ba</section><text>gyis gtsug lag khang de/ gtsug lag khang 'di dag dang rnyed pa thun mong dang / gso sbyong tha dad par bgyi'o/ /'di ni/ gsol ba'o/ /las ni/ 'di ltar bya ste/ dge 'dun btsun pa rnams</text></item>
<item><p>347b6</p><section>'dul ba</section><text>gsan du gsol/ gtsug lag khang che ge mo zhig gi bdag po rgyal pos bzung ste/ de'i slad du dge 'dun gyis gtsug lag khang de/ gtsug lag khang 'di dag dang rnyed pa thun mong dang / gso</text></item>
<item><p>347b7</p><section>'dul ba</section><text>sbyong tha dad par mdzad na/ tshe dang ldan pa gang dag gtsug lag khang de/ gtsug lag khang 'di dag dang rnyed pa thun mong dang / gso sbyong tha dad par mdzad par bzod pa de dag ni /cang ma gsungs</text></item>
<item><p>348a1</p><section>'dul ba</section><text>shig /gang dag mi bzod pa de dag ni/ gsungs shig /dge 'dun gyis bzod cing gnang nas dge 'dun gyis gtsug lag khang che ge mo zhig rnyed pa thun mong</text></item>
<item><p>348a2</p><section>'dul ba</section><text>dang / gso sbyong tha dad par mdzad lags te/ 'di ltar cang mi gsung bas de de bzhin du 'dzin to/ /gal te rnam pa des lo bcu'i bar du gnas pa rnams la gtsug lag khang gi bdag po</text></item>
<item><p>348a3</p><section>'dul ba</section><text>'ongs na/ de lta na legs/ ci ste ma 'ongs na/ nye 'khor gyi gtsug lag khang dag tu gnas mal dang / snod dang / yo byad dag bzhag nas nang sgo bcad de 'gro bar bya'o/ /gang gi tshe gtsug</text></item>
<item><p>348a4</p><section>'dul ba</section><text>lag khang gi bdag po slar btang ba de'i tshe nye 'khor gyi gtsug lag khang dag nas rdzas ji ltar bzhag pa rnams phyir blangs te de nyid du sbyin par bya'o/ /gal te nye 'khor gyi gtsug lag</text></item>
<item><p>348a5</p><section>'dul ba</section><text>khang na gnas pa'i dge slong rnams kyis byin na/ de lta na legs/ ci ste ma byin na/ 'gal tshabs can du 'gyur ro/ /sangs rgyas bcom ldan 'das mnyan yod na/ rgyal bu rgyal byed kyi tshal</text></item>
<item><p>348a6</p><section>'dul ba</section><text>mgon med zas sbyin gyi kun dga' ra ba na bzhugs so/ /drug sde rnams lus kyis khur khyer ba bram ze dang / khyim bdag rnams kyis mthong nas 'phya bar byed de/ 'phags pa/ re zhig bdag</text></item>
<item><p>348a7</p><section>'dul ba</section><text>cag ni/ khyim pa khyim na gnas pa lags pas pha ma dang / bu dang / bu mo dang / bran mo dang / bran po dang / las byed pa dang / zho shas 'tsho ba dang / rgyal po dang / lha dang / gshin ngog dang / dge</text></item>
<item><p>348b1</p><section>'dul ba</section><text>sbyong dang / bram ze rnams kyi don du lus kyis khur 'khur 'tshal na/ khyod ko su'i don du khur snom/ de dag cang mi zer bar 'dug pa'i skabs de/ dge slong rnams kyis bcom ldan 'das</text></item>
<item><p>348b2</p><section>'dul ba</section><text>la gsol pa dang / bcom ldan 'das kyis bka' stsal pa/ dge slong dag /bram ze dang / khyim bdag rnams 'phya ba ni /thog tu bab po/ /de lta bas na/ dge slong gis lus kyis khur bkur</text></item>
<item><p>348b3</p><section>'dul ba</section><text>bar mi bya'o/ /dge slong lus kyis khur khyer na/ 'gal tshabs can du 'gyur ro/ /bcom ldan 'das kyis dge slong gis lus kyis khur bkur bar mi bya'o/ /zhes bka' stsal pa dang / drug</text></item>
<item><p>348b4</p><section>'dul ba</section><text>sde rnams kyis rgyab dang / rked pa dang / glo dang / mgos khur bkur bar brtsams te nyes dmigs de nyid du gyur nas bcom ldan 'das kyis bka' stsal pa/ rgyab kyis ma yin/ rked pas ma</text></item>
<item><p>348b5</p><section>'dul ba</section><text>yin/ glos ma yin/ mgos khur bkur bar mi bya ste/ khur na/ 'gal tshabs can du 'gyur ro/ /sdom ni/ gnas dang yo byad drug dang ni/ /de nas de las 'phrog pa dang / /yid gcugs</text></item>
<item><p>348b6</p><section>'dul ba</section><text>len pa lnga dang ni/ /btso blag sgo khang 'chag sa'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe</text></item>
<item><p>348b7</p><section>'dul ba</section><text>bram ze rab tu 'byung bar 'dod pa zhig rgyal byed kyi tshal du song ba dang / ji tsam na dge slong lag na lhung bzed thogs pa rab tu mang po 'khar gsil thogs nas bsod snyoms la chas pa</text></item>
<item><p>349a1</p><section>'dul ba</section><text>de dag des mthong nas des bsam pa/ re zhig de dag gang du 'gro dri'o /snyam nas des de dag la dris pa/ 'phags pa/ gang du bzhud/ de dag gis smras pa/</text></item>
<item><p>349a2</p><section>'dul ba</section><text>bram ze/ bsod snyoms la 'gro'o/ /des smras pa/ 'phags pa/ dge slong thams cad bsod snyoms la rgyu'am/ de dag gis smras pa/ bram ze/ dge slong shes nyen can gang dag yin pa de</text></item>
<item><p>349a3</p><section>'dul ba</section><text>dag la ni/ bram ze dang / khyim bdag rnams bsod snyoms gtsug lag khang du khyer te 'ongs nas 'bul lo/ /shes nyen med pa gang dag yin pa de dag ni/ bsod snyoms la 'gro'o/ /des</text></item>
<item><p>349a4</p><section>'dul ba</section><text>bsam pa/ dge sbyong shAkya'i bu pa rnams kyi nang du rab tu byung ba dang khyad par ci yod kyi/ bdag gis 'dir yang de bzhin du bsod snyoms la 'gro bar bya'o/ /snyam mo/ /des yang bsam</text></item>
<item><p>349a5</p><section>'dul ba</section><text>pa/ re zhig dge slong gzhan zhig la yang ci 'di dag bsod snyoms kho na la gnas te rab tu byung ngam/ 'on te gnas gzhan yang yod dri bar bya'o/ /snyam nas de dge slong zhig gi drung du</text></item>
<item><p>349a6</p><section>'dul ba</section><text>song ba dang / des de la 'ongs pa legs zhes bya ba'i kun tu spyod pa kun tu spyad nas smras pa/ bram ze/ khyod gang gi ci'i phyir 'dir 'ongs/ des smras pa/ 'phags pa/ khyod blta ba kho na'i</text></item>
<item><p>349a7</p><section>'dul ba</section><text>phyir 'ongs te/ re zhig khyod ci la gnas nas rab tu byung ba dri'o/ /des smras pa/ bram ze/ legs so/ /legs so/ /khyod kyi brtag pa ni/ bzang ste/ 'dug cig dang gtam bya'o/ /bram</text></item>
<item><p>349b1</p><section>'dul ba</section><text>ze rab tu 'byung bar 'dod pa des/ rkang pa la phyag byas nas de'i mdun du 'dug pa dang / des smras pa/ bram ze/ bzhi po 'di dag ni/ bcom ldan 'das kyis legs par gsungs pa'i chos 'dul ba</text></item>
<item><p>349b2</p><section>'dul ba</section><text>la rab tu byung ba/ bsnyen par rdzogs pa dge slong gi gnas sus bcad pa yin no/ /bram ze/ bzhi gang zhe na/ bcom ldan 'das kyis dge slong dag gos rnams kyi nang na phyag dar khrod ni/ rung ba/</text></item>
<item><p>349b3</p><section>'dul ba</section><text>rnyed kyang sla ba ste/ de la gnas na/ dge slong legs par gsungs pa'i chos 'dul ba la rab tu byung / bsnyen par rdzogs pa dge slong gi dngos por 'gyur ro/ /zas rnams kyi nang na bsod</text></item>
<item><p>349b4</p><section>'dul ba</section><text>snyoms dang / gnas mal rnams kyi nang na shing drung dang / sman rnams kyi nang na bkus te bor ba ni/ rung ba/ rnyed kyang sla ba ste/ de la gnas na/ dge slong legs par gsungs pa'i chos 'dul</text></item>
<item><p>349b5</p><section>'dul ba</section><text>ba la rab tu byung / bsnyen par rdzogs pa dge slong gi dngos por 'gyur ro/ /zhes bka' stsal to/ /bram ze/ bcom ldan 'das kyis bdag cag la gnas su bcad pa ni/ bzhi po 'di dag yin te/</text></item>
<item><p>349b6</p><section>'dul ba</section><text>'di dag la gnas nas bdag cag legs par gsungs pa'i chos 'dul ba la rab tu byung / bsnyen par rdzogs pa dge slong gi dngos por 'gyur ro/ /bram zes smras pa/ 'phags pa/ su</text></item>
<item><p>349b7</p><section>'dul ba</section><text>zhig gnas 'di dag gis 'tsho bar nus/ bdag rab tu mi 'byung ngo / /snyam ste/ 'dis mchis na/ rab tu 'byung ba 'di yang dka' ba zhig pas/ phyag 'tshal lo/ /mchi'o/ /zhes smras</text></item>
<item><p>350a1</p><section>'dul ba</section><text>te song ngo / /de nyid de'i rab tu 'byung zhing bsnyen par rdzogs pa dge slong gi dngos po'i bar chad du gyur nas skabs de/ dge slong rnams kyis bcom ldan</text></item>
<item><p>350a2</p><section>'dul ba</section><text>'das la gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong dag rab tu ma byung ba kho na la gnas bzhi brjod pa las gyur gyi/ de lta bas</text></item>
<item><p>350a3</p><section>'dul ba</section><text>na/ dge slong gis rab tu ma byung ba'am/ bsnyen par ma rdzogs pa la gnas bzhi brjod par mi bya'i/ gang gi tshe rab tu byung bsnyen par rdzogs pa de'i tshe gnas bzhi brjod par bya'o/ /rab tu</text></item>
<item><p>350a4</p><section>'dul ba</section><text>ma byung / bsnyen par ma rdzogs pa la gnas bzhi brjod na/ 'gal tshabs can du 'gyur ro/ /gleng gzhi ni/ mnyan yod na'o/ /mnyan yod na khyim bdag cig gnas pa des rigs mnyam</text></item>
<item><p>350a5</p><section>'dul ba</section><text>pa las chung ma blangs nas de de dang rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur spyod par byed pa las zhes bya ba snga ma</text></item>
<item><p>350a6</p><section>'dul ba</section><text>bzhin no/ /rigs dang mthun pa'i ming btags te/ de bskyed bsrings nas chen por gyur to/ /de dus gzhan zhig na phas spyos pa dang des bsam pa/ pha mgu dka' bar gyur gyi/ rgyal</text></item>
<item><p>350a7</p><section>'dul ba</section><text>byed kyi tshal du song la rab tu 'byung ngo / /snyam nas de rgyal byed kyi tshal du song ngo / /drug sde rnams kyi kun tu spyod pa ni/ drug sde gang yang rung ba zhig gis/ rgyal byed kyi tshal gyi sgo mi stong pa</text></item>
<item><p>350b1</p><section>'dul ba</section><text>yin te/ tshe dang ldan pa nye dga' sgo na 'dug pa des de mthong nas smras pa/ bzhin bzang / 'ongs pa legs so/ /khyod zla ba lta bur gnas pa yin na/ ring mo zhig lon te ga las 'ongs/ des smras</text></item>
<item><p>350b2</p><section>'dul ba</section><text>pa/ 'phags pa/ ring mo zhig lon te mthong ba ni/ legs kyi/ yang dang yang mthong ba ni/ brnyas par 'gyur ro/ /'on kyang 'phags pa rab tu byung bar 'tshal gyi/ rab tu phyung zhig /bzhin</text></item>
<item><p>350b3</p><section>'dul ba</section><text>bzang / khyod kyi sems bskyed pa ni/ bzang ste/ rab tu 'byung ba ni/ mchog go /bcom ldan 'das kyis kyang phan yon lnga mthong ba'i mkhas pas rab tu 'byung bar bya bar mos par bya ba'i</text></item>
<item><p>350b4</p><section>'dul ba</section><text>rigs so/ /zhes bya ba nas sangs rgyas rnams dang / sangs rgyas kyi nyan thos dam pa yang dag par zhugs pa'i skyes bu dam pa rnams kyis zhes bya ba'i bar snga ma bzhin no/ /de lta bas na/</text></item>
<item><p>350b5</p><section>'dul ba</section><text>legs kyi/ rab tu phyung zhig /de lta mod kyi/ 'di la yo byad drug dgos na/ khyod la yo byad drug yod dam/ 'phags pa/ yo byad drug po de dag ji lta bu zhig lags/ bzhin bzang / lhung bzed</text></item>
<item><p>350b6</p><section>'dul ba</section><text>dang / chu tshags dang / chos gos gsum dang / gding ba'o/ /'phags pa/ ma mchis so/ /bzhin bzang / kho bo la yang med de/ re zhig song zhig dang / kho bos yo byad drug btsal lo/ /de</text></item>
<item><p>350b7</p><section>'dul ba</section><text>pha spangs nas gnyen dag gi drung du song ba dang / de dag gis khye'u de ji ltar rab tu 'byung ba thos pas de dag gis de'i chung ma blangs so/ /tshe dang ldan pa nye dgas yo byad drug rnyed nas de</text></item>
<item><p>351a1</p><section>'dul ba</section><text>dus gzhan zhig na yo byad drug bzhag ste mnyan yod du bsod snyoms kyi phyir zhugs pa dang / des khye'u de srang du mthong nas des smras pa/ bzhin bzang / kho bos</text></item>
<item><p>351a2</p><section>'dul ba</section><text>yo byad drug po de dag rnyed de/ tshur rab tu dbyung gi/ 'dong / des smras pa/ 'phags pa/ bdag gis kyang yo byad drug rnyed do/ /bzhin bzang / ci 'dra ba dag cig /'phags pa/ mig dang /</text></item>
<item><p>351a3</p><section>'dul ba</section><text>rna ba dang / sna dang / lce dang / lus dang / yid do/ /bzhin bzang / de ci'i tha tshig /'phags pa/ bdag nye du rnams kyis chung ma blangs na/ ci da rab tu 'byung ngam/ de nyid de'i rab tu 'byung</text></item>
<item><p>351a4</p><section>'dul ba</section><text>zhing bsnyen par rdzogs pa dge slong gi dngos po'i bar chad du gyur nas skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>351a5</p><section>'dul ba</section><text>dge slong dag /de lta bas na/ gnang gi/ yo byad drug brnyas nas rab tu dbyung bar bya zhing bsnyen par rdzogs par bya'o/ /legs par gsungs pa'i chos 'dul ba la rab tu 'byung zhing bsnyen</text></item>
<item><p>351a6</p><section>'dul ba</section><text>par rdzogs pa dge slong gi dngos po rnyed dka' bas/ yo byad drug po dag rim gyis btsal nas brnyas pa slar byin cig/ gleng gzhi ni/ mnyan yod na'o/ /de'i tshe dge slong rab tu mang</text></item>
<item><p>351a7</p><section>'dul ba</section><text>po ljongs rgyu zhing dong ba dang rkun po dag gis bcom nas de dag gis 'phrog pa de khyer te rgyal byed kyi tshal du lhags nas btsong bar brtsams so/ /dge slong bcom pa de dag kyang</text></item>
<item><p>351b1</p><section>'dul ba</section><text>de nyid du 'ongs nas dge slong de dag gis rang gi lhung bzed dang / chos gos dag ngo shes te/ de dag gis ku co'i sgra bton nas shes ldan dag /'di dag gis bdag gi lhung bzed dang / chos</text></item>
<item><p>351b2</p><section>'dul ba</section><text>gos 'di 'phrog gi /rkun po rnams zungs shig /zungs shig /ces byas pa dang / de dag ku co'i sgra thos nas skrag te bros so/ /dge slong rnams kyis rang rang gi lhung bzed dang / chos gos</text></item>
<item><p>351b3</p><section>'dul ba</section><text>blangs nas 'dug ste/ ci 'di bdag cag la rung ba yin nam/ 'on te rung ba ma yin mi shes pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>351b4</p><section>'dul ba</section><text>bka' stsal pa/ de ni/ gang gis 'phrog pa de kho na'i yin pas/ de dag bsdigs par mi bya'o/ /bcom ldan 'das kyis de ni/ gang gis 'phrog pa de kho na'i yin no/ /zhes bka' stsal pa dang /</text></item>
<item><p>351b5</p><section>'dul ba</section><text>dge slong gzhan dag cig ljongs rgyu zhing dong ba dang rkun po rnams kyis mthong nas de dag gis de rnams gzhom par brtsams te/ de dag gis de rnams kyi lhung bzed dang / chos gos ji snyed la</text></item>
<item><p>351b6</p><section>'dul ba</section><text>lag pas reg pa de snyed lta ba med par bor nas de rnams lhung bzed dang / chos gos kyis phongs par gyur pa'i skabs de/ dge slong rnams kyis bcom ldan 'das la gsol ba dang / bcom</text></item>
<item><p>351b7</p><section>'dul ba</section><text>ldan 'das kyis bka' stsal pa/ ji srid rkun po dag gis 'phrog pa khyer nas sbyor ba'i rgyun ma bcad pa de srid du lta ba med par mi bya'o/ /bcom ldan 'das kyis ji srid du rkun po dag gis</text></item>
<item><p>352a1</p><section>'dul ba</section><text>'phrog pa khyer nas sbyor ba rgyun ma bcad pa de srid du lta ba med par mi bya'o/ /zhes bka' stsal pa dang / rkun po de dag gis 'phrog pa de khyer nas mnyan</text></item>
<item><p>352a2</p><section>'dul ba</section><text>yod du zhugs te srang du btsong bar brtsams so/ /dge slong de rnams kyis 'phrog pa de ngo shes te/ ngo shes nas rkun po de rnams rgyal po'i pho brang du khrid de/ de dag der bsad pa dang /</text></item>
<item><p>352a3</p><section>'dul ba</section><text>bcing ba dang / bcad pa dang / dbug pa la sogs pa sdug bsngal gyi khyad par dag gis nye bar gzir cing shin tu sdug bsngal bar byas pa'i skabs de/ dge slong rnams kyis bcom</text></item>
<item><p>352a4</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ rgyal po'i pho brang du sbran par mi bya'i/ 'on kyang sngar chos bshad nas blang bar bya'o/ /gal te mi ster na/</text></item>
<item><p>352a5</p><section>'dul ba</section><text>rin phyed kyis blang bar bya'o/ /gal te de ltar yang mi ster na/ rin tshang bar byin nas blang bar bya ste/ dge slong dag gis lhung bzed dang / chos gos byas pa mthar phyin pa ni/ rnyed</text></item>
<item><p>352a6</p><section>'dul ba</section><text>par dka'o/ /gleng gzhi ni/ mnyan yod na'o/ /dge slong dag gis lci ba skam po dang / so shing tshon rtsi'i shal ma la sogs pa bzhin du bor nas mi lta bar dong ba dang / de dag dge</text></item>
<item><p>352a7</p><section>'dul ba</section><text>slong 'gas kyang 'gyod pas ma blangs pas de nyid du chud zos pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>352b1</p><section>'dul ba</section><text>yid gcugs pa lngas len pa/ mdza' ba dang / yid du 'ong ba dang / bla ma dang / dran par bya ba dang / thos nas dga' bar 'gyur ro/ /snyam nas len pa ni/ legs par blangs pa yin te/ 'di la 'gyod</text></item>
<item><p>352b2</p><section>'dul ba</section><text>par mi bya'o/ /gleng gzhi ni/ mnyan yod na'o/ /bcom ldan 'das kyis btso blag gi las bya'o/ /zhes bka' stsal pa dang / dge slong dag gis sgo khang dang / 'chags dag tu chos gos dag btsos</text></item>
<item><p>352b3</p><section>'dul ba</section><text>pas de dag rdul gyis kyang phog /rdzi char gyis kyang gsher ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gtsug lag khang</text></item>
<item><p>352b4</p><section>'dul ba</section><text>du btso blag gi las bya'o/ /dge slong dag gis gtsug lag khang du btso blag gi las byas bar brtsams pa dang / tshon sa la bo ba khrag lta bur snang ba/ bram ze dang khyim bdag rnams kyis mthong</text></item>
<item><p>352b5</p><section>'dul ba</section><text>nas smras pa/ 'phags pa/ phyogs 'dir ra lug bsad dam ci/ de dag gis smras pa/ shes ldan dag /bdag cag gis phyogs 'dir btso blag gi las byas pas tshon rtsi bo'o/ /de dag</text></item>
<item><p>352b6</p><section>'dul ba</section><text>gis smras pa/ 'phags pa/ gal te tshon rtsi pho na/ te por mi sdug par snang gi/ byi dor bgyid du stsol cig /skabs de/ dge slong rnams kyis bcom ldan 'das la gsol pa dang / bcom</text></item>
<item><p>352b7</p><section>'dul ba</section><text>ldan 'das kyis bka' stsal pa/ zhal zhal byug par bya'o/ /de dag gis thams cad du byugs pa dang / rdo thal dag ma rungs par gyur nas bcom ldan 'das kyis bka' stsal pa/ rdo</text></item>
<item><p>353a1</p><section>'dul ba</section><text>thal can ni/ bkru bar bya'o/ /gzhan du ni/ zhal zhal gyis byug par bya'o/ /sdom ni/ shing rnams bskyed par gnang ba dang / na me ru ka gos dag dang /</text></item>
<item><p>353a2</p><section>'dul ba</section><text>kha tshar ring po tshigs bcad du/ /bsdus nas sdom du yang dag bstan/ /sangs rgyas bcom ldan 'das rgyal po'i khab 'od ma'i tshal ka lan+da ka gnas pa na bzhugs so/ /gang gi tshe bcom</text></item>
<item><p>353a3</p><section>'dul ba</section><text>ldan 'das kyis lha'i dbang po brgya byin lus 'phags ri la bden pa la bzhag pa de'i tshe/ rgyal po gzugs can snying pos der dus ston btsugs pas/ der yul ma ga d+ha na gnas pa'i skye bo'i</text></item>
<item><p>353a4</p><section>'dul ba</section><text>tshogs thams cad 'du'o/ /lus 'phags ri rdo can shing med pa zhig pas/ yul ma ga d+ha na gnas pa'i skye bo'i tshogs tsha bas gdungs te/ 'phags pa/ kye ma khyed kyi 'dir shing</text></item>
<item><p>353a5</p><section>'dul ba</section><text>bskyed mdzod cig /de dag gis smras pa/ shes ldan dag /bcom ldan 'das kyis ma gnang ngo / /'phags pa/ 'di la ci zhig 'gal/ de dag cang mi smra bar 'dug pa'i skabs de/</text></item>
<item><p>353a6</p><section>'dul ba</section><text>dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi/ shing bskyed par bya'o/ /bcom ldan 'das kyis shing</text></item>
<item><p>353a7</p><section>'dul ba</section><text>bskyed par bya'o/ /zhes bka' stsal pa dang / dge slong dag gis shing bskyed de dong bas de dag de bzhin du bskams so/ /yul ma ga d+ha na gnas pa'i skye bo'i tshogs phyi de lo lhags</text></item>
<item><p>353b1</p><section>'dul ba</section><text>pa dang / de bzhin du tsha bas gdungs nas smras pa/ 'phags pa/ khyed kyis shing de dag ma bskyed dam/ shes ldan dag/ bskyed na/ 'on kyang zhal ta ma byas pas ma rung ngo / /'phags</text></item>
<item><p>353b2</p><section>'dul ba</section><text>pa| gal te khyed kyang pha ma dag gis bskyed nas zhal ta byas par ma gyur na/ khyed kyang ma rung bar 'gyur ro/ /kye ma khyed kyi zhal ta byas mdzod cig /skabs de/ dge slong rnams kyis bcom</text></item>
<item><p>353b3</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ shing bskyed nas yal bar dor bar mi bya'i/ 'on kyang zhal ta bya'o/ /bcom ldan 'das kyis shing bskyed nas yal</text></item>
<item><p>353b4</p><section>'dul ba</section><text>bar dor bar mi bya'i/ 'on kyang zhal ta bya'o/ /zhes bka' stsal pa dang / dge slong dag gis ji ltar zhal ta bya ba mi shes nas bcom ldan 'das kyis bka' stsal pa/ dus dus su chus</text></item>
<item><p>353b5</p><section>'dul ba</section><text>bcu bar bya'o/ /dge slong dag /de kho na lhur len pas/ dge ba'i phyogs yongs su nyams par gyur nas bcom ldan 'das kyis bka' stsal pa/ de lhur blang bar mi bya'i/ la lar ni/ lag</text></item>
<item><p>353b6</p><section>'dul ba</section><text>pa| la lar ni/ rkang pa bkru bar bya'o/ /la lar ni/ so shing bza' bar bya'o/ /la lar ni/ lhung bzed bkru bar bya'o/ /la lar ni/ khrus bya'o/ /de dag dgun stod kyi dus su kha bas</text></item>
<item><p>353b7</p><section>'dul ba</section><text>tshig nas bcom ldan 'das kyis bka' stsal pa/ tshas su gzhug par bya'o/ /dge slong dag gis tshas su bcug pa dang / de dag gis me shor bas tshig nas bcom ldan 'das kyis</text></item>
<item><p>354a1</p><section>'dul ba</section><text>bka' stsal pa/ ra bas bskor bar bya'o/ /rlung ma shor bar tsha bas gdungs nas bcom ldan 'das kyis bka' stsal pa/ skar khung gdod par bya'o/ /dbyar</text></item>
<item><p>354a2</p><section>'dul ba</section><text>sbyang bzhin du chus gang ste 'dug nas bcom ldan 'das kyis bka' stsal pa/ dbyar gyi dus su rtsig pa bshig la chu 'bo bar bya'o/ /dge slong dag gis ji srid shing de dag chen por</text></item>
<item><p>354a3</p><section>'dul ba</section><text>ma gyur par de dag bor te dong ba dang / de dag de bzhin du bskams nas skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal</text></item>
<item><p>354a4</p><section>'dul ba</section><text>pa| ngas dge slong shing skyed par byed pa'i kun tu spyod pa'i chos bca' bar bya ste/ dge slong shing skyed par byed pas/ gal te me tog gi shing skyes par gyur na/ ji srid du me tog</text></item>
<item><p>354a5</p><section>'dul ba</section><text>ma chags pa de srid du 'gro bar mi bya'o/ /'on te 'bras bu'i shing skyes par gyur na/ ji srid du 'bras bu ma chags pa de srid du 'gro bar mi bya'o/ /bcom ldan 'das kyis dge slong</text></item>
<item><p>354a6</p><section>'dul ba</section><text>shing skyed par byed pas/ ji srid du me tog dang / 'bras bu ma chags pa de srid du 'gro bar mi bya'o/ /zhes bka' stsal pa dang / dge slong rnams la bya ba rings pa dag cig byung</text></item>
<item><p>354a7</p><section>'dul ba</section><text>ste| de dag gis ji ltar sgrub pa mi shes nas bcom ldan 'das kyis bka' stsal pa/ de dag gis kun dga' ra ba pa'am/ dge slong smos 'drin la bcol nas 'gro bar bya ste/</text></item>
<item><p>354b1</p><section>'dul ba</section><text>'di la 'gyod par mi bya'o/ /gleng gzhi ni/ rgyal po'i khab na'o/ /rgyal po sa 'dzin gyis rgyal po gzugs can snying po la lwa ba rin po che zhig skyes su bskur ba dang / de rgyal po gzugs can</text></item>
<item><p>354b2</p><section>'dul ba</section><text>snying pos tshe dang ldan pa pi linada'i bu la byin no/ /tshe dang ldan pa pi linada'i bu des gyon nas dgon pa'i gnas su song ste 'dug pa dang / rkun po rnams kyis rgyal po sa 'dzin gyis rgyal po gzugs</text></item>
<item><p>354b3</p><section>'dul ba</section><text>can snying po la lwa ba rin po che zhig bskur ba des/ des 'phags pa pi linada'i bu la byin pa dang / des de gyon nas dgon pa'i gnas che ge zhig na 'dug go/ zhes ji lta ba bzhin du thos nas</text></item>
<item><p>354b4</p><section>'dul ba</section><text>de dag phan tshun gros bya bar brtsams pa/ shes ldan dag /de skad ces grag na/ 'di la ji ltar bsgrub par bya/ kha cig gis smras pa/ 'di la ci zhig sgrub tu yod/ tshur dong la dbrog</text></item>
<item><p>354b5</p><section>'dul ba</section><text>mod| de dag dong ste sgo la dal gyis brdungs pa dang / tshe dang ldan pa pi linada'i bus smras pa/ 'di su zhig/ de dag gis smras pa/ 'phags pa/ bdag cag ni/ rkun</text></item>
<item><p>354b6</p><section>'dul ba</section><text>po'o| |ci 'dod/ 'phags pa/ lwa ba rin po che'o/ /bzhin bzang dag /gal te de lta na/ skar khung nas lag pa rkyongs shig /de nas gcig cig gis lag pa</text></item>
<item><p>354b7</p><section>'dul ba</section><text>brkyang ba dang / tshe dang ldan pa pi linada'i bus lwa ba rin po che de/ ma 'chad cig /ma 'tshig cig /'dren pa na zad par ma gyur cig /ces de ltar byin gyis brlabs nas skar khung nas</text></item>
<item><p>355a1</p><section>'dul ba</section><text>de'i phyogs gcig phyung ba dang / rkun po rnams kyis drangs shing drangs nas phung por byas te drangs na zad du ma btub nas de dag gis mtshon gyis gcad par</text></item>
<item><p>355a2</p><section>'dul ba</section><text>brtsams na yang ma chod/ mes bsregs par brtsams na yang 'tshig tu ma btub nas de dag gis smras pa/ 'phags pa pi linada'i bu/ bdag cag la ci zhig mtho btsam/ thong zhig/ des</text></item>
<item><p>355a3</p><section>'dul ba</section><text>smras pa/ skyes bu gti mug dag /khyed kyis mtho btsams na/ ngas ji ltar mtho btsam/ khyed kyi stobs dang / brtson 'grus dang / pha rol gnod pa gang yin pa des drangs na/ ngas ji ltar</text></item>
<item><p>355a4</p><section>'dul ba</section><text>mi gtang / de dag gis smras pa/ shes ldan dag /'phags pa pi linada'i bu rdzu 'phrul chen po mthu chen pos ma btang phan chad 'dzin pa 'ongs na mi rung gi/ bros te 'dong ngo / /zhes de dag</text></item>
<item><p>355a5</p><section>'dul ba</section><text>bros so/ /skabs de/ dge slong rnams kyis bcom ldan 'das la gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong dag de lta bu'i</text></item>
<item><p>355a6</p><section>'dul ba</section><text>rin po che dag gyon nas dgon pa'i gnas na 'dug pa las gyur gyi/ de'i phyir dge slong gis de lta bu'i rin po che dag dgon pa'i gnas su bkur bar mi bya'o/ /snyam du dgongs nas</text></item>
<item><p>355a7</p><section>'dul ba</section><text>dge slong rnams la bka' stsal pa/ dge slong dag /dge slong pi linada'i bus lwa ba rin po che de 'dra ba gyon nas dgon pa'i gnas su 'dug pa gang yin pa de ni/ ma legs pa zhig byas</text></item>
<item><p>355b1</p><section>'dul ba</section><text>so| |de lta bas na/ dge slong gis lwa ba rin po che de lta bu gyon nas dgon pa'i gnas su 'dug par mi bya'o/ /'dug na/ 'gal tshabs can du 'gyur ro/ /'on kyang dge slong dgon pa'i</text></item>
<item><p>355b2</p><section>'dul ba</section><text>gnas na gnas pa gang zhig la lwa ba rin po che de lta bu bdog pa des khyim du gzhag par bya'o/ /bcom ldan 'das kyis lwa ba rin po che de 'dra ba khyim du gzhag par bya'o/ /zhes bka'</text></item>
<item><p>355b3</p><section>'dul ba</section><text>stsal pa dang / dge slong dgon pa'i gnas na 'dug pa gzhan zhig la chen po la 'os pa'i lwa ba grub pa des de khyim du bzhag pa dang / srog chags dag gis rmugs pa'i skabs de/ dge</text></item>
<item><p>355b4</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis bka' stsal pa/ na me ru kas btab ste gzhag par bya'o/ /gal te de ma rnyed na/ shing kun nam/ ba sha</text></item>
<item><p>355b5</p><section>'dul ba</section><text>ka'i lo ma'am/ a ri ta'i lo mas rim pa rim par btab nas gzhag bar bya'o/ /rim pa rim par gdab tu ma 'byor nas bcom ldan 'das kyis bka' stsal pa/ gal te 'byor pa</text></item>
<item><p>355b6</p><section>'dul ba</section><text>med na/ steng du btab nas gzhag par bya zhing dus dus su bskam par bya'o/ /gleng gzhi ni/ mnyan yod na'o/ /gang gi tshe khyim bdag mgon med zas sbyin gyis rgyal byed kyi tshal</text></item>
<item><p>355b7</p><section>'dul ba</section><text>phyogs bzhi'i dge slong gi dge 'dun la phul ba de'i tshe/ de dus dus su ston pa'i zhabs dang / dge slong gnas brtan gnas brtan rnams la phyag 'tshal du 'ong ngo / /ji tsam dus</text></item>
<item><p>356a1</p><section>'dul ba</section><text>gzhan zhig na dgun kha dge slong rnams lhags pas sbrebs nas bskums te gnas khang dag na nyal zhing 'dug go /khyim bdag mgon med zas sbyin ston</text></item>
<item><p>356a2</p><section>'dul ba</section><text>pa'i zhabs la phyag 'tshal du rgyal byed kyi tshal du song ba des/ dge slong de dag dge ba'i phyogs btang ste de bzhin du 'dug pa mthong nas des smras pa/ 'phags pa/ gcig tu brtson</text></item>
<item><p>356a3</p><section>'dul ba</section><text>pa'i bstan pa la ci ste dge ba'i phyogs btang ste bzhugs/ de dag gis smras pa/ khyim bdag /lhags pas sbrebs so/ /de cang mi smra bar rkang pa la phyag byas te song ngo / /des khyim</text></item>
<item><p>356a4</p><section>'dul ba</section><text>du phyin nas gos lnga brgya dge 'dun la bskur ba dang / dge slong rnams kyis kha tshar bcad nas btsag dang tshon gzhan gyis ci dga' mgur kha bsgyur te gyon no/ /ji tsam na khyim</text></item>
<item><p>356a5</p><section>'dul ba</section><text>bdag mgon med zas sbyin yang ston pa'i zhabs la phyag 'tshal du 'ongs pas/ dge slong rnams kyi gnas khang du bltas na/ gos de dag mi snang nas des smras pa/ 'phags pa/</text></item>
<item><p>356a6</p><section>'dul ba</section><text>gos de dag mi gda' na/ khyed kyis gang du bzhag /de dag gis ji ltar gyur pa bsnyad pa dang / des smras pa/ 'phags pa/ khyed kyis chen po la 'os pa'i gos de lta bu chud gsan</text></item>
<item><p>356a7</p><section>'dul ba</section><text>to| |kye ma khyed kyis kha tshar ring po nyid dang dkar por gzhag mdzod cig /de dag spobs pa med nas cang mi zer bar 'dug pa'i skabs de/ dge slong rnams kyis bcom ldan 'das</text></item>
<item><p>356b1</p><section>'dul ba</section><text>la gsol pa dang / bcom ldan 'das kyis bka' stsal pa/ de lta bas na/ gnang gi /dge 'dun gyis gos gsar pa kha tshar ring po dag bcang bar bya'o/ /'dul ba phran tshegs kyi gzhi</text></item>
<item><p>356b2</p><section>'dul ba</section><text>las sgo bzhi pa rdzogs so// //bsdus pa'i sdom ni/ lus dang gleng ba sangs rgyas dang / /spang ba dag dang nga 'das dang / /mtshams las phyi rol dge slong rnams/ /dus</text></item>
<item><p>356b3</p><section>'dul ba</section><text>ston rgyu bar bcas pa'o/ /sdom ni/ ro ni bsreg par bya ba dang / /shA ri'i bu yi mchod rten dang / /der ni dus ston bya ba dang / /dung dang nya phyis tshong ba'o/ /sangs rgyas bcom ldan 'das</text></item>
<item><p>356b4</p><section>'dul ba</section><text>mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na/ khyim bdag cig gnas pa des rigs mnyam pa la chung ma blangs te de</text></item>
<item><p>356b5</p><section>'dul ba</section><text>de dang lhan cig ces bya ba nas bu pho zhig btsas te/ de btsas pa'i btsas ston zhag bdun gsum nyi shu rtsa gcig tu rgya cher byas nas rigs dang mthun pa'i ming btags te bsrings bskyed</text></item>
<item><p>356b6</p><section>'dul ba</section><text>nas chen por gyur to/ /zhes bya ba'i bar snga ma bzhin no/ /ji tsam dus gzhan zhig na/ legs par gsungs pa'i chos 'dul ba la rab tu byung ba dang / de'i khams mi mnyam nas na bar</text></item>
<item><p>356b7</p><section>'dul ba</section><text>gyur te/ de rtsa ba dang / sdong bu dang / me tog dang / 'bras bu'i sman dag gis rim gro byas na/ ma phan te dus las 'das so/ /de dge slong dag gis lhung bzed dang bcas/ chos gos dang</text></item>
<item><p>357a1</p><section>'dul ba</section><text>bcas par lam dang nye ba zhig tu bor ro/ /ji tsam na lam de nas bram ze dang / khyim bdag 'gro ba de dag gis de mthong ste/ de na kha cig gis smras pa/ shes</text></item>
<item><p>357a2</p><section>'dul ba</section><text>ldan dag/ shAkya'i bu pa zhig dus las 'das so/ /gzhan dag gis smras pa/ tshur sheg/ blta bar bya'o/ /de de dag gis mthong nas ngo shes te/ de dag gis smras pa/ shes ldan dag/</text></item>
<item><p>357a3</p><section>'dul ba</section><text>'di ni/ khyim bdag che ge mo'i bu yin te/ dge sbyong shAkya'i bu pa mgon med pa rnams kyi nang du rab tu byung bas/ gnas skabs 'di 'dra bar gyur to/ /'di dag gi nang du rab tu</text></item>
<item><p>357a4</p><section>'dul ba</section><text>byung bar ma gyur na/ nye du dag gis 'dir rim gro byas par 'gyur ba zhig /skabs de/ bcom ldan 'das la dge slong dag gis gsol pa dang / bcom ldan 'das kyis bka'</text></item>
<item><p>357a5</p><section>'dul ba</section><text>stsal pa/ dge slong dag/ de lta bas na/ gnang gi/ dge slong shi ba'i rim gro bya'o/ /bcom ldan 'das kyis dge slong shi ba'i rim gro bya'o/ /zhes gsungs pa dang / dge slong</text></item>
<item><p>357a6</p><section>'dul ba</section><text>dag ji ltar rim gro bya ba mi shes nas bcom ldan 'das kyis bka' stsal pa/ bsreg par bya'o/ /bcom ldan 'das kyis bsreg par bya'o/ /zhes gsungs pa dang / bcom ldan</text></item>
<item><p>357a7</p><section>'dul ba</section><text>'das la tshe dang ldan pa nye bar 'khor gyis zhus pa/ btsun pa/ bcom ldan 'das kyis lus 'di la srin bu'i rigs brgyad khri yod do/ /zhes gang gsungs pa de dag ji lta bu lags/</text></item>
<item><p>357b1</p><section>'dul ba</section><text>bcom ldan 'das kyis bka' stsal pa/ nye bar 'khor/ de skyes ma thag tu de dag kyang skye la/ shi ba'i tshe de dag kyang 'chi mod kyi/ 'on kyang rma'i sgo rnams su brtags te bsreg par bya'o//</text></item>
<item><p>357b2</p><section>'dul ba</section><text>bcom ldan 'das kyis bsreg par bya'o/ /zhes gsungs pa dang / shing ma 'byor nas skabs de/ bcom ldan 'das la dge slong dag gis gsol pa dang / bcom ldan 'das kyis bka'</text></item>
<item><p>357b3</p><section>'dul ba</section><text>stsal pa/ chu klung dag tu dor bar bya'o/ /chu klung med nas bcom ldan 'das kyis bka' stsal pa/ sa brkos te gzhug par bya'o/ /dbyar kha sa yang 'thas la shing yang srog chags can du</text></item>
<item><p>357b4</p><section>'dul ba</section><text>gyur nas bcom ldan 'das kyis bka' stsal pa/ thibs po'i phyogs su mgo byang phyogs su bstan te sngas su rtswa'i bam po bzhag la glo g.yas pas bsnyal te rtswa'am lo ma'i tshogs kyis</text></item>
<item><p>357b5</p><section>'dul ba</section><text>g.yogs la yon bsngo zhing rgyud chags gsum gyi chos mnyan pa byin nas 'dor bar bya'o/ /dge slong dag de bzhin du dong ba dang / bram ze dang / khyim bdag dag shAkya'i bu'i dge sbyong</text></item>
<item><p>357b6</p><section>'dul ba</section><text>rnams ni/ ro bskyal nas khrus mi byed par de bzhin 'dong ste/ gtsang sbra med do/ /zhes 'phya bar byed nas skabs de/ bcom ldan 'das la dge slong dag gis gsol pa dang / bcom ldan</text></item>
<item><p>357b7</p><section>'dul ba</section><text>'das kyis bka' stsal pa/ de bzhin du dong bar mi bya'i/ 'on kyang khrus bya'o/ /de dag thams cad bkru bar brtsams pa dang / bcom ldan 'das kyis bka' stsal pa/ thams cad khrus</text></item>
<item><p>358a1</p><section>'dul ba</section><text>mi bya'i/ gang dag reg pa de dag gis gos dang bcas te bkru bar bya'o/ /gzhan dag gi ni/ rkang lag nyi tshe bkru bar bya'o/ /de dag mchod rten la phyag mi</text></item>
<item><p>358a2</p><section>'dul ba</section><text>'tshal nas bcom ldan 'das kyis bka' stsal pa/ mchod rten dag la phyag 'tshal bar bya'o/ /sangs rgyas bcom ldan 'das rgyal po'i khab bya ka lan+da ka gnas pa na bzhugs so//</text></item>
<item><p>358a3</p><section>'dul ba</section><text>tshe dang ldan pa shA ri'i bu dang / mo'u dgal gyi bu gnyis kyi kun tu spyod pa ni/ dus dus su sems can dmyal bar yang rgyu zhing 'dong / dud 'gror yang 'dong / yi dwags dag tu yang</text></item>
<item><p>358a4</p><section>'dul ba</section><text>'dong / lha'i nang du yang 'dong / mi dag tu yang rgyu zhing 'dong ngo / /de gnyis dus gzhan zhig na dmyal bar rgyu zhing 'dong ba las/ mnar med pa'i dmyal ba chen por son pa dang /</text></item>
<item><p>358a5</p><section>'dul ba</section><text>der tshe dang ldan pa shA ri'i bus/ tshe dang ldan pa mo'u dgal gyi bu chen po la smras pa/ tshe dang ldan pa mo'u dgal gyi bu/ dmyal ba pa'i sems can rnams ngal sos par gyis shig</text></item>
<item><p>358a6</p><section>'dul ba</section><text>tshe dang ldan pa mo'u dgal gyi bus/ tshe dang ldan pa shA ri'i bu/ de bzhin bgyi'o/ /zhes tshe dang ldan pa shA ri'i bu ltar mnyan te nam mkha' la 'phags nas char shing rta'i srog</text></item>
<item><p>358a7</p><section>'dul ba</section><text>shing tsam gyi rgyun dbab par brtsams pa dang / chu de mnar med pa'i me lce'i 'od kyis bar du bskams par gyur to/ /tshe dang ldan pa shA ri'i bus smras pa/ tshe dang ldan pa mo'u</text></item>
<item><p>358b1</p><section>'dul ba</section><text>dgal gyi bu chen po/ gzhes shig dang / bdag gis ngal sos par bgyi'o/ /des smras pa/ legs kyi/ de bzhin du ngal sos par mdzod ces smras te/ tshe dang ldan pa mo'u dgal gyi bu</text></item>
<item><p>358b2</p><section>'dul ba</section><text>chen pos bsdad pa dang / tshe dang ldan pa shA ri'i bus ting nge 'dzin mos pa can zhes bya ba la snyoms par zhugs nas des mnar med pa chen po de bsil bar byas te/ mnar med pa'i sems</text></item>
<item><p>358b3</p><section>'dul ba</section><text>can rnams kyi sdug bsngal rgyun bcad do/ /de nas de gnyis kyis rdzogs byed chos log par ston pas/ lus chen por gyur cing de'i lce la yang gshol lnga brgyas rmod pa mthong ba dang / des</text></item>
<item><p>358b4</p><section>'dul ba</section><text>smras pa/ 'phags pa shA ri'i bu dang / mo'u dgal gyi bu/ gal te 'dzam bu'i gling du gshegs na/ tshangs pa mtshungs par spyod pa rnams la bdag gi mchid nas/ ngas chos log par</text></item>
<item><p>358b5</p><section>'dul ba</section><text>bstan pas skye bo'i tshogs mang po bslus te/ nga las yang dag par blangs nas kun tu spyad pa des lce la gshol lnga brgyas rmod cing / khyed kyi ji lta ji ltar nga'i mchod rten la rjed par</text></item>
<item><p>358b6</p><section>'dul ba</section><text>byas pa de lta de ltar nga la sdug bsngal ches mi zad par gyur gyi/ phyin chad ma byed par thong zhig gcig mchi'o/ /zhes gsungs shig /tshe dang ldan pa shA ri'i bu dang / mo'u dgal gyi bu</text></item>
<item><p>358b7</p><section>'dul ba</section><text>dag gis rdzogs byed la cang mi smra pas/ khas blangs so/ /tshe dang ldan pa shA ri'i bu dang / mo'u dgal gyi bu mnar med pa nas mi snang bar gyur te rgyal po'i khab tu dong ngo / /de gnyis rgyal</text></item>
<item><p>359a1</p><section>'dul ba</section><text>po'i khab tu phyin pa dang / kun tu rgyu dbyug thogs spyi phud can dag cig phyir byung nas de dag kha cig gis smras pa/ shes ldan dag /shAkya'i bu'i dge</text></item>
<item><p>359a2</p><section>'dul ba</section><text>sbyong 'di dag brdeg go /kha cig gis smras pa/ de bzhin kho nar brdeg na/ ma legs te/ klan ka btsal nas brdeg par bya'o/ /de dag gis smras pa/ de bzhin du bya'o/ /tshe dang ldan</text></item>
<item><p>359a3</p><section>'dul ba</section><text>pa shA ri'i bu sngar song ba dang de dag gis de la smras pa/ 'phags pa shA ri'i bu/ kun tu 'tsho ba dag la dge sbyong yod dam/ des tshigs su bcad de smras pa/ kun tu 'tsho la dge sbyong</text></item>
<item><p>359a4</p><section>'dul ba</section><text>med| /shAkya rnams kyi nang na yod/ /dgra bcom dag la chags ldan med/ /bus pa so so'i skye bo'ang med/ /de dag gis tshigs su bcad pa de'i don khong du ma chud nas de dag gis</text></item>
<item><p>359a5</p><section>'dul ba</section><text>smras pa/ shes ldan dag /'dis ni/ bdag cag gi bsngags pa smras kyi/ su yang ci yang ma smra bar 'gror chug cig /ces byas te/ de song ngo / /tshe dang ldan pa mo'u dgal gyi bu phyi</text></item>
<item><p>359a6</p><section>'dul ba</section><text>bzhin du 'ong ba/ sngon gyi las kyi rnam par smin pa nye bar gnas pas/ dal nas dal nas 'ong ba de/ de dag gis mthong nas 'phags pa mo'u dgal gyi bu/ kun tu 'tsho ba dag</text></item>
<item><p>359a7</p><section>'dul ba</section><text>la dge sbyong yod dam/ des smras pa/ shes ldan dag/ kun tu 'tsho ba dag la dge sbyong ga la yod de/ bcom ldan 'das kyis kyang / 'di la dge sbyong dang po yod/ 'di la</text></item>
<item><p>359b1</p><section>'dul ba</section><text>gnyis pa yod/ 'di la gsum pa yod/ 'di la bzhi pa yod kyi/ 'di las phyi rol pa la ni/ dge sbyong dang / bram ze med de/ pha rol rab tu smra ba rnams ni/ dge sbyong dang / bram zes stong ngo / /</text></item>
<item><p>359b2</p><section>'dul ba</section><text>de lta bas na/ 'dir 'khor gyi nang du seng ge'i sgra yang dag par bsgrags so/ /zhes gsungs so/ /gzhan yang / khyed kyi ston pa de mnar med pa chen por skyes te chos log par bstan pas/</text></item>
<item><p>359b3</p><section>'dul ba</section><text>lus chen por gyur cing lce la gshol lnga brgyas rmod do/ /des nga la than btang ba/ bdag gis tshangs pa mtshungs par spyod pa rnams la/ ngas chos log par bstan pas skye bo'i tshogs mang</text></item>
<item><p>359b4</p><section>'dul ba</section><text>po bslus te/ nga las yang dag par blangs shing kun tu spyad pa des lce la gshol lnga brgyas rmod cing / khyed kyis ji lta ji ltar nga'i mchod rten la rjed par byed pa de lta de ltar nga la sdug bsngal</text></item>
<item><p>359b5</p><section>'dul ba</section><text>ches mi zad par gyur to/ /zhes gsungs shig zer ro/ /de dag rngam nas smras pa/ shes ldan dag /mgo reg ngan pa bdag cag la kha zer bar ma zad/ bdag cag gi ston pa la yang mi snyan</text></item>
<item><p>359b6</p><section>'dul ba</section><text>pa zer na/ ji ltar bsgrub par bya/ de na kha cig gis smras pa/ 'di la sgrub tu ci yod/ 'di te por gtal du zad mod/ gzhan dag gis smras pa/ sngar yang bdag cag gis smras pa yin te/ de</text></item>
<item><p>359b7</p><section>'dul ba</section><text>de bzhin du brdeg gi/ tshur/ khyed na re/ glan ka btsal nas brdeg go /zer ba de ni/ bdag cag dang / bdag cag gi ston pa la kha byas pas don gyis grub pa zhes de dag gis de'i yan lag dang /</text></item>
<item><p>360a1</p><section>'dul ba</section><text>nying lag 'dam bu bzhin bcom nas dong ngo / /tshe dang ldan pa shA ri'i bus/ tshe dang ldan pa mo'u dgal gyi bu cis thogs snyam bsam nas/ des phyir log</text></item>
<item><p>360a2</p><section>'dul ba</section><text>ste bltas na/ ji tsam na yan lag dang / nying lag 'dam bu bzhin du bcom ldan nas sa la 'gyel ba mthong ste/ des smras pa/ tshe dang ldan pa mo'u dgal gyi bu/ 'di ci nyes/ des smras pa/</text></item>
<item><p>360a3</p><section>'dul ba</section><text>tshe dang ldan pa shA ri'i bu/ las su zad mod/ gzhan ci zhig yin par 'gyur/ tshe dang ldan pa shA ri'i bus smras pa/ tshe dang ldan pa mo'u dgal gyi bu/ khyod bcom ldan 'das kyis rdzu 'phrul</text></item>
<item><p>360a4</p><section>'dul ba</section><text>can gyi mchog tu ma bstan tam/ de ji ltar gyur/ des smras pa/ tshe dang ldan pa shA ri'i bu/ bdag las kyis nan pas/ rdzu zhes bya ba yang mi dran na/ rdzu 'phrul lta smos kyang ci dgos/</text></item>
<item><p>360a5</p><section>'dul ba</section><text>de nas tshe dang ldan pa shA ri'i bus/ tshe dang ldan pa mo'u dgal gyi bu byis pa chung ngu bzhin du bla gos kyi nang du bcug nas gtsug lag khang du khyer ba dang / dge slong dag gis de lta bu'i mi sdug</text></item>
<item><p>360a6</p><section>'dul ba</section><text>pa mthong nas sdangs te 'dug nas tshe dang ldan pa shA ri'i bu la dris pa/ 'di ci zhig /des smras pa/ tshe dang ldan pa mo'u dgal gyi bu kun tu rgyu dbyug thogs spyi phud can rnams kyis 'di lta</text></item>
<item><p>360a7</p><section>'dul ba</section><text>bur byas mod ces smras te/ des de dal gyis sa la bsnyal lo/ /dge slong dag gis smras pa/ tshe dang ldan pa shA ri'i bu/ 'di bcom ldan 'das kyis rdzu 'phrul can gyi mchog tu bstan pa</text></item>
<item><p>360b1</p><section>'dul ba</section><text>ma yin nam/ des smras pa/ bstan na/ tshe dang ldan pa dag/ las rnams kyi mthu la ltos/ gang gis lha rnams kyi dbang po brgya byin gyi khang bzang rnam par rgyal byed/ rkang pa g.yas pa'i</text></item>
<item><p>360b2</p><section>'dul ba</section><text>mthe bos bsgul/ rab tu bsgul/ kun tu rab tu bsgul te/ bcom ldan 'das kyis rdzu 'phrul che ba dang / mthu che ba rnams kyi mchog tu bstan pa de/ da las kyis non nas rdzu zhes bya ba</text></item>
<item><p>360b3</p><section>'dul ba</section><text>yang mi dran na/ rdzu 'phrul lta smos kyang ci dgos/ de na dge slong gang dag 'phags pa'i lam ma skyes pa de dag mi dga' zhing shin tu skyo nas dgon pa dang / nags khrod dang / bas mtha'i</text></item>
<item><p>360b4</p><section>'dul ba</section><text>gnas mal dag tu gnas nas yid la byed pa bskyed par brtsams so/ /rgyal po'i khab kyi grong khyer kun tu kun tu rgyu dbyug thogs spyi phud can rnams kyis/ 'phags pa mo'u dgal gyi bu chen</text></item>
<item><p>360b5</p><section>'dul ba</section><text>po brdegs te/ yan lag dang / nying lag 'dam bu bzhin du bcom nas de 'phags pa shA ri'i bus bu chung ngu bzhin bla gos kyi nang du bcug ste 'od ma'i tshal du khyer nas srog gi lhag ma cung</text></item>
<item><p>360b6</p><section>'dul ba</section><text>zad cig lus te/ ring po mi thogs par dus byed par 'gyur ro/ /zhes bya ba'i sgra de grags nas srog chags brgya stong du ma 'od ma'i tshal du 'dus pa dang / rgyal po ma skyes dgra'i blon po</text></item>
<item><p>360b7</p><section>'dul ba</section><text>dag gis/ lha/ 'phags pa mo'u dgal gyi bu chen po kun tu rgyu dbyug thogs spyi phud can rnams kyis brdegs te/ yan lag dang / nying lag 'dam bu bzhin du bcom nas 'phags pa</text></item>
<item><p>361a1</p><section>'dul ba</section><text>shA ri'i bus/ de byis pa chung ngu bzhin du bla gos kyi nang du bcug ste 'od ma'i tshal du 'tshal te mchis na/ srog gi lhag ma cung zad cig lus te/ ring</text></item>
<item><p>361a2</p><section>'dul ba</section><text>po mi thogs par dus bgyid par 'gyur ro/ /zhes sbran pa dang / de thos nas khros te de rnams la smras pa/ shes ldan dag /kun tu rgyu dbyug thogs spyi phud can rnams tshol cig/</text></item>
<item><p>361a3</p><section>'dul ba</section><text>ces smras nas/ de btsun mo'i 'khor dang / gzhon nu dang / pho brang 'khor gyi mi dag dang lhan cig 'od ma'i tshal du song ngo / /de nas skye bo'i tshogs mang pos/ rgyal po mthong nas lam</text></item>
<item><p>361a4</p><section>'dul ba</section><text>phye ba dang / de mig mchi mas gang zhing snying rje rje skad du mi dga' ba'i tshig gis dal gyis dris pa/ 'phags pa mo'u dgal gyi bu chen po/ /'di ci zhig/ des smras pa/ rgyal po chen</text></item>
<item><p>361a5</p><section>'dul ba</section><text>po/ las su bas mod/ gzhan ni/ ci zhig tu 'gyur/ 'phags pa/ khyod bcom ldan 'das kyis rdzu 'phrul can gyi mchog tu bstan pa ma yin nam/ rgyal po chen po/ de de bzhin te/</text></item>
<item><p>361a6</p><section>'dul ba</section><text>bstan mod kyi/ las kyis non pas 'on kyang rdzu zhes bya ba yang mi dran na/ rdzu 'phrul lta smos kyang ci dgos/ bcom ldan 'das ni/ gnyis su mi gsung ba ste/ bcom ldan 'das kyis 'di</text></item>
<item><p>361a7</p><section>'dul ba</section><text>skad du/ bskal pa brgya phrag rnams su yang / /las rnams chud zar mi 'gyur te/ /tshogs shing dus la bab pa na/ /lus can rnams la 'bras bur smin/ /ces gsungs pa de nye bar gnas</text></item>
<item><p>361b1</p><section>'dul ba</section><text>par gyur to/ /zhes byas pa dang / rgyal pos gos kyi mtha' mas mchi ma phyis te/ sman pa thams cad bkug nas bsgo ba/ shes ldan dag /gal te 'phags pa mo'u dgal gyi bu chen po</text></item>
<item><p>361b2</p><section>'dul ba</section><text>zhag bdun na sos par ma byas na/ khyed kyi dbang thang gcad par bya'o/ /zhes bsgos te/ blon po dag la yang gtad nas song ngo / /kun tu rgyu dbyug thogs spyi phung can rnams kyang thos nas bros</text></item>
<item><p>361b3</p><section>'dul ba</section><text>so/ /sman pa rnams kyis phan tshun gros bya bar brtsams pa/ shes ldan dag/ rgyal pos ni/ de skad bka' stsal na/ 'di la ji ltar bsgrub par bya/ 'phags pa mo'u dgal gyi bu chen po ni/</text></item>
<item><p>361b4</p><section>'dul ba</section><text>bgres la/ de'i yan lag dang / nying lag thams cad 'dam bu bzhin du bcom pas/ de ji ltar gso bar nus/ ye de nyid mthu che ba/ rdzu 'phrul che ba yin pas/ de nyid la skyabs su 'dong</text></item>
<item><p>361b5</p><section>'dul ba</section><text>ngo / /kha cig gis smras pa/ legs kyi/ de bzhin du bya'o/ /zhes de dag thams cad 'dus nas tshe dang ldan pa mo'u dgal gyi bu chen po'i thad du song ste rkang pa gnyis la phyag byas nas smras</text></item>
<item><p>361b6</p><section>'dul ba</section><text>pa/ 'phags pa/ bdag cag la lhas 'di skad du/ 'phags pa mo'u dgal gyi bu chen po zhag bdun na ma sos na/ khyed kyi dbang thang gcad do/ /zhes bka' stsal na/ khyod ni/ bgres</text></item>
<item><p>361b7</p><section>'dul ba</section><text>pas sngon bzhin du bgyi bar bdag cag gis rdo mi thogs te/ khyod nyid rdzu 'phrul che zhing mthu che bas/ ji ltar bdag cag gi dbang thang gcad par mi 'gyur ba de ltar mdzad du gsol/</text></item>
<item><p>362a1</p><section>'dul ba</section><text>des smras pa/ shes ldan dag /gal te de lta na/ dengs la rgyal po ma skyes dgra la/ 'phags pa mo'u dgal gyi bu chen po bdag nyid zhag bdun na/ rgyal</text></item>
<item><p>362a2</p><section>'dul ba</section><text>po'i khab tu bsod snyoms la 'jug go /zhes gyis shig /de dag rab tu dga' nas des de'i rkang pa gnyis la phyag byas nas rgyal po ma skyes dgra'i thad du song nas rkang pa gnyis la</text></item>
<item><p>362a3</p><section>'dul ba</section><text>gtugs te smras pa/ lha/ 'phags pa mo'u dgal gyi bu chen po bdag nyid dgung bdun na rgyal po'i khab tu bsod snyoms la 'jug go /rgyal po rab tu dga' nas smras pa/ shes</text></item>
<item><p>362a4</p><section>'dul ba</section><text>ldan dag /gal te de lta na legs so/ /ji tsam na zhag bdun lon pa dang / 'phags pa mo'u dgal gyi bu chen po rang nyid kyi rdzu 'phrul gyis mi bde ba de med par byas te rgyal po'i</text></item>
<item><p>362a5</p><section>'dul ba</section><text>khab tu bsod snyoms la zhugs so/ /dgra bcom pa rnams kyi ye shes mthong ba ni/ bsam pas 'jug pas/ tshe dang ldan pa shA ri'i bus tshe dang ldan pa mo'u dgal gyi bu chen po rab tu</text></item>
<item><p>362a6</p><section>'dul ba</section><text>na na/ ci'i phyir bdag nyid rgyal po'i khab tu bsod snyoms la zhugs zhes bsam pa la zhugs na/ yongs su mya ngan las 'da' bar 'dod pa mthong ngo / /de de dang mdza' ba'i bag</text></item>
<item><p>362a7</p><section>'dul ba</section><text>chags kyis rgyud bsgos pas/ de nyid kyi nyin par nas na bar gyur te des bsam pa/ tshe dang ldan pa mo'u dgal gyi bu chen po yongs su mya ngan las 'da' na/ bdag ci ste 'dug/</text></item>
<item><p>362b1</p><section>'dul ba</section><text>bdag ches sngar mya ngan las 'da' bar bya'o/ /snyam du bsam ste/ rgyal po'i khab nas grong nA la dar song ste/ de na tshe dang ldan pa shA ri'i bu yul ma ga d+ha'i grong khyer nA la da na rim gro ba dge sbyong</text></item>
<item><p>362b2</p><section>'dul ba</section><text>gi ched skul byed dang / nad tshabs chen pos mi bde zhing sdug bsngal te 'dug go /de nas tshe dang ldan pa shA ri'i bu nad de nyid kyis yongs su mya ngan las 'das pa dang / tshe dang ldan pa mo'u dgal</text></item>
<item><p>362b3</p><section>'dul ba</section><text>gyi bu chen po yang grong khyer shing thags can du song nas de'i phyi dro yongs su mya ngan las 'das so/ /gang gi tshe tshe dang ldan pa shA ri'i bu yongs su mya ngan las 'das pa de'i tshe dge slong phal cher</text></item>
<item><p>362b4</p><section>'dul ba</section><text>dbang dang ldan pa sha stag brgyad khri yongs su mya ngan las 'das so/ /gang gi tshe tshe dang ldan pa mo'u dgal gyi bu chen po yongs su mya ngan las 'das pa de'i tshe yang dge slong phal cher dbang</text></item>
<item><p>362b5</p><section>'dul ba</section><text>dang ldan pa sha stag la bdun khri bdun stong yongs su mya ngan las 'das so/ /de nas dge sbyong gi ched skul byed kyis/ tshe dang ldan pa shA ri'i bu'i ring bsrel la lus kyis mchod pa byas</text></item>
<item><p>362b6</p><section>'dul ba</section><text>te/ ring bsrel dang / lhung bzed dang / chos gos dag khyer nas rgyal po'i khab ga la ba der rgyu zhing song ste/ rim gyis rgyu zhing song ba na rgyal po'i khab tu phyin to/ dge sbyong gi ched</text></item>
<item><p>362b7</p><section>'dul ba</section><text>skul byed lhung bzed dang / chos gos cham du phab nas rkang pa gnyis bkrus te tshe dang ldan pa kun dga' bo ga na ba der song ste phyin pa dang / tshe dang ldan pa kun dga' bo'i rkang pa gnyis</text></item>
<item><p>363a1</p><section>'dul ba</section><text>la mgo bos phyag 'tshal byas te phyogs gcig tu 'dug go /phyogs gcig tu 'dug nas dge sbyong gi ched skul byed kyis/ tshe dang ldan pa kun dga' bo la</text></item>
<item><p>363a2</p><section>'dul ba</section><text>'di skad ces smras so/ /btsun pa kun dga' bo/ mkhyen par mdzod cig /bdag gi mkhan po btsun pa shA ri'i bu ni/ yongs su mya ngan las 'das te de'i ring bsrel dang / lhung</text></item>
<item><p>363a3</p><section>'dul ba</section><text>bzed dang / chos gos kyang 'di lags so/ /de nas tshe dang ldan pa kun dga' bos/ dge sbyong gi ched skul byed khrid de/ bcom ldan 'das gang na ba der song nas phyin pa dang /</text></item>
<item><p>363a4</p><section>'dul ba</section><text>bcom ldan 'das kyi zhabs la mgo bos phyag 'tshal te phyogs gcig tu 'dug go /phyogs gcig tu 'dug nas tshe dang ldan pa kun dga' bos bcom ldan 'das la 'di skad ces</text></item>
<item><p>363a5</p><section>'dul ba</section><text>gsol to/ /btsun pa/ dge sbyong gi ched skul byed 'di/ bdag gang na ba der mchis te mchis nas bdag la 'di skad du/ btsun pa kun dga' bos mkhyen par mdzod cig/</text></item>
<item><p>363a6</p><section>'dul ba</section><text>bdag gi mkhan po btsun pa shA ri'i bu yongs su mya ngan las 'das te/ de'i ring bsrel dang / lhung bzed dang / chos gos kyang 'di lags so/ /zhes mchi na/ btsun pa/ bdag gi</text></item>
<item><p>363a7</p><section>'dul ba</section><text>lus gdung bar gyur cing / phyogs kyang bslad/ chos thos pa rnams kyang bskyud par gyur to// //'dul ba phran tshegs kyi gzhi/ bam po nyi shu rtsa gcig pa/ kun</text></item>
<item><p>363b1</p><section>'dul ba</section><text>dga' bo/ ci/ dge slong shA ri'i bus tshul khrims kyi phung po khyer te yongs su mya ngan las 'das sam/ btsun pa/ ma lags so/ /ting nge 'dzin gyi phung po dang / shes rab kyi phung po dang / rnam</text></item>
<item><p>363b2</p><section>'dul ba</section><text>par grol ba'i phung po dang / rnam par grol ba'i ye shes mthong ba'i phung po khyer te yongs su mya ngan las 'das sam/ btsun pa/ ma lags so/ /gang yang ngas nyid kyi mngon par shes pas</text></item>
<item><p>363b3</p><section>'dul ba</section><text>mngon par rdzogs par sangs rgyas te bshad pa'i chos 'di lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs</text></item>
<item><p>363b4</p><section>'dul ba</section><text>lnga dang / byang chub kyi yan lag bdun dang / 'phags pa'i lam yan lag brgyad pa dag khyer te yongs su mya ngan las 'das sam/ btsun pa/ ma lags te/ btsun pa/ tshe dang ldan pa shA</text></item>
<item><p>363b5</p><section>'dul ba</section><text>ri'i bus tshul khrims kyi phung po 'tshal te yongs su mya ngan las 'das pa ma lags/ ting nge 'dzin gyi phung po yang ma lags/ shes rab kyi phung po yang ma lags/ rnam par grol ba'i phung</text></item>
<item><p>363b6</p><section>'dul ba</section><text>po yang ma lags/ rnam par grol ba'i ye shes mthong ba'i phung po 'tshal te mya ngan las 'das pa yang ma lags/ gang yang bcom ldan 'das kyis nyid kyi mngon par shes pas mngon</text></item>
<item><p>363b7</p><section>'dul ba</section><text>par rdzogs par sangs rgyas te bshad pa'i chos 'di lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs</text></item>
<item><p>364a1</p><section>'dul ba</section><text>lnga dang / byang chub kyi yan lag bdun dang / 'phags pa'i lam yan lag brgyad pa dag 'tshal te yongs su mya ngan las 'das pa yang ma lags mod kyi/</text></item>
<item><p>364a2</p><section>'dul ba</section><text>'on kyang tshe dang ldan pa shA ri'i bu ni/ tshul khrims dang ldan pa/ mang du thos pa/ chog shes pa/ 'dod pa chung ba/ rab tu dpen pa/ brtson 'grus brtsams pa/ dran pa nye bar gnas pa/ mnyam</text></item>
<item><p>364a3</p><section>'dul ba</section><text>par bzhag pa/ shes rab can/ shes rab myur ba/ shes rab mgyogs pa/ shes rab rno ba/ nges par 'byung ba'i shes rab can/ nges par 'byed pa'i shes rab can/ shes rab che ba/</text></item>
<item><p>364a4</p><section>'dul ba</section><text>shes rab yangs pa/ shes rab zab pa/ shes rab mnyam pa med pa/ shes rab rin po che dang ldan pa/ yang dag par ston par bgyid pa/ yang dag par len du 'jug par bgyid pa/</text></item>
<item><p>364a5</p><section>'dul ba</section><text>yang dag par gzengs bstod par bgyid pa/ yang dag par rab tu dga' bar bgyid pa/ yang dag par ston pa dang / yang dag par len du 'jug pa dang / yang dag par gzengs</text></item>
<item><p>364a6</p><section>'dul ba</section><text>bstod pa dang / yang dag par rab tu dga' ba'i bsngags pa brjod pa/ 'khor bzhi po la chos ston pa na dub pa ma mchis pa ste/ bdag tshe dang ldan pa shA ri'i bu'i chos dang / chos kyi</text></item>
<item><p>364a7</p><section>'dul ba</section><text>longs spyod gang dag lags pa de dag rjes su dran na/ tshe dang ldan pa shA ri'i bu yongs su mya ngan las 'das pa de'i slad du mya ngan dang / smre sngags 'don to/ /kun dga' bo/ khyod mya</text></item>
<item><p>364b1</p><section>'dul ba</section><text>ngan ma byed/ blong bar ma byed/ smre sngags 'don par ma byed cig/ gang skyes pa dang / byung ba dang / byas pa dang / 'dus byas pa dang / bsam pa dang / rten cing 'brel par byung ba de ni/ 'jig</text></item>
<item><p>364b2</p><section>'dul ba</section><text>pa'i chos can te/ de dang ldan pa la 'jig par mi 'gyur ba de ga la yod de/ de ni/ gnas med do/ /kun dga' bo/ ngas snga nas khyod la 'dod pa dang / sdug pa dang / dga' ba dang / yid</text></item>
<item><p>364b3</p><section>'dul ba</section><text>du 'ong ba thams cad ni/ 'gyes pa dang / mad pa dang / 'bral pa dang / mi ldan par 'gyur bar ma bstan tam/ kun dga' bo/ dper na/ ljon shing chen po rtsa ba dang bcas/ snying po dang</text></item>
<item><p>364b4</p><section>'dul ba</section><text>bcas/ sdong po dang / lo ma dang / 'dab ma dang / me tog dang / 'bras bu dag dang ldan pa'i 'dab ma gang ches mtho ba de dang por ltung ngo / /rin po che'i ri chen po'i rtse mo gang ches mtho ba</text></item>
<item><p>364b5</p><section>'dul ba</section><text>dag kyang dang por bsnyil lo/ /de bzhin du sangs rgyas la sogs pa dge slong gi dge 'dun bzhugs pa'i nang na dge slong shA ri'i bu yongs su mya ngan las 'das te/ dge slong shA ri'i bu phyogs</text></item>
<item><p>364b6</p><section>'dul ba</section><text>gang na gnas pa'i phyogs der nga thugs khral chung ngur bzhugs so/ /'di lta ste/ dge slong shA ri'i bu gang na ba'i phyogs de ngas stong pa ma yin par mthong ngo / /de lta bas na/ kun</text></item>
<item><p>364b7</p><section>'dul ba</section><text>dga' bo/ khyod mya ngan ma byed/ blong bar ma byed/ smre sngags 'don par ma byed cig /gang skyes pa dang / byung ba dang / byas pa dang / 'dus byas pa dang / bsam pa dang / rten cing</text></item>
<item><p>365a1</p><section>'dul ba</section><text>'brel par byung ba de ni/ 'jig pa'i chos can te/ de dang ldan pa la 'jig par mi 'gyur ba de ga la yod de/ de ni/ gnas med do/ /kun dga' bo/ ngas snga nas</text></item>
<item><p>365a2</p><section>'dul ba</section><text>khyod la 'dod pa dang / sdug pa dang / dga' ba dang / yid du 'ong ba thams cad ni/ 'gyes pa dang / med pa dang / 'bras pa dang / mi ldan par 'gyur bar ma bstan tam/ kun dga' bo/</text></item>
<item><p>365a3</p><section>'dul ba</section><text>de lta bas na/ da ltar ram/ nga 'das kyang rung / bdag nyid gling dang / bdag nyid skyabs dang / chos gling dang / chos skyabs dang / gling gzhan ma yin pa dang / skyabs gzhan ma yin</text></item>
<item><p>365a4</p><section>'dul ba</section><text>par gnas pa bya'o/ /de ci'i phyir zhe na/ kun dga' bo/ da ltar ram/ nga 'das kyang rung / gang dag bdag nyid gling dang / bdag nyid skyabs dang / chos gling dang / chos skyabs dang /</text></item>
<item><p>365a5</p><section>'dul ba</section><text>gling gzhan ma yin pa dang / skyabs gzhan ma yin pa la gnas pa de dag ni/ 'di lta ste/ nga'i dge slong bslab pa 'dod pa rnams kyi mchog tu 'gyur ro/ /ji ltar dge slong bdag nyid gling</text></item>
<item><p>365a6</p><section>'dul ba</section><text>dang / bdag nyid skyabs dang / chos gling dang / chos skyabs dang / gling gzhan ma yin pa dang / skyabs gzhan ma yin par gnas pa yin zhe na/ 'di na dge slong nang gi lus la lus kyi</text></item>
<item><p>365a7</p><section>'dul ba</section><text>rjes su lta zhing / 'jig rten la brnab sems dang / yid mi bde ba brtul nas rtun pa dang / shes bzhin dang / dran pa dang ldan par gnas shing / phyi'i lus dang / phyi dang nang gi</text></item>
<item><p>365b1</p><section>'dul ba</section><text>lus dang / nang gi tshor ba dang / phyi'i tshor ba dang / phyi dang nang gi tshor ba dag dang / nang gi sems dang / phyi'i sems dang / phyi dang nang gi sems dag dang / nang gi chos dang / phyi'i chos dang /</text></item>
<item><p>365b2</p><section>'dul ba</section><text>phyi dang nang gi chos dag la chos kyi rjes su lta zhing / 'jig rten la brnab sems dang / yid mi bde ba brtul nas rtun pa dang / shes bzhin dang / dran pa dang ldan par gnas pa yin te</text></item>
<item><p>365b3</p><section>'dul ba</section><text>kun dga' bo/ de ltar na/ dge slong bdag nyid gling dang / bdag nyid skyabs dang / chos gling dang / chos skyabs dang / gling gzhan ma yin pa dang / skyabs gzhan ma yin par gnas pa yin</text></item>
<item><p>365b4</p><section>'dul ba</section><text>no/ /de nas tshe dang ldan pa kun dga' bo/ /bcom ldan 'das kyis gsungs pa la mngon par bstod de/ rjes su yi rang nas bcom ldan 'das kyi zhabs la mgo bos phyag 'tshal te bcom</text></item>
<item><p>365b5</p><section>'dul ba</section><text>ldan 'das kyi spyan snga nas song ngo / /rgyal po'i khab na gnas pa'i skye bo'i tshogs kyis ji ltar kun tu rgyu dbyug thogs spyi phud can rnams kyis 'phags pa mo'u dgal gyi bu chen po'i yan</text></item>
<item><p>365b6</p><section>'dul ba</section><text>lag dang / nying lag dag 'dam bu bzhin du bcom pas/ 'phags pa shA ri'i bu rgyud de dang mdza' ba'i bag chags kyis bsgos pa yang grong nA la dar song ste snga dro yongs su mya ngan las</text></item>
<item><p>365b7</p><section>'dul ba</section><text>'das/ tshe dang ldan pa mo'u dgal gyi bu chen po yang grong shing thags can du song ste yongs su mya ngan las 'das pa thos so/ /bar skabs der dge slong rnams the tshom skyes nas the tshom</text></item>
<item><p>366a1</p><section>'dul ba</section><text>thams cad gcod par mdzad pa/ sangs rgyas bcom ldan 'das la zhus pa/ btsun pa/ tshe dang ldan pa mo'u dgal gyi bu chen pos las ci zhig bgyis na/ las</text></item>
<item><p>366a2</p><section>'dul ba</section><text>de'i rnam par smin pas/ kun tu rgyu dbyug thogs spyi phud can rnams kyis 'di yan lag dang / nying lag dag 'dam bu bzhin du bcom lags/ bcom ldan 'das kyis bka'</text></item>
<item><p>366a3</p><section>'dul ba</section><text>stsal pa/ dge slong dag/ dge slong mo'u dgal gyi bu 'di nyid kyis las byas shing bsags pa/ tshogs rnyed pa/ rkyen yongs su sgyur ba/ 'od pa bzhin du nye bar gnas pa/ gdon</text></item>
<item><p>366a4</p><section>'dul ba</section><text>mi za bar 'byung bar 'gyur ba zhes bya ba nas/ lus can rnams la 'bras bur smin/ /ces bya ba'i bar snga ma bzhin no/ /dge slong dag/ sngon byung ba ri bor zhig na/ bram ze zhig</text></item>
<item><p>366a5</p><section>'dul ba</section><text>gnas pa des rigs mnyam pa las chung ma blangs te de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga'</text></item>
<item><p>366a6</p><section>'dul ba</section><text>mgur spyod par byed pa las/ dus gzhan zhig na chung ma la sems can zhugs par gyur to/ /de la zla ba brgyad dam dgu 'das nas khye'u zhig btsas te/ zhag bdun gsum nyi shu</text></item>
<item><p>366a7</p><section>'dul ba</section><text>rtsa gcig tu de btsas pa'i btsas ston rgyas par byas nas ming btags te bskyed bsrings nas chen por gyur to/ /phas de la chung ma blangs nas de de dang lhan cig rtse bar byed/ dga' bar</text></item>
<item><p>366b1</p><section>'dul ba</section><text>byad/ dga' mgur spyod par byed cing de la yang rab tu chags so/ /de la de'i mas rtag tu tshig yid du mi 'ong ba/ ngan par smras pa dag gis spyos pa dang / des khyo la bzlas nas des de ci nas kyang ma la</text></item>
<item><p>366b2</p><section>'dul ba</section><text>shin tu byams pa med pa dang / de'i bya rgu la phyi lang byed pa de lta de ltar bslus so/ /des smras pa/ khyod gang gi phyir de lta shin tu chags pas nga la phyi lang byed dam/ de ngo tsha nas cang mi zer</text></item>
<item><p>366b3</p><section>'dul ba</section><text>bar 'dug pa dang / de'i chung mas bsam pa/ re zhig kha dug can 'di lang tsho yal yang rang gi khyo la chags pa cung zad mi gtong zhing / bdag gi khyo la gshe bar byed do/ /snyam du rig</text></item>
<item><p>366b4</p><section>'dul ba</section><text>nas de'i glags tshol bar zhugs so/ /ji tsam na dus gzhan zhig na de'i ma skar ma dang sbyar te khrus byas nas dri dang / me tog dag gis brgyan te nyi ma ma nub pa kho nar des khyim mi dag</text></item>
<item><p>366b5</p><section>'dul ba</section><text>la yang ma brtags par khyo dang lhan cig gsang ba spyod do/ /de nas mna' ma des khyo de khrid nas ci nas kyang phyogs der son pa de ltar byas pa dang / ji tsam na pha dang ma gnyis gsang</text></item>
<item><p>366b6</p><section>'dul ba</section><text>ba spyod pa mthong nas des bsam pa/ kha dug can 'di/ bdag la ni/ khyod bud med la shin tu chags so/ /zhes gshe bar byed na/ 'di da dung yang zhi ba med de/ khyim mi dag la</text></item>
<item><p>366b7</p><section>'dul ba</section><text>yang mi rtog par nyi ma ma nub pa nyid du gsang ba spyod do/ /snyam du bsam nas khros te/ gang zhig 'di gnyis kyi yan lag dang / nying lag 'dam bu bzhin 'joms pa de 'ga' med</text></item>
<item><p>367a1</p><section>'dul ba</section><text>dam zhes ngag gi las rtsub mo smras so/ /bcom ldan 'das kyis bka' stsal pa/ dge slong dag /ji snyam du sems/ de'i tshe de'i dus na bram ze'i khye'ur</text></item>
<item><p>367a2</p><section>'dul ba</section><text>gyur pa gang yin pa de ni/ dge slong mo'u dgal gyi bu 'di nyid yin te/ gang 'dis sems 'khrugs te pha dang ma la ngag gi las rtsub mo smras pa de'i las kyi rnam par smin pas/</text></item>
<item><p>367a3</p><section>'dul ba</section><text>tshe rabs lnga brgyar 'di'i yan lag dang / nying lag 'dam bu bzhin du bcom ste/ da ltar srid pa tha ma/ gnas tha ma/ lus tha ma/ bdag nyid tha ma thob ste/ rdzu 'phrul can gyi nang</text></item>
<item><p>367a4</p><section>'dul ba</section><text>na mchog tu bstan pa'i bar du yang yan lag dang / nying lag 'dam bu bzhin du bcom par gyur to/ /dge slong dag /de lta bas na/ las gcig tu nag pa rnams kyi rnam par smin</text></item>
<item><p>367a5</p><section>'dul ba</section><text>pa yang gcig tu nag/ gcig tu dkar ba rnams kyi yang gcig tu dkar/ 'dren ma rnams kyi yang 'dren ma'o/ /dge slong dag /de lta bas na/ las gcig tu nag pa dang /</text></item>
<item><p>367a6</p><section>'dul ba</section><text>'dren ma rnams spangs nas las gcig tu dkar ba dag la brtsal bar bya ste/ dge slong dag /khyed kyis de ltar bslab par bya'o/ /bcom ldan 'das kyis de skad ces bka'</text></item>
<item><p>367a7</p><section>'dul ba</section><text>stsal pa dang / dge slong de dag yi rang ste bcom ldan 'das kyis gsungs pa la mngon par bstod do/ /yang sangs rgyas bcom ldan 'das la dge slong rnams kyis zhus pa/ btsun</text></item>
<item><p>367b1</p><section>'dul ba</section><text>pa| kun tu rgyu dbyug thogs spyi phud can rnams kyis tshe dang ldan pa shA ri'i bu ni/ btang / tshe dang ldan pa mo'u dgal gyi bu chen po ni/ brdegs pa la gzigs/ bcom ldan 'das kyis bka'</text></item>
<item><p>367b2</p><section>'dul ba</section><text>stsal pa/ dge slong dag/ da ltar 'ba' zhig ma yin gyi/ 'das pa'i dus na yang ji ltar shA ri'i bu ni/ btang la/ mo'u dgal gyi bu ni/ brdegs pa de nyon cig /dge slong dag /sngon</text></item>
<item><p>367b3</p><section>'dul ba</section><text>byung ba ri bo zhig na khye'u dang / bu mo dag cig rtse ba de dag gis bram ze'i khye'u gnyis shig mthong nas de dag gis smras pa/ bram ze'i khye'u pha bi dag brdeg go /yang smras pa/ re zhig</text></item>
<item><p>367b4</p><section>'dul ba</section><text>mi brdeg par ji dri ba zhig dris la/ gal te sems mgu bar byas na ni/ mi brdeg /ci ste ma yin na/ brdeg go /de dag gis bram ze'i khye'u gcig la dris pa/ dus gang du grang /</text></item>
<item><p>367b5</p><section>'dul ba</section><text>des bsam pa/ ji lta bu'i sems kyis 'di dag bdag la 'dri snyam na/ der gor ma chag par 'di dag brdeg par 'dod par shes nas des tshigs su bcad de smras pa/ grang ngam gal te</text></item>
<item><p>367b6</p><section>'dul ba</section><text>dro yang rung / /gang gi tshe na rlung langs pa/ /rlung gis btab na grang ba ste/ /rlung med pa yi grang ba med/ /de de dag gis btang nas gcig shos la dris pa dang / des smras pa/ dgun grang</text></item>
<item><p>367b7</p><section>'dul ba</section><text>med ces byas pa dang / de de dag gis brdegs so/ /dge slong dag /ji snyam du sems/ btang pa gang yin pa de ni/ shA ri'i bu 'di nyid yin no/ /brdegs pa gang yin pa de ni/ mo'u</text></item>
<item><p>368a1</p><section>'dul ba</section><text>dgal gyi bu 'di nyid yin te/ de'i tshe yang shA ri'i bu ni/ btang la/ mo'u dgal gyi bu ni/ brdegs so/ /da ltar yang shA ri'i bu ni/ btang la/ mo'u dgal</text></item>
<item><p>368a2</p><section>'dul ba</section><text>gyi bu ni/ brdegs so/ /yang ji ltar shA ri'i bu ni/ btang la/ mo'u dgal gyi bu ni/ brdegs pa de nyon cig /dge slong dag/ sngon byung ba chu klung bskams pa'i shol zhig na khye'u dang /</text></item>
<item><p>368a3</p><section>'dul ba</section><text>bu mo dag cig rtse ba de dag gis shing shal ma li'i me tog chu'i rgyun gyis khyer ba zhig dang / bram ze'i khye'u gnyis shig 'ong ba mthong nas zhes bya ba nas de dag gis bram ze'i khye'u</text></item>
<item><p>368a4</p><section>'dul ba</section><text>gcig la bris pa/ chus khyer ba 'di ci zhig /des bsam pa/ ji 'dra ba'i sems kyis 'di dag bdag la 'dri snyam na/ gor ma chag par brdeg 'dod par zhes bya ba'i bar snga ma</text></item>
<item><p>368a5</p><section>'dul ba</section><text>bzhin no/ /des kyang tshigs su bcad de smras pa/ stobs dang ldan pas tshar bcad pa/ /nges par 'byung ba tshol ba yis/ /shal ma li zhes mi bsam ste/ /skam gyi pad+ma yin par</text></item>
<item><p>368a6</p><section>'dul ba</section><text>bsam/ /de dag gis btang nas gcig shos la dris pa dang / des smras pa/ ma mthong ngam/ shing shal ma li'i me tog yin mod ces byas pa dang / de de dag gis brdegs so/ /</text></item>
<item><p>368a7</p><section>'dul ba</section><text>dge slong dag /ji snyam du sems zhes bya ba rgyas par snga ma bzhin no/ /de nas bcom ldan 'das rgyal po'i khab na ji tsam dgyes par bzhugs nas mnyan yod gang na ba der rgyu</text></item>
<item><p>368b1</p><section>'dul ba</section><text>zhing gshegs so/ /rgyu zhing gshegs pa dang rim gyis mnyan yod du byon te/ mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /khyim bdag mgon</text></item>
<item><p>368b2</p><section>'dul ba</section><text>med zas sbyin gyis 'phags pa shA ri'i bu yongs su mya ngan las 'das te/ de'i ring bsrel 'phags pa kun dga' bo'i lag na yod do/ /zhes thos so/ /thos nas kyang tshe dang ldan pa kun</text></item>
<item><p>368b3</p><section>'dul ba</section><text>dga' bo ga la ba der song ste phyin nas tshe dang ldan pa kun dga' bo'i rkang pa gnyis la mgo bos phyag 'tshal te phyogs gcig tu 'dug go/ phyogs gcig tu 'dug nas khyim bdag mgon</text></item>
<item><p>368b4</p><section>'dul ba</section><text>med zas sbyin gyis/ tshe dang ldan pa kun dga' bo la 'di skad ces smras so/ /'phags pa kun dga' bo/ mkhyen par mdzod cig /'phags pa shA ri'i bu ni/ bdag gi yun ring po nas</text></item>
<item><p>368b5</p><section>'dul ba</section><text>sdug pa dang / yid du 'ong ba dang / bla ma dang / dran par bgyi ba lags na/ de yongs su mya ngan las 'das te/ de'i ring bsrel khyod kyi phyag na mnga' ba de dag bdag la stsol cig dang / de'i</text></item>
<item><p>368b6</p><section>'dul ba</section><text>ring bsrel la ring bsrel gyi mchod pa bgyi'o/ /des smras pa/ khyim bdag /de ni/ bdag gi yang yun ring po nas sdug pa dang / yid du 'ong ba dang / bla ma dang / dran par bya ba yin pas/</text></item>
<item><p>368b7</p><section>'dul ba</section><text>bdag nyid de'i ring bsrel la ring bsrel gyi mchod pa byed do/ /de nas khyim bdag mgon med zas sbyin/ bcom ldan 'das gang na ba der song ste phyin pa dang / bcom ldan 'das kyi</text></item>
<item><p>369a1</p><section>'dul ba</section><text>zhabs gnyis la mgo bos phyag 'tshal te phyogs gcig tu 'dug go /phyogs gcig tu 'dug nas khyim bdag mgon med zas sbyin gyis bcom ldan 'das</text></item>
<item><p>369a2</p><section>'dul ba</section><text>la 'di skad ces gsol to/ /btsun pa/ mkhyen par mdzad du gsol/ 'phags pa shA ri'i bu ni/ bdag gi yun ring po nas sdug pa dang / yid du 'ong ba dang / bla ma dang / dran par</text></item>
<item><p>369a3</p><section>'dul ba</section><text>bgyi ba lags te/ de'i ring bsrel 'phags pa kun dga' bo'i sug pa na mchis pa/ bcom ldan 'das kyis bdag la stsol du stsal bar gsol/ bdag de'i ring bsrel la ring</text></item>
<item><p>369a4</p><section>'dul ba</section><text>bsrel gyi mchod pa 'tshal lo/ /de nas bcom ldan 'das kyis tshe dang ldan pa kun dga' bo pho nyas bkug nas 'di skad ces bka' stsal to/ /kun dga' bo/ dge slong shA ri'i</text></item>
<item><p>369a5</p><section>'dul ba</section><text>bu'i ring bsrel rnams khyim bdag mgon med zas sbyin la byin la de mchod pa byed du chug cig/ bram ze dang / khyim bdag rnams ni/ don 'dis na/ dad pa can yin no/ /kun</text></item>
<item><p>369a6</p><section>'dul ba</section><text>dga' bo/ gzhan yang 'di tsam gyis na/ khyod kyis nga'i bstan pa la phan pa byas pa'am/ lan lon pa ma yin no/ /de lta bas na/ khyod kyis rab tu phyung zhig/ bsnyen par rdzogs</text></item>
<item><p>369a7</p><section>'dul ba</section><text>bar gyis shig /gnas byin cig /dge sbyong gi ched nye bar zhog cig/ de dag la yang ji ltar thon pa bzhin 'don tu chug cig/ /'dzin du chug cig/ slob cig dang / 'di</text></item>
<item><p>369b1</p><section>'dul ba</section><text>tsam gyis na/ khyod kyis nga'i bstan pa la phan btags pa dang / lan lon pa yin no/ /de nas tshe dang ldan pa kun dga' bos/ ston pa'i bkas khyim bdag mgon med zas sbyin la tshe dang ldan pa</text></item>
<item><p>369b2</p><section>'dul ba</section><text>shA ri'i bu'i ring bsrel dag byin te/ 'di ltar/ bcom ldan 'das sngon byang chub sems dpar gyur pa na/ lan 'ga' yang yab yum dang / mkhan po dang / slob dpon dang / gzhan bla</text></item>
<item><p>369b3</p><section>'dul ba</section><text>ma'i gnas lta bu dag gi tshig ma bcag pas so/ /de nas khyim bdag mgon med zas sbyin gyis/ tshe dang ldan pa shA ri'i bu'i ring bsrel dag khyer nas rang gi khyim ga la ba der song ste phyin</text></item>
<item><p>369b4</p><section>'dul ba</section><text>nas de dag khyim gyi mchog gi nang du mthon po zhig tu bzhag nas nang mi dang bcas/ mdza' bo dang / nye du dang / phu nu dang bcas te mar me dang / bdug pa dang / me tog dang / dri dang / phreng ba dang / byug</text></item>
<item><p>369b5</p><section>'dul ba</section><text>pa rnams kyis mchod pa bya bar brtsams so/ /mnyan yod na gnas pa'i skye bo'i tshogs kyis ji ltar 'phags pa shA ri'i bu yul ma ga d+ha'i grong nA la dar yongs su mya ngan las 'das la/</text></item>
<item><p>369b6</p><section>'dul ba</section><text>de'i ring bsrel dag 'phags pa kun dga' bos blangs nas khyim bdag mgon med zas sbyin la byin te/ des de dag khyim du bzhag nas nang mi dang bcas/ mdza' bo dang / gnyen bshes</text></item>
<item><p>369b7</p><section>'dul ba</section><text>dang / phu nu dang bcas te mar me dang / bdug pa dang / me tog dang / dri dang / phreng ba dang / byug pa dag gis mchod pa thos so/ /de bzhin du yul ko sa la'i rgyal po gsal rgyal gyis kyang thos</text></item>
<item><p>370a1</p><section>'dul ba</section><text>nas btsun mo phreng ldan ma dang / rgyal rigs dbyar tshul ma dang / drang srong byin dang / rnying pa dag dang / ri dwags 'dzin gyi ma sa ga dang / gzhan yang dad pa can</text></item>
<item><p>370a2</p><section>'dul ba</section><text>mang po dag dang lhan cig de dag thams cad mchod pa'i yo byad dag khyer te khyim bdag mgon med zas sbyin gyi khyim du dong nas de rnams kyis mchod pa'i yo byad dag gis mchod par</text></item>
<item><p>370a3</p><section>'dul ba</section><text>brtsams pa las/ der kha cig gis yon tan gyi tshogs dag thob bo/ /ji tsam dus gzhan zhig na/ khyim bdag mgon med zas sbyin ri bor zhig tu bya ba cung zad cig byung nas des der</text></item>
<item><p>370a4</p><section>'dul ba</section><text>sgo bcad nas song ngo / /skye bo phal po che dag de bzhin du 'ongs pa dang / ji tsam na sgo bcad pa mthong nas khyim bdag mgon med zas sbyin gyis sgo bcad de song bas/ des bdag cag gi</text></item>
<item><p>370a5</p><section>'dul ba</section><text>bsod nams kyi bar chad byas so/ /zhes de dag 'phya bar byed/ gzhogs 'phyas byed/ smod par byed do/ /de nas khyim bdag mgon med zas sbyin ri bor de nas 'ongs pa dang / de'i nang</text></item>
<item><p>370a6</p><section>'dul ba</section><text>mis smras pa/ khyim bdag /skye bo'i tshogs chen po mchod pa'i yo byad thogs te 'ongs pa las/ sgo bcad pa mthong nas des bdag cag gi bsod nams kyi bar chad byas so/ /zhes</text></item>
<item><p>370a7</p><section>'dul ba</section><text>'phya bar byed/ gzhogs 'phyas byed/ smod par byed do/ /de 'di snyam du/ 'di nyid bdag gi bya ba yin no/ /snyam du shes nas bcom ldan 'das gang na ba der song ste phyin pa dang /</text></item>
<item><p>370b1</p><section>'dul ba</section><text>bcom ldan 'das kyi zhabs gnyis la mgo bos phyag byas te phyogs gcig tu 'dug go/ phyogs gcig tu 'dug nas bcom ldan 'das la 'di skad ces gsol to/ /btsun pa/ 'phags pa shA</text></item>
<item><p>370b2</p><section>'dul ba</section><text>ri'i bu la rab tu dad pa'i skye bo'i tshogs chen po mchod pa'i yo byad dag thogs te bdag gi sdum par mchis pa las/ bdag bgyi ba cung zad cig gi slad du chab sgo bkum nas gzhan du mchis pa</text></item>
<item><p>370b3</p><section>'dul ba</section><text>dang / de dag khyim bdag mgon med zas sbyin gyis sgo bcad de song bas/ bdag cag gi bsod nams kyi bar chad byas so/ /zhes 'phya bar bgyid/ gzhogs 'phyas bgyid/ smod par bgyid do//</text></item>
<item><p>370b4</p><section>'dul ba</section><text>de'i slad du gal te bcom ldan 'das kyis gnang na/ bdag gis 'phags pa shA ri'i bu'i mchod rten phyogs snang g.yel can zhig tu bgyis la/ der skye bo'i tshogs chen po bag yangs su mchod</text></item>
<item><p>370b5</p><section>'dul ba</section><text>pa bgyid du stsal to/ /bcom ldan 'das kyis bka' stsal pa/ khyim bdag/ de lta bas na/ gnang gi/ byos shig/ bcom ldan 'das kyis gnang gi/ byos shig ces bka' stsal pa dang /</text></item>
<item><p>370b6</p><section>'dul ba</section><text>des ji lta bur bya ba mi shes nas bcom ldan 'das kyis bka' stsal pa/ rim gyis bang rim bzhi byas la de nas bum rten bya'o/ /de nas bum pa dang / bre dang / srog shing dang / gdugs</text></item>
<item><p>370b7</p><section>'dul ba</section><text>gcig dang / gnyis dang / gsum dang / bzhi bya ba byas nas bcu gsum gyi bar du bya zhing / char khebs dag bzhag par bya'o/ /bcom ldan 'das kyis mchod rten de lta bu bya'o/ /zhes</text></item>
<item><p>371a1</p><section>'dul ba</section><text>gsungs pa dang / des ci/ 'phags pa shA ri'i bu 'ba' zhig la mchod rten rnam pa de lta bu bya'am/ 'on te 'phags pa thams cad la bya ba mi shes nas skabs de/</text></item>
<item><p>371a2</p><section>'dul ba</section><text>bcom ldan 'das la dge slong dag gis gsol ba dang / bcom ldan 'das kyis bka' stsal pa/ khyim bdag/ re zhig de bzhin gshegs pa'i mchod rten ni/ rnam pa thams cad rdzogs</text></item>
<item><p>371a3</p><section>'dul ba</section><text>par bya'o/ /rang sangs rgyas kyi ni/ char khebs mi gzhag par bya'o/ /dgra bcom pa'i ni/ gdugs bzhi'o/ /phyir mi 'ong ba'i ni/ gsum mo/ /phyir 'ong ba'i ni/ gnyis so/ /rgyun du zhugs pa'i</text></item>
<item><p>371a4</p><section>'dul ba</section><text>ni/ gcig go /so so'i skye bo dge ba rnams kyi mchod rten ni/ byi bor bya'o/ /bcom ldan 'das kyis 'phags pa rnams kyi mchod rten ni/ rnam pa 'dis so/ /so so'i skye bo'i rnams kyi ni/ 'dis</text></item>
<item><p>371a5</p><section>'dul ba</section><text>so/ /zhes bka' stsal pa dang / de gang gis gnas gang du bya ba mi shes nas bcom ldan 'das kyis bka' stsal pa/ ji ltar de bzhin gshegs pa bzhugs pa na shA ri'i bu dang / mo'u dgal gyi</text></item>
<item><p>371a6</p><section>'dul ba</section><text>bu dag 'dug pa de bzhin du yongs su mya ngan las 'das pa'i mchod rten yang bya'o/ /gzhan yang gnas brtan gnas brtan rnams kyi mchod rten ni/ rgan rim bzhin sbreng bar bya'o/ /so so'i</text></item>
<item><p>371a7</p><section>'dul ba</section><text>skye bo dge ba rnams kyi ni/ dge 'dun gyi kun dga' ra ba'i phyi rol tu bya'o/ /khyim bdag mgon med zas sbyin gyis gsol pa/ gal te bcom ldan 'das kyis gnang na/ bdag gis 'phags</text></item>
<item><p>371b1</p><section>'dul ba</section><text>pa shA ri'i bu'i mchod rten gyi dus ston dag bgyi'o/ /bcom ldan 'das kyis bka' stsal pa/ khyim bdag /gnang gi /gyis shig /yul ko sa la'i rgyal po gsal rgyal gyis ji ltar khyim bdag</text></item>
<item><p>371b2</p><section>'dul ba</section><text>mgon med zas sbyin gyis bcom ldan 'das la 'phags pa shA ri'i bu'i mchod rten gyi dus ston gzugs par gsol pa las/ bcom ldan 'das kyis 'dzugs par gnang ba thos nas ma la</text></item>
<item><p>371b3</p><section>'dul ba</section><text>bdag gis kyang de'i grogs bya'o/ /snyam nas des 'di ltar dril bsgrags nas shes ldan mnyan yod na gnas pa'i grong khyer ba rnams dang / yul gzhan nas lhags pa'i skye bo'i tshogs dag nyon</text></item>
<item><p>371b4</p><section>'dul ba</section><text>cig /'phags pa shA ri'i bu'i mchod rten gyi dus ston la bab pa'i tshe zong thogs nas 'ong ba gang yin pa de la sho gam yang med/ la gcan yang med/ gru btsas kyang med kyi/ de bag yangs su</text></item>
<item><p>371b5</p><section>'dul ba</section><text>'dir shog cig /bar skabs der rgya mtsho chen po nas tshong ba lnga brgya zhig gru bo che'i nor grub ste mnyan yod du phyin pa de dag gis ji ltar rgyal pos mnyan yod du dril bsgrags te 'di skad du/</text></item>
<item><p>371b6</p><section>'dul ba</section><text>gang zhig 'phags pa shA ri'i bu'i mchod rten gyi dus ston la bab pa'i tshe zong thogs te 'ong ba de la sho gam yang med/ la gcan yang med/ gru btsas kyang med kyi/ de bag yangs su 'dir shog</text></item>
<item><p>371b7</p><section>'dul ba</section><text>cig ces bsgo ba thos nas re zhig rgyal po 'di/ rang gi bsod nams kyi 'bras bu la gnas kyang / bsod nams dag gis ngoms mi shes te/ sbyin pa dag sbyin/ bsod nams dag byed na/ bdag</text></item>
<item><p>372a1</p><section>'dul ba</section><text>cag gis ci'i phyir sbyin pa dag mi sbyin/ bsod nams dag mi bya snyam nas de dag yid rab tu dang ba skyes te dus ston de'i dus su/ dung dang / nor bu dang / mu</text></item>
<item><p>372a2</p><section>'dul ba</section><text>tig la sogs pa phul ba dang / dge slong dag gis ji ltar sgrub pa mi shes nas bcom ldan 'das kyis bka' stsal pa/ 'bud dung gang dag yin pa de dag ni/ shing 'dzam bu'i grib ma na</text></item>
<item><p>372a3</p><section>'dul ba</section><text>bzhugs pa'i sku gzugs la dbul bar bya'o/ /gzhan yang chung shas shig ni/ shA ri'i bu'i mchod rten de'i bcos legs bya bar bzhag la/ lhag ma ni/ dge 'dun tshogs pas bgo</text></item>
<item><p>372a4</p><section>'dul ba</section><text>bar bya'o/ /de de bzhin gshegs pa'i mchod rten gyi ma yin gyi/ shA ri'i bu'i mchod rten gyi yin te/ de lta bas na/ 'di la 'gyod par mi bya'o/ /sdom ni/ gleng dang dran pa nyid dang ni/ /skabs</text></item>
<item><p>372a5</p><section>'dul ba</section><text>dbye ba dang smra mi bya/ /lung 'bogs pa dang gso sbyong dang / /dgag dbye 'jog par byed pa'o/ /sangs rgyas bcom ldan 'das mnyan yod na/ rgyal bu rgyal byed kyi tshal mgon med zas sbyin gyi</text></item>
<item><p>372a6</p><section>'dul ba</section><text>kun dga' ra ba na bzhugs so/ /dge slong drug sde dag gis nyes par mthong ba dang / nyes par thos pa dang / nyes par dogs pas dge slong dag la gleng ngo / /dge slong dag la nyes par mthong</text></item>
<item><p>372a7</p><section>'dul ba</section><text>pa dang / nyes par thos pa dang / nyes par dogs pas gleng ba na/ de dag bag tsha bzhin du gnas so/ /de dag bag tsha bzhin du gnas pas rid pa dang / skem pa dang / rnyis pa dang / lus las su</text></item>
<item><p>372b1</p><section>'dul ba</section><text>ma rung bar gyur te lung ston pa dang / klog pa dang / kha ton dang / rnal 'byor dang / nang gi tshul bzhin yid la byed pa dag shor nas skabs de/ dge slong dag gis bcom ldan 'das la gsol pa</text></item>
<item><p>372b2</p><section>'dul ba</section><text>dang / bcom ldan 'das kyis dgongs pa/ nyes dmigs gang cung zad byung ba ni/ dge slong dag dge slong la nyes par mthong ba dang / nyes par thos pa dang / nyes par dogs pas gleng ba las</text></item>
<item><p>372b3</p><section>'dul ba</section><text>gyur gyi/ de lta bas na/ dge slong gis dge slong la nyes par mthong ba dang / nyes par thos pa dang / nyes par dogs pas gleng bar mi bya'i/ dge slong gis nyes par mthong ba dang / nyes par</text></item>
<item><p>372b4</p><section>'dul ba</section><text>thos pa dang / nyes par dogs pas dge slong la gleng bar byed na/ 'gal tshabs can du 'gyur ro/ /gleng bar byed pa ji lta bar dran par byed pa dang / skabs 'byed par byed pa dang / mi smra</text></item>
<item><p>372b5</p><section>'dul ba</section><text>bar byed pa dang / lung 'bog par byed pa dang / gso sbyong 'jog par byed pa dang / dgag dbye 'jog par byed pa yang de dang 'dra ste/ sdom gyi tshigs su bcad pa thams cad snga ma bzhin du brjod</text></item>
<item><p>372b6</p><section>'dul ba</section><text>par bya'o/ /sdom ni/ sangs rgyas mtshan nas smos pa dang / /tshe dang ldan pa kun mi spyad/ /'phral thabs can la ma dad dang / /'dul ba mdor ni bsdus pa'o/ /sangs rgyas bcom ldan</text></item>
<item><p>372b7</p><section>'dul ba</section><text>'das wA ra NA si na/ drang srong smra ba ri dwags kyi nags na bzhugs so/ /de nas bcom ldan 'das kyis dge slong lnga po dag la bka' stsal pa/ dge slong dag /ngas sngon ma thos pa'i chos</text></item>
<item><p>373a1</p><section>'dul ba</section><text>rnams la 'di ni/ sdug bsngal 'phags pa'i bden pa'o/ /zhes tshul bzhin yid la byas pa na/ mig skyes so/ /shes pa dang / rig pa dang / blo dang / rtogs pa</text></item>
<item><p>373a2</p><section>'dul ba</section><text>skyes so/ /dge slong dag /ngas sngon ma thos pa'i chos rnams la 'di ni/ sdug bsngal kun 'byung ba'o/ /'di ni/ sdug bsngal 'gog pa'o/ /'di ni/ sdug bsngal 'gog par 'gyur ba</text></item>
<item><p>373a3</p><section>'dul ba</section><text>'phags pa'i lam mo/ /zhes tshul bzhin yid la byas pa na/ mig skyes so/ /shes pa dang / rig pa dang / blo dang / rtogs pa skyes so/ /dge slong dag/ ngas sngon ma thos pa'i chos rnams</text></item>
<item><p>373a4</p><section>'dul ba</section><text>la sdug bsngal 'phags pa'i bden pa de/ mngon par shes pas yongs su shes par bya'o/ /zhes tshul bzhin yid la byas pa na/ mig skyes so/ /shes pa dang / rig pa dang / blo dang / rtogs</text></item>
<item><p>373a5</p><section>'dul ba</section><text>pa skyes so/ /dge slong dag/ ngas sngon ma thos pa'i chos rnams la sdug bsngal kun 'byung ba 'phags pa'i bden pa de/ mngon par shes pas spang bar bya'o/ /zhes tshul bzhin yid la</text></item>
<item><p>373a6</p><section>'dul ba</section><text>byas pa na/ mig skyes so/ /shes pa dang / rig pa dang / blo dang / rtogs pa skyes so/ /dge slong dag /ngas sngon ma thos pa'i chos rnams la sdug bsngal kun 'byung ba 'phags pa'i</text></item>
<item><p>373a7</p><section>'dul ba</section><text>bden pa ni/ mngon par shes pas mngon sum du bya'o/ /zhes tshul bzhin yid la byas pa na/ mig skyes so/ /shes pa dang / rig pa dang / blo dang / rtogs pa skyes so/ /dge slong</text></item>
<item><p>373b1</p><section>'dul ba</section><text>dag /ngas sngon ma thos pa'i chos rnams la sdug bsngal 'gog par 'gyur ba'i lam 'phags pa'i bden pa de/ bsgom par bya'o/ /zhes tshul bzhin yid la byas pa na/ mig skyes so/ /shes</text></item>
<item><p>373b2</p><section>'dul ba</section><text>pa dang / rig pa dang / blo dang / rtogs pa skyes so/ /dge slong dag/ ngas sngon ma thos pa'i chos rnams la sdug bsngal 'phags pa'i bden pa de mngon par shes pas yongs su shes so/ /zhes</text></item>
<item><p>373b3</p><section>'dul ba</section><text>tshul bzhin yid la byas pa na/ mig skyes so/ /shes pa dang / rig pa dang / blo dang / rtogs pa skyes so/ /dge slong dag /ngas sngon ma thos pa'i chos rnams la sdug bsngal kun 'byung ba 'phags</text></item>
<item><p>373b4</p><section>'dul ba</section><text>pa'i bden pa de/ mngon par shes pas spangs so/ /zhes tshul bzhin yid la byas pa na/ mig skyes so/ /shes pa dang / rig pa dang / blo dang / rtogs pa skyes so/ /dge slong dag /ngas sngon ma</text></item>
<item><p>373b5</p><section>'dul ba</section><text>thos pa'i chos rnams la sdug bsngal 'gog pa 'phags pa'i bden pa de/ mngon par shes pas mngon sum du byas so/ /zhes tshul bzhin yid la byas pa na/ mig skyes so/ /shes pa dang /</text></item>
<item><p>373b6</p><section>'dul ba</section><text>rig pa dang / blo dang / rtogs pa skyes so/ /dge slong dag /ngas sngon ma thos pa'i chos rnams la sdug bsngal 'gog par 'gyur ba 'phags pa'i lam de/ mngon par shes pas bsgoms so/ /</text></item>
<item><p>373b7</p><section>'dul ba</section><text>zhes tshul bzhin yid la byas pa na/ mig skyes so/ /shes pa dang / rig pa dang / blo dang / rtogs pa skyes so/ /dge slong dag /gang nga la ji srid du 'phags pa'i bden pa bzhi po 'di dag la de</text></item>
<item><p>374a1</p><section>'dul ba</section><text>ltar lan gsum du bzlas te rnam pa bcu gnyis pa'i mig skyes par ma gyur/ shes pa ma yin/ rig pa ma yin/ blo ma yin/ rtogs pa ma skyes pa de srid du</text></item>
<item><p>374a2</p><section>'dul ba</section><text>nga 'jig rten lha dang bcas/ bdud dang bcas/ tshangs pa dang bcas/ dge sbyong dang bram ze'i skye rgu dang bcas/ lha dang mi dang bcas pa 'di las grol ba dang / nges par byung ba dang / bral</text></item>
<item><p>374a3</p><section>'dul ba</section><text>ba dang / rab tu grol ba dang / phyin ci log dang bral ba'i sems kyis mang du gnas par ma gyur/ de srid du nga bla na med pa yang dag par rdzogs pa'i byang chub mngon par rdzogs par sangs</text></item>
<item><p>374a4</p><section>'dul ba</section><text>rgyas so/ /snyam du shes par ma gyur gyi/ dge slong dag/ gang nas bzung ste nga la 'phags pa'i bden pa bzhi po 'di dag la de lta lan gsum du bzlas te rnam pa bcu gnyis pa'i mig</text></item>
<item><p>374a5</p><section>'dul ba</section><text>skyes/ shes pa dang / rig pa dang / blo dang / rtogs pa skyes pa de nas bzung ste nga 'jig rten lha dang bcas/ bdud dang bcas/ tshangs pa dang bcas/ dge sbyong dang bram ze'i skye rgu dang</text></item>
<item><p>374a6</p><section>'dul ba</section><text>bcas/ lha dang / mi dang bcas pa 'di las grol ba dang / nges par byung ba dang / rab tu grol ba dang / phyin ci log dang bral ba'i sems kyis mang du gnas par gyur/ de nas bzung ste nga bla</text></item>
<item><p>374a7</p><section>'dul ba</section><text>na med pa yang dag par rdzogs pa'i byang chub mngon par rdzogs par sangs rgyas so/ /snyam du shes par gyur to/ /chos kyi rnam grangs 'di bshad pa na/ tshe dang ldan pa ko'u di n+ya dang / lha</text></item>
<item><p>374b1</p><section>'dul ba</section><text>brgyad khri chos rnams la chos kyi mig rdul med cing dri ma dang bral ba skyes par gyur to/ /de nas bcom ldan 'das kyis tshe dang ldan pa ko'u di n+ya la bka' stsal pa/ ko'u di n+ya/ khyod kyis chos kun</text></item>
<item><p>374b2</p><section>'dul ba</section><text>shes sam/ bcom ldan 'das/ kun 'tshal to/ /ko'u di n+ya/ khyod kyis chos kun shes sam/ bde bar gshegs pa/ kun 'tshal to/ /tshe dang ldan pa ko'u di n+yas chos kun shes pa de'i phyir tshe</text></item>
<item><p>374b3</p><section>'dul ba</section><text>dang ldan pa ko'u di n+ya'i ming kun shes ko'u di n+ya zhes bya bar chags so/ /tshe dang ldan pa ko'u di n+yas chos kun shes pa na/ sa bla ba'i gnod sbyin rnams kyis sgra phyung zhing dbyangs rjes su bsgrags</text></item>
<item><p>374b4</p><section>'dul ba</section><text>pa/ grogs po dag /bcom ldan 'das kyis skye bo mang po la phan pa dang / skye bo mang po la bde ba dang / 'jig rten la thugs brtse ba dang / lha dang mi rnams kyi don dang / phan pa dang / bde bar</text></item>
<item><p>374b5</p><section>'dul ba</section><text>mdzad pa'i slad du 'jig rten na dge sbyong ngam/ bram ze'am/ lha'am/ bdud dam/ tshangs pa gang gis kyang chos dang mthun par ma bskor ba'i chos kyi 'khor lo chos dang mthun pa lan gsum</text></item>
<item><p>374b6</p><section>'dul ba</section><text>du bzlas te rnam pa bcu gnyis pa 'di/ yul wA ra NA si drang srong smra ba ri dwags kyi nags su bskor bas lha'i ris dag ni/ mngon par 'phel bar 'gyur/ lha ma yin gyi ris dag ni/ yongs</text></item>
<item><p>374b7</p><section>'dul ba</section><text>su nyams par 'gyur ro/ /sa bla ba'i gnod sbyin rnams kyi sgra bar snang la spyod pa'i gnod sbyin rnams dang / rgyal chen bzhi pa'i lha rnams dang / sum cu rtsa gsum pa rnams dang / 'thab bral</text></item>
<item><p>375a1</p><section>'dul ba</section><text>ba rnams dang / 'phrul dga' ba rnams dang / gzhan 'phrul dbang byed kyis thos nas skad cig de dang / thang gcig de dang / yud tsam de dang / skad cig dang / thang</text></item>
<item><p>375a2</p><section>'dul ba</section><text>cig dang / yud tsam de la tshangs pa'i 'jig rten gyi bar du sgra grags par gyur te/ tshangs ris pa'i lha rnams kyis sgra phyung zhing dbyangs rjes su bsgrags pa/ grogs po dag/ bcom</text></item>
<item><p>375a3</p><section>'dul ba</section><text>ldan 'das kyis lha dang mi rnams kyi zhes bya ba nas 'di/ yul wA ra NA si drang srong smra ba ri dwags kyi nags su bskor bas lha'i ris dag ni/ mngon par 'phel bar 'gyur/ lha ma yin</text></item>
<item><p>375a4</p><section>'dul ba</section><text>gyi ris dag ni/ yongs su nyams par 'gyur ro/ /zhes bya ba'i bar snga ma bzhin no/ /bcom ldan 'das kyis yul wA ra NA si drang srong smra ba ri dwags kyi nags su chos kyi 'khor lo chos</text></item>
<item><p>375a5</p><section>'dul ba</section><text>dang mthun pa lan gsum gyi bar du bzlas te rnam pa bcu gnyis pa bskor te/ de'i phyir chos kyi rnam grangs 'di chos kyi 'khor lo bskor ba zhes bya'o/ /gang gi tshe bcom ldan 'das kyis</text></item>
<item><p>375a6</p><section>'dul ba</section><text>dge slong lnga po dag gi rgyud la chos kyi 'khor lo bskor te de dag bsnyen par rdzogs pa dge slong gi dngos por gyur pa de'i tshe/ de dag de bzhin gshegs pa la shin tu mtshan nas smos</text></item>
<item><p>375a7</p><section>'dul ba</section><text>pa dang / gdung nas smos pa dang / tshe dang ldan pa zhes smos pa kun tu spyod nas bcom ldan 'das kyis de dag la bka' stsal pa/ dge slong dag/ khyed de bzhin gshegs pa la shin</text></item>
<item><p>375b1</p><section>'dul ba</section><text>tu mtshan nas smos pa dang / gdung nas smos pa dang / tshe dang ldan pa zhes smos pa kun tu ma spyod cig /dge slong dag/ de ci'i phyir zhe na/ gang zhig de bzhin gshegs pa la shin tu mtshan nas</text></item>
<item><p>375b2</p><section>'dul ba</section><text>smos pa dang / gdung nas smos pa dang / tshe dang ldan pa zhes smos pa kun tu spyod pa de ni/ skyes bu gti mug de la yun ring por gnod pa dang / phan pa ma yin pa dang / sdug bsngal bar 'gyur</text></item>
<item><p>375b3</p><section>'dul ba</section><text>ro/ /bcom ldan 'das kyis dgongs pa/ nyes dmigs gang cung zad byung ba ni/ dge slong dag /de bzhin gshegs pa la mtshan nas smos pa dang / gdung nas smos pa dang / tshe dang ldan</text></item>
<item><p>375b4</p><section>'dul ba</section><text>pa zhes smos pa kun tu spyod pa las gyur gyi/ de'i phyir dge slong gis de bzhin gshegs pa la mtshan nas smos pa dang / gdung nas smos pa dang / tshe dang ldan pa zhes smos pa kun tu spyad</text></item>
<item><p>375b5</p><section>'dul ba</section><text>par mi bya'o/ /snyam du dgongs nas dge slong lnga po dag la bka' stsal pa/ dge slong dag/ de lta bas na/ dge slong gis de bzhin gshegs pa la mtshan nas smos pa dang / gdung nas</text></item>
<item><p>375b6</p><section>'dul ba</section><text>smos pa dang / tshe dang ldan pa zhes smos pa kun tu spyad par mi bya ste/ kun tu spyod na/ 'gal tshabs can du 'gyur ro/ /bcom ldan 'das kyis dge slong gis de bzhin gshegs pa la</text></item>
<item><p>375b7</p><section>'dul ba</section><text>mtshan nas smos pa dang / gdung nas smos pa dang / tshe dang ldan pa zhes smos pa kun tu spyad par mi bya ste/ kun tu spyod na/ 'gal tshabs can du 'gyur ro/ /zhes bka' stsal pa dang /</text></item>
<item><p>376a1</p><section>'dul ba</section><text>dge slong gzhon nu dag /dge slong rgan pa rgan pa dag la ming nas smos pa dang / rus nas smos pa dang / tshe dang ldan pa zhes smos ba kun tu spyod nas skabs</text></item>
<item><p>376a2</p><section>'dul ba</section><text>de| dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong gzhon nus dge slong ches rgan pa la ming nas smos pa dang / rus nas</text></item>
<item><p>376a3</p><section>'dul ba</section><text>smos pa kun tu spyad par mi bya'o/ /'on kyang tshe dang ldan pa zhes 'bod pa dang / btsun pa zhes 'bod pa gnyis kun tu spyad par bya'o/ dge slong gzhon nus dge slong ches rgan pa la ming</text></item>
<item><p>376a4</p><section>'dul ba</section><text>nas smos pa'am/ rus nas smos pa kun tu spyod na/ 'gal tshabs can du 'gyur ro/ /gleng gzhi ni/ mnyan yod na'o/ /mnyan yod na dge slong 'phral thabs can dang / dge slong ma</text></item>
<item><p>376a5</p><section>'dul ba</section><text>gsong mo ji lta ji ltar skye bo'i tshogs mang po mi dad par 'gyur ba de lta de ltar khyim dag tu rgyu bar byed ces bya ba rgyas par rnam par 'byed pa las ji skad 'byung ba bzhin no/ /sangs</text></item>
<item><p>376a6</p><section>'dul ba</section><text>rgyas bcom ldan 'das ku sha'i grong khyer na gyad kyi nye 'khor shing sA la zung gi tshal na bzhugs so/ /de nas bcom ldan 'das yongs su mya ngan las 'da' ba'i dus kyi tshe de na dge</text></item>
<item><p>376a7</p><section>'dul ba</section><text>slong rnams la bka' stsal pa/ dge slong dag /ngas 'dul ba rgyas par bstan na/ mdor bsdus te yang ma bstan pas legs par nyon la yid la zungs shig dang bshad do/ /dge</text></item>
<item><p>376b1</p><section>'dul ba</section><text>slong dag/ khyed kyis sngon gnang ba yang med/ bkag pa yang med pa gang yin pa de yang / gal te mi rung ba bsten cing rung ba dang mi mthun na/ rung ba ma yin pa yin pa'i phyir spyad par mi</text></item>
<item><p>376b2</p><section>'dul ba</section><text>bya'o/ /gal te rung ba bsten cing mi rung ba dang mi mthun na/ rung ba yin pa'i phyir spyad par bya ste/ 'di la 'gyod par mi bya'o/ /sdom ni/ spangs pa dag ni bged pa dang / /sbrang ma rnams kyi</text></item>
<item><p>376b3</p><section>'dul ba</section><text>skyabs dang ni/ /spyang tshags dang ni gyo mo dang / /sra brkyang gding dang mang po'o/ /sangs rgyas bcom ldan 'das mnyan yod na rgyal bu rgyal byed kyi chal mgon med zas sbyin gyi kun dga' ra</text></item>
<item><p>376b4</p><section>'dul ba</section><text>ba na bzhugs so/ /dge slong zhig la chos gos kyi spang ba byung nas/ des de rgan pa'i mtha' logs su 'dug ste dge 'dun la spangs so/ /dge bskos kyis bsam pa/ 'di ni/ dge 'dun</text></item>
<item><p>376b5</p><section>'dul ba</section><text>gyi rnyed pa grub pa yin te/ spel nas bgo bar bya'o/ /snyam nas des de spel nas dge 'dun la brims pa dang / dge slong de phongs par gyur to/ /skabs de/ dge slong rnams kyis bcom</text></item>
<item><p>376b6</p><section>'dul ba</section><text>ldan 'das la gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong dag spang ba dge 'dun la spangs pa las gyur gyi/ de'i phyir dge slong</text></item>
<item><p>376b7</p><section>'dul ba</section><text>gi dge 'dun la spang bar mi bya'o/ /snyam du dgongs nas dge slong rnams la bka' stsal pa/ dge slong dag /dge slong zhig gis spangs pa dge 'dun la spangs pa dang / de dge bskos</text></item>
<item><p>377a1</p><section>'dul ba</section><text>kyis spel te bags kyi/ de lta bas na/ dge slong gis spang ba dge 'dun la spang bar mi bya'i/ 'on kyang gang zag la spang bar bya'o/ /gal te mi shes pas</text></item>
<item><p>377a2</p><section>'dul ba</section><text>spangs na yang dge 'dun gyis bgo bar mi bya'o/ /dge slong gis spang ba dge 'dun la spangs sam/ dge 'dun gyis bgos na/ gnyi ga 'gal tshabs can du 'gyur ro/ /bcom ldan</text></item>
<item><p>377a3</p><section>'dul ba</section><text>'das kyis dge slong gis spang ba dge 'dun la spang bar mi bya'o/ /'on kyang gang zag la spang bar bya'o/ /zhes bka' stsal pa dang / dge slong gzhan zhig la chos gos kyi spang ba</text></item>
<item><p>377a4</p><section>'dul ba</section><text>byung ste/ des dge slong mi shes pa zhig la spang ba dang / des blangs nas cang mi zer bar 'dug go /skabs de/ dge slong rnams kyis bcom ldan 'das la gsol pa dang / bcom</text></item>
<item><p>377a5</p><section>'dul ba</section><text>ldan 'das kyis bka' stsal pa/ dge slong gzhan gyis brda sprad par bya ste/ gal te byin na/ legs/ ci ste mi ster na/ mthus 'phrog la byin gyis brlab par bya'o/ /rung bar bya ba'i</text></item>
<item><p>377a6</p><section>'dul ba</section><text>phyir spang ba yin pas/ spangs pa gtan bkur bar mi bya'i/ 'on kyang spangs pa slar sbyin par bya'o/ /gleng gzhi ni/ yangs pa can na'o/ /dbyar gyi dus su dge slong dag sbrang bu mchu</text></item>
<item><p>377a7</p><section>'dul ba</section><text>ring gis zos te/ de dag g.ya' ste sen mos lus kun phrugs pa dang / bar bar du khrag gi thigs pa dang / thor bu dag byung bar snang ngo / /de ltar lus mi sdug pa de dag bram ze dang /</text></item>
<item><p>377b1</p><section>'dul ba</section><text>khyim bdag rnams kyis mthong nas de dag gis smras pa/ 'phags pa/ khyed ci zhig gis lus kyi gnas skabs 'di lta bur gyur/ de dag gis ji ltar gyur pa bsnyad pa dang / de dag gis smras</text></item>
<item><p>377b2</p><section>'dul ba</section><text>pa| 'phags pa/ khyed sbrang skyabs mi 'chang ngam/ bzhin bzang / bcom ldan 'das kyis ma gnang na/ ji ltar bcang / 'phags pa/ khyed kyi ston pa ni/ thugs rje can yin pas gnang bar</text></item>
<item><p>377b3</p><section>'dul ba</section><text>'gyur ro/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ gnang gi /dge slong gis sbrang skyabs bcang bar</text></item>
<item><p>377b4</p><section>'dul ba</section><text>bya'o/ /bcom ldan 'das kyis dge slong gis sbrang skyabs bcang bar bya'o/ /zhes bka' stsal na/ dge slong gis ci 'dra ba bcang ba ma shes nas bcom ldan 'das kyis bka' stsal pa/ ras</text></item>
<item><p>377b5</p><section>'dul ba</section><text>srid du khru bzhi/ zheng du khru do pa de/ shing la brgyangs la steng nas dgab par bya zhing / ras khru bcu gnyis pas ngos khor yug bskor bar bya'o/ /dge slong dag gis ras de ma lus par byas pa</text></item>
<item><p>377b6</p><section>'dul ba</section><text>dang / glo nas sbrang bu mchu ring dag 'jug nas bcom ldan 'das kyis bka' stsal pa/ ras lhag ma dang bcas pa bcang bar bya zhing / des glo nas dkri bar bya'o/ /dge slong dag gis sbrang</text></item>
<item><p>377b7</p><section>'dul ba</section><text>skyabs byas nas ras de phyogs gcig nas bteg ste 'dzul ba dang / bcom ldan 'das kyis bka' stsal pa/ sgo gdod par bya'o/ /dge slong dag gis sgo thad kar gtod pa dang / bcom</text></item>
<item><p>378a1</p><section>'dul ba</section><text>ldan 'das kyis bka' stsal pa/ snol mar bya'o/ /cha nas bcom ldan 'das kyis bka' stsal pa/ de nyid du bsil yab gzhag par bya'o/ /'og nas sbrang ma mchu</text></item>
<item><p>378a2</p><section>'dul ba</section><text>ring dag 'jug nas bcom ldan 'das kyis bka' stsal pa/ gnas mal gyis dgab par bya zhing / rnam pa gang dang gang gis sbrang ma mchu ring za ba de thams cad rung bar bya'o/ /gleng gzhi</text></item>
<item><p>378a3</p><section>'dul ba</section><text>ni| mnyan yod na'o/ /bcom ldan 'das kyis chu btsag par bya'o/ /zhes bka' stsal pa dang / dge slong dag lag pas chu tshags 'dzin pas de dag ngal bar gyur nas bcom ldan 'das kyis</text></item>
<item><p>378a4</p><section>'dul ba</section><text>bka' stsal pa/ shing la btags te btsag par bya'o/ /dge slong dag gis shing la btags te btsag na/ 'on kyang ngal nas bcom ldan 'das kyis bka' stsal pa/ dbyu gu gsum bcang</text></item>
<item><p>378a5</p><section>'dul ba</section><text>bar bya'o/ /dge slong dag gis dbyu gu gsum la btags na/ 'dug tu ma btub nas bcom ldan 'das kyis bka' stsal pa/ de dag phug la srad bu'am/ gzer bus sbrel la chu</text></item>
<item><p>378a6</p><section>'dul ba</section><text>tshags gdags par bya'o/ /dge slong dag gis chu tshags btags nas chu blugs pa dang / phyed sa la bo nas bcom ldan 'das kyis bka' stsal pa/ ci nas sa la mi 'bo bar dran pa</text></item>
<item><p>378a7</p><section>'dul ba</section><text>nye bar bzhag ste blugs par bya'o/ /dge slong dag gis bum pa zhabs rten med par bzhag pas de 'dril nas bcom ldan 'das kyis bka' stsal pa/ zhabs rten gzhug par bya'o/ /dge</text></item>
<item><p>378b1</p><section>'dul ba</section><text>slong gzhan dag cig gis chu blang bar brtsams pa dang / de chu tshags su ma chags pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal</text></item>
<item><p>378b2</p><section>'dul ba</section><text>pa| gcal gzhug par bya'o/ /dge slong dag gis ci zhig gzhug par ma shes nas bcom ldan 'das kyis bka' stsal pa/ bye ba'am/ ba lang gi lci ba'o/ /'on kyang ma chags nas bcom ldan</text></item>
<item><p>378b3</p><section>'dul ba</section><text>'das kyis bka' stsal pa/ tshags rten snod bcang bar bya'o/ /bcom ldan 'das kyis tshags rten snod bcang bar bya'o/ /zhes bka' stsal pa dang / dge slong dag gis ji lta bu bcang ba mi shes</text></item>
<item><p>378b4</p><section>'dul ba</section><text>nas bcom ldan 'das kyis bka' stsal pa/ tshags rten snod ni/ gnyis te/ zangs las byas pa dang / sa las byas pa'o/ /dge slong dag gis tshags rten snod lag pas bzung ba dang / de</text></item>
<item><p>378b5</p><section>'dul ba</section><text>dag ngal nas bcom ldan 'das kyis bka' stsal pa/ zangs las byas pa gang yin pa de ni/ phug la lcags thag 'jam pos dbyug gu gsum la gdags par bya'o/ /sa las byas pa</text></item>
<item><p>378b6</p><section>'dul ba</section><text>gang yin pa de ni/ phug la tha gus gdags par bya'o/ /chu tshags gzhan dag chu ma phyin nas bcom ldan 'das kyis bka' stsal pa/ de dag gi glor yang dang yang du brdab par bya'o/ /</text></item>
<item><p>378b7</p><section>'dul ba</section><text>dge slong dag chu rtog pa na bum pa ma gang ba la brtags pas srog chags dag ma rtogs nas bcom ldan 'das kyis bka' stsal pa/ bum pa legs par bkang la ji srid du chu mi g.yo</text></item>
<item><p>379a1</p><section>'dul ba</section><text>ba de srid du gzhag par bya zhing / de nas brtag par bya'o/ /bum pa bkang ba dang steng du rdul zhugs pa/ dge slong dag gis de ma bsal bas/ srog chags dag</text></item>
<item><p>379a2</p><section>'dul ba</section><text>ma rtogs nas bcom ldan 'das kyis bka' stsal pa/ rdul bsal nas brtag par bya'o/ /dge slong dag gis srog chags mdzub mo'i rtse mos bstan pas de dag 'gul nas mig gis</text></item>
<item><p>379a3</p><section>'dul ba</section><text>ma sod pa dang / bcom ldan 'das kyis bka' stsal pa/ shing bu'i rtse mo'am/ rtswa'i rtse mo'am/ phra mo gzhan gang yang rung bas bstan par bya'o/ /dge slong dag gis chu tshags nyid</text></item>
<item><p>379a4</p><section>'dul ba</section><text>nas chu khron par pho ba dang / srog chags dag brdab bsnun pas gnod par gyur nas bcom ldan 'das kyis bka' stsal pa/ bsal tshags bsrel bar bya'o/ /dge slong dag gis</text></item>
<item><p>379a5</p><section>'dul ba</section><text>bkang ste btang na/ phyir gang bzhin du 'ong pa gang yin pa de lta bu bsrel nas bcom ldan 'das kyis bka' stsal pa/ bkang ste btang na/ phyir stong bar 'ong ba ci 'dra ba de 'dra ba bsrel</text></item>
<item><p>379a6</p><section>'dul ba</section><text>bar bya'o/ /gzhan dag cig gis bsal tshags ma 'byor nas bcom ldan 'das kyis bka' stsal pa/ de dag gis ni/ chu tshags tha gus btags la ci nus bkang ste/ btang na phyir</text></item>
<item><p>379a7</p><section>'dul ba</section><text>stong par 'ong ba de lta btang bar bya'o/ /dge slong dag gis chu pho nas chu tshags bshal bar mi byed/ 'khru bar mi byed/ 'tshir bar mi byed/ skem par mi byed/ ltob par mi byed nas bcom</text></item>
<item><p>379b1</p><section>'dul ba</section><text>ldan 'das kyis bka' stsal pa/ chu tshags kyi chu pho nas de bshal bar bya/ bkru bar bya/ btsir bar bya/ bskam par bya/ bltab par bya'o/ /dge slong dag dge 'dun gyi chu yang chu tshags kyis</text></item>
<item><p>379b2</p><section>'dul ba</section><text>'tshag par byed pa dang / dge slong gi dge 'dun phal ches pas skyo bar gyur nas bcom ldan 'das kyis bka' stsal pa/ gal te dge slong gi dge 'dun phal che bar gyur na/ chu tshags mang</text></item>
<item><p>379b3</p><section>'dul ba</section><text>po bcang ba'am/ yang na bum tshags gce'u can bcang bar bya'o/ /bcom ldan 'das kyis bum tshags gce'u can gyis btsag par bya'o/ /zhes bka' stsal pa dang / dge slong dag gis</text></item>
<item><p>379b4</p><section>'dul ba</section><text>bum tshags gce'u can ji lta bu mi shes nas bcom ldan 'das kyis bka' stsal pa/ sa'am/ zangs las bum pa'i dbyibs lta bu bya zhing de la pad+ma'i snying po lta bu'i bu ga dag gdod par</text></item>
<item><p>379b5</p><section>'dul ba</section><text>bya'o/ /de dag bsdu ba'i phyir de dag gi steng du bu ga chen po gcig gdod do/ /de dag nyid bsdu ba'i phyir 'og tu gce'u gzhug par bya'o/ /de nas steng ras kyis g.yogs la chu btsag</text></item>
<item><p>379b6</p><section>'dul ba</section><text>par bya zhing / ras de yang bshal bar bya/ bkru bar bya/ bskam par bya'o// //'dul ba phran tshegs kyi gzhi/ bam po nyi shu rtsa gnyis pa/ dge slong dag gis shig</text></item>
<item><p>379b7</p><section>'dul ba</section><text>dang / rtswa shig dang / srog chags gzhan dag g.yang sa nas bor ba dang / de dag dran pa nyams shing gnod par gyur to/ /skabs de/ dge slong rnams kyis bcom ldan 'das la gsol</text></item>
<item><p>380a1</p><section>'dul ba</section><text>pa dang / bcom ldan 'das kyis bka' stsal pa/ srog chags thams cad g.yang sa nas dor bar mi bya'o/ /de dag gis gar bab bab tu bor ba dang / bcom ldan</text></item>
<item><p>380a2</p><section>'dul ba</section><text>'das kyis bka' stsal pa/ gar bab bab tu dor bar mi bya'i/ shig ni/ ras ma'i nang du gzhug par bya/ de ma rnyed na/ ka ba'i ser ka'am/ rtsig pa'i bu gar chug cig /rtswa shig ni/</text></item>
<item><p>380a3</p><section>'dul ba</section><text>ne'u gsing sngon po'i sa phyogs su gzhag par bya'o/ /de ma rnyed na/ bsil ba'i phyogs su'o/ /srog chags gzhan yang rang rang gi gnas su gtang bar bya'o/ /sangs rgyas bcom ldan</text></item>
<item><p>380a4</p><section>'dul ba</section><text>'das la tshe dang ldan pa nye bar 'khor gyis zhus pa/ btsun pa/ chab btsags pa ma brtags pa 'tshal du rung lags sam/ nye bar 'khor/ mig gis ma brtags na/ mi rung ngo / /btsun</text></item>
<item><p>380a5</p><section>'dul ba</section><text>pa| chab btsags pa brtags pa 'tshal du rung lags sam/ nye bar 'khor/ mig gis brtags pa'i phyir rung ngo / /gleng gzhi ni/ mnyan yod na'o/ /bcom ldan 'das kyis dbyar gnas</text></item>
<item><p>380a6</p><section>'dul ba</section><text>par khas blangs pa'i dge 'dun gyis sra brkyang gding ba bya'o/ /zhes bka' stsal pa dang / ko sa la'i rgyal po gsal rgyal gyis thos nas des dge 'dun la sra brkyang phul lo/ /de</text></item>
<item><p>380a7</p><section>'dul ba</section><text>bzhin du btsun mo phreng ldan ma dang / rgyal rigs dbyar tshul ma dang / khyim bdag mgon med zas sbyin dang / drang srong byin dang / rnying pa dag dang / phya mkhan dag dang / gzhan mang</text></item>
<item><p>380b1</p><section>'dul ba</section><text>po dag gis sra brkyang phul pa dang / dge slong dag gis sra brkyang gcig cig byin gyis brlabs nas lhag ma gzhan de dag nyid la slar bskur bar brtsams pa dang / de dag gis 'phags pa/ 'di</text></item>
<item><p>380b2</p><section>'dul ba</section><text>dag ni/ bdag cag gis dge 'dun la phul ba lags pas/ bdag cag slar ji ltar 'tshal/ skabs de/ dge slong dag gis bcom ldan 'das la gsol pa dang / bcom ldan 'das kyis</text></item>
<item><p>380b3</p><section>'dul ba</section><text>bka' stsal pa/ de'i phyir gnang gi /blang bar bya zhing / blangs nas kyang gtan pa gding pa'i dge slong mang po bsko bar bya'o/ /ji ltar sngar bskos pa de las phyis gcig gding bar bya'o/ /lhag</text></item>
<item><p>380b4</p><section>'dul ba</section><text>ma rnams ni/ gzhag par bya zhing / de ni/ dbyar gnas par khas blangs pa'i dge 'dun gyi bgo ba'i rnyed pa yin pas/ dbyar gnas par khas blangs pa'i dge 'dun tshogs pas ci dgar bgo bar</text></item>
<item><p>380b5</p><section>'dul ba</section><text>bya ste/ 'di la 'gyod par mi bya'o/ /sdom ni/ nga 'das pa la sbyin med dang / /gang gis bsngos pa shi ba dang / gang la gtad pa shi ba dang / /babs pa dang ni 'gyod pa'o/ /sangs rgyas bcom</text></item>
<item><p>380b6</p><section>'dul ba</section><text>ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig gnas pa des rigs mnyam pa las chung ma blangs</text></item>
<item><p>380b7</p><section>'dul ba</section><text>te| de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/ dga' mgur spyod par byed pa las rim gyis bu gsum byung ngo / /</text></item>
<item><p>381a1</p><section>'dul ba</section><text>de rnams kyis tha chung gang yin pa de/ legs par gsungs pa'i chos 'dul ba la rab tu byung ngo / /de dus gzhan zhig na ljongs rgyu zhing song ngo / /de dus gzhan zhig na ljongs rgyu zhing song ngo / /ljongs rgyu zhing</text></item>
<item><p>381a2</p><section>'dul ba</section><text>song ba na de'i pha nad kyis thebs nas de rtsa ba dang / sdong bu dang / lo ma dang / me tog dang / 'bras bu'i sman rnams kyis rim gro byas kyang de'i nad de zhi bar ma gyur te/ gang gi tshe de la shi la</text></item>
<item><p>381a3</p><section>'dul ba</section><text>thug pa'i tshor ba byung ste ring por mi thogs par 'chi ba'i dus byed par 'gyur ba de'i tshe/ des mdza' bo dang / gnyen dang / phu nu bo dang / khyim tshes rnams bsdus nas bu de gnyis la</text></item>
<item><p>381a4</p><section>'dul ba</section><text>smras pa/ bu/ nga'i khyim na cung zad ci yod pa de thams cad khyer te shog cig /de dag gis kyang de'i tshig mnyan te thams cad khyer te 'ongs pa dang / des mdza' bo dang / gnyen dang /</text></item>
<item><p>381a5</p><section>'dul ba</section><text>phu nu de dag dang / khyim tshes kyi mi de la smras pa/ shes ldan dag gson cig/ bdag gi bu gsum yod pa las/ phu bo gnyis ni/ 'di dag yin/ tha chung gang yin pa de ni/ dge sbyong shAkya'i</text></item>
<item><p>381a6</p><section>'dul ba</section><text>bu'i nang du rab tu byung ngo / /de'i phyir bdag gi khyim na nor gang cung zad ci yod pa de thams cad de rnams mnyam par bgos shig/ ces smras nas/ bsags pa kun gyi mtha' 'dzad</text></item>
<item><p>381a7</p><section>'dul ba</section><text>cing / /mthon po'i mtha' ni bsnyil bar 'gyur/ /'du ba'i mtha' ni 'bral ba ste/ /gson po'i mtha' ni 'chi ba yin/ /zhes bya bas dus kyi chos dang ldan par gyur te/ de khyogs gos sngon</text></item>
<item><p>381b1</p><section>'dul ba</section><text>po dang / dmar po dang / ser po dang / dkar po dag gis brgyan te dur khrod du khyer nas bsregs so/ /de'i bu de dag gis de'i shid btang ba dang / mya ngan bsang ba byas te 'dug go/ de'i bu des</text></item>
<item><p>381b2</p><section>'dul ba</section><text>bdag gi pha de shi'o zhes thos nas de 'di snyam du/ bdag song la ma yar mo de dang / phu bo de dag la chos bshad de mya ngan bsang bar bya'o/ /snyam du bsam nas de ji srid 'dod par ljongs na</text></item>
<item><p>381b3</p><section>'dul ba</section><text>'dug nas lhung bzed dang chos gos khyer te mnyan yod gang na ba der rgyu zhing song nas rim gyis rgyu zhing song ba las mnyan yod du phyin to/ des chos gos dang lhung bzed rgyal byed kyi tshal</text></item>
<item><p>381b4</p><section>'dul ba</section><text>du bzhag ste lam gyis dub pa ngal bsos nas rang gi khyim du song ngo / /nang mi rnams kyis de mthong nas dus so/ /ngu ba de thos nas khyim tshes rnams 'dus te la la ni/ skad phyung ste ngu / la</text></item>
<item><p>381b5</p><section>'dul ba</section><text>la ni/ mig mchi mas gang bar gyur to/ /de so so'i skye bo yin pas/ skye bo'i tshogs chen po smre zhing 'dug pa thos nas/ de yang mig mchi mas gang zhing 'dug pa dang / de la khyim tshes kyi</text></item>
<item><p>381b6</p><section>'dul ba</section><text>bud med cig gis smras pa/ bu/ mya ngan ma byed cig/ khyod kyi pha de bsod nams byas pas lha yul du song ngo / /khyod la yang phas mdza' bo dang / gnyen dang / phu nu bo dang / khyim tshes rnams</text></item>
<item><p>381b7</p><section>'dul ba</section><text>bsdus te nor gyi sum cha gcig kyang byin no/ /des bsam pa/ bcom ldan 'das kyis nga 'das nas 'di la byin cig/ ces zer ba ni/ med pa yin no/ /zhes gsungs pa gang yin pa de ni/ 'di lta</text></item>
<item><p>382a1</p><section>'dul ba</section><text>bu yin no/ /snyam du rig nas nga de'i phyir mya ngan byed pa ni/ ma yin gyi/ nga'i pha de dka' ba byed byed pas dbang med par mchi ma byung ngo / /bcom ldan 'das</text></item>
<item><p>382a2</p><section>'dul ba</section><text>kyis kyang pha ma ni/ bu la dka' ba byed de/ snyod pa dang / gso ba dang / skyed pa dang / 'dzam bu gling sna tshogs ston pa yin te/ bu'i phrag pa gcig gis pha blangs shing / gcig shos kyis</text></item>
<item><p>382a3</p><section>'dul ba</section><text>ma blangs te lo brgya tshang bar bkur bar byas pa dang / sa chen po 'di la nor bu dang / mu tig dang / baiDUR+Ya dang / man shel dang / byu ru dang / dngul dang / gser dang / rdo'i snying po dang / spug</text></item>
<item><p>382a4</p><section>'dul ba</section><text>dang / pad+ma rA ga dang / g.yas su 'khyil ba de lta bu'i dbang phyug gi bdag por bzhag kyang 'di tsam gyis/ bus pha dang ma la phan thogs pa dang / lan lon par mi 'gyur gyi/ gang zhig</text></item>
<item><p>382a5</p><section>'dul ba</section><text>gis pha ma de dag ma dad pa las dad pa phun sum tshogs pa yang dag par len du 'jug/ gzengs bstod par byed/ 'dul bar byed/ 'jog par byed/ rab tu 'jog par byed cing / tshul</text></item>
<item><p>382a6</p><section>'dul ba</section><text>khrims 'chal pa tshul khrims phun sum tshogs pa/ 'jungs pa gtong ba phun sum tshogs pa dang / shes rab 'chal pa shes rab phun sum tshogs pa yang dag par len du 'jug/ gzengs</text></item>
<item><p>382a7</p><section>'dul ba</section><text>bstod par byed/ 'dul bar byed/ 'jog par byed/ rab tu 'jog par byed na/ de tsam gyis na/ bus pha ma la phan btags pa dang lan glan par 'gyur ro/ /zhes gsungs so/ /yang</text></item>
<item><p>382b1</p><section>'dul ba</section><text>bcom ldan 'das kyis nga 'das nas de la byin cig ces zer ba ni/ sbyin pa yang ma yin no/ /zhes bkag go /bud med de cang mi zer bar 'dug go/ skabs de/ dge slong dag gis bcom</text></item>
<item><p>382b2</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ dge slong dag/ ngas ni/ khyim pa la dgongs te gsungs pa ma yin gyi/ 'on kyang rab tu byung ba la dgongs pa yin no/ /</text></item>
<item><p>382b3</p><section>'dul ba</section><text>khyim pa dag ni/ chags pa dang bcas bzhin du 'chi bar 'gyur la/ rab tu byung ba ni/ ma yin no/ /de lta bas na/ de'i phyir khyim pa 'di snyam du/ nga 'das nas 'di la sbyin no/ /snyam du sems</text></item>
<item><p>382b4</p><section>'dul ba</section><text>pa ni/ byin pa yin gyi/ rab tu byung ba ni/ ma yin pas blang bar bya zhing / blangs nas kyang ji ltar 'dod pa bzhin longs spyod du yongs su spyad par bya'o/ /gleng gzhi ni/ mnyan yod na'o/ /dge slong</text></item>
<item><p>382b5</p><section>'dul ba</section><text>zhig gis/ dge slong zhig la chos gos dag bsngos so/ /des de dag bsngos nas dus las 'das pa dang / dge slong de dag gis de khyer nas bsreg tu song ngo / /de'i bar du dge slong des de'i</text></item>
<item><p>382b6</p><section>'dul ba</section><text>gnas khang nas de'i chos gos de dag blangs te rang gi gnas khang du bzhag go/ de nas dge slong de dag gis de'i rim gro byas nas gtsug lag khang du log pa dang / dge bskos kyis de'i</text></item>
<item><p>382b7</p><section>'dul ba</section><text>gnas khang du brtags na/ ji tsam na lhung bzed dang / chos gos gsum dang / chu tshags mthong nas des rgan pa'i mthar khyar ba dang / de la dge slong de dag gis smras pa/ tshe dang ldan</text></item>
<item><p>383a1</p><section>'dul ba</section><text>pa| khyod kyis de'i chos gos gsum po 'di khyer te 'ongs sam/ de la chos gos rung bar byas pa gzhan yang mang du yod na/ de dag kyang khyer te shog cig /</text></item>
<item><p>383a2</p><section>'dul ba</section><text>des smras pa/ de'i gnas khang na ni/ 'dir zad kyi/ gzhan cung zad kyang med do/ /dge slong dag gis smras pa/ tshe dang ldan pa/ de'i smos 'drin dge slong che ge mo zhes bya ba de la dris</text></item>
<item><p>383a3</p><section>'dul ba</section><text>shig/ des de la dris pa dang / smras pa/ bdag gis khyer te/ des bdag la bsngos so/ /skabs de/ dge slong dag gis bcom ldan 'das la gsol pa dang / bcom ldan 'das kyis</text></item>
<item><p>383a4</p><section>'dul ba</section><text>bka' stsal pa/ dge slong dag/ rung bar bya ba'i phyir ngas bsngo bar gnang ste/ gang gis de dag khyer ba de la 'di skad ces gyis shig/ shi ba'i yo byad kyi rnyed pa de dag dge 'dun la</text></item>
<item><p>383a5</p><section>'dul ba</section><text>phul la/ rang gi skal bas chog pa gyis shig ces sgos shig/ gleng gzhi ni/ mnyan yod na'o/ /dge slong gzhan zhig gis/ dge slong zhig la chos gos dag bsngos pa dang / gang la</text></item>
<item><p>383a6</p><section>'dul ba</section><text>bsngos pa de dus las 'das so/ /dge slong rnams kyis ngur khrod du khyer nas bsregs te slar 'ongs nas de'i chos gos de dag rgan pa'i mthar khyer ba dang / de la dge slong gis smras</text></item>
<item><p>383a7</p><section>'dul ba</section><text>pa| tshe dang ldan pa/ 'di dag su'i yin/ des smras pa/ 'di dag ni/ bdag gi lags mod kyi/ 'on kyang bdag gis de la bsngos so/ /dge slong dag gis de ji ltar bsgrub pa mi</text></item>
<item><p>383b1</p><section>'dul ba</section><text>shes nas skabs de/ dge slong dag gis bcom ldan 'das la rgyas par gsol pa dang / bcom ldan 'das kyis bka' stsal pa/ dge slong dag/ rung bar bya ba'i phyir ngas bsngo bar gnang mod</text></item>
<item><p>383b2</p><section>'dul ba</section><text>kyi| 'on kyang gang gis bsngos pa de nyid kyi yin no/ /gleng gzhi ni/ mnyan yod na'o/ /dge slong gzhan zhig gis dge slong zhig la chos gos dag bsngos pa dang / gang la bsngos pa de babs</text></item>
<item><p>383b3</p><section>'dul ba</section><text>nas des bsam pa/ bdag la dge slong des chos gos dag bsngos pas/ bdag babs mod kyi/ 'on kyang de dag bdag dbang gi/ len du 'gro'o/ /snyam nas de dge slong de'i drung du song ste</text></item>
<item><p>383b4</p><section>'dul ba</section><text>des smras pa/ 'phags pa/ khyod kyis chos gos dag bdag la bsngos na/ de dag bdag la stsol cig/ de dge slong dag la brjod pa dang / de dag gis ji ltar bsgrub pa mi shes nas skabs</text></item>
<item><p>383b5</p><section>'dul ba</section><text>de| dge slong dag gis bcom ldan 'das la rgyas par gsol pa dang / bcom ldan 'das kyis dgongs pa/ nyes dmigs gang cung zad byung ba ni/ dge slong gang kho na la yid brtan te</text></item>
<item><p>383b6</p><section>'dul ba</section><text>chos gos dag gtams pa de kho na'i mdun du bsngo ba las gyur gyi/ de'i phyir dge slong gis gang la yid brtan te chos gos dag gtams pa de kho na'i mdun du bsngo bar mi bya'o/ /snyam du</text></item>
<item><p>383b7</p><section>'dul ba</section><text>dgongs nas dge slong rnams la bka' stsal pa/ dge slong dag/ de lta bas na/ dge slong gis yid brtan zhing chos gos gtams pa de nyid kyi mdun du chos gos bsngo bar mi bya'i/ de'i</text></item>
<item><p>384a1</p><section>'dul ba</section><text>mngon sum du bsngo ba ma byas na/ des na/ nyes dmigs der mi 'gyur ro/ /gleng gzhi ni/ mnyan yod na'o/ /dge slong gzhan zhig gis dge slong zhig la chos</text></item>
<item><p>384a2</p><section>'dul ba</section><text>gos dag bsngos te gang la bsngos pa de 'thab krol can zhig ste/ rtag tu dge slong dang lhan cig 'thab krol byed pa las/ de gzhan zhig dang 'thab mo byas nas 'gro bar chas pa dang /</text></item>
<item><p>384a3</p><section>'dul ba</section><text>gang gis de la chos gos dag bsngos pa des mi btang bar brtsams te tshe dang ldan pa/ ma 'gro zhig/ ces des de bzung ba dang / 'dug tu ma gtub bo/ /des yang dang yang du bzlog pa dang /</text></item>
<item><p>384a4</p><section>'dul ba</section><text>de la dge slong zhig gis smras pa/ tshe dang ldan pa/ 'di ni/ 'thab krol can zhig ste/ rtag tu dge slong rnams la mi bde bar byed pa yin gyi/ thong zhig/ des smras pa/ gzhan gyi phyir</text></item>
<item><p>384a5</p><section>'dul ba</section><text>'di mi gtong ba ma yin gyi/ nga nyid kyi chos gos dag 'di la bsngos pas 'di 'dzin to/ /skabs de/ dge slong dag gis bcom ldan 'das la gsol pa dang / bcom ldan 'das kyis bka'</text></item>
<item><p>384a6</p><section>'dul ba</section><text>stsal pa/ gal te yid brtan pa'i dge slong rgya mtsho'i pha rol na 'dug pa zhig yin na/ de la yid brtan te bsngo ba byas nas gzung bar bya ste/ 'di la 'gyod par mi bya'o/ /bcom ldan</text></item>
<item><p>384a7</p><section>'dul ba</section><text>'das kyis gal te yid brtan pa'i dge slong rgya mtsho'i pha rol na 'dug pa zhig yin na/ de la yang chos gos dag bsngo bar bya'o/ /zhes bka' stsal pa dang / dge slong gzhan zhig</text></item>
<item><p>384b1</p><section>'dul ba</section><text>gis dge slong yul shin tu thag ring po na 'dug pa zhig la chos gos bsngos te de dus las 'das par gyur pa dang / dge slong des dge slong de ji ltar dus las 'das pa ring zhig lon nas</text></item>
<item><p>384b2</p><section>'dul ba</section><text>thos pa dang / dge slong de 'gyod pa skyes so/ /skabs de/ dge slong dag la smras pa dang / dge slong dag gis bcom ldan 'das la gsol nas bcom ldan 'das kyis bka' stsal pa/ gang gi tshe</text></item>
<item><p>384b3</p><section>'dul ba</section><text>thos pa de'i tshe gzhan la bsngo bar bya ste/ 'di la 'gyod par mi bya'o/ /sdom ni/ mtshams kyi phyi rol 'dug pa yis/ /dad pa mi dbul sbyin mi bya/ /gcig la gcig ni mi bya dang / /</text></item>
<item><p>384b4</p><section>'dul ba</section><text>gso sbyong dang ni dgag dbye'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /dge slong drug sde dag</text></item>
<item><p>384b5</p><section>'dul ba</section><text>mtshams kyi phyi rol na gnas kyang dad pa 'bul ba'i skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ mtshams kyi phyi rol na</text></item>
<item><p>384b6</p><section>'dul ba</section><text>gnas pas dad pa dbul bar mi bya'o/ /bcom ldan 'das kyis mtshams kyi phyi rol na gnas pas dad pa dbul bar mi bya'o/ /zhes bka' stsal pa dang / dge slong gzhan dag cig mtshams</text></item>
<item><p>384b7</p><section>'dul ba</section><text>kyi phyi rol tu song ngo / /de dag chas pa dang / dge 'dun gyi bya ba zhig byung nas drug sde rnams kyis de dag las dad pa blangs so/ /skabs de/ dge slong dag gis bcom ldan 'das la gsol</text></item>
<item><p>385a1</p><section>'dul ba</section><text>pa dang / bcom ldan 'das kyis bka' stsal pa/ mtshams kyi phyi rol tu song ba las dad pa blang bar mi bya'o/ /bcom ldan 'das kyis mtshams kyi phyi rol na</text></item>
<item><p>385a2</p><section>'dul ba</section><text>gnas pas dad pa dbul bar mi bya/ mtshams kyi phyi rol tu song ba las dad pa blang bar yang mi bya'o/ /zhes bka' stsal pa dang / drug sde rnams mtshams kyi phyi rol na gnas bzhin du</text></item>
<item><p>385a3</p><section>'dul ba</section><text>gcig la gcig dad pa sbyin par byed de/ dga' bos ni/ nye dga' la/ nye dgas kyang dga' bo la/ 'dun pas ni/ 'char ka la/ 'char kas kyang 'dun pa la/ 'gro mgyogs kyis ni/ nab</text></item>
<item><p>385a4</p><section>'dul ba</section><text>so la/ nab sos kyang 'gro mgyogs la dad pa byin pa dang / skabs de/ dge slong dag gis bcom ldan 'das la gsol pa dang / bcom ldan 'das kyis bka' stsal pa/ dge slong gis</text></item>
<item><p>385a5</p><section>'dul ba</section><text>gcig la gcig dad pa sbyin par mi bya ste/ byin na/ 'gal tshabs can du 'gyur ro/ /gleng gzhi ni/ mnyan yod na'o/ /bcom ldan 'das kyis zla ba phyed phyed cing gso sbyong gi tshe so sor</text></item>
<item><p>385a6</p><section>'dul ba</section><text>thar pa'i mdo gdon pa thon cig/ ces bka' stsal pa dang / drug sde dag mtshams kyi phyi rol na gnas shing gso sbyong la 'dun pa dang / yongs su dag pa 'bul lo/ /skabs de/ dge</text></item>
<item><p>385a7</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ mtshams kyi phyi rol na gnas pas gso sbyong la 'dun pa dang / yongs su dag pa dbul</text></item>
<item><p>385b1</p><section>'dul ba</section><text>bar mi bya'o/ /bcom ldan 'das kyis mtshams kyi phyi rol na gnas pas gso sbyong la 'dun pa dang / yongs su dag pa dbul bar mi bya'o/ /zhes bka' stsal pa dang / dge slong gzhan dag cig</text></item>
<item><p>385b2</p><section>'dul ba</section><text>mtshams kyi phyi rol tu song ngo / /de dag chas pa dang / dge 'dun gso sbyong bya bar bzhed nas 'dus pa dang / drug sde rnams kyis de dag las 'dun pa dang / yongs su dag pa blangs so/ /skabs</text></item>
<item><p>385b3</p><section>'dul ba</section><text>de| dge slong dag gis bcom ldan 'das la gsol pa dang / bcom ldan 'das kyis bka' stsal pa/ mtshams kyi phyi rol tu song ba las 'dun pa dang / yongs su dag pa blang bar mi bya'o/ /</text></item>
<item><p>385b4</p><section>'dul ba</section><text>bcom ldan 'das kyis mtshams kyi phyi rol na gnas pas dad pa dang yongs su dag pa dbul bar mi bya/ mtshams kyi phyi rol tu song ba las dad pa dang / yongs su dag pa blang bar yang mi bya'o/ /</text></item>
<item><p>385b5</p><section>'dul ba</section><text>zhes bka' stsal pa dang / drug sde dag mtshams kyi phyi rol na gnas bzhin du gcig la gcig dad pa sbyin par byed de/ dga' bos ni/ nye dga' la/ nye dgas kyang dga' bo la/ 'dun</text></item>
<item><p>385b6</p><section>'dul ba</section><text>pas ni/ 'char ka la/ 'char kas kyang 'dun pa la/ 'gro mgyogs kyis ni/ nab so la/ nab sos kyang 'gro mgyogs la dad pa byin pa'i skabs de/ dge slong dag gis bcom ldan 'das la</text></item>
<item><p>385b7</p><section>'dul ba</section><text>gsol pa dang / bcom ldan 'das kyis bka' stsal pa/ dge slong dag gis gcig la gcig gso sbyong gi dad pa dang / yongs su dag pa sbyin par mi bya'o/ /dge slong gis gcig la</text></item>
<item><p>386a1</p><section>'dul ba</section><text>gcig gso sbyong gi dad pa dang / yongs su dag pa sbyin na/ 'gal tshabs can du 'gyur ro/ /gleng gzhi ni/ mnyan yod na'o/ /bcom ldan 'das kyis dbyar gnas</text></item>
<item><p>386a2</p><section>'dul ba</section><text>par khas blangs pa'i dge slong gis gnas gsum po mthong ba dang / thos pa dang / dogs pas dgag dbye bya'o/ /zhes bka' stsal pa/ drug sde dag mtshams kyi phyi rol na gnas shing</text></item>
<item><p>386a3</p><section>'dul ba</section><text>dgag dbye'i dad pa dang / yongs su dag pa 'bul ba rgyas par thams cad gso sbyong bzhin no/ /sdom ni/ dge slong bgrang bar bya ba dang / tshul shing dag dang gang 'dod dang / /stan gcig</text></item>
<item><p>386a4</p><section>'dul ba</section><text>khyim na gnas pa dang / /dge tshul gsar bu mi 'dug pa'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>386a5</p><section>'dul ba</section><text>so/ /mnyan yod na bram ze zhig 'dug pa de bya ba cung zad cig la phyir byung nas rgyal byed kyi tshal du song ba dang / de re zhig 'di na dge slong du zhig gnas dri'o/ /snyam pa'i 'dod pa skyes</text></item>
<item><p>386a6</p><section>'dul ba</section><text>nas des dge slong rnams la dris pa/ 'phags pa dag /'di na dge slong du zhig gnas/ de dag gis smras pa/ bram ze/ ma shes so/ /bram zes smras pa/ yul ko sa la'i rgyal po</text></item>
<item><p>386a7</p><section>'dul ba</section><text>gsal rgyal gyi khrom gyi ru'i grangs kyang shes na/ khyed kyis dge slong dag mi shes pa lta/ de dag cang mi smra bar 'dug pa dang / bram ze de song ngo / /skabs de/ dge slong rnams kyis</text></item>
<item><p>386b1</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ dge slong dag bgrang bar bya'o/ /bcom ldan 'das kyis dge slong dag bgrang bar bya'o/ /zhes bka' stsal</text></item>
<item><p>386b2</p><section>'dul ba</section><text>pa dang / dge slong dag gis gcig ces bya ba la sogs pas bgrangs pa dang / phyis brjed nas bcom ldan 'das kyis bka' stsal pa/ gcig ces bya ba la sogs pas bgrang bar mi bya'o/</text></item>
<item><p>386b3</p><section>'dul ba</section><text>dge slong dag gis sor mos 'dzugs shing bgrang na/ 'on kyang brjed nas bcom ldan 'das kyis bka' stsal pa/ sor mos gzugs shing bgrang bar mi bya'o/ /bcom ldan 'das kyis dge slong</text></item>
<item><p>386b4</p><section>'dul ba</section><text>dag gcig ces bya ba la sogs pas bgrang bar mi bya/ sor mos btsugs shing bgrang bar mi bya'o/ /zhes bka' stsal pa dang / dge slong dag gis ji ltar bgrang ba ma shes so/ /skabs de/</text></item>
<item><p>386b5</p><section>'dul ba</section><text>dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ tshul shing brim par bya zhing brims nas bgrang bar bya/ bgrangs nas dge 'dun la dge</text></item>
<item><p>386b6</p><section>'dul ba</section><text>slong 'di snyed do/ /zhes brjod par bya'o/ /bcom ldan 'das kyis tshul shing brim par bya'o/ /zhes bka' stsal pa dang / dge slong dag gis nyi ma'am/ zla ba'am/ lo gang la brim pa mi</text></item>
<item><p>386b7</p><section>'dul ba</section><text>shes nas bcom ldan 'das kyis bka' stsal pa/ dbyar nye bar gtod pa'i tshe tshul shing brim par bya'o/ /bcom ldan 'das kyis dge slong dag bgrang bar bya'o/ /zhes bka' stsal pa</text></item>
<item><p>387a1</p><section>'dul ba</section><text>dang / mnyan yod na khyim bdag cig gnas pa de dus dus su rgyal byed kyi tshal du nye bar 'ongs te/ des de na dge slong dag/ bsam gtan dang / 'don pa dang /</text></item>
<item><p>387a2</p><section>'dul ba</section><text>yid la byed pa'i rnal 'byor la brtson pa mthong nas de dag gi spyod lam dang / spyod pa dang / sgrub pa des mngon par dad de/ des bsam pa/ re zhig 'di na dge slong ji snyed cig yod pa</text></item>
<item><p>387a3</p><section>'dul ba</section><text>dris la phyis spyan drangs te bshos gsol lo/ /snyam nas des dge slong rnams la dris pa/ 'phags pa/ dge slong ji snyed cig bzhugs/ dge slong dag gis smras pa/ 'di snyed cig go/</text></item>
<item><p>387a4</p><section>'dul ba</section><text>des rkang pa la phyag 'tshal te song nas rang gi khyim du phyin te nang mi la smras pa/ sang kho bos sangs rgyas la sogs pa dge slong gi dge 'dun bshos gsol gyi/ khyed kyis dge slong 'di</text></item>
<item><p>387a5</p><section>'dul ba</section><text>snyed cig gi bshos sbyor cig /de dag gis smras pa/ rje'i sras/ legs te/ de bzhin du bgyi'o/ /zhes de dag gis hwags dang / bu ram dang / sha kha ra la sogs pa sta gon bya bar</text></item>
<item><p>387a6</p><section>'dul ba</section><text>brtsams so/ khyim bdag de yang mdza' bo dang / nye du dang / phu nu rnams sbran nas bshams zin pa'i dus su de dag dang lhan cig rgyal byed kyi tshal du song ste rgan pa'i mtha' nas</text></item>
<item><p>387a7</p><section>'dul ba</section><text>rkang pa la phyag byas nas dge bskos la smras pa/ 'phags pa/ khyim bdag che ge mo zhig /sang sangs rgyas la sogs pa dge slong gi dge 'dun sdum par gdugs tshod la spyan 'dren</text></item>
<item><p>387b1</p><section>'dul ba</section><text>to/ /zhes de skad gsungs shig /dge bskos kyis smras pa dang / dge slong gi dge 'dun gyis gnang nas de rkang pa la phyag 'tshal te song ngo / /dge slong gzhan dag cig kyang ljongs rgyu ba</text></item>
<item><p>387b2</p><section>'dul ba</section><text>rgyu zhing mnyan yod du phyin to/ /de nas khyim bdag de de nyid kyi nub mo bza' ba dang / bca' ba gtsang zhing bsod pa sta gon byas nas nang par sngar langs te gdan bshams/ chu ra bzhag</text></item>
<item><p>387b3</p><section>'dul ba</section><text>nas bcom ldan 'das la pho nya bas/ btsun pa/ gdugs tshod bshams lags na/ bcom ldan 'das kyis da de'i dus la bab par dgongs su gsol zhes gdugs tshod gdas par gsol</text></item>
<item><p>387b4</p><section>'dul ba</section><text>to/ /dge slong rnams snga dro sham thabs bgos/ lhung bzed dang chos gos thogs te khyim bdag de'i khyim du dong ngo / /bcom ldan 'das ni/ gtsug lag khang na bzhugs shing gdugs</text></item>
<item><p>387b5</p><section>'dul ba</section><text>tshod der drangs so/ /sangs rgyas bcom ldan 'das rnams ni/ rgyu lngas gtsug lag khang na bzhugs shing gdugs tshod 'dren te/ lnga gang zhe na/ nang du yang dag 'jog par bzhed pa yin/</text></item>
<item><p>387b6</p><section>'dul ba</section><text>lha rnams la chos ston par bzhed pa yin/ gnas mal la gzigs par bzhed pa yin/ nad pa la gzigs par bzhed pa yin/ nyan thos rnams 'dul ba la bslab pa'i gzhi bca' bar bzhed</text></item>
<item><p>387b7</p><section>'dul ba</section><text>pa yin no/ /don 'di la ni/ bcom ldan 'das nyan thos rnams 'dul pa la bslab pa'i gzhi bca' bar bzhed nas gtsug lag khang na bzhugs shing / der gdugs tshod drangs so/ /khyim</text></item>
<item><p>388a1</p><section>'dul ba</section><text>bdag des dge slong gi dge 'dun gyi tshad bzhin stan bshams/ zan sta gon byas pa las/ ji tsam na/ dge slong rab tu mang bar mthong nas des smras pa/ 'phags</text></item>
<item><p>388a2</p><section>'dul ba</section><text>pa/ bdag gis khyed kyis dge slong ji snyed yod pa bstan pa de snyed kyi dge slong gi gdan bshams/ bshos sta gon byas na/ dge slong mang du byon to/ /dge slong rnams kyis smras pa/ khyim</text></item>
<item><p>388a3</p><section>'dul ba</section><text>bdag /dge slong glo bur ba dag lhags kyi/ rab tu dga' ba skyed cig /des smras pa/ 'phags pa/ kye ma khyed kyis dge slong gzhan dag kyang 'ongs so/ /zhes bgyis pa dang / bdag gis</text></item>
<item><p>388a4</p><section>'dul ba</section><text>bshos kyang mang du sta gon bgyis/ gdan yang mang du bshams pa zhig /dge slong dag spobs pa med nas cang mi smra bar 'dug go /de na kha cig/ tha ma ma smyungs tsam du gyur te de dag la</text></item>
<item><p>388a5</p><section>'dul ba</section><text>dge slong rnams gshe bzhin du kha ma zin tsam za bar gyur to/ /skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge bskos</text></item>
<item><p>388a6</p><section>'dul ba</section><text>kyis dge slong glo bur pa 'di snyed cig lhags so/ /zhes dge slong glo bur pa rnams shes par byas nas khyim bdag la sbran par bya'o/ /dge slong gzhan dag cig zan gyi thad ka kho nar 'ongs</text></item>
<item><p>388a7</p><section>'dul ba</section><text>nas bcom ldan 'das kyis bka' stsal pa/ de dag kyang sbran par bya'o/ /dge slong gzhan dag cig sngar pos pa las gud du song nas bcom ldan 'das kyis bka' stsal pa/ de dag</text></item>
<item><p>388b1</p><section>'dul ba</section><text>kyang sbran par bya'o/ /gzhan yang ngas dge 'dun gyi gnas brtan gyi dge slong gi kun tu spyad pa'i chos bca' bar bya ste dge 'dun gyi gnas brtan gyis dge slong gi dge 'dun blta bar bya zhing</text></item>
<item><p>388b2</p><section>'dul ba</section><text>gal te dge slong ni/ mang / zan ni/ nyung na/ sbyin bdag la/ bzhin bzang / zan ni/ nyung / dge slong ni/ mang gi /snyoms par brims shig /ces brjod par bya'o/ /'on te zan ni/ mang / dge</text></item>
<item><p>388b3</p><section>'dul ba</section><text>slong ni/ nyung na/ des bzhin bzang / zan ni/ mang gi /ci 'byor pa bzhin brims shig /ces brjod par bya'o/ /dge 'dun gyi gnas brtan gyi dge slong gis kun tu spyad pa'i chos ji ltar</text></item>
<item><p>388b4</p><section>'dul ba</section><text>bcas pa rnams yang dag par blangs te mi 'jug na/ 'gal tshabs can du 'gyur ro/ /gleng gzhi ni/ mnyan yod na'o/ /de nas tshe dang ldan pa 'char ka snga dro sham thabs bgos/ lhung bzed dang</text></item>
<item><p>388b5</p><section>'dul ba</section><text>chos gos thogs te mnyan yod du bsod snyoms kyi phyir zhugs so/ /mnyan yod du bsod snyoms la rgyus nas btsun mo phreng ldan ma ga la ba der song ste phyin nas btsun mo phreng ldan ma la</text></item>
<item><p>388b6</p><section>'dul ba</section><text>chos bstan par brtsams so/ /des de la chos ston pa na/ ri dwags 'dzin gyi ma sa ga dge slong gi dge 'dun gyi na ba'i sman khyer nas glu dang / rol mo'i sgra dang / rgyal byed kyi tshal du chas</text></item>
<item><p>388b7</p><section>'dul ba</section><text>pa btsun mo phreng ldan mas thos nas smras pa/ 'phags pa/ glu dang / rol mo'i sgra grag pa'o ni/ su'i lags/ des smras pa/ btsun mo/ /ri dwags 'dzin gyi ma sa ga dge slong gi dge</text></item>
<item><p>389a1</p><section>'dul ba</section><text>'dun gyi na ba'i sman khyer nas 'gro ste/ sgra 'o ni/ /de'i yin no/ /des smras pa/ 'phags pa/ gal te de lta na/ btsun mo phreng ldan gyis dge slong gi dge 'dun</text></item>
<item><p>389a2</p><section>'dul ba</section><text>la na ba'i sman gyis bstab bo/ /zhes bdag gi ming gis dge slong gi dge 'dun la brjod pa'i rigs so/ /des smras pa/ btsun mo/ legs te/ bcom ldan 'das kyis kyang gang zhig</text></item>
<item><p>389a3</p><section>'dul ba</section><text>nad pa la rim gro byed pa de ni/ nga la rim gro byed pa yin no/ /zhes gsungs pas/ khyod kyi ming gis dge slong gi dge 'dun la bstab par bya'o/ /zhes smras nas btsun mo phreng ldan ma la</text></item>
<item><p>389a4</p><section>'dul ba</section><text>nad med par gyur cig /ces byas te stan las langs nas song ngo / /de nas gtsug lag khang du song ste rgan pa'i mthar 'dug nas smras pa/ btsun mo phreng ldan mas dge slong gi</text></item>
<item><p>389a5</p><section>'dul ba</section><text>dge 'dun la na ba'i sman gyis bstab kyi/ gang zhig sman gang 'dod pa de song la slongs shig /dge bskos kyis bsgos pa dang / dge slong rnams kyis smras pa/ tshe dang ldan pa</text></item>
<item><p>389a6</p><section>'dul ba</section><text>'char ka /bcom ldan 'das kyis rgyal po'i pho brang du 'gro ba la nyes dmigs bcu yod do/ /zhes ma gsungs sam/ de ji ltar bdag cag gis sman gyi phyir bslab pa las 'da'</text></item>
<item><p>389a7</p><section>'dul ba</section><text>bar bya/ de spobs pa med nas cang mi zer bar 'dug ste/ dge slong 'ga' yang phreng ldan ma las sman mi slong ngo / /ji tsam na tshe dang ldan pa 'char ka/ yang btsun mo phreng ldan ma'i</text></item>
<item><p>389b1</p><section>'dul ba</section><text>der song ba dang / des smras pa/ 'phags pa/ khyod kyis bdag gi ming gis dge slong gi dge 'dun la na ba'i sman gyis ma bstabs sam/ btsun mo/ bstabs so/ /'phags pa/ gal te de lta</text></item>
<item><p>389b2</p><section>'dul ba</section><text>na/ ci'i slad du dge slong dag mi byon/ /btsun mo/ bcom ldan 'das kyis rgyal po'i pho brang du 'gro ba la nyes dmigs bcu yod do/ /zhes ma gsungs sam/ dge slong dag 'dir ji ltar 'ong /</text></item>
<item><p>389b3</p><section>'dul ba</section><text>'phags pa/ gal te de lta na/ bdag gis 'di la ji ltar bsgrub par bgyi/ btsun mo/ tshong 'dus pa'i tshong pa'i lag tu kaR+sha pa Na dag gtad na/ dge slong gang zhig gang 'dod pa de/ de</text></item>
<item><p>389b4</p><section>'dul ba</section><text>las de dag slong grang / des smras pa/ 'phags pa/ legs te/ de ltar bgyi'o/ /zhes des tshong 'dus pa'i tshong ba'i lag tu kaR+sha pa Na dag gtad nas smras pa/ 'phags pa dag rgyal po'i</text></item>
<item><p>389b5</p><section>'dul ba</section><text>pho brang du mi 'ong gi /dge slong gang zhig gang 'dod pa de la de byin cig /tshong pas rgyal po'i bkas kaR+sha pa Na dag blangs te bzhag pa dang / dge slong rnams kyis lha mo phreng ldan mas spos</text></item>
<item><p>389b6</p><section>'dul ba</section><text>'tshong che ge mo zhig la kaR+sha pa Na dag gtad de dge slong gang zhig gang 'dod pa de khyod kyis sbyin par bya'o/ /zhes bsgo ba thos nas song la bslang ngo / /snyam mo/ de nas dge slong kha cig ni/</text></item>
<item><p>389b7</p><section>'dul ba</section><text>song nas smras pa/ bzhin bzang / kho bo cag la khur skam dang / khur ba dang / sha khu dag byos la byin cig /kha cig gis smras pa/ kho bo cag la khur ba dang / sha skam byin cig /kha cig</text></item>
<item><p>390a1</p><section>'dul ba</section><text>gis smras pa/ kho bo cag la sha khu khrol bu dang / tshog pa byin cig /de de dag gis gtses pa dang smras pa/ 'phags pa/ bdag ni/ khur mkhan yang ma lags/ sha</text></item>
<item><p>390a2</p><section>'dul ba</section><text>g.yos mkhan yang ma lags pas/ dbyig 'di snoms te bzhud la gang zhig gang bzhed pa des de bgyid du stsol cig /de dag gis smras pa/ bzhin bzang / bcom ldan 'das kyis dbyig</text></item>
<item><p>390a3</p><section>'dul ba</section><text>ma gnang ngo / /des smras pa/ 'phags pa/ bdag ni/ spos 'tshong ste/ tshong 'dus kyis 'tsho ba lags na/ de lta na/ bdag gis 'tsho ba 'chad par 'gyur ro/ /skabs de/ dge slong</text></item>
<item><p>390a4</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis bka' stsal pa/ sbyin bdag la yid brtan te kaR+sha pa Na dag blangs nas ci 'dod par yongs su spyad par bya ste/</text></item>
<item><p>390a5</p><section>'dul ba</section><text>'di la 'gyod par mi bya'o/ /gleng gzhi ni/ mnyan yod na'o/ /drug sde rnams khyim pa dag dang lhan cig stan cig la 'dug pa bram ze dang / khyim bdag dad pa can dag gis mthong nas</text></item>
<item><p>390a6</p><section>'dul ba</section><text>'phya bar byed cing / 'phags pa/ khyed rab tu byung ba tshangs par spyod pa yin na/ ji ltar 'dod pa'i longs spyod spyod pa 'di dag dang lhan cig stan gcig la 'dug ces byas pa dang /</text></item>
<item><p>390a7</p><section>'dul ba</section><text>de dag cang mi zer bar 'dug pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag/ bram ze dang / khyim</text></item>
<item><p>390b1</p><section>'dul ba</section><text>bdag dad pa can dag 'phya ba ni/ thog tu bab bo/ /de lta bas na/ dge slong gis khyim pa dag dang lhan cig stan gcig la 'dug par mi bya ste/ 'dug na/ 'gal tshabs can du 'gyur ro/ /bcom</text></item>
<item><p>390b2</p><section>'dul ba</section><text>ldan 'das kyis khyim pa dag dang lhan cig stan gcig la 'dug par mi bya'o/ /zhes bka' stsal pa dang / dge tshul dag dang lhan cig stan gcig la 'dug pa dge bsnyen dag gis mthong nas smras</text></item>
<item><p>390b3</p><section>'dul ba</section><text>pa/ 'phags pa/ khyod ni/ bsnyen par rdzogs pa lags na/ ji ltar dge tshul dag dang lhan cig stan gcig la bzhugs/ de dag gis smras pa/ tshe dang ldan pa dang / 'di dag ni/ khyim pa ma</text></item>
<item><p>390b4</p><section>'dul ba</section><text>yin te/ 'di dag dge sbyong yin na/ 'di la 'gal ba ci zhig yod/ de dag cang mi smra bar 'dug pa'i skabs de/ dge slong dag gis bcom ldan 'das la gsol pa dang / bcom ldan 'das kyis</text></item>
<item><p>390b5</p><section>'dul ba</section><text>bka' stsal pa/ bsnyen par ma rdzogs pa dang lhan cig stan gcig la 'dug par mi bya'o/ /bcom ldan 'das kyis bsnyen par ma rdzogs pa dang lhan cig stan gcig la 'dug par mi bya'o/ /zhes</text></item>
<item><p>390b6</p><section>'dul ba</section><text>bka' stsal pa dang / dge slong rgan pa rgan pa dag /gsar bu gsar bu dag dang lhan cig stan gcig la 'dug pas gsar bu rnams/ rgan pa rnams la ma gus par byed pa'i skabs de/ dge</text></item>
<item><p>390b7</p><section>'dul ba</section><text>slong dag gis bcom ldan 'das la gsol pa dang / bcom ldan 'das kyis bka' stsal pa/ rgan pa dang / gsar bu lhan cig stan gcig la 'dug par mi bya'i/ 'on kyang bar na lo gsum</text></item>
<item><p>391a1</p><section>'dul ba</section><text>zhugs pa dang lhan cig 'dug par bya ste/ lor ma lon pa dang / lo gsum lon pa yang lhan cig 'dug par bya zhing / lo gcig lon pa dang / lo bzhi lon pa dang /</text></item>
<item><p>391a2</p><section>'dul ba</section><text>de bzhin du lo dgu lon pa dang / lo bcu gnyis lon pa'i bar yang lhan cig 'dug par bya'o/ /bcom ldan 'das kyis bar na lo gsum zhugs pa dang lhan cig 'dug par bya ste/ lor ma</text></item>
<item><p>391a3</p><section>'dul ba</section><text>lon pa dang / lo gsum lon pa yang lhan cig 'dug par bya zhing / lo gcig lon pa dang / lo bzhi lon pa nas de bzhin du lo dgu lon pa dang / lo bcu gnyis lon pa'i bar yang lhan</text></item>
<item><p>391a4</p><section>'dul ba</section><text>cig 'dug par bya'o/ /zhes bka' stsal te bcom ldan 'das kyis bar na lo gsum zhugs pa dang lhan cig 'dug par bya'o/ /zhes bka' stsal pa dang / dge slong dag khyim gyi nang du yang</text></item>
<item><p>391a5</p><section>'dul ba</section><text>bar na lo gsum zhugs pa dang lhan cig 'dug par byed pas/ des stan dag ma 'byor nas bcom ldan 'das kyis bka' stsal pa/ khyim gyi nang du ni/ slob dpon dang / mkhan po dag</text></item>
<item><p>391a6</p><section>'dul ba</section><text>dang yang lhan cig 'dug par bya ste/ 'di la 'gyod par mi bya'o/ /sdom ni/ dge tshul khri'u g.yogs mi sbyin dang / /dge tshul kha drang mi bya dang / /mna' dang skugs gzugs mi bya dang / /</text></item>
<item><p>391a7</p><section>'dul ba</section><text>stag gi god ma mi bza' ba'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das</text></item>
<item><p>391b1</p><section>'dul ba</section><text>kyis chos nyan pa'i stan bsham par bya'o/ /zhes bka' stsal pa dang / dge tshul dag kyang khri'u g.yogs ma can la 'dug nas chos nyan par byed do/ /de dag gnyid log nas de nyid du bshang</text></item>
<item><p>391b2</p><section>'dul ba</section><text>gci shor te khri'u g.yogs ma can dag ma rung bar gyur pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge tshul la</text></item>
<item><p>391b3</p><section>'dul ba</section><text>khri'u g.yogs ma can sbyin par mi bya'o/ /bcom ldan 'das kyis dge tshul la khri'u g.yogs ma can sbyin par mi bya'o/ /zhes bka' stsal pa dang / tshe dang ldan pa shA ri'i bu'i dge tshul</text></item>
<item><p>391b4</p><section>'dul ba</section><text>skul byed ces bya ba de chos nyan du song ba dang / de la dge slong dag gis khri'u rkyang pa zhig byin pa dang / des smras pa/ tshe dang ldan pa dag /ci'i phyir bdag la khri'u rkyang pa sbyin/ de dag gis</text></item>
<item><p>391b5</p><section>'dul ba</section><text>smras pa/ bcom ldan 'das kyis dge tshul rnams la khri'u g.yogs ma can bkag go /des smras pa/ tshe dang ldan pa dag /ci/ kho bo yang nyes dmigs de byed dam/ skabs de/ dge slong</text></item>
<item><p>391b6</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis bka' stsal pa/ dge tshul gang dag dran pa nye bar 'jog pa de dag la khri'u g.yogs ma can sbyin par bya'i/</text></item>
<item><p>391b7</p><section>'dul ba</section><text>gzhan dag la ni/ ma yin no/ /gleng gzhi ni/ mnyan yod na'o/ /dge slong zhig la dge tshul zhig yod pa de la des nan tur byas pa dang / de rgyal byed kyi tshal gyi sgo na ngu zhing 'dug go /</text></item>
<item><p>392a1</p><section>'dul ba</section><text>drug sde las gang yang rung ba zhig gis rgyal byed kyi tshal gyi sgo mi stong ba yin pas/ tshe dang ldan pa nye dga' sgo na 'dug pa des/ de mthong nas des smras pa/</text></item>
<item><p>392a2</p><section>'dul ba</section><text>dge tshul/ ci'i phyir du/ des smras pa/ btsun pa nye dga'/ bdag mkhan pos nan tur byas so/ /bu/ tshur/ ngas khyod kyi lhung bzed dang / chos gos dang / dra ba dang / pher bu dang / ska</text></item>
<item><p>392a3</p><section>'dul ba</section><text>rags dang / khyod gang dang gang gis phongs pa de dang des mi phongs par bya'o/ /zhes des de gnas khang du khrid do/ /bcom ldan 'das kyis nan tur byas nas yal bar dor bar mi bya'i/</text></item>
<item><p>392a4</p><section>'dul ba</section><text>'on kyang slar dgug par bya'o/ /zhes bka' stsal pas/ dge slong des dge sbyong de la dge slong zhig mngags nas des de la smras pa dang / des smras pa/ kho bo la mkhan po ci dgos/</text></item>
<item><p>392a5</p><section>'dul ba</section><text>nye dgas kho bo'i yo byad thams cad sbyar bas mi 'gro'o/ /dge slong 'phya bar byed/ gzhogs 'phyas byed/ smod par byed de/ bdag gis rab tu phyung ba nye dgas kha phyung ngo / /zhes</text></item>
<item><p>392a6</p><section>'dul ba</section><text>zer ba'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge slong gis gzhan gyi dge tshul kha drang bar mi bya ste/ kha</text></item>
<item><p>392a7</p><section>'dul ba</section><text>'dren na/ dbyen dang nye ba'i nyes pa sbom por 'gyur ro/ /gleng gzhi ni/ mnyan yod na'o/ /drug sde rnams gang dang gang du dgos par mna' 'dor bar byed de/ sangs rgyas la mna'</text></item>
<item><p>392b1</p><section>'dul ba</section><text>'dor/ chos dang / dge 'dun la mna' 'dor/ slob dpon dang / mkhan po la mna' 'dor ba dang / bram ze dang / khyim bdag dad pa can rnams kyis smras pa/ slob dpon dag /bdag</text></item>
<item><p>392b2</p><section>'dul ba</section><text>cag khyim pa lags kyang / ston pa la mna' 'dor bar mi bgyid na/ khyed rab tu byung ba lags na/ ji ltar ston pa la mna' 'dor/ 'di ni/ 'tsham pa ma lags so/ /zhes byas pa dang /</text></item>
<item><p>392b3</p><section>'dul ba</section><text>de dag cang mi zer bar 'dug pa'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge slong dag /bram ze dang / khyim</text></item>
<item><p>392b4</p><section>'dul ba</section><text>bdag dad pa can rnams 'phya ba ni/ thog tu bab bo/ /rab tu byung ba ni/ bden pa'i bsam pa can yin te/ de lta bas na/ dge slong gis mna' 'dor bar mi bya'o/ /dge slong mna' 'dor</text></item>
<item><p>392b5</p><section>'dul ba</section><text>na| 'gal tshabs can du 'gyur ro/ /gleng gzhi ni/ mnyan yod na'o/ /drug sde dag gang dang gang du dgos par lhung bzed dang / chos gos dang / dra ba dang / phur bu dang / ska rags dang /</text></item>
<item><p>392b6</p><section>'dul ba</section><text>gzhan yang dge sbyong gi yo byad gang yang rung ba dag skugs su 'dzugs par byed pa bram ze dang / khyim bdag rnams kyis mthong nas 'phya bar byed cing / 'phags pa/ khyed ci khyim pa</text></item>
<item><p>392b7</p><section>'dul ba</section><text>dag bzhin du lhung bzed la sogs pa yo byad skugs su 'dzugs sam/ de ni/ 'tsham pa ma yin no/ /de dag gis smras pa/ sgog skya zos sam/ chang 'thungs sam/ 'di la mi 'tsham</text></item>
<item><p>393a1</p><section>'dul ba</section><text>pa ci zhig yod/ de dag cang mi zer bar 'dug pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal</text></item>
<item><p>393a2</p><section>'dul ba</section><text>pa| dge slong dag /bram ze dang / khyim bdag rnams 'phya ba ni/ thog tu bab po/ /de lta bas na/ dge slong gis skugs gzugs par mi bya ste/ dge slong skugs gzugs na/ 'gal</text></item>
<item><p>393a3</p><section>'dul ba</section><text>tshabs can du 'gyur ro/ /gleng gzhi ni/ mnyan yod na'o/ /drug sde rnams kyi kun tu spyod pa ni/ nang par sngar langs nas khang thog tu 'dzegs te phyogs bzhir lta zhing de dag gang na du ba</text></item>
<item><p>393a4</p><section>'dul ba</section><text>'thul ba'am/ bya rgod lding ba snang ba der myur du gom pa bslang ste 'gro bar byed de/ /ji tsam dus gzhan zhig na nye dga' nang par sngar khang thog tu 'dzegs te blta bar brtsams na/</text></item>
<item><p>393a5</p><section>'dul ba</section><text>des bya rgod lding ba mthong nas de rings pa rings par song ba dang / ji tsam na stag gis nags thibs po'i sa phyogs shig tu god ma zhig sbas pa mthong nas de dga' ste/ de khyer nas</text></item>
<item><p>393a6</p><section>'dul ba</section><text>rgyal byed kyi tshal du song ba dang / stag dri snom zhing phyi bzhin 'brangs nas rgyal byed kyi tshal gyi sgo na sgra 'byin par byed do/ /sangs rgyas bcom ldan 'das rnams ni/ mkhyen bzhin</text></item>
<item><p>393a7</p><section>'dul ba</section><text>du rmed par mdzad pa yin pas/ bcom ldan 'das kyis tshe dang ldan pa kun dga' bo la smras pa/ stag 'o ni ci ste skad 'byin/ des gsol ba/ btsun pa/ des god ma sbas pa de/ btsun</text></item>
<item><p>393b1</p><section>'dul ba</section><text>pa nye dgas 'tshal te mchis pa'i slad du'o/ /bcom ldan 'das kyis bka' stsal pa/ kun dga' bo/ dge slong dag stag gi god ma za'am/ btsun pa/ 'tshal lags so/ /kun dga'</text></item>
<item><p>393b2</p><section>'dul ba</section><text>bo| ri dwags kyi rgyal po seng ge ni/ ri dwags bzang po bzang po dag bsad nas sha bzang po dag zos shing khrag bzang po dag 'thungs nas bor te 'gro'i/ stag god ma sbed par byed pas/</text></item>
<item><p>393b3</p><section>'dul ba</section><text>de lta bas na/ dge slong gis stag gi god ma bza' bar mi bya ste/ za na 'gal tshabs can du 'gyur ro/ /dge slong dag /gzhan yang ngas dge 'dun gyi gnas brtan gyi kun tu spyad pa'i</text></item>
<item><p>393b4</p><section>'dul ba</section><text>chos bca' bar bya ste/ dge 'dun gyi gnas brtan gyi dge slong gis sha 'brim pa'i tshe/ 'di ci'i sha/ stag gi god ma ma yin nam zhes dri bar bya'o/ /ma dris par len na/ 'gal tshabs</text></item>
<item><p>393b5</p><section>'dul ba</section><text>can du 'gyur ro/ /sdom ni/ tshul shing rnams ni brims pa na/ spun gnyis dag ni gab pa dang / la ba bsgyur bar bya ba dang / /de lta bu la sogs pa'o/ /sangs rgyas bcom ldan 'das</text></item>
<item><p>393b6</p><section>'dul ba</section><text>mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /ri bor zhig na gtsug lag khang zhig yod de/ ji tsam dus gzhan zhig na dga' bo dang nye</text></item>
<item><p>393b7</p><section>'dul ba</section><text>dga' ljongs rgyu zhing dong ba las ri bor der phyin to/ /de dag der phyin pa na/ dge 'dun la yang rnyed pa zhig grub na de dag gnas ngan len kun tu spyod pa yin pas dge slong gang gis kyang</text></item>
<item><p>394a1</p><section>'dul ba</section><text>ma bcar ba dang nye dga' bos dga' bo la smras pa/ slob dpon/ lhung bzed nag po can 'di dag /khengs pa nga rgyal can dag cig pas gtse'i/ chur spyon/</text></item>
<item><p>394a2</p><section>'dul ba</section><text>gab ste bzhugs la 'di dag rnyed pa ji ltar bged pa gzigs so/ /des smras pa/ legs te/ de bzhin bya'o/ /zhes de dag gab ste 'dug pa dang / dge 'dun gyis rnyed pa de bgos so/ /</text></item>
<item><p>394a3</p><section>'dul ba</section><text>gang gi tshe rnyed pa de bgos zin pa de'i tshe de dag 'ongs nas smras pa/ tshe dang ldan pa dag /dge 'dun gyi rnyed pa grub pa bgo'o/ /dge slong rnams kyis smras pa/ khyed ga las da gzod 'dir</text></item>
<item><p>394a4</p><section>'dul ba</section><text>'ongs kyi/ rnyed pa de 'brim pa'i tshe ma yin/ de dag gis smras pa/ ci/ khyed bgod rgyu zhig yin nam/ bgos par mi chud kyi/ bgo nyes te/ ci/ khyod kyis go bar byas nas bgos sam/</text></item>
<item><p>394a5</p><section>'dul ba</section><text>skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ dge 'dun la deng dge 'dun gyi rnyed pa 'brim na/ dge slong gang yang</text></item>
<item><p>394a6</p><section>'dul ba</section><text>gang du yang ma 'gro zhig /ces go bar byas nas rnyed pa brim par bya'o/ /dge slong rnams kyis rnyed pa de slar bsdus so/ /bsdus nas dge 'dun la dge 'dun gyi rnyed pa 'brim na/ dge</text></item>
<item><p>394a7</p><section>'dul ba</section><text>slong gang yang gang du yang ma 'gro zhig /ces bsgos nas de dag gis bgo bar brtsams pa dang / dga' bo dang nye dga' de bzhin du gab ste 'dug go/ //'dul ba</text></item>
<item><p>394b1</p><section>'dul ba</section><text>phran tshegs kyi gzhi/ bam po nyi shu rtsa gsum pa/ gang gi tshe dge 'dun gyis rnyed pa de bgos zin pa de'i tshe de dag yang 'ongs nas smras pa/ tshe dang ldan pa dag /tshur/ rnyed pa de bgo'o/ /dge</text></item>
<item><p>394b2</p><section>'dul ba</section><text>slong dag gis smras pa/ khyed gang nas da gzod 'dir 'ongs kyi/ rnyed pa de dge 'dun la go bar byas nas 'brim pa'i tshe ni ma yin/ de dag gis smras pa/ gal te khyod kyis go bar byas kyang bgos</text></item>
<item><p>394b3</p><section>'dul ba</section><text>par mi tshud kyi/ bgo nyes te/ ci/ khyed kyis go bar byas nas gaN+DI brdungs sam/ skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal</text></item>
<item><p>394b4</p><section>'dul ba</section><text>pa| go bar byas nas gaN+DI brdungs te dge 'dun la rnyed pa de brim par bya'o/ /dge slong rnams kyis yang rnyed pa de slar bsdus so/ /bsdus nas de bzhin du go bar byas te gaN+DI brdungs nas bgo</text></item>
<item><p>394b5</p><section>'dul ba</section><text>bar brtsams pa dang / de dag de kho na bzhin du gab ste 'dug go/ gang gi tshe rnyed pa de bgos zin pa de'i tshe yang 'ongs te de kho na bzhin du smras pa dang / dge slong rnams kyis smras pa/ dge</text></item>
<item><p>394b6</p><section>'dul ba</section><text>'dun la yang go bar byas/ gaN+DI yang brdungs nas khyed ga las da gzod 'dir 'ongs/ de dag gis smras pa/ khyed kyis go bar yang byas/ gaN+DI de yang brdungs kyang cig /khyed kyis tshul shing</text></item>
<item><p>394b7</p><section>'dul ba</section><text>brims sam/ bgos par mi tshud kyi/ bgo nyes so/ /zhes zer ba'i skabs de/ dge slong rnams kyis bcom ldan 'das la gsol ba dang / bcom ldan 'das kyis bka' stsal pa/ go bar byas</text></item>
<item><p>395a1</p><section>'dul ba</section><text>te gaN+DI brdungs nas tshul shing brim par bya'o/ /dge slong rnams kyis yang rnyed pa de bsdus so/ /bsdus nas go bar byas/ gaN+DI brdungs tshul shing brims te</text></item>
<item><p>395a2</p><section>'dul ba</section><text>bgo bar brtsams pa dang / de dag de kho na bzhin du gab ste 'dug go /gang gi tshe rnyed pa de bgos zin pa de'i tshe de dag 'ongs nas de kho na bzhin du smras pa dang / dge slong rnams kyis</text></item>
<item><p>395a3</p><section>'dul ba</section><text>smras pa/ tshe dang ldan pa/ khyed kyis dge 'dun la de ltar co 'dri'am/ dge 'dun la go bar byas/ gaN+DI brdungs/ tshul shing brims na/ khyed ga las da gzod 'dir phyin/ de dag gis</text></item>
<item><p>395a4</p><section>'dul ba</section><text>smras pa/ tshe dang ldan pa dag /rnyed pa lta bar shog /gal te de lta na/ kho bo cag gis dge 'dun ji ltar co dris pa smros shig /gal te khyed kyis dge 'dun la go bar byas/ gaN+DI</text></item>
<item><p>395a5</p><section>'dul ba</section><text>brdungs/ tshul shing brims na/ de ci/ khyed kyis kho bo cag gi bgo skal bstan tam/ der zad/ rnyed pa med kyang bla/ 'gro'o/ /zhes zer ba'i skabs de/ dge slong rnams kyis bcom</text></item>
<item><p>395a6</p><section>'dul ba</section><text>ldan 'das la gsol ba dang / bcom ldan 'das kyis bka' stsal pa/ dge 'dun la go bar byas/ gaN+DI brdungs/ tshul shing brims nas gang zhig mi snang ba de'i bgo skal bstan</text></item>
<item><p>395a7</p><section>'dul ba</section><text>nas bgo bar bya'o/ /bgos zin te 'ong ba gang yin pa de la ni/ rnyed pa sbyin par mi bya ste/ gal te de ltar bgos na/ legs par bgos pa yin pas/ 'di la 'gyod par mi bya'o/ /</text></item>
<item><p>395b1</p><section>'dul ba</section><text>dge slong gis ched du bsam ste de ltar dge 'dun la co 'dri bar yang mi bya'o/ /dge slong ched du bsam ste dge 'dun la co 'dri bar byed na/ 'gal tshabs can du 'gyur ro/ /gleng gzhi ni/ mnyan</text></item>
<item><p>395b2</p><section>'dul ba</section><text>yod na'o/ /gang gi tshe khyim bdag mgon med zas sbyin gyis rgyal byed kyi tshal phyogs bzhi'i dge slong gi dge 'dun la phul nas tshon rtsi'i khyad par rnam pa sna tshogs kyis phyi nang bcas te ri mo bris</text></item>
<item><p>395b3</p><section>'dul ba</section><text>pa de'i tshe mnyan yod na gnas pa'i skye bo'i tshogs kyis ji ltar khyim bdag mgon med zas sbyin gyis rgyal byed kyi tshal tshon rtsi'i khyad par rnam pa sna tshogs kyis phyi nang bcas te ri mo bris nas mchog</text></item>
<item><p>395b4</p><section>'dul ba</section><text>tu phun sum tshogs par byas pa thos te/ de'i tshe srog chags brgya stong phrag du ma rgyal byed kyi tshal blta ba'i phyir nye bar song ngo / /yang de'i tshe mnyan yod na bram ze zhig gnas pa de la rgyal po</text></item>
<item><p>395b5</p><section>'dul ba</section><text>dang / blon po dang / grong mi rnams bram ze 'di mdzes so/ /zhes mngon par dad de/ des rgyal po'i pho brang nas chen po la 'os pa'i la ba zhig thob bo/ /des de bgos nas rgyal byed kyi tshal du ltad</text></item>
<item><p>395b6</p><section>'dul ba</section><text>mo bltar song ba dang / de mthong ma thag kho nar dad pa chen po skyes nas des la ba de phyogs bzhi'i dge slong gi dge 'dun la phul lo/ /bcom ldan 'das kyis gos kyi rnyed pa byung na/ tha na</text></item>
<item><p>395b7</p><section>'dul ba</section><text>me mar gyi snying po'i rgyu tsam du yang mnyam par bgo'o/ /zhes gsungs pas/ dge slong rnams kyis de tshal bu tshal bur byas nas mnyam par bgos so/ /bram ze des bsam pa/ la ba de</text></item>
<item><p>396a1</p><section>'dul ba</section><text>chen po la 'os pa zhig pas/ bdag gis 'phags pa rnams la kaR+sha pa Na dag phul la slar blang ngo / /snyam ste/ de nang par sngar langs nas rgyal byed kyi tshal du</text></item>
<item><p>396a2</p><section>'dul ba</section><text>song ba dang / rgyal byed kyi tshal gyi sgo na dge slong mang po gcig 'dug go /des smras pa/ 'phags pa dag/ phyag 'tshal lo/ /bram ze chen po/ nad med cig/ 'phags pa/ bdag</text></item>
<item><p>396a3</p><section>'dul ba</section><text>gis khyed la la ba phul ba de/ khyed kyis cir bgyis/ dge slong rnams kyis smras pa/ bram ze chen po/ rjes su yi rang bar gyis shig /kho bo cag gis mnyam par bgos so/ /gcig</text></item>
<item><p>396a4</p><section>'dul ba</section><text>cig gis smras pa/ bdag gis ni/ bgo skal zhwa la glan to/ /gzhan zhig gis smras pa/ bdag gis ni/ lham yu thung la glan to/ /gzhan zhig gis smras pa/ bdag gis ni/ stod</text></item>
<item><p>396a5</p><section>'dul ba</section><text>kor la glan to/ /gzhan zhig gis smras pa/ bdag gis lhung bzed phyi bar byas so/ /des smras pa/ 'phags pa/ la ba chen po la 'os pa zhig na/ kye ma khyed kyis de kaR+sha pa Na dag</text></item>
<item><p>396a6</p><section>'dul ba</section><text>tu bsgyur la kaR+sha pa Na dag bgo 'dod ces zer ba'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag/</text></item>
<item><p>396a7</p><section>'dul ba</section><text>bram ze de zer ba bden te/ de lta bas na/ dge 'dun la gos kyi rnyed pa de lta bu grub pa gang yin pa de/ kaR+sha pa Na dag tu bsgyur la kaR+sha pa Na dag bgo bar bya'o/ /sdom ni/ rung ba ma</text></item>
<item><p>396b1</p><section>'dul ba</section><text>yin lnga dag gi /lham ni dgag pa mdzad pa dang / /dom lpags kyi ni lham dag dang / /de yi steng gi rim pa'o/ /sangs rgyas bcom ldan 'das mnyan yod na rgyal bu rgyal byed kyi tshal mgon</text></item>
<item><p>396b2</p><section>'dul ba</section><text>med zas sbyin gyi kun dga' ra ba na bzhugs so/ /drug sde rnams kyis smras pa/ dga' bo nye dga' bo/ bdag cag gis mnyan yod du skye bo mang po thams cad la ma lus par bza' ba'i rin</text></item>
<item><p>396b3</p><section>'dul ba</section><text>bslangs na/ rgyal po'i glang po che 'dul ba de dag gis bdag cag la cung zad kyang ma byin gyi/ tshur shog /'dong ngo / /cung zad cig bslang ngo / /de na kha cig gis smras pa/ legs te/ de ltar</text></item>
<item><p>396b4</p><section>'dul ba</section><text>bya mod kyi/ 'on kyang thabs shig bsham par bya'o/ /ci zhig bya/ seng ge'i pags pa las lham byas la de bgos te rdzi kar 'dug nas glang po che rnams dkrog par bya'o/ /gzhan dag gis smras</text></item>
<item><p>396b5</p><section>'dul ba</section><text>pa| re zhig de bzhin du bslangs la/ gal te ma ster na/ phyis de ltar bya'o/ /zhes de rnams nang par sngar langs te de dag gi drung du song nas smras pa/ bzhin bzang dag /gtum po khyed kyis kho</text></item>
<item><p>396b6</p><section>'dul ba</section><text>po cag la zas kyi rin mi sbyin nam/ de dag gis smras pa/ 'phags pa/ khyed la kho bo cag ci rag lus na/ gang gi phyir kho bo cag gis zas kyi rin sbyin/ drug sde rnams kyis 'jal to/ /zhes</text></item>
<item><p>396b7</p><section>'dul ba</section><text>byas nas song ngo / /de dag gis sngar gros byas pa bzhin seng ge'i pags pa las lham byas nas bgos te/ de dag glang po che rnams rgyu ba'i rdzi kar dong ste 'dug pa dang / glang po che rnams kyis</text></item>
<item><p>397a1</p><section>'dul ba</section><text>seng ge'i dri tshor te bred nas gcin rtug gtor te 'bros par brtsams so/ /glang po che 'dul ba rnams kyis lcags kyu dag gis zho sha yod med kyis gzung na/ ma</text></item>
<item><p>397a2</p><section>'dul ba</section><text>thub pa dang / drug sde rnams kyis smras pa/ tshe dang ldan pa dag /ma gtang zhig/ ma gtang zhig/ de dag gis smras pa/ 'phags pa/ mi thub na/ ji ltar mi gtang / drug sde rnams kyis smras</text></item>
<item><p>397a3</p><section>'dul ba</section><text>pa| kho bo cag gis glan nam/ 'phags pa/ de ltar gnang na/ sman che'o/ /tshe dang ldan pa dag /gal te bza' ba'i rin ster bar dam 'cha' na/ glan no/ /'phags pa/ dbul lo/ /bden</text></item>
<item><p>397a4</p><section>'dul ba</section><text>grang zhes byas nas de dag rdzi phyogs ma yin par dong ste 'dug pa dang / seng+ge'i dri ma mnam pas glang po che rnams sdod do/ /glang po che 'dul ba rnams kyis smras pa/ 'phags pa/ ci/ khyed</text></item>
<item><p>397a5</p><section>'dul ba</section><text>rig sngags mkhyen tam/ bzhin bzang / kho bo cag rig sngags mi shes so/ /'phags pa/ gal te de lta na/ khyed kyis ji ltar bzlog/ de rnams kyis ji ltar gyur pa bsnyad pa dang / de</text></item>
<item><p>397a6</p><section>'dul ba</section><text>dag gis smras pa/ khyod kyis gnod pa 'di lta bu yang byas pa lta/ gal te rgyal po'i glang po che dam pa/ yan lag mchog can 'di lta bu dag nags kyi nang du shor bar gyur na/ khyed kyis</text></item>
<item><p>397a7</p><section>'dul ba</section><text>rgyal po la rku byas par ma gyur tam/ de dag 'dzum dmul nas cang mi zer bar 'dug pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis</text></item>
<item><p>397b1</p><section>'dul ba</section><text>dgongs pa/ nyes dmigs gang cung zad byung ba ni/ dge slong dag seng ge'i pags pa'i lham gyon pa las gyur gyi/ de'i phyir dge slong gis seng ge'i pags pa'i lham bcang bar mi bya'o/ /snyam</text></item>
<item><p>397b2</p><section>'dul ba</section><text>du dgongs nas dge slong rnams la bka' stsal pa/ dge slong dag/ de lta bas na/ dge slong gis seng ge'i pags pa'i lham bcang bar mi bya ste/ dge slong seng ge'i pags pa'i lham 'chang</text></item>
<item><p>397b3</p><section>'dul ba</section><text>na| 'gal tshabs can du 'gyur ro/ /bcom ldan 'das kyis dge slong gis seng ge'i pags pa'i lham bcang bar mi bya'o/ /zhes bka' stsal pa dang / drug sde rnams kyis stag lpags</text></item>
<item><p>397b4</p><section>'dul ba</section><text>kyi lham bcang bar brtsams pa'i skabs de/ dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na/ sen mo dang / mche ba'i</text></item>
<item><p>397b5</p><section>'dul ba</section><text>stobs can lnga po glang po cang shes dang / rta cang shes dang / seng ge dang / stag dang / gung gi pags pa'i lham bcang bar mi bya'o/ /bcom ldan 'das kyis sen mo dang / mche ba'i stobs</text></item>
<item><p>397b6</p><section>'dul ba</section><text>can lnga'i pags lham bcang bar mi bya'o/ /zhes bka' stsal pa dang / tshe dang ldan pa nye bar 'khor gyis bcom ldan 'das la zhus pa/ btsun pa/ sen mo dang / mche ba'i stobs can gzhan</text></item>
<item><p>397b7</p><section>'dul ba</section><text>dag kyang mchis na/ ci lags/ de dag gi pags pa'i lham yang bcang bar mi bgyi lags sam/ nye bar 'khor/ de dag gi pags pa'i lham yang bcang bar mi bya ste/ 'chang na/ 'gal</text></item>
<item><p>398a1</p><section>'dul ba</section><text>tshabs can du 'gyur ro/ /gleng gzhi ni/ mnyan yod na'o/ /mnyan yod na dge slong zhig gzhang 'brum gyi nad kyis thebs pa de sman pa'i drung du song nas bzhin</text></item>
<item><p>398a2</p><section>'dul ba</section><text>bzang / bdag gzhang 'brum gyis thebs na/ sman ston cig/ des smras pa/ 'phags pa/ dom lpags kyi lham nobs shig dang / khyod sos par 'gyur ro/ /des smras pa/ bcom ldan</text></item>
<item><p>398a3</p><section>'dul ba</section><text>'das kyis ma gnang ngo / /'phags pa/ khyod kyi ston pa ni/ thugs rje can yin pas gnang bar 'gyur ro/ /skabs de/ dge slong rnams kyis bcom ldan 'das la gsol pa dang / bcom</text></item>
<item><p>398a4</p><section>'dul ba</section><text>ldan 'das kyis bka' stsal pa/ de lta bas na/ gnang gi/ dge slong gzhang 'brum gyi nad kyis thebs pas dom lpags kyi lham bcang bar bya'o/ /bcom ldan 'das kyis dge slong gzhang</text></item>
<item><p>398a5</p><section>'dul ba</section><text>'brum gyi nad kyis thebs pas dom lpags kyi lham bcang bar bya'o/ /zhes bka' stsal pa dang / rim pa mang po ma rnyed nas bcom ldan 'das kyis bka' stsal pa/ gal te rim pa mang por</text></item>
<item><p>398a6</p><section>'dul ba</section><text>ma rnyed na/ steng rim gcig spun bag tu glan par bya'o/ /'dul ba phran tshegs kyi gzhi las/ sgo lnga pa rdzogs so// //bsdus pa'i sdom ni/ rgyus pa rab snang drag po dang / /</text></item>
<item><p>398a7</p><section>'dul ba</section><text>bran dang de bzhin btsod ka dang / /babs pa mdun dang tshong dpon dang / /dge slong lhag ma mi dor ba'o/ /sdom ni/ de yi rgyus pa 'breng bu dang / /de bzhin brang lhan rting lhan dang / /yu chad</text></item>
<item><p>398b1</p><section>'dul ba</section><text>dang ni yu thung dang / /sgrog gu can dag mi bya'o/ /sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan</text></item>
<item><p>398b2</p><section>'dul ba</section><text>'das kyis dge slong gis sen mo dang / mche ba'i stobs can lnga'i pags pa'i lham bcang bar mi bya'o/ /zhes bka' stsal pa dang / drug sde rnams kyis de dag gi rgyus pas lham btsems te nyes</text></item>
<item><p>398b3</p><section>'dul ba</section><text>dmigs de nyid du gyur nas bcom ldan 'das kyis bka' stsal pa/ de dag gi rgyus pas lham btsem par mi bya'o/ /bcom ldan 'das kyis de dag gi rgyus pas lham btsem par mi bya'o/ /zhes</text></item>
<item><p>398b4</p><section>'dul ba</section><text>bka' stsal pa dang / drug sde rnams kyis de dag gi pags pa'i 'breng bus btsams te nyes dmigs de nyid du gyur nas bcom ldan 'das kyis bka' stsal pa/ de dag gi pags pa'i 'breng</text></item>
<item><p>398b5</p><section>'dul ba</section><text>bus lham btsem par mi bya'o/ /bcom ldan 'das kyis de dag gi rgyus pa dang / pags pa'i 'breng bus lham btsem par mi bya'o/ /zhes bka' stsal pa dang / drug sde rnams kyis de dag</text></item>
<item><p>398b6</p><section>'dul ba</section><text>gi pags pa las brang lhan byas te nyes dmigs de nyid du gyur nas bcom ldan 'das kyis bka' stsal pa/ de dag gi pags pa las brang lhan mi bya'o/ /bcom ldan 'das kyis de dag</text></item>
<item><p>398b7</p><section>'dul ba</section><text>gi pags pa las brang lhan mi bya'o/ /zhes bka' stsal pa dang / drug sde rnams kyis de dag gi pags pa las rting lhan byas te nyes dmigs de nyid du gyur nas bcom ldan 'das kyis</text></item>
<item><p>399a1</p><section>'dul ba</section><text>bka' stsal pa/ de dag gi pags pa las rting lhan mi bya'o/ /bcom ldan 'das kyis de dag gi pags pa las brang lhan dang / rting lhan mi bya'o/ /zhes bka' stsal pa</text></item>
<item><p>399a2</p><section>'dul ba</section><text>dang / drug sde rnams kyis de dag gi pags pa las lham yu chad byas te nyes dmigs de nyid du gyur nas bcom ldan 'das kyis bka' stsal pa/ de dag gi pags pa las lham yu chad mi</text></item>
<item><p>399a3</p><section>'dul ba</section><text>bya'o/ /bcom ldan 'das kyis de dag gi pags pa las brang lhan dang / rting lhan dang / lham yu chad mi bya'o/ /zhes bka' stsal pa dang / drug sde rnams kyis de dag gi pags pa</text></item>
<item><p>399a4</p><section>'dul ba</section><text>las lham yu thung byas te nyes dmigs de nyid du gyur nas bcom ldan 'das kyis bka' stsal pa/ de dag gi pags pa las lham yu thung mi bya'o/ /bcom ldan 'das kyis de dag</text></item>
<item><p>399a5</p><section>'dul ba</section><text>gi pags pa las lham yu thung mi bya'o/ /zhes bka' stsal pa dang / drug sde rnams kyis de dag gi pags pa las lham sgrog gu can byas te nyes dmigs de nyid du gyur nas/ bcom</text></item>
<item><p>399a6</p><section>'dul ba</section><text>ldan 'das kyis bka' stsal pa/ de dag gi pags pa las lham sgrog gu can mi bya'o/ /sdom ni/ rab snang 'dod pa thams cad dang / /dge 'dun bshos dang bzo sbyangs dang / /mgon med</text></item>
<item><p>399a7</p><section>'dul ba</section><text>zas sbyin khri'u rnams dang / /gtsug lag khang dang bzang po'o/ /bar sdom ni/ bltams dang rgyal po che dang bdag gi mthu/ /de bzhin mi dkar rab byung rgyal tshab dang / /sangs</text></item>
<item><p>399b1</p><section>'dul ba</section><text>rgyas rgyal srid nyid dang yan lag mchog /de bzhin rmi lam sa 'dzin skyes dang gnas/ /byang chub sems dpa' dga' ldan gyi gnas na bzhugs pa na/ rgyal po'i khab kyi grong khyer na rgyal po</text></item>
<item><p>399b2</p><section>'dul ba</section><text>pad+ma chen po zhes bya ba rgyal srid byed du 'jug ste chos kyi rgyal po/ rgyal srid 'byor pa dang / rgyas pa dang / bde ba dang / lo legs pa/ skye bo dang mi mang pos gang ba/ 'thab pa dang / rtsod</text></item>
<item><p>399b3</p><section>'dul ba</section><text>pa dang / 'khrug pa dang / 'khrug long rab tu zhi ba/ chom rkun dang / nad med pa/ sA lu dang / bu ram shing dang / ma he phun sum tshogs pa/ chos dang mthun pas byed du 'jug go /mnyan</text></item>
<item><p>399b4</p><section>'dul ba</section><text>yod na ni/ rgyal po tshangs byin ring du 'phur/ 'phags rgyal na ni/ mu khyud mtha' yas/ ko'u sham+b+hi na ni/ dmag brgya pa zhes bya ba rgyal srid byed du 'jug ste/ rgyal srid rgyas pa dang</text></item>
<item><p>399b5</p><section>'dul ba</section><text>zhes bya ba nas chos dang mthun par byed du 'jug go/ zhes bya ba'i bar snga ma bzhin no/ /gang gi tshe byang chub sems dpa' bcom ldan 'das dga' ldan gyi gnas na bzhugs pa na gzigs</text></item>
<item><p>399b6</p><section>'dul ba</section><text>pa lnga po rigs la gzigs pa dang / dus la gzigs pa dang / yul la gzigs pa dang / rus la gzigs pa dang / bud med la gzigs pas 'jig rten la gzigs te 'dod pa na spyod pa</text></item>
<item><p>399b7</p><section>'dul ba</section><text>lha drug kyang lan gsum du sbyang ba mdzad nas glang po cher bstan pas yum gyi lhums su zhugs so/ /de'i tshe sa chen po g.yos par gyur/ 'jig rten 'di thams cad kyang snang ba rgya chen</text></item>
<item><p>400a1</p><section>'dul ba</section><text>pos sum cu rtsa gsum pa'i lha rnams kyi kha dog gi mthu yang zil gyis mnan nas khyab par gyur te/ 'jig rten dang 'jig rten gyi bar gyi mun gnag</text></item>
<item><p>400a2</p><section>'dul ba</section><text>thibs po smag tu gyur pa gang du nyi ma dang / zla ba 'di ltar rdzu 'phrul che ba/ 'di ltar mthu che ba 'di dag gi 'od kyis kyang snang bar ma nus pa gang dag yin pa de dag kyang de'i tshe snang ba</text></item>
<item><p>400a3</p><section>'dul ba</section><text>rgya chen pos khyab par gyur te/ der sems can gang dag skyes pa de dag rang gi lag nas bzung yang mi mthong ba de dag kyang 'od des sems can phan tshun mthong nas shes ldan dag/</text></item>
<item><p>400a4</p><section>'dul ba</section><text>sems can gzhan dag kyang 'dir skyes pa lta/ shes ldan dag/ sems can gzhan dag kyang 'dir skyes pa lta zhes bya bar shes so/ /gang gi tshe byang chub sems dpa' bcom ldan 'das</text></item>
<item><p>400a5</p><section>'dul ba</section><text>bltams pa de'i tshe/ rgyal po chen po bzhi'i bu yang btsas te/ rgyal po'i khab tu ni/ rgyal po pad+ma chen po'i bu btsas so/ /mnyan yod du ni/ tshangs byin gyi/ 'phags rgyal du ni/ mu khyud</text></item>
<item><p>400a6</p><section>'dul ba</section><text>mtha' yas kyi/ ko'u sham+b+hir ni rgyal po dmag brgya pa'i bu btsas so/ /byang chub sems dpa' bltams pa na/ sa chen po 'di gser zhun ma lta bur snang bar gyur pa dang / rgyal po</text></item>
<item><p>400a7</p><section>'dul ba</section><text>so so nas bsam pa/ bdag gi bu'i mthu'o/ /bdag gi bu'i mthu'o/ /snyam nas de dag so so nas ming 'dogs par byed de/ rgyal po pad+ma chen pos smras pa/ shes ldan dag /nga'i bu</text></item>
<item><p>400b1</p><section>'dul ba</section><text>btsas pa na nyi ma'i gzugs bzhin du 'jig rten snang bar byas pas/ de'i phyir gzhon nu'i ming gzugs can snying po zhes gdags so/ /rgyal po tshangs byin ring du 'phur gyis smras pa/</text></item>
<item><p>400b2</p><section>'dul ba</section><text>nga'i bu btsas pa na ljongs rnams gsal zhing gsal ba lta bur snang bas/ de'i phyir gzhon nu'i ming gsal rgyal zhes bya bar gdags so/ /rgyal po bu khyud mtha' yas kyis smras pa/ nga'i</text></item>
<item><p>400b3</p><section>'dul ba</section><text>bu btsas pa na 'jig rten rab tu snang ba kho nas snang bar byas pas/ de'i phyir gzhon nu'i ming rab snang zhes bya bar gdags so/ /rgyal po dmag brgya bas smras pa/ nga'i bu btsas pa na 'jig</text></item>
<item><p>400b4</p><section>'dul ba</section><text>rten nyi ma shar ba bzhin du snang bar byas pas/ de'i phyir gzhon nu'i ming shar par gdags so/ /de'i tshe ri ki skin da la drang srong mi dkar ba zhes bya ba 'jig rten de'i 'jig pa la mkhas</text></item>
<item><p>400b5</p><section>'dul ba</section><text>pa/ 'chags pa la mkhas pa zhig gnas so/ /de'i tsha bo na la da zhes bya ba zhig yod pa de/ de'i drung du yang dang yang du nye bar 'gro'o/ /de nye bar 'ongs pa de la rtag tu 'jig pa dang / 'chags pa'i</text></item>
<item><p>400b6</p><section>'dul ba</section><text>gtam byas te/ de 'jig pa dang 'chags pa'i gtam thos nas skyo ste de'i thad du rab tu byung ngo / /des dus gzhan zhig na drang srong mi dkar ba'i phug snang ba rgya chen pos khyab pa mthong ngo / /mthong</text></item>
<item><p>400b7</p><section>'dul ba</section><text>nas kyang tshigs su bcad de smras pa/ nyi ma thams cad gcig car du/ /'dir ni shar pa 'gyur tam ci/ 'di ltar ri dang phug bcas par/ /'od zer dag gis 'bar ba bzhin/ /mi dkar</text></item>
<item><p>401a1</p><section>'dul ba</section><text>ba yis de smras pa/ /nyi ma'i 'od tsha 'od 'di bsil/ /lus 'dir snang ba 'jug pas na/ /'di ni nges par thub pa'i 'od/ /byang chub sems dpa' 'od po che/ /gdon</text></item>
<item><p>401a2</p><section>'dul ba</section><text>mi za bar lhums nas 'byung / /'di ni byang chub sems dpa' de/ /'byung ba'i 'od ni dri med pa/ /'jig rten gsum po dag tu ni/ /gser dang 'dra ba bkye ba yin/ /na la das smras pa/</text></item>
<item><p>401a3</p><section>'dul ba</section><text>mkhan po/ gal te de lta na/ tshur spyon/ byang chub sems dpa' gzigs kyi/ bzhud do/ /des smras pa/ bu/ da lta byang chub sems dpa' lha dbang che bar grags pa/ dbang che bar grags</text></item>
<item><p>401a4</p><section>'dul ba</section><text>pa rnams kyis bskor cing bzhugs te/ de bdag cag gis mthong bar sla ba ma yin gyi/ gang gi tshe pho brang du gshegs nas mtshan btags te phyir byung ba de'i tshe bltar 'dod do/ /gang</text></item>
<item><p>401a5</p><section>'dul ba</section><text>gi nyin par byang chub sems dpa' bltams pa de nyid kyi nyin mo 'dun pa la sogs pa rim gro pa lnga brgya dang / 'dun ma la sogs pa rim gro ma lnga brgya dang / glang po che mo lnga brgya dang / rta</text></item>
<item><p>401a6</p><section>'dul ba</section><text>rgod ma lnga brgya yang bcas shing 'brangs/ gter lnga brgya yang kha bye ste snang ngo / /blon po rnams kyis rgyal po zas gtsang la sbran pa/ lha/ zhal rjes dgyes pa mdzad du gsol/ gzhon nu</text></item>
<item><p>401a7</p><section>'dul ba</section><text>bltams pa na don 'di snyed grub ste/ rim gro pa lnga brgya dang / rim gro ma lnga brgya yang btsas/ glang po che mo lnga brgya dang / rta rgod ma lnga brgya yang btsas shing 'brangs/ gter lnga brgya yang</text></item>
<item><p>401b1</p><section>'dul ba</section><text>kha bye ste bstan lags so/ /rgyal po zas gtsang gis thos nas yid bde ba skyes te smras pa/ shes ldan dag /gzhon nu btsas pa na/ nga'i don thams cad dang / las kyi mtha' thams cad grub</text></item>
<item><p>401b2</p><section>'dul ba</section><text>pas/ de'i phyir gzhon nu'i ming don thams cad grub pa zhes bya bar gdags so/ /zhes de na byang chub sems dpa'i mtshan 'di lta ste/ don thams cad grub pa zhes bya ba der btags so/ /byang</text></item>
<item><p>401b3</p><section>'dul ba</section><text>chub sems dpa' rin po che sna bzhi'i khyogs la bzhag ste sems can stong phrag du mas bskor nas lha dang mi'i bkur sti chen pos ser skya'i gzhi'i grong khyer du zhugs so/ /byang chub sems</text></item>
<item><p>401b4</p><section>'dul ba</section><text>dpa' grong khyer du zhugs pa na/ shAkya nga rgyal can/ mu cor smra ba/ thugs thub can rnams thub pa bzhin du cang mi smra bar 'dug pa dang / rgyal po zas gtsang gis smras pa/ shAkya nga rgyal</text></item>
<item><p>401b5</p><section>'dul ba</section><text>can/ mu cor smra ba/ thugs thub can 'di dag gzhon nu grong khyer du zhugs pa dang / thub pa bzhin du cang mi smra ba 'dug pa de'i phyir gzhon nu'i ming shAkya thub par gdags so/ /zhes de na</text></item>
<item><p>401b6</p><section>'dul ba</section><text>byang chub sems dpa'i mtshan gnyis pa 'di lta ste/ shAkya thub pa zhes bya ba der btags so/ /shAkya rnams la gnod sbyin gzhug mar gnas pa shAkya spel ba zhes bya ba zhig yod de/</text></item>
<item><p>401b7</p><section>'dul ba</section><text>shAkya su'i bu'am/ bu mo btsas kyang rung / de dang por gnod sbyin shAkya spel ba'i rkang pa la phyag 'tshal du khrid pas rgyal po zas gtsang gis smras pa/ shes ldan dag /deng la gzhon nu</text></item>
<item><p>402a1</p><section>'dul ba</section><text>gnod sbyin shAkya spel ba'i rkang pa la phyag 'tshal du chug cig /blon po rnams kyis de'i mdun du khrid pa dang / gnod sbyin shAkya spel bas byang chub sems dpa' thag</text></item>
<item><p>402a2</p><section>'dul ba</section><text>ring po kho na nas mthong ngo / /mthong nas kyang de brtad de rings par gom pa bslang nas byang chub sems dpa' bsus te rkang pa la phyag byas pa dang / rgyal po zas gtsang gis smras pa/ shes</text></item>
<item><p>402a3</p><section>'dul ba</section><text>ldan dag/ gnod sbyin shAkya spel ba yang / gzhon nu'i rkang pa la phyag 'tshal te/ de lta bas na/ 'di ni/ lha'i yang lha yin pas/ de'i phyir gzhon nu'i ming lha'i yang lha zhes gdags</text></item>
<item><p>402a4</p><section>'dul ba</section><text>so| |zhes de na byang chub sems dpa'i mtshan gsum pa 'di lta ste/ lha'i yang lha zhes bya bar btags so/ /de nas rgyal po zas gtsang gis byang chub sems dpa' bram ze rnams dang /</text></item>
<item><p>402a5</p><section>'dul ba</section><text>mtshan mkhan rnams dang / skar mkhan rnams la bstan nas shes ldan dag/ gzhon nu ci gang dag dang ldan na/ skyes bu chen po'i 'gro ba gnyis su 'gyur gyi/ gzhan du ma yin</text></item>
<item><p>402a6</p><section>'dul ba</section><text>te/ gal te khyim pa khyim na gnas na/ 'khor los bsgyur ba'i rgyal po mtha' bzhir rnam par rgyal ba/ chos kyi rgyal po/ chos dang mthun pa/ rin po che sna bdun dang ldan par</text></item>
<item><p>402a7</p><section>'dul ba</section><text>'gyur zhing / de'i rin po che sna bdun ni/ 'di lta bu dag yin te/ 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / btsun mo</text></item>
<item><p>402b1</p><section>'dul ba</section><text>rin po che dang / khyim bdag rin po che dang / bdun pa blon po rin po che'o/ /gal te skra dang kha spu bregs nas gos ngur smrig dag bgos te dad pas yang dag par khyim nas khyim med</text></item>
<item><p>402b2</p><section>'dul ba</section><text>par rab tu byung na/ 'jig rten na de bzhin gshegs pa dgra bcom pa yang dag par rdzogs pa'i sangs rgyas zhes sgra rnam par grags par 'gyur/ skyes bu chen po'i mtshan sum cu rtsa</text></item>
<item><p>402b3</p><section>'dul ba</section><text>gnyis dang ldan nam/ de dag gis smras pa/ lha/ de lta lags te/ gzhon nu ni/ gang dag dang ldan na/ skyes bu chen po'i 'gro ba gnyis su 'gyur gyi/ gzhan du ma lags te zhes bya ba</text></item>
<item><p>402b4</p><section>'dul ba</section><text>nas 'jig rten na sgra rnam par grags par 'gyur ba skyes bu chen po'i mtshan sum cu rtsa gnyis dang ldan lags so/ /na la das smras pa/ mkhan po/ byang chub sems dpa' ser skya'i</text></item>
<item><p>402b5</p><section>'dul ba</section><text>grong khyer du gshegs te de'i mtshan yang btags lags kyi/ tshur gshegs/ gzigs su bzhud do/ /des smras pa/ bu/ legs te/ de bzhin bya'i/ 'dong ngo / /zhes de gnyis rdzu 'phrul</text></item>
<item><p>402b6</p><section>'dul ba</section><text>gyis chas pa dang / byang chub sems dpa'i mthus de'i rdzu 'phrul nyams te rkang pa kho nas ser skya'i gzhi'i grong khyer du zhugs nas rgyal po zas gtsang gi pho brang ga la ba der song ste phyin nas</text></item>
<item><p>402b7</p><section>'dul ba</section><text>rgyal po'i pho brang gi sgo na sdod do/ /de nas drang srong mi dkar bas mi zhig la smras pa/ kye skyes bu/ khyod tshur shog /song la rgyal po zas gtsang la drang srong mi dkar ba lha la blta bar</text></item>
<item><p>403a1</p><section>'dul ba</section><text>'dad de sgo na 'dug go/ zhes sbron cig /des song nas rgyal po zas gtsang la/ lha/ drang srong mi dkar ba lha la blta bar 'tshal te chab sgo na mchis so/ /zhes</text></item>
<item><p>403a2</p><section>'dul ba</section><text>sbran pa dang / des smras pa/ shes ldan dag/ drang srong mi dkar ba la su 'gog /nang du shog cig /de nang du zhugs pa dang / rgyal po zas gtsang gis byon pa legs so/ /zhes bya ba'i</text></item>
<item><p>403a3</p><section>'dul ba</section><text>kun tu spyod pas kun tu spyad nas rkang pa la mchod yon phul te seng ge'i khri la 'dug tu bcug go/ de nas rgyal po zas gtsang gis de'i rkang pa gnyis la gtugs nas smras pa/ drang</text></item>
<item><p>403a4</p><section>'dul ba</section><text>srong chen po/ ci zhig gi slad du byon/ des tshigs su bcad de smras pa/ rgyal chen bdag ni khyod kyi sras/ /blta bar 'tshal nas mchis lags te/ /'jig rten gtso bo rnam 'dren pa/ /</text></item>
<item><p>403a5</p><section>'dul ba</section><text>thub pa de ni blta 'tshal lo/ rgyal po zas gtsang gis smras pa/ drang srong chen po/ gzhon nu gnyid log go /des smras pa/ mnal bzhin blta bar bgyi'o/ /rgyal po zas gtsang</text></item>
<item><p>403a6</p><section>'dul ba</section><text>gis smras pa/ drang srong chen po/ legs kyi/ de bzhin du mdzod/ gzigs shig /des song nas byang chub sems dpa' mig mi 'dzum par gzugs rnams la gzigs pa mthong ngo //</text></item>
<item><p>403a7</p><section>'dul ba</section><text>mthong nas kyang tshigs su bcad de smras pa/ rigs pa rta pho rnam dag ni/ /nam gyi gung la nyal ba ltar/ /dgos pa don du gnyer rnams kyi/ /mig la yun ring gnyid mi gnas/ /</text></item>
<item><p>403b1</p><section>'dul ba</section><text>zhes smras nas smras pa/ lha/ ci/ gzhon nu bram ze rnams dang / mtshan mkhan rnams dang / skar mkhan rnams la bstan tam/ des smras pa/ drang srong chen po/ bstan to/ /lha/ de dag gis</text></item>
<item><p>403b2</p><section>'dul ba</section><text>ci zhig tu lung bstan/ rgyal po zas gtsang gis smras pa/ 'khor los bsgyur ba'i rgyal por 'gyur ro/ /zhes mchi'o/ /des byang chub sems dpa' la yan man brtag par brtsams pa/ ji tsam</text></item>
<item><p>403b3</p><section>'dul ba</section><text>na byang chub sems dpa' la sangs rgyas kyi mtshan rnams mthong nas dus ji tsam gyis bdud rtsi thob par 'gyur zhes bsam pa la zhugs nas des lo nyi shu rtsa dgu lon pa dang / khyim nas byung</text></item>
<item><p>403b4</p><section>'dul ba</section><text>ste lo drug tu dka' ba spyad nas bdud rtsi thob par 'gyur bar mthong ngo / /des bdag nyid kyi rgyud bsam pa la zhugs pa dang / bar skabs su 'chi bar mthong nas 'dod pa na spyod pa'i sred pa byung</text></item>
<item><p>403b5</p><section>'dul ba</section><text>ba de/ mig mchi mas gang bzhin tshigs su bcad de smras pa/ sa bdag rtog ge rnams kyi blo gros 'khrul/ /dus kyi mthar ni 'khor los bsgyur mi 'byung / /bsod nams mchog can</text></item>
<item><p>403b6</p><section>'dul ba</section><text>'di ni chos kyi mdzod/ /nyes pa rnams las rgyal te sangs rgyas 'gyur/ /mi yi dbang po mtshan gsal min rnams kyis/ /gling bzhi rnams kyi bdag por dbang phyug 'gyur/ /shin tu</text></item>
<item><p>403b7</p><section>'dul ba</section><text>mtshan gsal thub dbang rdzogs sangs rgyas/ /mi mchog chos kyi 'khor lo bskor bar 'gyur/ /de nas rgyal pos de mig mchi mas gang ba mthong nas bag tsha ste mi dga' nas slar tshigs</text></item>
<item><p>404a1</p><section>'dul ba</section><text>su bcad de smras pa/ skyes pa bud med dag ni gang 'phrad nas/ /ngoms par mi 'gyur dga' ba thob 'gyur ba/ /lus bzang dga' byed de ni 'dir gzigs nas/ /ci</text></item>
<item><p>404a2</p><section>'dul ba</section><text>slad khyod kyi zhal ni mchi mar bcas/ /bdag gi gzhon nu 'ga' las 'jigs pa'am/ /tshe zad nye bar gnas par ma gyur grang / /de slad dge ba 'di myur bdag la gsungs/ /khyod kyi bshums</text></item>
<item><p>404a3</p><section>'dul ba</section><text>mo byung bas bdag 'dar to/ /des kyang tshigs su bcad de smras pa/ gal te 'di yi steng du mkha' las ni/ /rdo rje'i char drag rab tu bab gyur kyang / /thub pa chen po'i sku yi spu nyag gcig/</text></item>
<item><p>404a4</p><section>'dul ba</section><text>kun tu bskyod par nus pa ma yin no/ /tshan chen rlung gis rab tu bskyod pa yi/ /shin tu mi bzad mtshon rnon rnams dag dang / /sprul gdug rnams dang shin tu gdug pa'i dug /gzhon</text></item>
<item><p>404a5</p><section>'dul ba</section><text>nu'i lus la bab kyang rmas mi nus/ /mi dbang bdag ni chos mchog mdzod 'di dang / /'phrad nas don ma grub par 'chi 'gyur te/ /zhi ba mi 'thob rang gi nyes mthong nas/ /de yi slad du</text></item>
<item><p>404a6</p><section>'dul ba</section><text>bdag ni ngu bar bas/ /'jig rten dag ni gang rnams dus su ni/ /smra ba'i dam pa mtshungs med 'di yi chos/ /nyan cing thos nas rab zhi mchog 'gro ba/ /bde skyid bsod nams can de</text></item>
<item><p>404a7</p><section>'dul ba</section><text>rims nad bral/ /rgyal po zas gtsang gis byang chub sems dpas bdud rtsi 'thob par thos nas cang mi zer bar 'dug go /log pa'i lta bas nyams pa ni/ phal cher rdzun smra ba</text></item>
<item><p>404b1</p><section>'dul ba</section><text>dang / g.yo kun tu spyod pa la zhugs pa yan pas/ drang srong mi dkar bas smras pa/ lha/ khyod kyi grong khyer na gnas pa'i skye bo'i tshogs 'di snyam du/ kye ma drang srong mi dkar ba rkang gis ser skya'i</text></item>
<item><p>404b2</p><section>'dul ba</section><text>bzhi'i grong khyer du 'ongs kyang ci ma rung snyam du yun ring po nas smon pas/ bdag skye bo la snying brtse ba'i phyir rkang kho nas ser skya'i gzhi'i grong khyer du 'ongs te rkang kho nas 'byung gi /grong khyer</text></item>
<item><p>404b3</p><section>'dul ba</section><text>mdzes par bgyid du stsol cig/ rgyal po zas gtsang gis blon po rnams la bsgo ba/ shes ldan dag/ drang srong mi dkar ba rkang gis grong khyer nas 'byung gi/ grong khyer dang lam mdzes</text></item>
<item><p>404b4</p><section>'dul ba</section><text>par byed du chug la dril bsgrags te 'di skad du/ ser skya'i gzhi na gnas pa'i skye bo'i tshogs dang / yul sna tshogs nas lhags pa gzhan gyis kyang drang srong mi dkar ba grong khyer nas</text></item>
<item><p>404b5</p><section>'dul ba</section><text>'byung ba bsus shig ces kyang sgos shig/ lha/ de ltar 'tshal lo/ /zhes blon po rnams kyis ser skya'i gzhi'i grong khyer rdo dang / gseg ma dang / gyo mo med par byas/ tsan+dan gyi chus</text></item>
<item><p>404b6</p><section>'dul ba</section><text>chag chag btab/ dri zhim po'i phog phor bzhag/ dar gyi lnga ldi mang po bres/ rgyal mtshan dang ba dan bsgreng / me tog sna tshogs bkram ste lha rnams kyi skyed mos tshal/ dga' ba'i tshal</text></item>
<item><p>404b7</p><section>'dul ba</section><text>bas kyang lhag par dga' dga' ltar grong khyer mdzes pa dang / lam mdzes par byas nas dril bsgrags te 'di skad ces/ shes ldan dag /grong khyer na gnas pa rnams dang / pho brang</text></item>
<item><p>405a1</p><section>'dul ba</section><text>'khor ba rnams dang / yul sna tshogs nas lhags pa'i skye bo'i tshogs nyon cig/ lhas 'di skad ces/ drang srong mi dkar ba sang rkang gis ser skya'i gzhi'i</text></item>
<item><p>405a2</p><section>'dul ba</section><text>grong khyer nas 'byung gi/ de'i phyir khyed thams cad kyis de bsus shig ces bka' stsal te/ ji tsam nam nangs pa dang drang srong mi dkar ba mi'i mchog stong phrag du mas bkur sti chen</text></item>
<item><p>405a3</p><section>'dul ba</section><text>pos bskyal nas rkang gis ser skya'i gzhi'i grong khyer nas byung ngo / /des ri ki skin dar song nas yang bsam gtan dag kyang bskyed/ rdzu 'phrul yang bsgrubs so/ /de'i tshe rnam par smin</text></item>
<item><p>405a4</p><section>'dul ba</section><text>pa'i las yongs su zad pas nad kyis thebs te rtsa ba dang / sdong bu dang / me tog dang / 'dab ma dang / 'bras bu'i sman rnams kyis rim gro byas kyang nad nye bar zhi bar ma gyur to/ /na la das</text></item>
<item><p>405a5</p><section>'dul ba</section><text>de'i lus kyi gnas skabs shes nas rkang pa la phyag 'tshal te smras pa/ mkhan po/ gang cung zad rab tu byung ba de thams cad ni/ bdud rtsi don du gnyer ba dang / bdud rtsi tshol ba lags</text></item>
<item><p>405a6</p><section>'dul ba</section><text>te| de'i slad du gal te khyod kyis bdud rtsi rnyed na/ bdag la yang bdud rtsi'i bgo bsha' mdzad du gsol/ des smras pa/ bu/ nga yang gang cung zad rab tu byung ba de thams cad bdud rtsi don</text></item>
<item><p>405a7</p><section>'dul ba</section><text>du gnyer ba dang / bdud rtsi tshol ba yin na/ ngas kyang bdud rtsi ma rnyed do/ /'on kyang khyod shAkya rnams kyi nang du gzhon nu 'khrungs pa de'i spyan sngar rab tu byung la rigs kyi rlom pa ma byed/ rus</text></item>
<item><p>405b1</p><section>'dul ba</section><text>kyi rlom pa ma byed/ bram ze'i bu'i rlom pa ma byed par nga rgyal chog la tshangs pa spyad pa spyod cig dang / des na/ khyod bdud rtsi thob par 'gyur ro/ /zhes smras nas/ bsags pa kun gyi mtha'</text></item>
<item><p>405b2</p><section>'dul ba</section><text>'dzad cing / /mthon po'i mtha' ni bsnyil bar 'gyur/ /'phrad pa'i mtha' ni 'bral ba ste/ gson pa'i mtha' ni 'chi ba yin/ /zhes bya bas dus kyi chos dang ldan par gyur to/ /des de'i rus bu</text></item>
<item><p>405b3</p><section>'dul ba</section><text>la rus bu'i mchod pa byas nas grong khyer wA ra NA sir song ste drang srong gi nang na 'dug go /de na la da dang rus mthun pas de'i ming drang srong na la da zhes bya bar chags so/ /gzhon nu rab</text></item>
<item><p>405b4</p><section>'dul ba</section><text>snang ma ma brgyad po/ pang na 'tsho ba'i ma ma gnyis dang / nu ma snun pa'i ma ma gnyis dang / dri ma 'phyi ba'i ma ma gnyis dang / rtsen grogs kyi ma ma gnyis la gtad nas de ma ma brgyad kyis 'o ma</text></item>
<item><p>405b5</p><section>'dul ba</section><text>dang / zho dang / mar gsar dang / mar dkar dang / mar gyi nying khu dang / gzhan yang yo byad kyi khyad par gtso bo gtso bo dag gis bskyed bsrings pas/ mtshe'u na 'dug pa'i pad+ma bzhin du skyed</text></item>
<item><p>405b6</p><section>'dul ba</section><text>drag par gyur to/ /de gang gi tshe chen por gyur pa de'i tshe yi ge dang / grangs dang / rtsis dang / lag rtsis dang / rgyal po rgyal rigs spyi bo nas dbang bskur ba/ yul gyi dbang phyug la gnas</text></item>
<item><p>405b7</p><section>'dul ba</section><text>pa'i mthu thob pa/ sa chen po'i dkyil 'khor rnal du phab ste gnas pa rnams kyi bzo'i gnas dang / las kyi gnas tha dad pa gang dag yin pa 'di lta ste/ glang po che'i gnyar zhon pa dang / rta la</text></item>
<item><p>406a1</p><section>'dul ba</section><text>zhon pa dang / shing rta'i thabs dang / ral gri'i thabs dang / 'phong dpyad dang / phyir snur ba dang / mdun du snur ba dang / lcags kyus sgyur thabs dang / zhags</text></item>
<item><p>406a2</p><section>'dul ba</section><text>pas gdab pa dang / mda' bo che 'phen pa dang / gcad pa dang / dral ba dang / 'dzin stangs dang / gom stabs dang / thor tshugs dang / rgyang nas phog pa dang / sgra grag par phog pa dang /</text></item>
<item><p>406a3</p><section>'dul ba</section><text>gnad du phog pa dang / mi 'chor bar phog pa dang / tshabs chen po de dag la mkhas par gyur te/ gnas lnga la yang byang bar gyur to/ /gang gi tshe byang chub sems dpa' bcom ldan</text></item>
<item><p>406a4</p><section>'dul ba</section><text>'das gzhon nu'i rol pa la rol pa de'i tshe gzhon nu rab snang yang gzhon nu'i rtse ba la rtse'o/ /gang gi tshe byang chub sems dpa' rgyal tshab tu dbang bskur ba de'i tshe gzhon nu rab snang yang</text></item>
<item><p>406a5</p><section>'dul ba</section><text>rgyal tshab tu dbang bskur to/ /gang gi tshe byang chub sems dpa' rgan po dang nad pa dang shi ba gzigs nas skyo ste sa 'tsho ma dang / ri dwags skyes dang / grags 'dzin ma la sogs pa bud</text></item>
<item><p>406a6</p><section>'dul ba</section><text>med drug khri spangs nas nam gyi gung la dka' thub kyi nags su gnas te gong ma dang 'og ma'i rnam pa las grol ba'i drang srong rnams kyi thad nas 'dod pa'i khams las 'dod chags</text></item>
<item><p>406a7</p><section>'dul ba</section><text>dang bral ba dang / gzugs kyi khams las 'dod chags dang bral ba nas rangs byed kyi bu lhag spyod kyi thad nas gzugs med pa'i khams/ ci yang med pa'i skye mched kyi bar las</text></item>
<item><p>406b1</p><section>'dul ba</section><text>'dod chags dang bral bar byas te lung 'bog pa med pa'i phyir dka' ba spyad pa rung ngo / /snyam nas lo drug tu dka' ba spyad na/ khyad par rtogs pa thob par ma gyur te/ dbugs kyang ci</text></item>
<item><p>406b2</p><section>'dul ba</section><text>bder rngubs shing / ci bder phyung / zhal zas rags pa 'bras chan dang / zan dron yang gsol/ mar dkar dang til mar gyis kyang sku byugs/ chu grang dro ran pas kyang sku khrus mdzad nas</text></item>
<item><p>406b3</p><section>'dul ba</section><text>sde grong zhes bya ba'i grong du gshegs nas bu mo dga' mo dang / dga' stobs las 'o thug sbrang rtsi can lan bcu drug tu nying khur byas pa bzhes te gsol nas klu'i rgyal po nag pos bstod</text></item>
<item><p>406b4</p><section>'dul ba</section><text>cing / rtswa tshong bkra shis las rtswa dag bzhes nas byang chub kyi shing drung ga la ba der gshegs te byon nas nyid kyis rtswa ma 'khrugs ma 'dzings par bting ste bzhugs nas skyil mo krung bcas te</text></item>
<item><p>406b5</p><section>'dul ba</section><text>sku drang por bsrang / dgongs pa mngon du bzhag nas ji srid zag pa zad pa ma thob pa de srid kyi bar du skyil mo krung mi gzhig go /snyam du thugs bskyed cing tshig tu yang gsungs te/ des</text></item>
<item><p>406b6</p><section>'dul ba</section><text>ji srid du zag pa zad pa ma brnyes pa de srid du skyil mo krung ma bshig go /gang gi tshe bcom ldan 'das kyis bdud 'byung po dkrigs phrag drug cu'i 'khor can byams pa'i mtshon gyis</text></item>
<item><p>406b7</p><section>'dul ba</section><text>pham par mdzad nas bla na med pa'i ye shes brnyes te tshangs pas bskul nas yul wA ra NA sir gshegs te lan gsum du bzlas te rnam pa bcu gnyis pa'i chos kyi 'khor lo chos dang</text></item>
<item><p>407a1</p><section>'dul ba</section><text>mthun pa bskor ba de'i tshe gzhon nu rab snang yang rgyal po chen por dbang bskur bas dbang bskur ro/ /de na yul 'phags rgyal na rgyal po rab snang zhes bya ba/</text></item>
<item><p>407a2</p><section>'dul ba</section><text>chos kyi rgyal po/ rgyal srid 'byor pa dang / rgyas pa dang / bde ba dang / lo legs pa/ skye bo mang po dang mis gang ba/ 'thab pa dang / rtsod pa dang / 'khrug pa dang / 'khrug long rab tu zhi</text></item>
<item><p>407a3</p><section>'dul ba</section><text>ba| chom rkun dang / nad med pa/ sA lu dang / bu ram shing dang / ma he phun sum tshogs pa/ chos dang mthun pas byed du 'jug ste/ de'i mthus rtag tu dga' ston gyis rab tu dga'o/ /</text></item>
<item><p>407a4</p><section>'dul ba</section><text>grong khyer 'phags rgyal de na dbang po lnga dang / nye dbang lnga yod do/ /rdzing bu lnga brgya las wa nas 'bab pa'i chu lnga brgya rgyal po'i pho brang grong khyer mdzes pa zhes bya ba de nyid du 'bab</text></item>
<item><p>407a5</p><section>'dul ba</section><text>bo| |rgyal po rab snang yan lag mchog lnga po/ glang po che 'dam bu'i ri dang / glang po che mo bzang ldan dang / rnga mo rgya mtsho'i rkang dang / rta gos mgrin dang / 'phar ma pa khwa zhes bya ba</text></item>
<item><p>407a6</p><section>'dul ba</section><text>yod de/ de dag las 'dam bu'i ris ni/ nyin zhag gcig la dpag tshad brgya chod do/ /bzang ldan gyis ni/ dpag tshad brgyad cu'o/ /rgya mtsho'i rkang gis ni/ dpag tshad bdun cu'o/ /</text></item>
<item><p>407a7</p><section>'dul ba</section><text>rta gos mgrin gyis ni/ dpag tshad lnga bcu'o/ /khwas ni/ dpag tshad nyi shu'o/ /de de ltar 'byor ba phun sum tshogs pa de/ khams ma mnyam pas/ nad gnyid med pa zhes bya bas</text></item>
<item><p>407b1</p><section>'dul ba</section><text>thebs so/ /rgyal po de ni/ mar la sdang zhing chang la dga' ba zhig ste/ de la sman pa rnams kyis rdzas kyi tshogs rnams kyi khyad par sna tshogs dang sbyar ba'i mar blud na/ de 'thung du ma thub bo/ /de la</text></item>
<item><p>407b2</p><section>'dul ba</section><text>btsun mo'i 'khor dang / gzhon nu dang / blon po dang / pho brang 'khor gyi mi rnams kyis mar blud par byas na/ mar la je khro bar rtsom zhing gang zhig mar gyi ming byin pa de'i mgo drungs nas bcad</text></item>
<item><p>407b3</p><section>'dul ba</section><text>nas sa la 'dor bar byed do/ /de gnyid med pas nam gyi thun dang po la ni/ btsun mo'i 'khor dang lhan cig dga' ba'i rtsed mo nyams su myong bar byed do/ /gnyis pa la ni/ glang po che dang / rta</text></item>
<item><p>407b4</p><section>'dul ba</section><text>dag la lta'o/ /gsum pa la ni/ 'bangs mel tshe ba rnams la de ltar mel tshe su byed mel tshe su byed ces 'dri zhing / de gang zhig tshig dang po la ni/ lan mi glon pa de la yang bzod do/ /</text></item>
<item><p>407b5</p><section>'dul ba</section><text>gnyis pa la lan mi glon pa de la yang bzod do/ /gang zhig gsum pa la lan mi lon pa de'i ni/ mgo drungs nas bcad nas sa la 'dor bar byed pas/ de'i ming rgyal po rab snang / rgyal po rab</text></item>
<item><p>407b6</p><section>'dul ba</section><text>snang zhes bya ba gang yin pa de nub nas ming gtum po rab snang / gtum po rab snang zhes bya bar chags so/ /des dus gzhan zhig na btsun mo'i 'khor rnams la smras pa/ bud med dag /</text></item>
<item><p>407b7</p><section>'dul ba</section><text>nga ni/ mel tshe byed na khyed ci'i phyir mel tshe mi byed/ de dag gis smras pa/ lha/ bdag cag kyang zhugs tshe bgyid do/ /de dag gis mel tshe cung zad cig byas nas smras pa/ lha/ gal te</text></item>
<item><p>408a1</p><section>'dul ba</section><text>bdag cag gis rtag tu zhugs tshe bgyi na/ lha'i thugs srung bar bgyi ba'i rngo mi thogs kyi steng du 'di ni/ bdag cag gi sug las ma lags so/ /des smras pa/ gal</text></item>
<item><p>408a2</p><section>'dul ba</section><text>te 'di khyed kyi las ma yin na/ 'o na 'di su'i las yin/ de dag gis smras pa/ lha/ gzhon nu rnams kyi lags so/ /des de dag btang nas gzhon nu rnams kyi drung du song ste smras pa/ gzhon</text></item>
<item><p>408a3</p><section>'dul ba</section><text>nu dag /nga yang mel tshe byed na/ khyed ci'i phyir mel tshe mi byed/ de dag gis smras pa/ lha/ bdag cag kyang zhugs tshe bgyid do/ /de dag gis kyang mel tshe cung zad cig byas nas smras pa/ lha/</text></item>
<item><p>408a4</p><section>'dul ba</section><text>gal te bdag cag gis rtag tu zhugs tshe bgyis na/ rgyal po'i bya ba gang dag lags pa zhes bya ba nas gnas lnga la zhes bya ba'i bar snga ma bzhin te/ byang bar bgyi ba'i rngo mi thogs kyi steng du</text></item>
<item><p>408a5</p><section>'dul ba</section><text>'di ni/ bdag cag gi sug las ma lags so/ /des smras pa/ gal te 'di khyed kyi las ma yin na/ 'o na 'di su'i las yin/ de dag gis smras pa/ lha/ blon po rnams kyi lags so/ /</text></item>
<item><p>408a6</p><section>'dul ba</section><text>des de dag btang nas blon po rnams la smras pa/ shes ldan dag /nga yang mel tshe byed na/ khyed ci'i phyir mel tshe mi byed/ de dag gis smras pa/ lha/ bdag cag kyang zhugs tshe bgyid do/ /</text></item>
<item><p>408a7</p><section>'dul ba</section><text>de dag gis kyang mel tshe cung zad cig byas nas smras pa/ lha/ gal te bdag gis rtag tu zhugs tshe bgyi na/ chos dang mthun par rgyal srid bgyi pa'i rngo mi thogs pa'i steng du 'di ni/ bdag</text></item>
<item><p>408b1</p><section>'dul ba</section><text>cag gi sug las ma lags so/ /des smras pa/ gal te 'di khyed kyi las ma yin na/ 'o na 'di su'i las yin/ de dag gis smras pa/ lha/ khrom gyi ru'i lags so/ /des de dag btang nas khrom gyi</text></item>
<item><p>408b2</p><section>'dul ba</section><text>ru'i drung du song ste smras pa/ shes ldan dag /nga yang mel tshe byed na/ khyed ci'i phyir mel tshe mi byed/ khrom gyi rus smras pa/ bdag cag kyang zhugs tshe bgyid do/ /de dag gis kyang mel tshe cung</text></item>
<item><p>408b3</p><section>'dul ba</section><text>zad cig byas nas smras pa/ lha/ bdag cag gis rtag tu zhugs tshe bgyi na/ lha la rgol ba rnams dang / phyir rgol ba rnams dang lhan cig g.yul sprad pa'i rngo mi thogs pa'i steng du 'di ni/</text></item>
<item><p>408b4</p><section>'dul ba</section><text>bdag cag gi sug las ma lags so/ /des smras pa/ 'di khyed kyi las ma yin na/ 'o na 'di su'i las yin/ de dag gis smras pa/ lha/ grong mi dang / yul mi rnams kyi lags so/ /des de</text></item>
<item><p>408b5</p><section>'dul ba</section><text>dag btang nas grong mi dang / yul mi rnams kyi drung du song ste smras pa/ shes ldan dag /nga yang mel tshe byed na/ khyed ci'i phyir mel tshe mi byed/ de dag gis smras pa/ lha/ bdag cag kyang</text></item>
<item><p>408b6</p><section>'dul ba</section><text>zhugs tshe bgyid do/ /des de dag rtag tu mel tshe byed par bgos nas de dag res su bcad de mel tshe bya bar brtsams so/ /ji tsam na spos 'tshong gi khye'u zhig la res bab pa dang / de rgyal</text></item>
<item><p>408b7</p><section>'dul ba</section><text>po de dag gtum pas gsad du dogs te/ yid mi dga' zhing lag pa 'gram pa la gtad nas sems khong du chud cing 'dug pa dang / de sems khong du chud pa grogs po zhig gis mthong nas smras</text></item>
<item><p>409a1</p><section>'dul ba</section><text>pa/ grogs po/ ci ste lag pa 'gram pa la gtad nas sems khong du chud cing 'dug /des ji ltar gyur pa bsnyad pa dang / de'i khyim drung na sa 'dzin pa zhig yod</text></item>
<item><p>409a2</p><section>'dul ba</section><text>de| des de la smras pa/ grogs po/ khyod kyi khyim drung na sa 'dzin pa zhig yod na/ ci'i phyir de la mi 'chol/ des smras pa/ grogs po/ ji ltar kho bo'i srog phangs pa ltar/ de'i yang de dang</text></item>
<item><p>409a3</p><section>'dul ba</section><text>'dra na/ de ci'i phyir kho bos bcol bar byed/ des smras pa/ grogs po/ de la kaR+sha pa Na dag byin dang / gdon mi za bar mel tshe byed do/ /des de la bcol ba dang / des smras pa/ kaR+sha</text></item>
<item><p>409a4</p><section>'dul ba</section><text>pa Na lnga brgya byin cig dang mel tshe bya'o/ /des sbyin no/ /zhes dam bcas pa dang / des smras pa/ re zhig nyis brgya lnga bcu zhig byin cig /lhag ma ni/ gal te kho bo gson por slar 'khor</text></item>
<item><p>409a5</p><section>'dul ba</section><text>na| byin cig /ci ste ma yin na/ khyod nyid kyi yin gyi/ ci bder gyis shig /des smras pa/ legs ta/ de bzhin bya'o/ /zhes des de la kaR+sha pa Na nyis brgya lnga bcu byin pa dang / des de dag</text></item>
<item><p>409a6</p><section>'dul ba</section><text>blangs nas srang du song ste/ des de la sha dang / chang dang / khur ba mang du nyos so/ /de nas rgyal po gtum po rab snang gi nang mi thams cad mgron du bos ta zan byin/ chang yang ci 'dod pa</text></item>
<item><p>409a7</p><section>'dul ba</section><text>blud nas smras pa/ shes ldan dag /kho bo la mel tshe'i res bab na/ rgyal po 'di'i spyod pa ci 'dra ba smos shig /de dag gis de la ji lta bu yin pa thams cad bsnyad pa dang / des</text></item>
<item><p>409b1</p><section>'dul ba</section><text>smras pa/ shes ldan dag /kho bos cung zad byas pa dran par gyis shig /de dag gis smras pa/ sa 'dzin pa/ da dung khyod kyis zan byin pa dang / skom blud pa yang ma zhu na/ ci ste mi dran/ ci bya</text></item>
<item><p>409b2</p><section>'dul ba</section><text>ba smros shig /des smras pa/ gal te ma stes te kho bo nyal ba la rgyal pos mel tshe pa dag byung na/ khyed kyis kho bo slongs shig /de dag gis smras pa/ legs te/ de bzhin du bya'o/ /de la bas</text></item>
<item><p>409b3</p><section>'dul ba</section><text>smad dkris nas mel tshe byed pa na thal byung gnyid kyis log go /ji tsam na rgyal po de kho na bzhin du thun dang po la btsun mo'i 'khor dang lhan cig rtses/ dga' bar byas/ dga' mgur spyad</text></item>
<item><p>409b4</p><section>'dul ba</section><text>de| thun bar ma la glang po che dang / rta dag la bltas nas thun tha ma la mel tshe ba rnams la brtag par brtsams na/ de dag gis sa 'dzin pa de la/ sa 'dzin pa/ lha gshegs kyi/ longs shig /</text></item>
<item><p>409b5</p><section>'dul ba</section><text>ces bslang ba dang / de myur ba myur ba kho nar langs nas de bzhin du la bas smad dkris te 'dug go /rgyal pos su mel tshe byed ces sgra phyung ba dang / sa 'dzin pas bsam pa/ gal te tshig dang po</text></item>
<item><p>409b6</p><section>'dul ba</section><text>kho na'i len glan te/ phyis lan ma glan dang / rgyal po 'dis gdon mi za bar bdag gi mgo drung nas bcad de sa la 'dor ro/ /snyam du rig nas/ cang mi zer bar 'dug go /lan gnyis kyi</text></item>
<item><p>409b7</p><section>'dul ba</section><text>bar du rgyal pos su mel tshe byed sgra phyung na yang de bzhin cang mi zer bar 'dug go /lan gsum du rgyal po su mel tshe byed ces sgra phyung ba dang / des smras pa/ sa 'dzin pa bdag go /rgyal</text></item>
<item><p>410a1</p><section>'dul ba</section><text>pos smras pa/ sa 'dzin pa/ ci sems/ de sems ngan la 'jig rten gyi sgrung gtam la yang mkhas pa zhig pas/ des smras pa/ 'jig rten gyi bsam pa sems lags</text></item>
<item><p>410a2</p><section>'dul ba</section><text>so| |bar sdom ni/ 'ug pa khrung khrung mun dza dang / /nag mo sreg pa bum pa dang / /lan tshwa phye dang shi ba dang / /dong thags rdza ma sdig pa'o/ /sa 'dzin pa 'jig rten gyi bsam pa ji lta bu zhig</text></item>
<item><p>410a3</p><section>'dul ba</section><text>sems/ lha/ srog chags 'ug pa sgro dang bcas pa dang / sgro ma mchis pa srang la gzhal na/ mnyam pa kho nar 'gyur te/ de ngo mtshar che lags so/ /sa 'dzin pa/ ci/ de ltar 'gyur ram/</text></item>
<item><p>410a4</p><section>'dul ba</section><text>lha/ spyan sngar dbab par bgyi'o/ /sa 'dzin pa/ legs so/ /des phyi de nyin 'ug pa zhig khyer te 'ongs nas/ de rgyal po'i mdun du sgro dang bcas te bcal nas yang sgro btogs te bcal</text></item>
<item><p>410a5</p><section>'dul ba</section><text>na| de kho na dang mnyam mo/ /rgyal pos smras pa/ sa 'dzin pa/ 'di la rgyu ci zhig yod/ des smras pa/ lha/ 'di'i sgro dag gis rlung 'dzin pa'i slad du'o/ /rgyal pos smras pa/ sa 'dzin pa/</text></item>
<item><p>410a6</p><section>'dul ba</section><text>khyod ni/ mkhas pa zhig go /des/ lha/ khyod kyi bka' drin lags so/ /zhes byas pa dang / rgyal po cang mi zer bar 'dug go /sa 'dzin pa nam ngo ma langs te langs nas mgo la</text></item>
<item><p>410a7</p><section>'dul ba</section><text>byugs te rgyal po'i pho brang nas byung ba dang / spos 'tshong gi khye'u des kaR+sha pa Na nyis brgya lnga bcu po de dag kyang de la byin no/ /yul 'phags rgyal na gang dang gang la res bab pa des</text></item>
<item><p>410b1</p><section>'dul ba</section><text>kaR+sha pa Na lnga brgyas de glas te gtong gtong bas de rtag tu mel tshe kho na byed par gyur te/ yang rgyal pos de kho na bzhin du su mel tshe byed ces smras pa/ des snga ma'i tshul du smras pa/ lha/</text></item>
<item><p>410b2</p><section>'dul ba</section><text>bdag zhugs tshe bgyid do/ /rgyal pos de kho na bzhin du sa 'dzin pa/ ci sems zhes smras pa dang / des smras pa/ lha/ 'jig rten pa'i bsam pa sems lags so/ /rgyal pos smras pa/ sa 'dzin</text></item>
<item><p>410b3</p><section>'dul ba</section><text>pa| 'jig rten gyi bsam pa ji lta bu zhig sems/ lha/ khrung khrung zhes bya ba'i bya de dag la 'o ma dang chu bsres te stsal na/ de dag 'o ma ni/ 'tshal/ chab ni/ 'dor ro/ /sa 'dzin pa/ ci/ de de</text></item>
<item><p>410b4</p><section>'dul ba</section><text>ltar 'gyur ram/ lha/ spyan sngar dbab par bgyi'o/ /sa 'dzin pa/ legs so/ /des phyi de nyin khrung khrung zhig khyer te 'ongs nas de rgyal po'i drung du 'o ma dang chu bsres te blud pa dang / des 'o ma</text></item>
<item><p>410b5</p><section>'dul ba</section><text>ni| 'thungs/ chu ni/ bor ro// //'dul ba phran tshegs kyi gzhi/ bam po nyi shu rtsa bzhi pa/ rgyal pos smras pa/ sa 'dzin pa/ 'di la rgyu ci zhig yod/ des smras pa/</text></item>
<item><p>410b6</p><section>'dul ba</section><text>lha| 'di'i mchu la skyur mchis te/ des na/ de 'tshal ba'i 'o ma zhor gyur ba'i slad du'o/ /rgyal pos smras pa/ sa 'dzin pa/ khyod ni/ mkhas pa zhig go/ des/ lha/ khyod kyi bka' drin lags</text></item>
<item><p>410b7</p><section>'dul ba</section><text>so/ /zhes byas pa dang / rgyal po cang mi zer bar 'dug go /yang rgyal pos de bzhin du su mel tshe byed ces smras pa dang / des snga ma'i tshul du smras pa/ lha/ bdag zhugs tshe bgyid do/ /rgyal</text></item>
<item><p>411a1</p><section>'dul ba</section><text>pos smras pa/ sa 'dzin pa/ ci sems/ des smras pa/ lha/ 'jig rten pa'i bsam pa sems lags so/ /sa 'dzin pa/ 'jig rten pa'i bsam pa ji lta bu zhig</text></item>
<item><p>411a2</p><section>'dul ba</section><text>sems| lha/ rtswa mun dza tho bas brdungs pa dang / ma brdungs pa srang la bcal na/ mnyam pa kho nar 'gyur lags so/ /sa 'dzin pa/ ci/ de de ltar 'gyur ram/ lha/ spyan sngar dbab par bgyi'o//</text></item>
<item><p>411a3</p><section>'dul ba</section><text>sa 'dzin pa/ legs so/ /des phyi de nyin rtswa mun dza khyer te 'ongs nas rgyal po'i mdun du ji ltar bstan pa bzhin byas na/ thams cad de bzhin du gyur pa dang / rgyal pos smras pa/ sa 'dzin</text></item>
<item><p>411a4</p><section>'dul ba</section><text>pa| 'di la rgyu ci zhig yod/ lha/ tho bas brdungs bas/ rlung bsdus pa'i slad du'o/ /sa 'dzin pa/ khyod ni/ mkhas pa zhig go /des/ lha/ khyod kyi bka' drin lags so/ /zhes byas pa</text></item>
<item><p>411a5</p><section>'dul ba</section><text>dang | rgyal po cang mi zer bar 'dug go /yang rgyal pos de bzhin du su mel tshe byed ces smras pa dang / des snga ma'i tshul du smras pa/ lha/ sa 'dzin pa bdag go /rgyal pos smras pa/</text></item>
<item><p>411a6</p><section>'dul ba</section><text>sa 'dzin pa/ ci sems/ lha/ 'jig rten pa'i bsam pa sems lags so/ /sa 'dzin pa/ 'jig rten pa'i bsam pa ji lta bu zhig sems/ lha/ shing spra mgo nag mo zhes bya ba de'i</text></item>
<item><p>411a7</p><section>'dul ba</section><text>lus ji tsam pa mjug ma yang de tsam mo/ /sa 'dzin pa/ ci/ de de ltar 'gyur ram/ lha/ spyan sngar dbab par bgyi'o/ /sa 'dzin pa/ legs so/ /des phyi de nyin spra mgo nag mo zhig</text></item>
<item><p>411b1</p><section>'dul ba</section><text>khyer te 'ongs nas rgyal po'i mdun du ji lta ba bzhin du bstan na/ thams cad de bzhin du gyur pa dang / rgyal pos smras pa/ sa 'dzin pa/ khyod kyis ji ltar shes/ lha/ bdag gis so ga'i dus na 'di</text></item>
<item><p>411b2</p><section>'dul ba</section><text>'jug pa'i tshe mjug mas mgor sleb ba mthong lags so/ /sa 'dzin pa/ khyod ni/ mkhas pa zhig go /lha/ khyod kyi bka' drin lags so/ /zhes byas pa dang / rgyal po cang mi zer bar 'dug go /</text></item>
<item><p>411b3</p><section>'dul ba</section><text>yang rgyal pos su mel tshe byed ces smras pa dang / des snga ma'i tshul du smras pa/ lha/ sa 'dzin pa bdag go /rgyal pos smras pa/ sa 'dzin pa/ ci sems/ lha/ 'jig rten pa'i bsam pa'o/ /sa 'dzin</text></item>
<item><p>411b4</p><section>'dul ba</section><text>pa| 'jig rten pa'i bsam pa ji lta bu zhig /lha/ sreg pa'i gshog pa bkra ba ji snyed pa mi bkra ba yang de kho na nyid mchis so/ /sa 'dzin pa/ ci/ de de ltar 'gyur ram/ lha/ spyan sngar dbab par</text></item>
<item><p>411b5</p><section>'dul ba</section><text>bgyi'o/ /sa 'dzin pa/ legs so/ /des phyi de nyin rgyal po'i mngon sum du byas na/ de thams cad de bzhin du gyur pa dang / rgyal pos smras pa/ sa 'dzin pa/ khyed kyis ji ltar shes/ lha/ sngon</text></item>
<item><p>411b6</p><section>'dul ba</section><text>bdag gis bgrangs lags so/ /sa 'dzin pa/ khyod ni/ mkhas pa zhig go /lha'i dka' drin lags so/ /zhes byas pa dang / rgyal po cang mi zer bar 'dug go /rgyal pos yang de bzhin du</text></item>
<item><p>411b7</p><section>'dul ba</section><text>su mel tshe byed ces smras pa dang / des snga ma'i tshul du smras pa/ lha/ sa 'dzin pa bdag go /rgyal pos smras pa/ ci sems/ lha/ 'jig rten pa'i bsam pa'o/ /sa 'dzin pa/ 'jig rten</text></item>
<item><p>412a1</p><section>'dul ba</section><text>pa'i bsam pa ji lta bu zhig /lha/ bye ma bum pa gang gi nang du chab bum pa gang blugs na/ chab de thams cad de'i nang du shong ngo / /sa 'dzin pa/ ci/ de de ltar</text></item>
<item><p>412a2</p><section>'dul ba</section><text>'gyur ram/ lha/ spyan sngar dbab par bgyi'o/ /sa 'dzin pa/ legs so/ /des phyi de nyin mngon sum du byas na/ thams cad de bzhin du gyur pa dang / rgyal pos smras pa/ sa 'dzin pa/</text></item>
<item><p>412a3</p><section>'dul ba</section><text>khyod kyis ji ltar shes/ lha/ bye ma chu las byung ba'i slad du'o/ /sa 'dzin pa/ khyod ni/ mkhas pa zhig go /lha/ khyod kyi bka' drin lags so/ /zhes byas pa dang / rgyal po cang mi zer</text></item>
<item><p>412a4</p><section>'dul ba</section><text>bar 'dug go /yang rgyal pos de bzhin du su mel tshe byed ces smras pa dang / des snga ma'i tshul du smras pa/ lha/ sa 'dzin pa bdag go /rgyal pos smras pa/ sa 'dzin pa/ ci sems/ lha/</text></item>
<item><p>412a5</p><section>'dul ba</section><text>'jig rten pa'i bsam pa'o/ /sa 'dzin pa/ 'jig rten pa'i bsam pa ji lta bu zhig sems/ lha/ chab phul gang gi nang du lan tshwa phul gang stsal na/ chab phul gang kho nar 'gyur ro/ /</text></item>
<item><p>412a6</p><section>'dul ba</section><text>sa 'dzin pa/ ci/ de de ltar 'gyur ram/ lha/ spyan sngar dbab par bgyi'o/ /sa 'dzin pa/ legs so/ /des phyi de nyin mngon sum du byas na/ thams cad de bzhin du gyur pa dang / rgyal</text></item>
<item><p>412a7</p><section>'dul ba</section><text>pos smras pa/ sa 'dzin pa/ 'di la rgyu ci yod/ lha/ lan tshwa chab las byung ba'i slad du'o/ /sa 'dzin pa/ khyod ni/ mkhas pa zhig go /lha/ khyod kyi bka' drin lags so/ /zhes byas pa</text></item>
<item><p>412b1</p><section>'dul ba</section><text>dang / rgyal po cang mi zer bar 'dug go /yang rgyal pos de bzhin du mel tshe su byed ces smras pa dang / des snga ma'i tshul du smras pa/ lha/ sa 'dzin pa dag go /rgyal pos smras pa/ sa 'dzin pa/</text></item>
<item><p>412b2</p><section>'dul ba</section><text>ci sems/ lha/ 'jig rten pa'i bsam pa'o/ /sa 'dzin pa/ 'jig rten pa'i bsam pa ji lta bu zhig /lha/ zhib phul gang gi nang du chab phul gang stsal na/ sla bar yang mi 'gyur gar bar</text></item>
<item><p>412b3</p><section>'dul ba</section><text>yang mi 'gyur ro/ /sa 'dzin pa/ ci/ de de ltar 'gyur ram/ lha/ spyan sngar dbab par bgyi'o/ /sa 'dzin pa/ legs so/ /des phyi de nyin mngon sum du byas na/ thams cad de bzhin du gyur</text></item>
<item><p>412b4</p><section>'dul ba</section><text>pa dang / rgyal pos smras pa/ sa 'dzin pa/ 'di la rgyu ci zhig yod/ lha/ bdag cag sa 'dzin pa rnams ni/ phye 'tshal ba lags pas/ bdag gis lan du ma mthong lags so/ /sa 'dzin pa/</text></item>
<item><p>412b5</p><section>'dul ba</section><text>khyod ni/ dran pa can zhig go /lha/ khyod kyi bka' drin lags so/ /zhes byas pa dang / rgyal po cang mi zer bar 'dug go /yang rgyal pos de bzhin du mel tshe su byed smras pa dang / des snga</text></item>
<item><p>412b6</p><section>'dul ba</section><text>ma'i tshul du smras pa/ lha/ sa 'dzin pa bdag go /rgyal pos smras pa/ sa 'dzin pa/ ci sems/ lha/ 'jig rten pa'i bsam pa'o/ /sa 'dzin pa/ 'jig rten pa'i bsam pa ji lta bu zhig /</text></item>
<item><p>412b7</p><section>'dul ba</section><text>lha/ gum pa dang / gson po gnyis srang la bcal na/ mi mnyam par 'gyur ro/ /sa 'dzin pa/ ci/ de de ltar 'gyur ram/ lha/ spyan sngar dbab par bgyi'o/ /sa 'dzin pa/ legs</text></item>
<item><p>413a1</p><section>'dul ba</section><text>so| |des phyi de nyin mngon sum du byas na/ thams cad de bzhin du gyur pa dang / rgyal pos smras pa/ sa 'dzin pa/ de la rgyu ci yod/ lha/ gum pa mi ma lags</text></item>
<item><p>413a2</p><section>'dul ba</section><text>pas mdangs 'phrog pa'i slad du'o/ /sa 'dzin pa/ khyod ni/ mkhas pa zhig go /lha/ khyod kyi bka' drin lags so/ /zhes byas pa dang / rgyal po cang mi zer bar 'dug go/ yang rgyal</text></item>
<item><p>413a3</p><section>'dul ba</section><text>pos de bzhin du mel tshe su byed ces smras pa dang / des snga ma'i tshul du smras pa dang / lha/ sa 'dzin pa bdag go /rgyal pos smras pa/ sa 'dzin pa/ ci sems/ lha/ 'jig rten pa'i bsam</text></item>
<item><p>413a4</p><section>'dul ba</section><text>pa'o/ /sa 'dzin pa/ 'jig rten pa'i bsam pa ji lta bu zhig /lha/ dong brkos pa las de de nyid du stsal na/ mnyam par mi 'gyur lags so/ /sa 'dzin pa/ ci/ de de ltar 'gyur ram/</text></item>
<item><p>413a5</p><section>'dul ba</section><text>lha| spyan sngar dbab par bgyi'o/ /sa 'dzin pa/ legs so/ /des phyi de nyin mngon sum du byas na/ thams cad de bzhin du gyur pa dang / rgyal pos smras pa/ sa 'dzin pa/ 'di la rgyu</text></item>
<item><p>413a6</p><section>'dul ba</section><text>ci yod/ lha/ mi ma lags pas mdangs 'phrog pa'i slad du'o/ /sa 'dzin pa/ khyod ni/ mkhas pa zhig go /lha/ khyod kyi bka' drin lags so/ /zhes byas pa dang / rgyal po cang mi zer</text></item>
<item><p>413a7</p><section>'dul ba</section><text>bar 'dug go /yang rgyal pos de bzhin du mel tshe su byed ces smras pa dang / des snga ma'i tshul du smras pa/ lha/ sa 'dzin pa bdag go /rgyal pos smras pa/ sa 'dzin pa/ ci sems/</text></item>
<item><p>413b1</p><section>'dul ba</section><text>lha| 'jig rten pa'i bsam pa'o/ /sa 'dzin pa/ 'jig rten pa'i bsam pa ji lta bu zhig /lha/ tha ga pas nyin mtshan du gos btags na/ gar mchis pa ma 'tshal lo/ /kye sa 'dzin pa/ gar</text></item>
<item><p>413b2</p><section>'dul ba</section><text>song mi shes pa yus so/ /lha/ sar gyur pa lags so/ /kye sa 'dzin pa/ sar gyur pa lta zhig /yang rgyal pos de bzhin du mel tshe su byed ces smras pa dang / des snga ma'i tshul du smras pa/ lha/ sa</text></item>
<item><p>413b3</p><section>'dul ba</section><text>'dzin pa bdag go /sa 'dzin pa/ ci sems/ lha/ 'jig rten pa'i bsam pa'o/ /sa 'dzin pa/ 'jig rten pa'i bsam pa ji lta bu zhig /lha/ rdza mkhan gyis nyin mtshan du snod bgyis na/ de gar</text></item>
<item><p>413b4</p><section>'dul ba</section><text>mchis ma 'tshal to/ /kye sa 'dzin pa/ gar song mi shes pa yus so/ /lha/ sar gyur to/ /kye sa 'dzin pa/ sar gyur pa lta zhig /kye sa 'dzin pa/ khyod ni/ mkhas pa zhig ste/ thams cad</text></item>
<item><p>413b5</p><section>'dul ba</section><text>shes na/ nga gnyid med pa 'di la rgyu ci yod/ lha/ mi 'jigs pa stsal na/ smra bar bgyi'o/ /sa 'dzin pa/ mi 'jigs pa sbyin gyi/ bag ma tsha bar smros shig /lha/ khyod ni/ sdig pa las</text></item>
<item><p>413b6</p><section>'dul ba</section><text>skyes so/ /sa 'dzin pa/ ci/ khyod nga la mi snyan pa zer ram/ lha/ de skad ma gsungs shig /lha la bdag gis mi snyan pa ji skad du bgyis/ lha/ mi snyan pa ma bgyis te/ lha'i mngon sum</text></item>
<item><p>413b7</p><section>'dul ba</section><text>du bgyi'o/ /sa 'dzin pa/ legs so/ /des dong brkos nas ba lang gi lci bskam pos bkang ste/ de'i steng du mal bcas te phyi de nyin rgyal po la/ lha/ mal 'dir gzims shig /ces</text></item>
<item><p>414a1</p><section>'dul ba</section><text>smras pa dang / rgyal pos der nyal lo/ /nyal ma thag tu gnyid kyis log par gyur to/ /gang gi tshe sad pa de'i tshe/ lha/ khyod kyis gzigs sam zhes smras pa dang /</text></item>
<item><p>414a2</p><section>'dul ba</section><text>des bdag gis mngon sum du byas pa shes nas btsun mo'i 'khor du song ste ma la dris pa/ yum/ bdag su las skyes pa rdzun ma gsung bar drang por gsungs shig /lha/ smra bar bgyi</text></item>
<item><p>414a3</p><section>'dul ba</section><text>yi| bdag la mi 'jigs pa stsol cig /yum/ gsol lo/ /lha/ khyod kyi yab btsun mo'i 'khor rgya chen po dang ldan pas de ljongs shig tu song ba na/ bdag zla mtshan dang ldan par gyur</text></item>
<item><p>414a4</p><section>'dul ba</section><text>te| de'i tshe bdag zla mtshan gyi khrus bgyid pa na/ sdig pa zhig mthong ba dang / bdag gi blo skyes pa/ ci ste 'di pho zhig tu gyur na/ bdag 'di dang lhan cig 'dod pa'i longs spyod dga' mgur</text></item>
<item><p>414a5</p><section>'dul ba</section><text>spyad par bya'o/ /snyam pa dang / des de pho zhig tu gyur nas de dang bdag lhan cig tu 'dod pa'i longs spyod dga' mgur spyad pa dang / de las khyod skyes par gyur to/ /des bsam pa/ sa 'dzin</text></item>
<item><p>414a6</p><section>'dul ba</section><text>pa de ni/ mkhas pa zhig ste/ des bdag shes na/ de la bdag gis mi 'jigs pa byin pas/ de gsad du ni mi rung gi/ gzhan su la yang mi zer bar bya ba'i phyir bya dga' byin la yul</text></item>
<item><p>414a7</p><section>'dul ba</section><text>dbyung ngo / /snyam nas des de la kaR+sha pa Na lnga brgya byin te yul phyung ngo / /sdom ni/ 'tsho byed dang ni gser 'od dang / e la'i 'dab dang na la da/ /rab byung skra can zas dang ni/ /'bru mar</text></item>
<item><p>414b1</p><section>'dul ba</section><text>snod ni tha ma'o/ /rgyal po gtum po rab snang gis bsam pa/ bdag gi nad 'di gzhi cher gyur pas sman pa dag bsdus la dpyad bya'o/ /snyam du bsam nas/ des yul na gnas pa'i sman pa thams</text></item>
<item><p>414b2</p><section>'dul ba</section><text>cad bsdus te smras pa/ shes ldan dag /nga'i nad 'di lta bu la dpyad gyis shig /de dag gis smras pa/ lha/ bdag cag gis khyod kyi dpyad bgyid pa'i rngo mi thogs te/ 'on kyang rgyal po'i khab na</text></item>
<item><p>414b3</p><section>'dul ba</section><text>rgyal po gzugs can snying po'i bu sman pa'i rgyal po 'tsho byed ces bgyi ba mchis te/ gal te na/ des lha'i dpyad bgyid pa rngo thogs so/ /des rgyal po gzugs can snying po la yi ge spring ste</text></item>
<item><p>414b4</p><section>'dul ba</section><text>sman pa'i rgyal po 'tsho byed tshur thong zhig /yang na nga 'o nir 'ong gi /rtswa dang / chab sta gon gyis shig /ces byas pa dang / rgyal po gzugs can snying pos yi ge bklags nas sdangs te lag pa</text></item>
<item><p>414b5</p><section>'dul ba</section><text>'gram pa la gtad nas sems khong du chud cing 'dug ste/ gal te 'tsho byed btang na/ de la ci dang ci dgos pa de 'gums pas don gyis bdag kyang de'i dpyas par gyur pas ma legs so/ /snyam</text></item>
<item><p>414b6</p><section>'dul ba</section><text>nas de yid mi bde ba sman pa'i rgyal po 'tsho byed kyis mthong ngo / /de nas rkang pa la phyag 'tshal te smras pa/ lha/ ci'i slad du phyag 'gram pa la gtad nas sems khong du chud cing bzhugs/</text></item>
<item><p>414b7</p><section>'dul ba</section><text>des smras pa/ bu/ khyod kyis 'di lta bu'i bzo bslab pa des na/ gnod par gyur to/ /'tsho byed kyis smras pa/ ji ltar gnod par gyur/ des ji ltar gyur pa brjod pa dang / lha/ bka' lung stsal</text></item>
<item><p>415a1</p><section>'dul ba</section><text>du gsol/ mchi bar bgyi'o/ /bu/ rgyal po de gtum po zhig ste/ ci'i phyir yang sems can gsod par byed pas khyod mi gsad grang / lha/ bdag srung mi nus</text></item>
<item><p>415a2</p><section>'dul ba</section><text>pa'i sman pa de ci 'dra ba zhig ste/ thugs mi chung bar bdag gtang du gsol/ des smras pa/ bu/ gal te de lta na/ song la ji ltar nga dang btsun mo'i 'khor dang / gzhon nu dang / blon po dang /</text></item>
<item><p>415a3</p><section>'dul ba</section><text>pho brang 'khor gyi mi dang / yul sna tshogs nas 'ongs pa'i skye bo'i tshogs rnams mya ngan skye bar mi 'gyur ba de ltar khyod kyis bag yod par gyis shig /des/ lha/ ci'i slad du de ltar</text></item>
<item><p>415a4</p><section>'dul ba</section><text>'gyur/ bdag gis nad pa'i sems srung rdo thogs so/ /zhes byas pa dang / rgyal po cang mi zer bar 'dug go /'tsho byed kyis 'phar ma pa'i mi de la dris pa/ kye skyes bu/ rgyal po de'i spyod</text></item>
<item><p>415a5</p><section>'dul ba</section><text>pa ni/ ci 'dra ba zhig /nad ni/ ji lta bu zhig gis thebs/ des ji ltar gyur pa rgyas par bsnyad do/ /de nas 'tsho byed kyis chang gi kha dog dang / chang gi dri dang / chang gi ro bro ba'i mar sbyar</text></item>
<item><p>415a6</p><section>'dul ba</section><text>nas dge mtshan dang / bkra shis dang / bde legs dag byas te grogs po dang / gnyen dang / phu nu bo rnams la sbran nas yul 'phags rgyal du song ngo / /de mthar gyis yul kan+ya kub dzar</text></item>
<item><p>415a7</p><section>'dul ba</section><text>phyin pa dang / de na gnas pa'i sman pa'i khye'u zhig yod pa des/ ji ltar sman pa'i rgyal po 'tsho byed 'ongs te 'phags rgyal du 'gro ba thos so/ /des a ru ra gcig khyer te de'i drung du</text></item>
<item><p>415b1</p><section>'dul ba</section><text>song ste phan tshun yang dag par dga' ba dag byas nas 'tsho byed kyis smras pa/ kye chos kyi spun/ rgyal po gtum po rab snang de/ nad ji lta bu zhig gis thebs/ khyed cag gis de'i dpyad ma byas</text></item>
<item><p>415b2</p><section>'dul ba</section><text>sam/ des smras pa/ rgyal po de gnyid med pa'i nad kyis thebs te/ de la mar phan na/ de mar la ni/ sdang / chang la ni/ dga' zhing gtum ste/ gang zhig de mdun du mar gyi ming 'byin pa de'i</text></item>
<item><p>415b3</p><section>'dul ba</section><text>mgo drungs nas bcad de sa la 'dor bas/ de dag 'jigs nas 'bros na/ su zhig de'i dpyad byed par nus/ 'tsho byed kyis smras pa/ de'i phyir ngas chang gi kha dog dang / chang gi dri dang / chang gi ro</text></item>
<item><p>415b4</p><section>'dul ba</section><text>bro ba'i mar bskol te khyer te 'ongs kyi/ 'dong / gang gi tshe ngas khyod la brda byas pa de'i tshe khyod kyis mar 'di tsam gyi tshod cig byin cig /nga ni/ de'i mdun nas 'gro yi/ khyod kyis re zhig tsam</text></item>
<item><p>415b5</p><section>'dul ba</section><text>zhig de'i rim gro gyis shig dang / sos nas ngas khyod la rngan pa rab tu mang po sbyin zhing / sbyin du yang gzhug go /des smras pa/ legs kyi/ bzhud do/ /zhes de de dang lhan cig dong ngo / /'tsho</text></item>
<item><p>415b6</p><section>'dul ba</section><text>byed rim gyis 'phags rgyal dang nye bar phyin pa dang / rgyal po rab snang gis ji ltar sman pa'i rgyal po 'tsho byed 'ongs pa thos nas des bsam pa/ de ni/ rgyal po'i bu yang yin la/ sman pa'i</text></item>
<item><p>415b7</p><section>'dul ba</section><text>rgyal po yang yin pas mchod pa dang / bkur stis grong khyer du 'ong bar bya'o/ /snyam nas des grong khyer mdzes pa dang / lam mdzes par byas te btsun mo'i 'khor dang / gzhon nu dang / blon</text></item>
<item><p>416a1</p><section>'dul ba</section><text>po dang / pho brang 'khor gyi mi dang bcas pas bsus nas sman pa'i rgyal po 'tsho byed mi stong phrag du mas bskor te grong khyer du 'ongs so/ /de nas de lam gyis</text></item>
<item><p>416a2</p><section>'dul ba</section><text>dub pa ngal bsos te cung zhig bsdad nas rgyal po gtum po rab snang gis 'tsho byed la/ bdag gnyid med pa'i nad dkyel cher gyur na/ dpyad gyis shig ces smras pa dang / des smras pa/</text></item>
<item><p>416a3</p><section>'dul ba</section><text>lha| bgyi mod kyi/ 'on kyang 'di la sman 'tshal na/ de dag kyang yul sna tshogs dang / gnas sna tshogs na mchis te/ sman kha cig bdag gis ngo 'tshal la/ gzhan gyis ma 'tshal ba yang</text></item>
<item><p>416a4</p><section>'dul ba</section><text>mchis/ kha cig gzhan gyis 'tshal la/ bdag gis ma 'tshal ba yang mchis/ kha cig bdag gis kyang 'tshal la/ gzhan gyis kyang 'tshal ba yang mchis/ kha cig thag ring po na yang</text></item>
<item><p>416a5</p><section>'dul ba</section><text>mchis/ kha cig nye ba na yang mchis pas/ khyod kyis glang po che mo bzang ldan bdag la ci bder mdzod cig /rgyal pos 'tsho byed/ legs kyi/ de bzhin du gyis shig /ces smras nas des</text></item>
<item><p>416a6</p><section>'dul ba</section><text>glang po che 'dul ba rnams la bsgo ba/ 'tsho byed glang po che mo bzang ldan ci bder spyod du bcug gi /khyed cag gis ma dgag cig /blon po dang / chab sgo ba rnams la yang bsgo ba/</text></item>
<item><p>416a7</p><section>'dul ba</section><text>'di nyin par yang rung / mtshan mo yang rung / glang po che mo bzang ldan la zhon te 'gro zhing 'ong ba dang / khyed cag gis ma dgag par ji ltar 'dod par dga' mgur 'gro zhing 'ong du</text></item>
<item><p>416b1</p><section>'dul ba</section><text>chug cig /blon po dang / chab sgo ba dang / glang po che 'dul ba rnams kyis smras pa/ lhas ji ltar bka' stsal pa bzhin 'tshal lo/ /sman pa'i rgyal po 'tsho byed glang po che mo bzang ldan la zhon te</text></item>
<item><p>416b2</p><section>'dul ba</section><text>mig slob par rtsom pa na snga dro song zhing res 'ga' phyi dro slar 'ong ngo / /gung la song zhing res dga' phyi dro 'ong ngo / /phyi dro song zhing res 'ga' nub mo'i thun 'da' zhing 'ong ste/ de de ltar yid ches pa</text></item>
<item><p>416b3</p><section>'dul ba</section><text>bskyed pa'i rtags kyis 'gro ba dang / 'ong bar byed do/ /rgyal pos smras pa/ 'tsho byed/ da dpyad gyis shig /des smras pa/ lha/ re zhig khrus mdzod cig /des bkrus nas yang smras pa/ 'tsho</text></item>
<item><p>416b4</p><section>'dul ba</section><text>byed/ ngas khrus byas na/ ci sdod/ des smras pa/ lha/ re zhig gdugs tshod gsol cig /des zan bza' bar brtsams pa dang / 'tsho byed kyis smras pa/ lha/ bdag gis yul ma ga d+ha'i skyems</text></item>
<item><p>416b5</p><section>'dul ba</section><text>shin tu bda' ba zhig 'tshal te mchis kyi/ lha/ gal te gsol na/ cung zad cig gsol lo/ /rgyal pos smras pa/ 'tsho byed/ legs kyi/ 'on cig/ blta'o/ /des sman pa'i khye'u de la de</text></item>
<item><p>416b6</p><section>'dul ba</section><text>tsam gyi tshod cig byin cig pa'i brda byas pa dang / des de tsam gyi tshod cig byin nas rgyal pos 'thungs so/ /'thungs ma thag tu gnyid kyis log pa dang / 'tsho byed glang po che mo bzang ldan la</text></item>
<item><p>416b7</p><section>'dul ba</section><text>zhon te bros so/ /rgyal po yang na ma phyed na sad do/ /ji tsam na de la mar gyi sgregs pa byung ba dang / des mi zhig la bos te/ kwa'i skyes bu/ 'tsho byed bos shig /des nga la mar blud kyi/ mgo</text></item>
<item><p>417a1</p><section>'dul ba</section><text>drungs nas bcad de dor ro/ /des kun tu btsal bar brtsams na/ mi snang nas des de la smras pa/ lha/ mi gda' ste/ de gdon mi 'tshal bar bros so/ /rgyal po de khros</text></item>
<item><p>417a2</p><section>'dul ba</section><text>nas smras pa/ kwa'i skyes bu/ 'phar ma pa khwa bos shig /ces bsgo ba dang / des de bos so/ /des kye khwa/ song la myur du glang po che 'dam bu'i ri la zhon te 'tsho byed ske nas thogs la de khrid</text></item>
<item><p>417a3</p><section>'dul ba</section><text>de shog cig/ de'i mgo drungs nas bcad do/ /gal te sgyu ma mkhan des khyod la cung zad cig byin na/ khyod kyis blang bar mi bya'o/ /lha/ de ltar 'tshal lo/ /zhes 'phar ma pa khwas/ rgyal</text></item>
<item><p>417a4</p><section>'dul ba</section><text>po gtum po rab snang gi ltar mnyan nas myur ba myur bar glang po che 'dam bu'i ri la zhon te rjes bzhin du song ngo / /des de skyu ru ra'i tshal du zhugs pa mthong nas smras pa/ 'tsho byed/ lha</text></item>
<item><p>417a5</p><section>'dul ba</section><text>gsung gi/ tshur shog/ 'dong / des smras pa/ kye khwa/ ci rings/ tshur re zhig skyu ru ra zo zhig/ des smras pa/ lhas nga la de sgyu ma mkhan yin pas khyod kyis de las cung zad kyang ma len cig/</text></item>
<item><p>417a6</p><section>'dul ba</section><text>ces bsgo'o/ /'tsho byed kyis smras pa/ kwa'i khwa/ gal te de lta na/ khyod kyis phyed zo/ /ngas kyang phyed bza'o/ /des bsam pa/ phyed bza' ste/ phyed la sgyu ji lta bu zhig byar yod snyam du rig</text></item>
<item><p>417a7</p><section>'dul ba</section><text>nas smras pa/ 'tsho byed/ bza' yi/ byin cig/ des skyu ru ra phyed zos te sen mo'i bar phye mas bkang ba'i sen mos bcad pa'i phyed byin no/ /des de zos pa dang / de mdze can zhig pas</text></item>
<item><p>417b1</p><section>'dul ba</section><text>yan man gnyi gar 'khrus so/ /des de ri bor zhig tu bzhag nas ri bor pa de dag la bsgo ba/ shes ldan dag/ rgyal po gtum por bya snang gi yan lag gi mchog gsum ni/ glang po 'dam bu'i</text></item>
<item><p>417b2</p><section>'dul ba</section><text>ri dang / glang po che mo bzang ldan dang / 'phar ma pa khwa 'di yin na/ 'di lta ste dpyad 'dis rim gro gyis dang / sos par 'gyur ro/ /gzhan du na rgyal pos khyed cag nges par phung bar byed</text></item>
<item><p>417b3</p><section>'dul ba</section><text>do| |zhes smras nas song ngo / /de dag gis de'i rim gro byas pa dang / sos par gyur nas song ngo / /rgyal po yang sman pa'i khye'u des ji ltar bstan pa'i dpyad kyis rim gro byas pas de yang sos par</text></item>
<item><p>417b4</p><section>'dul ba</section><text>gyur to/ /'phar ma pa khwa yang rim gyis rgyal po'i drung du phyin pa dang / rgyal pos dris pa/ khwa/ 'tsho byed de ga re/ lha/ bros lags so/ /khwa/ gal te bros na/ ma legs pa zhig byas so/ /</text></item>
<item><p>417b5</p><section>'dul ba</section><text>lha/ ci ste khugs par gyur na/ de la lhas ci zhig bgyis par 'gyur/ khwa/ ngas de'i mgo drungs nas bcad nas sa la bor bar 'gyur ro/ /lha/ sman pa'i rgyal po gang gis lha dang / bdag</text></item>
<item><p>417b6</p><section>'dul ba</section><text>kyang sos par bgyis pa de lta bu dgum pa de ni/ rigs pa ma lags so/ /khwa/ gal te de lta na/ de la ci zhig bya/ lha/ rngan pa rgya cher stsal mod/ lags kyi/ de bzhin du bya'o/ /des de la yi</text></item>
<item><p>417b7</p><section>'dul ba</section><text>ge spring ste/ sman pa'i rgyal po 'tsho byed/ khyod ci ste bros/ khyod la rngan pa sbyin gyi/ tshur shog/ rngan pa longs shig/ 'tsho byed kyis de la spring pa/ lha/ khyod kyi bka' drin la bdag gi khyim na</text></item>
<item><p>418a1</p><section>'dul ba</section><text>nor tsam mchis so/ /'on kyang gal te lhas bdag la thugs dpag mdzad na/ sman pa'i khye'u gang gis lha'i rim gro bgyis pa de la bya dga' stsal ba'i rigs</text></item>
<item><p>418a2</p><section>'dul ba</section><text>so| |rgyal pos khye'u de la rngan pa mang du byin no/ /'tsho byed la yang brgya stong ri ba'i ras yug chen gyi gos bskur ba dang / 'tsho byed kyis bsam pa/ gos 'di ni/ rgyal po la 'os pa yin</text></item>
<item><p>418a3</p><section>'dul ba</section><text>te| su la sbyin snyam na/ des/ bcom ldan 'das ni/ chos nyid kyis bdag gi pha yin pas/ 'di de la dbul lo/ /snyam du bsam nas des de bcom ldan 'das la phul lo/ /bcom ldan</text></item>
<item><p>418a4</p><section>'dul ba</section><text>'das kyis tshe dang ldan pa kun dga' bo la bka' stsal pa/ kun dga' bo/ 'di chos gos su gyis la nga la phul cig /tshe dang ldan pa kun dga' bos de blangs nas blangs pa des/ bcom ldan</text></item>
<item><p>418a5</p><section>'dul ba</section><text>'das kyi chos gos gsum langs pa bas lhag par mthong nas des drub par brtsams na/ de las bcom ldan 'das kyi chos gos gsum dang / tshe dang ldan pa kun dga' bo'i stod g.yogs dang</text></item>
<item><p>418a6</p><section>'dul ba</section><text>smad g.yogs su bcas pa dang / sgra gcan zin gyi rdul zan yang langs so/ /dga' ldan gyi gnas na sangs rgyas kyis gsungs pa'i dri ba 'di skad du/ bdag po rgyal po gang zhig ni//</text></item>
<item><p>418a7</p><section>'dul ba</section><text>chags na rdul dang ldan pa yin/ /rdul med na ni rdul bral 'gyur/ /gang gis 'dir ni chags zhes brjod/ /blo ngan ji ltar mya ngan byed/ /mkhas pa ji ltar dga' bar 'gyur/ /gang</text></item>
<item><p>418b1</p><section>'dul ba</section><text>gis ldan pa las bral nas/ /'di na grub dang bde zhes brjod/ /ces bris te 'dug pa/ gang gi tshe sangs rgyas bcom ldan 'das 'jig rten du ma byung ba de'i tshe sus kyang gzung bar yang mi nus/</text></item>
<item><p>418b2</p><section>'dul ba</section><text>de dag gi don smra bar yang mi nus so/ /gang gi tshe sangs rgyas bcom ldan 'das 'jig rten du byung ba de'i tshe/ yang dri ba de dag gzung bar nus kyi/ de dag gi don smra bar ni/ mi nus so/ /re zhig</text></item>
<item><p>418b3</p><section>'dul ba</section><text>cig na gnod sbyin gyi bdag po rnam thos kyi bu bya ba zhig gi phyir dga' ldan gyi lha'i nang du song ba na des dri ba bris pa de dag mthong ngo / /de nas ya mtshan skyes te de bzung na/ don khong du chud par</text></item>
<item><p>418b4</p><section>'dul ba</section><text>ma nus te/ des de dag pho brang lcang lo can du khyer nas spang leb la bris te bzhag go/ de'i tshe rdo 'jog ces bya ba na klu'i rgyal po e la'i 'dab ces bya ba gnas pa de yun ring po nas bdag gis</text></item>
<item><p>418b5</p><section>'dul ba</section><text>nam zhig sangs rgyas bcom ldan 'das mthong zhes de snyam du smon to/ /de'i mdza' bo gnod sbyin gser 'od ces bya ba de/ bya ba zhig gi phyir gnod sbyin gyi bdag po rnam thos kyi bu'i pho brang</text></item>
<item><p>418b6</p><section>'dul ba</section><text>lcang lo can du song ba dang / des dri ba de dag spang leb la bris pa mthong nas des de dag blangs te chub par byas nas dpyad par brtsams na/ don khong du ma chud nas des rdo 'jog tu khyer te klu'i</text></item>
<item><p>418b7</p><section>'dul ba</section><text>rgyal po e la'i 'dab la byin nas smras pa/ grogs po/ dri ba 'di dag ni/ sangs rgyas kyis gsungs pa yin na/ 'di dag gi don sus kyang ma rtogs kyi/ khyod kyis 'di dag dang gser 'bum</text></item>
<item><p>419a1</p><section>'dul ba</section><text>khyer la grong dang / grong rdal dang / rgyal po'i pho brang 'khor du bskor te 'di skad ces/ gang gis dri ba 'di dag gi don smra nus pa de la/ ngas gser 'bum</text></item>
<item><p>419a2</p><section>'dul ba</section><text>sbyin zhing bkur sti chen pos kyang rim gro bya'o/ /zhes smros shig /gal te 'ga' zhig gis smra bar nus na/ de la gser 'bum byin cig/ ji ste ma nus na/ grong khyer dang / grong rdal</text></item>
<item><p>419a3</p><section>'dul ba</section><text>ma yin no/ /zhes sgrogs la gzhan du song zhig/ des de bzung nas kun chub par byas te bdag nyid bram ze'i khye'u zhig gi gzugs su sprul nas gser 'bum khyer te grong khyer dang / grong</text></item>
<item><p>419a4</p><section>'dul ba</section><text>rdal dang / rgyal po'i pho brang dag tu bskor nas wA ra NA sir phyin to/ /des wA ra NA si'i lam po che dang / srang dang / bzhi mdo dang / sum mdo dag tu shes ldan wA ra NA si'i grong na gnas</text></item>
<item><p>419a5</p><section>'dul ba</section><text>pa dang / yul so so nas 'ongs pa'i skye bo'i tshogs dag nyon cig/ bdag gis dri ba 'di dag khyer te 'ongs te/ gang zhig 'di dag gi don smra bar nus pa de la/ ngas gser 'bum 'di sbyin</text></item>
<item><p>419a6</p><section>'dul ba</section><text>zhing / bkur sti chen pos kyang rim gro bya'o/ /zhes bsgrags pa dang / kha cig ni/ mkhas pas snyems/ kha cig ni/ ya mtshan skyes nas srog chags brgya stong phrag du ma 'dus kyang sus</text></item>
<item><p>419a7</p><section>'dul ba</section><text>kyang don smra bar ma nus so/ /des grong khyer dang / grong rdal ma yin no/ /zhes bsgrag bar brtsams pa dang / wA ra NA si na gnas pa'i bram ze dang / khyim bdag gis smras pa/ re zhig/</text></item>
<item><p>419b1</p><section>'dul ba</section><text>grong dang grong rdal ma yin no/ /zhes ma sgrog par bdag cag gi skye bos nges par bkur ba'i dge sbyong dang / bram ze dgon pa'i gnas na 'dug pa gang dag yin pa de dag je 'ong du chug la/ phyis</text></item>
<item><p>419b2</p><section>'dul ba</section><text>grong khyer dang / grong rdal ma yin no/ /zhes sgrogs shig/ des smras pa/ de dag gang zhig yin/ na la da la sogs pa'o/ /des legs kyi/ de bzhin bya'o/ /zhes smras nas de sdod pa dang / ji</text></item>
<item><p>419b3</p><section>'dul ba</section><text>tsam zhig na na la da 'ongs so/ /des de'i mdun du 'dug ste smras pa/ drang srong chen po/ bdag gis dri ba 'di dag khyer te 'ongs te/ gang zhig 'di dag gi don smra bar nus pa de la/ gser</text></item>
<item><p>419b4</p><section>'dul ba</section><text>'bum 'di yang sbyin zhing / bkur sti chen pos kyang rim gro bya'o/ /na la das de dag bklags nas smras pa/ bram ze'i khye'u/ legs kyi/ de bzhin du bya ste/ smra'o/ /yun ji srid cig na/ lo bcu</text></item>
<item><p>419b5</p><section>'dul ba</section><text>gnyis 'das nas so/ /drang srong chen po/ dus de ni/ ring ngo / /drug na'o/ /de yang ring ngo / /gsum na'o/ /gcig na'o/ /zla ba drug na'o/ /zla ba gsum na'o/ /zla ba na'o/ /zla ba phyed na'o/ /zhag</text></item>
<item><p>419b6</p><section>'dul ba</section><text>bdun 'das na'o/ /e la'i 'dab kyis drang srong chen po/ legs kyi/ de ltar byos shig/ de'i bar du sdod do/ /zhes smras nas de sdod pa dang / drang srong na la da'i smos 'drin dge slong lnga po yin</text></item>
<item><p>419b7</p><section>'dul ba</section><text>pas de de dag gi drung du song nas smras pa/ shes ldan dag/ bram ze'i khye'u zhig gis dri ba 'di dag dang / gser 'bum khyer nas bdag gi drung du 'ongs te gang zhig dri ba 'di dag gi don smra</text></item>
<item><p>420a1</p><section>'dul ba</section><text>nus pa de la gser 'bum 'di sbyin zhing / bkur sti chen pos kyang ri mor bya'o/ /zhes zer na/ dri ba 'di dag ni/ don mang la tshig nyung bas khong du chud par</text></item>
<item><p>420a2</p><section>'dul ba</section><text>dka' na/ 'di la ji ltar bsgrub par bya/ de dag gis smras pa/ na la da song la sangs rgyas bcom ldan 'das la zhus shig/ shes ldan 'dag/ ci/ sangs rgyas bcom ldan 'das 'jig</text></item>
<item><p>420a3</p><section>'dul ba</section><text>rten du byung ngam/ byung ngo / /gang na bzhugs/ drang srong smra ba ri dwags kyi nags na'o/ /de dga' ba dang / mgu ba skyes nas myur ba myur bar bcom ldan 'das ga la ba der song ba dang / na la</text></item>
<item><p>420a4</p><section>'dul ba</section><text>das sangs rgyas bcom ldan 'das sku skyes bu chen po'i mtshan sum cu rtsa gnyis kyis brgyan pa/ dpe byad bzang po brgyad cus mdzes par byas pa/ 'od 'dom gang gis brgyan pa/ nyi ma stong bas</text></item>
<item><p>420a5</p><section>'dul ba</section><text>lhag pa'i 'od can/ rin po che'i ri bo 'gro ba lta bu kun nas bzang ba mthong ste/ ji ltar dge ba'i rtsa ba bsags pa'i sems can gyis thog ma sangs rgyas mthong ba ltar/ lo bcu gnyis kyi</text></item>
<item><p>420a6</p><section>'dul ba</section><text>bar du zhi gnas kyi sems goms par byas pa'am/ bu med pas bu rnyed pa'am/ dbul pos gter mthong ba'am/ rgyal srid la mngon par dga' ba rgyal srid kyi dbang bskur ba ni/ de ltar</text></item>
<item><p>420a7</p><section>'dul ba</section><text>nyams bde bar 'gyur ba ma yin no/ /mthong nas kyang bcom ldan 'das gang na ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/</text></item>
<item><p>420b1</p><section>'dul ba</section><text>phyogs gcig tu 'dug pa dang / bcom ldan 'das kyis de'i bsam pa dang / bag la nyal ba dang / khams dang / rang bzhin thugs su chud nas 'phags pa'i bden pa bzhi rtogs par 'gyur ba de lta bu'i chos</text></item>
<item><p>420b2</p><section>'dul ba</section><text>bshad pa mdzad pa dang / de thos nas drang srong na la das 'jig tshogs la lta ba'i ri'i rtse mo nyi shu mtho ba/ ye shes kyi rdo rjes bcom nas rgyun du zhugs pa'i 'bras bu mngon sum du byas so/ /des bden pa</text></item>
<item><p>420b3</p><section>'dul ba</section><text>mthong nas zhabs la phyag 'tshal te gsol pa/ btsun pa/ bdag legs par gsungs pa'i chos 'dul pa la rab tu 'byung zhing bsnyen par rdzogs pa dge slong gi dngos po 'thob na/ bcom ldan 'das</text></item>
<item><p>420b4</p><section>'dul ba</section><text>kyi spyan sngar bdag tshags par spyad pa spyod pa 'tshal lo/ /bcom ldan 'das kyis bka' stsal pa/ na la da/ khyod kyis bram ze'i khye'u de la dri ba'i don smra'o/ /zhes dam bcas pas/ de'i phyir</text></item>
<item><p>420b5</p><section>'dul ba</section><text>song la re zhig sngar dam bcas pa de tshar phyung ste/ phyis rab tu byung zhig/ des gsol pa/ btsun pa/ bdag gis yon tan gyi tshogs 'di lta bu thob mod kyi/ 'on kyang dri ba de dag gi don</text></item>
<item><p>420b6</p><section>'dul ba</section><text>bdag gis smra bar rngo mi thogs na/ der mchis te ci zhig bgyi/ bcom ldan 'das kyis bka' stsal pa/ na la da/ song la son nas 'di skad du/ re zhig dri ba de dag smros shig/ ces gyis</text></item>
<item><p>420b7</p><section>'dul ba</section><text>shig/ gang gi tshe des 'di skad ces/ bdag po rgyal po gang zhig ni/ /chags na rdul dang ldan pa yin/ /rdul med na ni rdul bral 'gyur/ gang gis 'dir ni chags zhes brjod/ /blon ngan</text></item>
<item><p>421a1</p><section>'dul ba</section><text>ji ltar mya ngan byed/ /mkhas pa ji ltar dga' bar 'gyur/ /gang gi ldan pa las bral nas/ /'di na grub dang bde zhes brjod/ /ces smras par gyur pa de'i tshe khyod</text></item>
<item><p>421a2</p><section>'dul ba</section><text>kyis 'di skad ces smros shig /drug pa bdag po rgyal po ni/ /chags na rdul dang ldan pa yin/ /rdul med na ni rdul bral 'gyur/ /chags na byis pa zhes 'dir brjod/ /blo ngan de ltar mya</text></item>
<item><p>421a3</p><section>'dul ba</section><text>ngan byed/ /mkhas pa de ltar dga' bar 'gyur/ /'di yi ldan pa las bral nas/ /'di na grub dang bde zhes brjod/ /gal te brda ma 'phrad do/ /zhes zer na/ de la/ legs par gsungs</text></item>
<item><p>421a4</p><section>'dul ba</section><text>pa shes pa gces pa ste/ /thos dang ting 'dzin shes pa gces pa yin/ /mi gang gya tsom bag med gyur pas ni/ /mi shes de la thos pa don mi che/ /zhes smros shig /gal te/ sangs rgyas</text></item>
<item><p>421a5</p><section>'dul ba</section><text>gsung dag smra mod kyi/ /khyod la mtshan ni mi snang ngo / /'di la bdag ni blo rmongs kyi/ /the tshom myur du bcad par gyis/ /zhes zer na/ de'i mdun du sen mos rtswa chod cig /gal te ci/</text></item>
<item><p>421a6</p><section>'dul ba</section><text>sangs rgyas bcom ldan 'das 'jig rten du byung ngam zhes zer na/ byung ngo / /zhes smros shig /ci ste gang na bzhugs zhes zer na/ drang srong smra ba ri dwags kyi nags na'o/ /zhes gyis</text></item>
<item><p>421a7</p><section>'dul ba</section><text>shig /btsun pa/ de bzhin du 'tshal lo/ /zhes rigs kyi bu na la das/ bcom ldan 'das kyi ltar mnyan te bram ze'i khye'u de gang na ba der song ste phyin pa dang / bram ze'i khye'u la 'di</text></item>
<item><p>421b1</p><section>'dul ba</section><text>skad ces smras so/ /bram ze'i khye'u/ re zhig dri ba de dag smros shig /des tshigs su bcad de smras pa/ bdag po rgyal po gang zhig ni/ /chags na rdul dang ldan pa yin/ /rdul med na ni rdul bral</text></item>
<item><p>421b2</p><section>'dul ba</section><text>'gyur/ /gang gis 'dir ni chags zhes brjod/ /blo ngan ji ltar mya ngan byed/ /mkhas pa ji ltar dga' bar 'gyur/ /gang zhig ldan pa las bral nas/ /'di na grub dang bde zhes brjod/ /des</text></item>
<item><p>421b3</p><section>'dul ba</section><text>smras pa/ drug pa bdag po rgyal po ni/ /chags na rdul dang ldan pa yin/ /rdul med na ni rdul bral 'gyur/ /chags na byis pa zhes 'dir brjod/ /blo ngan de ltar mya ngan byed/ /mkhas pa de ltar</text></item>
<item><p>421b4</p><section>'dul ba</section><text>dga' bar 'gyur/ /'di yi ldan pa las bral nas/ /'di na grub dang bde zhes brjod/ /bram ze'i khye'us smras pa/ drang srong chen po/ brda ma 'phrad do/ /des smras pa/ legs par gsungs pa</text></item>
<item><p>421b5</p><section>'dul ba</section><text>shes pa gces pa ste/ /thos dang ting 'dzin shes pa gces pa yin/ /mi gang gya tshom bag med gyur pas ni/ /mi shes de la thos pa don mi che/ /bram ze'i khye'us smras pa/ na la da/ sangs rgyas</text></item>
<item><p>421b6</p><section>'dul ba</section><text>gsung dag smra mod kyi/ /khyod la mtshan ni mi snang ngo / /'di la bdag ni blo rmongs kyi/ /the tshom myur du bcod par gyis/ /na la das/ de'i mdun du sen mos rtswa bcad pa dang / des smras pa/ na la da/</text></item>
<item><p>421b7</p><section>'dul ba</section><text>ci| sangs rgyas bcom ldan 'das 'jig rten du byung ngam/ des smras pa/ bram ze'i khye'u byung ngo / /gang na bzhugs/ yul wA ra NA si 'di nyid na'o/ /phyogs gang na/ drang srong smra ba ri dwags kyi</text></item>
<item><p>422a1</p><section>'dul ba</section><text>nags na'o/ /bram ze'i khye'us bsam pa/ gal te bdag gis 'di la rang gi rigs bsnyad na ni/ 'dis brnyas par 'gyur/ 'on te bram ze'i khye'u'i cha lugs kho</text></item>
<item><p>422a2</p><section>'dul ba</section><text>nas song na ni/ wA ra NA si na gnas pa'i bram ze rig pa gsum dang ldan pa'am/ kha cig /bram ze'i khye'u rigs mthon po las skyes pa dag /dge sbyong go'u ta ma'i drung du song ngo / /zhes ma</text></item>
<item><p>422a3</p><section>'dul ba</section><text>dad par 'gyur ro/ /gal te rang gi cha lugs kyis song na ni/ bdag dang / klu mang po 'khon yod pas la las bdag la gnod pa byas su 'ong bas/ ma la bdag gis bdag nyid 'khor los</text></item>
<item><p>422a4</p><section>'dul ba</section><text>bsgyur bar mngon par sprul la bcom ldan 'das kyi spyan sngar 'gro'o/ /snyam mo/ /de nas klu'i rgyal po e la'i 'dab kyis bdag nyid 'khor los bsgyur ba'i rgyal por mngon par sprul te rin</text></item>
<item><p>422a5</p><section>'dul ba</section><text>po che sna bdun gyis ni/ mdun drangs/ khrom gyi ru bye ba phrag dgu bcu rtsa dgus ni/ bskor/ bu stong rin po che sna tshogs kyi rgyan gyis brgyan cing klubs pas ni/ zla ba kham pa lta bur bskor/</text></item>
<item><p>422a6</p><section>'dul ba</section><text>mu stegs can dang / dge sbyong dang / bram ze dang / bkren pa dang / phongs pa sna tshogs dang / mi'i mchog stong ni/ phyi bzhin 'brang / rtsibs stong dang ldan pa'i gdugs ni/ steng nas 'dzin</text></item>
<item><p>422a7</p><section>'dul ba</section><text>cing / nyi ma 'od zer stong gi 'od kyis snang bas/ zla ba rgyu skar dang / gza' dang bcas pa'i gzhal yas khang gis mdzes pa yang zil gyis gnon pa'i 'od kyang zil gyis mnan nas drang srong</text></item>
<item><p>422b1</p><section>'dul ba</section><text>smra ba ga la ba der song ngo / /yang de'i tshe bcom ldan 'das 'khor brgya phrag du ma'i mdun na bzhugs shing chos ston to/ /'khor de dag gis klu'i rgyal po e la'i 'dab rgyang ring po nas mthong ngo //</text></item>
<item><p>422b2</p><section>'dul ba</section><text>mthong nas kyang ngo mtshar du gyur te/ mig bgrad nas rtog pa rnam pa sna tshogs skyes te/ kha cig ni/ 'di skad du shes ldan dag /rgyal po 'di ga las 'ongs pa zhig ces zer ro/ /gzhan dag</text></item>
<item><p>422b3</p><section>'dul ba</section><text>na re/ shes ldan dag /gang la 'di lta bu'i 'byor pa phun sum tshogs pa yod pa 'di rgyal po ma yin gyi/ sa'i steng gi sa'i dbang phyug gang zhig yin zhes zer ro/ /gzhan dag ni/ 'di rgyal</text></item>
<item><p>422b4</p><section>'dul ba</section><text>po ma yin gyi/ lha'i dbang po brgya byin bcom ldan 'das la blta ba'i phyir 'dir 'ongs so/ /zhes zer ro/ de na gang dag chags pa'i dbang du song ba de dag gis de mthong nas bdag kyang</text></item>
<item><p>422b5</p><section>'dul ba</section><text>'di 'dra bar nam zhig 'gyur zhes chags pa skyed do/ /de dag de ltar rnam pa du mar rtog pa na klu'i rgyal po e la'i 'dab/ bcom ldan 'das ga la ba der song ste phyin pa dang / bcom ldan</text></item>
<item><p>422b6</p><section>'dul ba</section><text>'das kyi zhabs la mgo bos phyag 'tshal te phyogs gcig tu 'dug go /phyogs gcig tu 'dug pa dang / bcom ldan 'das kyis klu'i rgyal po e la'i 'dab la 'di skad ces bka' stsal</text></item>
<item><p>422b7</p><section>'dul ba</section><text>to| |skyes bu blun po/ khyod yang dag par rdzogs pa'i sangs rgyas 'od srung gi bslab pa'i mtshams las 'das pas/ klu'i skye gnas smad par skyes na/ da nga'i 'khor yang bslu bar 'dod</text></item>
<item><p>423a1</p><section>'dul ba</section><text>dam ci/ song la sprul pa btang ste rang gi cha lugs kyis shog cig /des gsol pa/ btsun pa/ bdag dang klu mang po 'khon mchis pas/ la las bdag la</text></item>
<item><p>423a2</p><section>'dul ba</section><text>gnod pa bgyis su mchi'o/ /de nas bcom ldan 'das kyis gnod sbyin lag na rdo rje la bka' stsal pa/ lag na rdo rje/ song la klu'i rgyal po e la'i 'dab la srung bar gyis shig /btsun</text></item>
<item><p>423a3</p><section>'dul ba</section><text>pa| de ltar 'chal lo/ /zhes gnod sbyin lag na rdo rjes bcom ldan 'das kyi ltar mnyan nas klu'i rgyal po e la'i 'dab srung ba lhur len cing phyi bzhin 'brang ngo // //</text></item>
<item><p>423a4</p><section>'dul ba</section><text>'dul ba phran tshegs kyi gzhi/ bam po nyi shu rtsa lnga pa/ de nas klu'i rgyal po e la'i 'dab bcom ldan 'das kyi spyan snga nas song ste rang gi rang bzhin du mngon par bsgyur nas mjug ma</text></item>
<item><p>423a5</p><section>'dul ba</section><text>ni| rdo 'jog na 'dug /mgo bdun po ni/ wA ra NA si na 'dug ste/ mgo re re la sngon gyi las kyi rnam par smin pas grub pa'i shing e la zhig skyes pas kun nas srin bu'i rigs brgya phrag du</text></item>
<item><p>423a6</p><section>'dul ba</section><text>mas ni/ gang / sbrang bu'i tshogs du ma ni/ lding zhing 'bab/ rnag dang khrag dri mnam zhing rab tu mnam pa ni/ 'dzag go /de nas sems can rnams kyis mthong na mig sgyur ba de lta bur lus</text></item>
<item><p>423a7</p><section>'dul ba</section><text>bsgyur nas bcom ldan 'das ga na ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug pa dang / 'khor de dag gis klu'i rgyal po e</text></item>
<item><p>423b1</p><section>'dul ba</section><text>la'i 'dab kyi lus mthong mi 'dod pa/ shin tu 'jigs su rung ba/ 'dod chags dang ma bral ba 'jigs pa dang / mya ngan dang / skyo bar byed pa che zhing gas pa/ rtsub pa/ mdangs med pa/ kha dog</text></item>
<item><p>423b2</p><section>'dul ba</section><text>gi rnam pa dang / dbyibs kyi khyad par du ma dang ldan pa mthong ngo / /mthong nas kyang skrag nas bcom ldan 'das la 'di skad ces gsol to/ /bcom ldan 'das kyi spyan sngar mchis pa/</text></item>
<item><p>423b3</p><section>'dul ba</section><text>shin tu 'jigs su rung ba 'di gang zhig lags/ bcom ldan 'das kyis bka' stsal pa/ dge slong dag /'di ni/ 'khor los bsgyur ba'i cha lugs 'chang shing / nga'i drung du 'ongs pa gang</text></item>
<item><p>423b4</p><section>'dul ba</section><text>la khyed kyis 'khor ba'i sgo'i khyad par 'dod pas chags pa skyed pa de yin te/ de'i da lta'i lus 'di ni/ mi 'dod pa'i las kyi nyes pas mngon par grub pa/ rang bzhin pa yin no/ /snga</text></item>
<item><p>423b5</p><section>'dul ba</section><text>ma ni/ sprul pa yin no/ /de dag gis las chud mi za ba thos pas yid mi bde ba skyes te cang mi zer bar 'dug go/ /de nas klu'i rgyal po e la'i 'dab kyis bcom ldan 'das la 'di skad</text></item>
<item><p>423b6</p><section>'dul ba</section><text>ces gsol to/ /bcom ldan 'das/ bdag lung bstan du gsol/ bde bar gshegs pa/ bdag lung bstan du gsol/ bcom ldan 'das kyis bka' stsal pa/ klu'i dbang po/ mi</text></item>
<item><p>423b7</p><section>'dul ba</section><text>rnams kyi tshe lo brgyad khri par gyur te/ mi rnams kyi tshe lo brgyad khri thub pa na/ ston pa byams pa zhes bya ba de bzhin gshegs pa dgra bcom pa zhes bya ba nas lha dang mi rnams kyi ston</text></item>
<item><p>424a1</p><section>'dul ba</section><text>pa sangs rgyas bcom ldan 'das 'jig rten du 'byung bar 'gyur ro/ /zhes bya ba'i bar snga ma bzhin te/ des khyod la lung ston par 'gyur ro/ /de nas klu'i rgyal</text></item>
<item><p>424a2</p><section>'dul ba</section><text>po e la'i 'dab bcom ldan 'das kyi zhabs la mgo bos phyag 'tshal nas de nyid du mi snang bar gyur to/ /dge slong dag the tshom skyes te/ the tshom thams cad gcod par mdzad pa/</text></item>
<item><p>424a3</p><section>'dul ba</section><text>sangs rgyas bcom ldan 'das la zhus pa/ btsun pa/ klu'i rgyal po e la'i 'dab kyis las ci zhig bgyis na/ las de'i rnam par smin pas klu'i skye gnas smad par skyes nas/</text></item>
<item><p>424a4</p><section>'dul ba</section><text>shing e la mgo la skyes pas kun nas srin bu'i rigs brgya phrag du mas ni/ gang / sbrang ma'i tshogs du ma ni/ lding zhing 'bab/ rnag dang khrag gi dri mnam zhing rab tu mnam pa</text></item>
<item><p>424a5</p><section>'dul ba</section><text>ni| 'dzag pa'i sdug bsngal 'di lta bu 'di nyams su myong lags/ bcom ldan 'das kyis bka' stsal pa/ dge slong dag /klu'i rgyal po e la'i 'dab kyis las byas shing bsags</text></item>
<item><p>424a6</p><section>'dul ba</section><text>pa| tshogs rnyed pa/ rkyen yongs su bsgyur ba/ 'od pa bzhin du nye bar gnas pa nges par 'byung ba yin te/ klu'i rgyal po e la'i 'dab kyis las byas shing bsags pa gzhan su zhig</text></item>
<item><p>424a7</p><section>'dul ba</section><text>gis myong bar 'gyur/ dge slong dag/ las byas shing bsags pa dag ni/ phyi rol gyi sa'i khams la rnam par smin par mi 'gyur/ chu'i khams la ma yin/ me'i khams la ma yin</text></item>
<item><p>424b1</p><section>'dul ba</section><text>rlung gi khams la ma yin gyi/ 'on kyang las dge ba dang mi dge ba byas pa dag ni/ zin pa'i phung po dang / khams dang / skye mched dag kho na la rnam par smin par 'gyur te/ bskal pa brgya phrag</text></item>
<item><p>424b2</p><section>'dul ba</section><text>rnams su yang / /las rnams chud zar mi 'gyur te/ /tshogs shing dus la bab pa na/ /lus can rnams la 'bras bur smin/ /dge slong dag /sngon byung ba bskal pa bzang po 'di nyid la</text></item>
<item><p>424b3</p><section>'dul ba</section><text>skye rgu'i tshe lo nyi khri thub pa na/ ston pa 'od srung zhes bya ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/</text></item>
<item><p>424b4</p><section>'dul ba</section><text>lha dang mi rnams kyi ston pa sangs rgyas bcom ldan 'das 'jig rten du byung ste/ de grong khyer wA ra NA si'i drang srong smra ba ri dwags kyi nags na gnas shing bzhugs so/ /de'i bstan pa</text></item>
<item><p>424b5</p><section>'dul ba</section><text>la 'di rab tu byung nas sde snod gsum dang ldan pa spong ba par gyur te/ de dben pa'i phyogs shig ni shing e la'i drung du 'chags bcas te/ de de na 'chag pa'i 'phral par shing e la'i</text></item>
<item><p>424b6</p><section>'dul ba</section><text>'dab mas phog pa dang / de des brnags so/ /ji tsam dus gzhan zhig na yid la byed pa'i rnal 'byor gyis ngal te 'chag pa na/ de'i 'phral ba la de'i 'dab mas phog pa dang / des de</text></item>
<item><p>424b7</p><section>'dul ba</section><text>la khros te bcad nas lag pa gnyis kyis dum bu dum bur byas te bor nas 'di skad du/ srog kyang med/ 'tsho ba yang med pa 'di la bcom ldan 'das 'od srung gis nyes pa ci zhig gzigs</text></item>
<item><p>425a1</p><section>'dul ba</section><text>na| gang gi phyir bslab pa'i gzhir bcas zhes kyang smras so/ /des khros te bslab pa dral bas lus zhig nas klu rnams kyi nang du skyes te mgo la shing e la</text></item>
<item><p>425a2</p><section>'dul ba</section><text>skyes pas/ srin bu'i rigs brgya phrag du mas ni/ gang / sbrang ma'i tshogs du ma ni/ lding zhing 'bab/ rnag dang khrag dri mnam zhing rab tu mnam zhing rab tu mnam pa ni/ 'dzag go /</text></item>
<item><p>425a3</p><section>'dul ba</section><text>dge slong dag /ji snyam du sems/ de'i tshe de'i dus kyi dge slong sde snod gsum pa spong ba pa gang yin pa de ni/ klu'i rgyal po e la'i 'dab 'di nyid yin te/ gang 'dis yang dag par</text></item>
<item><p>425a4</p><section>'dul ba</section><text>rdzogs pa'i sangs rgyas 'od srung gi bstan pa la rab tu byung nas rab tu khros te bslab pa dral ba'i las de'i rnam par smin pas/ klu rnams kyi nang du skyes te mgo la shing e la skyes pas</text></item>
<item><p>425a5</p><section>'dul ba</section><text>kun nas srin bu'i rigs brgya phrag du mas ni/ gang / sbrang bu'i tshogs du ma ni/ lding zhing 'bab/ rnag dang khrag dri mnam zhing rab tu mnam pa ni/ 'dzag go /dge slong dag /de ltar</text></item>
<item><p>425a6</p><section>'dul ba</section><text>na| las gcig tu nag pa rnams kyi rnam par smin pa yang gcig tu nang / /gcig tu dkar ba rnams kyi yang gcig tu dkar/ 'dren ma rnams kyi yang 'dren ma'o/ /dge slong dag /de lta</text></item>
<item><p>425a7</p><section>'dul ba</section><text>bas na/ las gcig tu nag pa dang 'dren ma dag spangs te/ las gcig tu dkar ba dag kho na la brtsal bar bya ste/ dge slong dag/ khyed kyis de ltar bslab par bya'o/ /bcom ldan 'das</text></item>
<item><p>425b1</p><section>'dul ba</section><text>gyis de skad ces bka' stsal pa dang / dge slong de dag yi rang ste bcom ldan 'das kyis gsungs pa la mngon par bstod do/ /de nas drang srong na la da bcom ldan 'das ga la ba der song ste phyin</text></item>
<item><p>425b2</p><section>'dul ba</section><text>nas bcom ldan 'das kyi zhabs la mgo bos phyag 'tshal te phyogs gcig tu 'dug go /phyogs gcig tu 'dug nas bcom ldan 'das la drang srong na la das 'di skad ces gsol to/ /</text></item>
<item><p>425b3</p><section>'dul ba</section><text>btsun pa/ bdag gis sngon dam bcas pa tshar phyung lags te/ btsun pa/ bdag legs par gsungs pa'i chos 'dul ba la rab tu byung ba dang / bsnyen par rdzogs pa dge slong gi dngos po</text></item>
<item><p>425b4</p><section>'dul ba</section><text>'thob na/ bdag bcom ldan 'das kyi spyan sngar tshangs par spyad pa spyod par 'tshal lo/ /bcom ldan 'das kyis de la dge slong tshur shog /tshangs par spyad pa spyod cig /ces dge slong</text></item>
<item><p>425b5</p><section>'dul ba</section><text>tshur zhes bya bas bka' stsal pa dang / de bcom ldan 'das kyis bka' stsal ma thag tu skra byi/ snam sbyar gyon/ lag na lhung bzed dang bya ma bum thogs shing / skra dang kha spu bregs nas</text></item>
<item><p>425b6</p><section>'dul ba</section><text>zhag bdun lon pa lta bu bsnyen par rdzogs nas lo brgya lon pa'i spyod lam du gnas par gyur te/ /de bzhin gshegs pas tshur shog bka' stsal pas/ /skra bregs snam sbyar bgos</text></item>
<item><p>425b7</p><section>'dul ba</section><text>pa'i lus ldan zhing / /sangs rgyas dgongs pas cha lugs bsgyur nas ni/ /mod la dbang po rab zhi kho nar gnas/ /gang gi tshe bcom ldan 'das kyis tshe dang ldan pa na la da dge slong</text></item>
<item><p>426a1</p><section>'dul ba</section><text>tshur shog ces bya bas rab tu phyung ba de'i tshe/ de la tshangs pa mtshungs par spyod pa dag gis ji skad 'bod mi shes pa'i skabs de/ dge slong dag gis bcom</text></item>
<item><p>426a2</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ dge slong dag /'di'i rus ka t+ya'i bu yin te/ de bas na/ 'di la ka t+ya'i bu zhes bos shig /dge slong dag</text></item>
<item><p>426a3</p><section>'dul ba</section><text>gis de la ka t+ya'i bu zhes 'bod par brtsams pa dang / de'i ming ka t+ya'i bu/ ka t+ya'i bu zhes bya bar chags so/ /de nas bcom ldan 'das kyis tshe dang ldan pa ka t+ya'i bu la bka' stsal</text></item>
<item><p>426a4</p><section>'dul ba</section><text>pa/ ka t+ya'i bu/ 'jig rten 'di ni/ phal cher yod pa dang / med pa gnyis la rten to/ /ka t+ya'i bu/ 'jig rten 'di ni/ phal cher phung po dang nye bar len pas rnam par bcings shing /</text></item>
<item><p>426a5</p><section>'dul ba</section><text>yod pa dang med pa gnyis la rten to/ /ka t+ya'i bu/ sems kyi rten mngon par zhen pa bag la nyal du 'gyur ba 'di dag la bdag ces bya bar khas mi len/ len par mi byed/ gnas</text></item>
<item><p>426a6</p><section>'dul ba</section><text>par mi byed/ mngon par zhen par mi byed do/ /ka t+ya'i bu/ skye ba na/ sdug bsngal 'di skye'o/ /'gag pa na/ sdug bsngal 'di 'gag go /ka t+ya'i bu/ 'di la khyod yid gnyis dang /</text></item>
<item><p>426a7</p><section>'dul ba</section><text>the tshom med par gzhan la rag ma las pa'i shes pa kho na skyes na/ ka t+ya'i bu/ 'di tsam gyis ni/ yang dag pa'i lta ba yin te/ 'di tsam gyis na/ de bzhin gshegs pas yang</text></item>
<item><p>426b1</p><section>'dul ba</section><text>dag pa'i lta bar 'dogs par mdzad do/ /de ci'i phyir zhe na/ ka t+ya'i bu/ 'jig rten kun 'byung ba yang dag pa ji lta ba bzhin du yang dag pa'i shes rab kyis lta ba ni/ 'jig rten la med pa gang yin</text></item>
<item><p>426b2</p><section>'dul ba</section><text>pa der mi sems so/ /ka t+ya'i bu 'jig rten 'gog pa yang dag pa ji lta ba bzhin du yang dag pa'i shes rab kyi lta ba ni/ 'jig rten la yod pa gang yin pa der sems so/ /ka t+ya'i bu/ de bzhin</text></item>
<item><p>426b3</p><section>'dul ba</section><text>gshegs pa ni/ mtha' gnyis po de dag la mi rten par 'jig rten la dbu ma'i lam gyis chos ston cing 'di ltar/ 'di yod pas 'di 'byung / 'di skyes pas 'di skye ste/ 'di lta ste/ ma rig</text></item>
<item><p>426b4</p><section>'dul ba</section><text>pa'i rkyen gyis 'du byed/ 'du byed kyi rkyen gyis rnam par shes pa/ rnam par shes pa'i rkyen gyis ming dang gzugs/ ming dang gzugs kyi rkyen gyis skye mched drug /skye mched drug gi rkyen</text></item>
<item><p>426b5</p><section>'dul ba</section><text>gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang / mya</text></item>
<item><p>426b6</p><section>'dul ba</section><text>ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung ste/ de ltar na/ sdug bsngal gyi phung po chen po 'di 'ba' zhig kun 'byung bar</text></item>
<item><p>426b7</p><section>'dul ba</section><text>'gyur ro/ /'di ltar/ 'di med pas 'di mi 'byung / 'di 'gag pas 'di 'gag ste/ 'di lta ste/ ma rig pa 'gag pas 'du byed 'gag /'du byed 'gag pas rnam par shes pa</text></item>
<item><p>427a1</p><section>'dul ba</section><text>'gag /rnam par shes pa 'gag pas ming dang gzugs 'gag /ming dang gzugs 'gag pas skye mched drug 'gag /skye mched drug 'gag pas reg pa</text></item>
<item><p>427a2</p><section>'dul ba</section><text>'gag /reg pa 'gag pas tshor ba 'gag /tshor ba 'gag pas sred pa 'gag /sred pa 'gag pas len pa 'gag /len pa 'gag pas srid pa 'gag /srid pa 'gag pas skye ba</text></item>
<item><p>427a3</p><section>'dul ba</section><text>'gag /skye ba 'gag pas rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'gag ste/ de ltar na/ sdug bsngal gyi</text></item>
<item><p>427a4</p><section>'dul ba</section><text>phung po chen po 'ba' zhig pa ni/ 'gag par 'gyur ro/ /de nas tshe dang ldan pa ka t+ya'i bus bden pa mthong ste/ 'khor ba'i 'khor lo g.yo ba dang / mi g.yo ba cha lnga pa 'di nyid reg</text></item>
<item><p>427a5</p><section>'dul ba</section><text>ste/ 'dus byas kyi rnam pa thams cad chos nyid kyis 'jig pa dang / ltung ba dang / 'gyes pa dang / 'joms par rtogs nas nyon mongs pa thams cad spangs te dgra bcom pa nyid mngon</text></item>
<item><p>427a6</p><section>'dul ba</section><text>sum du byas nas dgra bcom pa khams gsum pa'i 'dod chags dang bral ba/ sems gser dang bong bar mnyam pa/ nam mkha' dang lag mthil du 'dra ba/ tsan+dan dang ste'ur</text></item>
<item><p>427a7</p><section>'dul ba</section><text>mtshungs pa/ rig pas ma rig pas sgo nga'i sbubs bcom pa/ mngon par shes pa dang / so so yang dag par rig pa thob pa/ srid pa dang rnyed pa la chags pa dang / bkur sti la rgyab</text></item>
<item><p>427b1</p><section>'dul ba</section><text>kyis phyogs pa/ dbang po dang / nye dbang dang bcas pa'i lha rnams kyis mchod pa dang / rjed pa dang / gus par smra bar gyur to/ /bcom ldan 'das kyis de la ka t+ya'i bu zhes bka' stsal cing bos</text></item>
<item><p>427b2</p><section>'dul ba</section><text>bas de'i ming ka t+ya'i bu chen po zhes bya bar chags so/ /ji tsam dus gzhan zhig na/ 'phags rgyal du khyogs dang khyogs su 'dom pa'i mi ngas shig byung nas rgyal po gtum po rab snang btsun mo'i</text></item>
<item><p>427b3</p><section>'dul ba</section><text>'khor dang / gzhon nu dang / blon po dang / pho brang 'khor gyi mi dang bcas te sems khong du chud cing 'dug go /de na kha cig gis smras pa/ lha/ zhi ba bgyid du stsol cig /gzhan dag gis</text></item>
<item><p>427b4</p><section>'dul ba</section><text>smras pa/ bram ze rnams 'tshal ma stsol cig /kha cig gis smras pa/ lha/ nye 'khor na gnas pa'i dge ba'i ngo bor bkur ba'i dge sbyong dang / bram ze gang yang rung ba de dag tshol du stsol</text></item>
<item><p>427b5</p><section>'dul ba</section><text>cig /rgyal po gtum po rab snang gis chab sgo ba rnams la bsgo ba/ shes ldan dag /dge sbyong ngam/ bram ze gang su yang rung ba yams kyi nad zhi bar byed par 'gyur ba zhig 'dir 'ongs</text></item>
<item><p>427b6</p><section>'dul ba</section><text>na/ de nga la sbron cig /skabs 'di lta bu la sangs rgyas bcom ldan 'das rnams mi mkhyen pa'am/ mi gzigs pa'am/ mi rig pa dang / rnam par mi mkhyen pa cung zad kyang mi mnga'</text></item>
<item><p>427b7</p><section>'dul ba</section><text>ste| sangs rgyas bcom ldan 'das thugs rje chen po mnga' ba/ 'jig rten la phan 'dogs par zhugs pa/ srung ba gcig pa/ gcig tu dpa' ba/ zla med pa/ gnyis su mi gsung ba/ zhi</text></item>
<item><p>428a1</p><section>'dul ba</section><text>gnas dang lhag mthong la gnas pa/ gdul ba'i dngos po gsum la mkhas pa/ chu bo bzhi las brgal ba/ rdzu 'phrul gyi rkang pa bzhi zhabs kyi mthil la legs</text></item>
<item><p>428a2</p><section>'dul ba</section><text>bar gnas pa/ bsdu ba'i dngos po bzhi la yun ring po nas goms pa/ yan lag lnga spangs pa/ 'gro ba lnga las shin tu 'das pa/ yan lag drug dang ldan pa/ pha rol tu phyin pa drug yongs</text></item>
<item><p>428a3</p><section>'dul ba</section><text>su rdzogs pa/ byang chub kyi yan lag bdun gyi me tog gis phyug pa/ 'phags pa'i lam yan lag brgyad pa ston pa/ mthar gyis gnas pa'i snyoms par 'jug pa dgu la mkhas pa/ stobs</text></item>
<item><p>428a4</p><section>'dul ba</section><text>bcu'i stobs dang ldan pa/ phyogs bcur grags pas khyab pa /brgya phrag bcu la mnga' bsgyur bas khyad par du 'phags pa rnams ni/ chos nyid kyis nyin lan gsum/ mtshan lan gsum du</text></item>
<item><p>428a5</p><section>'dul ba</section><text>sangs rgyas kyi spyan gyis 'jig rten la gzigs shing / su ni/ rgud/ su ni/ dar/ su ni/ phongs par gyur/ su ni/ nyam nga bar gyur/ su ni/ gnod par gyur/ su ni/ phongs pa dang / nyam</text></item>
<item><p>428a6</p><section>'dul ba</section><text>nga ba dang / gnod par gyur/ su ni/ ngan song la gzhol/ su ni/ ngan song la 'bob/ su ni/ ngan song la bab/ su ni/ ngan song nas drangs te mtho ris dang thar pa la gzhag /su'i dge</text></item>
<item><p>428a7</p><section>'dul ba</section><text>ba'i rtsa ba ma skyes pa dag ni/ bskyed par bya/ su'i bskyed pa dag ni/ yongs su smin par bya/ su'i smin pa ni/ rnam par grol bar bya/ su ni/ 'dod pa'i 'dam du bying ba las lag nas drang</text></item>
<item><p>428b1</p><section>'dul ba</section><text>bar bya/ su ni/ 'phags pa'i nor dang bral ba las 'phags pa'i nor gyi dbang phyug la dbang byed par gzhag /su ni/ sangs rgyas 'byung bas brgyan pa'i 'jig rten 'bras bu dang bcas par</text></item>
<item><p>428b2</p><section>'dul ba</section><text>bya zhes ye shes gzigs pa 'jug go /smras pa/ rgya mtsho chu srin rnams kyi gnas/ /dus rlabs yol bar 'gyur srid kyi/ /gdul bar bya ba'i sras rnams la/ /sangs rgyas dus las yol</text></item>
<item><p>428b3</p><section>'dul ba</section><text>ba med/ /ji ltar ma ni bu gcig sdug pa la/ /lta bar byed cing de yi srog srung ltar/ /de bzhin gdul ba'i skye bo rnams la ni/ /de bzhin gshegs pa gzigs shing de'i rgyud srung / /thams</text></item>
<item><p>428b4</p><section>'dul ba</section><text>cad mkhyen pa'i rgyud la gnas pa yi/ /thugs rje'i ba drus srid pa bgrod dka' bar/ /'khyams pa gdul bar bya ba'i sras dag ni/ /ba gshin be'u stor bzhin du skyo med tshol/ /bcom</text></item>
<item><p>428b5</p><section>'dul ba</section><text>ldan 'das kyis dgongs pa/ rgyal po gtum po rab snang btsun mo'i 'khor dang / gzhon nu dang / blon po dang / 'phags rgyal na gnas pa'i skye bo'i tshogs dang bcas pa gang gis gdul bar</text></item>
<item><p>428b6</p><section>'dul ba</section><text>bya ba yin snyam na/ dge slong ka t+ya'i bu chen po'i yin par gzigs so/ /de nas bcom ldan 'das kyis tshe dang ldan pa ka t+ya'i bu chen po la bka' stsal pa/ ka t+ya'i bu/ 'phags rgyal gyi rgyal</text></item>
<item><p>428b7</p><section>'dul ba</section><text>po gtum po rab snang / btsun mo'i 'khor dang / gzhon nu dang / blon po dang / 'phags rgyal na gnas pa'i skye bo'i tshogs dang bcas pa la soms shig /btsun pa/ de ltar 'tshal lo/ /</text></item>
<item><p>429a1</p><section>'dul ba</section><text>zhes tshe dang ldan pa ka t+ya'i bu chen pos bcom ldan 'das kyi ltar mnyan te/ de nyid kyi mtshan mo 'das nas snga dro chos gos dang sham thabs bgos/ lhung bzed thogs</text></item>
<item><p>429a2</p><section>'dul ba</section><text>te wA ra NA sir bsod snyoms la zhugs so/ /wA ra NA sir bsod snyoms spyad nas zas kyi bya ba byas te zas phyis len pa spangs pas/ gnas mal ji ltar spyad pa cham du phab ste lhung bzed</text></item>
<item><p>429a3</p><section>'dul ba</section><text>dang chos gos thogs nas 'khor lnga brgya dang 'phags rgyal gang na ba der rgyu zhing song ngo / /de'i tshe yul ka n+ya kub dza na tshe dang ldan pa ka t+ya'i bu chen po'i sngon khyim pa'i mdza' bo bram ze</text></item>
<item><p>429a4</p><section>'dul ba</section><text>zhig gnas pa de'i bu mo gzugs khyad par can dang ldan pas/ tshe rabs snga ma'i ming dang mthun par skra can zhes btags so/ /ji tsam na lho phyogs nas gar mkhan gyi slob dpon</text></item>
<item><p>429a5</p><section>'dul ba</section><text>zhig 'ongs te/ des de'i skra bzang bar mthong nas bram ze de'i drung du song ste des smras pa/ kye bram ze chen po/ bu mo 'di'i skra rnams bdag la byin cig dang / kaR+sha pa Na stong sbyin no/ /</text></item>
<item><p>429a6</p><section>'dul ba</section><text>zhes smras pa dang / des slob dpon/ bdag cag ni/ bram ze yin te bdag cag skra btsong du mi rung na/ ji ltar skra btsong zhes smras pa dang / gar mkhan gyi slob dpon de cang mi zer</text></item>
<item><p>429a7</p><section>'dul ba</section><text>bar song ngo / /bram ze de yang phyi de nyin dus las 'das so/ /de'i chung mas ji ltar 'phags pa ka t+ya'i bu chen po 'khor lnga brgya dang / de nas thag mi ring ba zhig na 'dug ste/ 'phags</text></item>
<item><p>429b1</p><section>'dul ba</section><text>rgyal du 'ong bar 'dod ces thos so/ /khyo dang bral bas sdug bsngal ba dang / yid mi bde ba skyes pa dang / tshe dang ldan pa ka t+ya'i bu chen po 'ong ba thos nas lag pa 'gram pa la gtad de sems khong</text></item>
<item><p>429b2</p><section>'dul ba</section><text>du chud cing 'dug go /bu mo skra can mas ma de ltar 'dug pa mthong ngo / /mthong nas kyang smras pa/ ma/ ci'i phyir lag pa 'gram pa la gtad de sems khong du chud cing 'dug /des smras pa/ bu</text></item>
<item><p>429b3</p><section>'dul ba</section><text>mo/ 'phags pa ka t+ya'i bu chen po khyod kyi pha'i chung po grogs 'di nas mi ring ba zhig na 'dug ste/ 'phags rgyal du 'ong 'dod na/ khyod kyi pha ni/ dus las 'das/ bdag cag gi khyim gyi gnas</text></item>
<item><p>429b4</p><section>'dul ba</section><text>skabs ni/ 'di lta bur gyur pas ring zhig na 'ongs pa de la nyi ma 'ga'i bsod snyoms kyang sbyin mi nus pas so/ /des smras pa/ ma/ gal te de lta na gar mkhan gyi slob dpon de bdag gi skra</text></item>
<item><p>429b5</p><section>'dul ba</section><text>kaR+sha pa Na stong gis nyo bas de nyid du tshongs la 'phags pa ka t+ya'i bu chen po la bsod snyoms phul cig /bdag gi skra ni/ yang skye bar 'gyur gyi/ mya ngan ma mdzad cig /des de'i tshig dad pa</text></item>
<item><p>429b6</p><section>'dul ba</section><text>las byung ba de thos nas bu mo/ /legs kyi/ de ltar bya'o/ /zhes smras te/ gar mkhan gyi slob dpon gang na ba der song ste phyin nas smras pa/ slob dpon/ khyod kyis nga'i bu mo'i skra kaR+sha pa Na</text></item>
<item><p>429b7</p><section>'dul ba</section><text>stong gis 'jal na/ de snoms la kaR+sha pa Na stong stsol cig /des smras pa/ sring mo/ /de'i tshe ni/ kho bo de dag dgos kyi/ da ni/ de dag mi dgos/ 'on kyang kaR+sha pa Na lnga brgyar 'tshong na</text></item>
<item><p>430a1</p><section>'dul ba</section><text>blang ngo / /des smras pa/ slob dpon/ stsol la 'di dag bzhes shig /des blangs so/ /ji tsam na tshe dang ldan pa ka t+ya'i bu chen po yul ka n+ya kub dzar phyin nas de</text></item>
<item><p>430a2</p><section>'dul ba</section><text>dben pa bla gab med pa zhig tu 'dug go /de nas bram ze mo de rtab por gom pa bslang ste tshe dang ldan pa kat+ya'i bu chen po gang na ba der song ste phyin pa dang / tshe dang ldan pa ka t+ya'i bu chen</text></item>
<item><p>430a3</p><section>'dul ba</section><text>po la 'di skad ces smras so/ /'phags pa ka t+ya'i bu chen po/ sang bdag gi sdum par gdugs tshod gsol bar ci gnang / des smras pa/ bram ze mo/ nga'i 'khor skye bo phal po che'o/</text></item>
<item><p>430a4</p><section>'dul ba</section><text>des smras pa/ 'phags pa/ 'khor ji snyed cig mchis/ bram ze mo/ nga'i 'khor lnga brgya yod do/ /'phags pa/ legs kyi/ de bzhin bgyi yi/ gnang bar mdzod cig /tshe dang ldan</text></item>
<item><p>430a5</p><section>'dul ba</section><text>pa ka t+ya'i bu chen pos bram ze mo de la cang mi zer bar khas blangs so/ /de nas bram ze mo de/ tshe dang ldan pa ka t+ya'i bu chen pos cang mi zer bas khas blangs par rig nas rkang pa la phyag</text></item>
<item><p>430a6</p><section>'dul ba</section><text>byas nas stan las langs te song ngo / /de nas bram ze mo des/ de nyid kyi nub mo gtsang zhing bsod pa'i bza' ba dang / bca' ba dag bshams te nang par sngar langs nas stan bting /</text></item>
<item><p>430a7</p><section>'dul ba</section><text>chu ra bzhag nas tshe dang ldan pa ka t+ya'i bu chen po la spyan 'dren gyis/ 'phags pa gdugs tshod bshams lags te/ 'phags pa/ da de'i dus la bab par dgongs su gsol zhes</text></item>
<item><p>430b1</p><section>'dul ba</section><text>dus gdas par byas so/ /de nas tshe dang ldan pa ka t+ya'i bu chen po snga dro chos gos dang sham thabs bgos/ lhung bzed thogs nas dge slong mang pos bskor cing dge slong gi dge 'dun gyis mdun</text></item>
<item><p>430b2</p><section>'dul ba</section><text>du bdar te bram ze mo de'i bkad sa gang na ba der song ngo / /phyin nas dge slong gi dge 'dun gyi gung la stan bshams pa nyid la 'dug go /de nas bram ze mo des ka t+ya'i bu chen po la sogs pa</text></item>
<item><p>430b3</p><section>'dul ba</section><text>dge slong gi dge 'dun dag bde bar bzhugs par rig nas gtsang zhing bsod pa'i bza' ba dang / bca' ba dag rang gi lag nas bstar te yang dag par tshim par byed/ yang dag par</text></item>
<item><p>430b4</p><section>'dul ba</section><text>stob par byed do/ /rnam grangs du mar gtsang zhing bsod pa'i bza' ba dang / bca' ba dag rang gi lag nas bstar te yang dag par tshim par byas/ yang dag par bstabs nas tshe dang ldan</text></item>
<item><p>430b5</p><section>'dul ba</section><text>pa ka t+ya'i bu chen po bshos gsol nas/ lhung bzed gyu/ phyag bcabs par rig nas tshe dang ldan pa ka t+ya'i bu chen po'i mdun du chos mnyan pa'i phyir stan ches dma' ba zhig bting nas</text></item>
<item><p>430b6</p><section>'dul ba</section><text>'dug go /de nas tshe dang ldan pa ka t+ya'i bu chen po bram ze mo de la chos 'chad par 'dod nas bram ze mo de la 'di skad ces smras so/ /bram ze'i bu mo skra can ga re/ des smras pa/ 'phags</text></item>
<item><p>430b7</p><section>'dul ba</section><text>pa| spyod lam nyams lags so/ /dgra bcom pa rnams ni/ ma bsam par ye shes mthong ba mi 'jug pas/ des bu mo skra can gyi spyod pa bsam nas smras pa/ bram ze mo/ dge ba'i</text></item>
<item><p>431a1</p><section>'dul ba</section><text>bsam pa can gyi bu mo de bos shig /des bos pa dang khang pa nas byung ste dad pa drag pos tshe dang ldan pa ka t+ya'i bu chen po'i rkang pa la phyag 'tshal te phyogs gcig</text></item>
<item><p>431a2</p><section>'dul ba</section><text>tu 'dug pa dang / bram ze mo des smras pa/ 'phags pa/ skra can ma 'di sdig pa spangs pas khyod kyi sras ma lags te/ de'i slad du ji ltar bgyis kyang bdag cag gis khyod kho na la zhu</text></item>
<item><p>431a3</p><section>'dul ba</section><text>'tshal na/ 'di bdag cag gis su la bstsal bar bgyi gsungs shig /des smras pa/ bram ze mos cha ma yin pa zhig dris te/ de ni/ rab tu byung ba la 'tsham pa ma yin mod kyi/ 'on</text></item>
<item><p>431a4</p><section>'dul ba</section><text>kyang bu mo 'dis gsang ba'i rgyan lnga brgya dang / phyi rol gyi rgyan lnga brgya dang / grong gi mchog lnga rnyed par 'gyur ro/ /des smras pa/ 'phags pa/ bdag cag bram ze ni/ dbul ba lags</text></item>
<item><p>431a5</p><section>'dul ba</section><text>na/ bdag cag gis de dag ga las rnyed/ des smras pa/ bram ze mo/ de skad ma zer cig /bu mo 'dis zhing bzang po la dad pa drag pos bya ba byas pas bsod nams kyi dbang che bar</text></item>
<item><p>431a6</p><section>'dul ba</section><text>grags pa yin te/ nges par 'di la thams cad 'byor bar 'gyur gyi/ smre sngags ma 'don cig /ces byas pa dang / de cang mi zer bar 'dug go /tshe dang ldan pa ka t+ya'i bu chen pos bram ze</text></item>
<item><p>431a7</p><section>'dul ba</section><text>mo de dang bu mo de la chos dang mthun pa'i gtam gyis yang dag par ston/ yang dag par len du 'jug /yang dag par gzengs bstod/ yang dag par dga' bar byed cing / rnam pa du mar</text></item>
<item><p>431b1</p><section>'dul ba</section><text>chos dang mthun pa'i gtam gyis yang dag par bstan/ yang dag par len du bcug/ yang dag par gzengs bstod/ yang dag par dga' bar byas nas stan las langs te song nas rim gyis</text></item>
<item><p>431b2</p><section>'dul ba</section><text>'phags rgyal du phyin to/ /de grong khyer du zhugs pa'i tshe mod la yams kyi nad phyed zhi bar gyur pa dang / chab sgo bas rgyal po la sbran pa/ lha/ sngon ma byung ba'i rtags dang / cha lugs 'chang</text></item>
<item><p>431b3</p><section>'dul ba</section><text>ba'i dge sbyong zhig g.yog lnga brgya dang bcas pa mchis te/ de mchis pa'i mod la yams kyi nad phyed zhi bar gyur to/ /rgyal pos smras pa/ kye skyes bu/ legs kyi/ de la bkur sti gyis shig /</text></item>
<item><p>431b4</p><section>'dul ba</section><text>bram ze rnams kyis smras pa/ lha/ bdag cag gis nyin mtshan du zhi ba'i las la brtson par bgyis pas na/ bdag cag gi mthus yams kyi nad phyed zhi bar gyur te/ dgung ring mo mi thogs</text></item>
<item><p>431b5</p><section>'dul ba</section><text>par thams cad yod ye zhi par bgyi'o/ /dge slong dag gis ni/ rgyal po gtum po rab snang la nad med par gyur cig ces smras nas cang mi zer bar dong ngo / /rgyal pos blon po rnams la smras</text></item>
<item><p>431b6</p><section>'dul ba</section><text>pa/ shes ldan dag /chab sgo ba ni/ lha/ sngon ma byung ba'i rtags dang / cha lugs 'chang ba'i dge sbyong zhig 'khor lnga brgya dang bcas pa 'dir mchis te/ de mchis pa'i mod nyid la yams</text></item>
<item><p>431b7</p><section>'dul ba</section><text>kyi nad phyed zhi bar gyur to/ /zhes zer/ bram ze rnams ni/ lha/ bdag cag gis gdugs mtshan du zhi ba'i las la brtson par bgyis pas na/ bdag cag gi mthus yams kyi nad phyed zhi bar</text></item>
<item><p>432a1</p><section>'dul ba</section><text>gyur to/ /zhes zer te/ de gang gi mthus yin pa mi shes na/ deng la dge sbyong dang bram ze de dag glang po che'i bres kyi mi gtsang ba'i phyogs shig tu 'bras chan ngan</text></item>
<item><p>432a2</p><section>'dul ba</section><text>pa dang / rtsabs dag gi zas byin la zos nas phyir byung ba dang / gnyi ga la zan ci 'dra ba zhig dris shig /lha/ de ltar 'tshal lo/ /zhes smras nas blon po rnams kyis ji ltar bsgo ba bzhin</text></item>
<item><p>432a3</p><section>'dul ba</section><text>du glang po che'i bres kyi mi gtsang ba'i phyogs shig tu stan bting nas dge slong dang bram ze dag la zan byin te zos zin nas phyir byung ba dang / bram ze rnams la bsgo ba/ kye bram ze chen po</text></item>
<item><p>432a4</p><section>'dul ba</section><text>dag /lhas khyed cag ci 'dra ba'i kha zas kyis tshim par byas zhes dris pa dang / de dag khros te smras pa/ byed stangs dang / rgyal po tha chad chos ma yin pa la gzhol ba zhig ste/ des bram</text></item>
<item><p>432a5</p><section>'dul ba</section><text>ze rnams la 'bras chan mi gtsang ba dang / sran tshod yan lag gnyis pa dang / rtsabs mo byin te tshim par byas mod/ ces byas pa dang / de cang mi zer bar 'dug go /de dag dong nas</text></item>
<item><p>432a6</p><section>'dul ba</section><text>dge slong rnams la dris pa/ 'phags pa/ khyed lhas ci 'dra ba'i kha zas kyis tshim par byas/ de dag gis smras pa/ bzhin bzang / sbyin pa pos ni/ byin/ len pa po rnams kyis ni/ zos te</text></item>
<item><p>432a7</p><section>'dul ba</section><text>'byung ba chen po rnams tshim par byas shing / nyin zhag gi rgyags blangs so/ /sgo bas rgyal po la smras pa/ bram ze rnams ni/ 'di skad mchi'o/ /dge slong rnams ni/ 'di skad mchi'o/ /rgyal</text></item>
<item><p>432b1</p><section>'dul ba</section><text>pos blon po rnams la bsgo ba/ shes ldan dag /deng la da ni/ gnyi ga glang po che'i bres gtsang ma'i phyogs shig tu kha zas bsod pa dag byin la de bzhin du dris shig /de dag gis glang po</text></item>
<item><p>432b2</p><section>'dul ba</section><text>che'i bres gtsang ma'i phyogs shig tu stan bshams te kha zas bsod pas tshim par byas nas de bzhin du sgo bas dris pa dang / bram ze rnams kyis smras pa/ byed stangs dang / rgyal po rgyal</text></item>
<item><p>432b3</p><section>'dul ba</section><text>rigs spyi bo nas dbang bskur ba zhig ste/ zas ci 'dod pa byin nas tshim par byas so/ /des bram ze dag rgyal po'i pho brang 'di ni/ sgo sham pa'i kha na las pas/ res 'ga' ni/ ngan par</text></item>
<item><p>432b4</p><section>'dul ba</section><text>gyur/ res 'ga' ni/ bzang por gyur gyi/ dam 'phya zhig/ ces smras pa dang / de dag cang mi zer bar 'dug go /de dag dong nas dge slong dag la dris pa dang / de dag gis snga ma bzhin</text></item>
<item><p>432b5</p><section>'dul ba</section><text>du smras so/ /sgo bas rgyal po la de bzhin du smras so/ /glang po che'i bres ji lta ba bzhin du rta'i bres dang / phyag dar khrod dang / sa phyogs gtsang mar ngan pa dang / bsod pa dag sbyar bar byas</text></item>
<item><p>432b6</p><section>'dul ba</section><text>so/ /rgyal po gtum po rab snang gis bsam pa/ dge slong dag sbyin gnas dam pa yin gyi/ bram ze dag ni/ ma yin no/ /snyam du rig nas dad pa skyes nas tshe dang ldan pa ka t+ya'i bu chen po</text></item>
<item><p>432b7</p><section>'dul ba</section><text>gang na ba der song ste phyin pa dang / tshe dang ldan pa ka t+ya'i bu chen po'i rkang pa la mgo bos phyag byas te phyogs gcig tu 'dug go /phyogs gcig tu 'dug pa dang / rgyal po gtum po rab</text></item>
<item><p>433a1</p><section>'dul ba</section><text>snang la tshe dang ldan pa ka t+ya'i bu chen pos chos dang ldan pa'i gtam gyis yang dag par ston/ yang dag par len du 'jug /yang dag par gzengs bstod/ yang</text></item>
<item><p>433a2</p><section>'dul ba</section><text>dag par dga' bar byed cing / rnam grangs du mar chos dang ldan pa'i gtam gyis yang dag par bstan/ yang dag par len du bcug /yang dag par gzengs bstod/ yang dag par rab tu</text></item>
<item><p>433a3</p><section>'dul ba</section><text>dga' bar byas nas cang mi smra bar 'dug go /de nas rgyal po gtum po rab snang stan las langs te/ bla gos phrag pa gcig tu gzar nas tshe dang ldan pa ka t+ya'i bu chen po gang na ba de logs</text></item>
<item><p>433a4</p><section>'dul ba</section><text>su thal mo sbyar ba btud de/ tshe dang ldan pa ka t+ya'i bu chen po la 'di skad ces/ 'phags pa ka t+ya'i bu chen po dge slong gi dge 'dun dang thabs cig tu sang bdag gi sdum par gdugs tshod</text></item>
<item><p>433a5</p><section>'dul ba</section><text>gsol bar ci gnang zhes smras pa dang / tshe dang ldan pa ka t+ya'i bu chen pos rgyal po gtum po rab snang la cang mi smra bas gnang ngo / /de nas rgyal po gtum po rab snang gis tshe dang ldan pa</text></item>
<item><p>433a6</p><section>'dul ba</section><text>ka t+ya'i bu chen pos cang mi smra bas gnang bar rig nas tshe dang ldan pa ka t+ya'i bu chen po'i rkang pa la mgo bos phyag 'tshal te stan las langs nas song ngo / /de nas rgyal po gtum po</text></item>
<item><p>433a7</p><section>'dul ba</section><text>rab snang gis de nyid kyi nub mo gtsang zhing bsod pa'i bza' ba dang / bca' ba dag bshams te nang par sngar langs nas gdan bting / chu ra bzhag ste tshe dang ldan pa ka t+ya'i bu chen</text></item>
<item><p>433b1</p><section>'dul ba</section><text>po la spyan 'dren pas/ 'phags pa ka t+ya'i bu chen po/ gdugs tshod bshams lags te/ da de'i dus la bab par dgongs su gsol zhes dus tshod gdas par byas so/ /tshe dang ldan pa ka</text></item>
<item><p>433b2</p><section>'dul ba</section><text>t+ya'i bu chen po snga dro chos gos dang sham thabs bgos/ lhung bzed thogs te dge slong gi tshogs kyis bskor cing dge slong gi dge 'dun gyis mdun du bdar te rgyal po gtum po rab snang gi</text></item>
<item><p>433b3</p><section>'dul ba</section><text>bkad sa ga na ba der song ste phyin pa dang / dge slong gi dge 'dun gyi gung la stan bshams pa nyid la 'dug pa dang / de yang 'dug ste rol mo'i sgra phyung nas bro gar mkhan rnams kyis bro</text></item>
<item><p>433b4</p><section>'dul ba</section><text>gar rnam pa du ma dag bya bar brtsams pa dang / tshe dang ldan pa ka t+ya'i bu chen po dang / dge slong dag dbang po bsdams te 'khod do/ /glu gar dang / rol mo'i sgra de dag zhi nas rgyal po gtum</text></item>
<item><p>433b5</p><section>'dul ba</section><text>po rab snang gis/ 'phags pa/ ci/ gar bzang lags sam/ glu snyan lags sam zhes smras pa dang / tshe dang ldan pa ka t+ya'i bu chen pos smras pa/ rgyal po chen po/ gang gis thos pa'am/</text></item>
<item><p>433b6</p><section>'dul ba</section><text>mthong ba dag la'o/ /des smras pa/ 'phags pa/ dbang po nang du bsdus pa rnams kyis ma gzigs su ni gsol na/ ji ltar ma gsan/ des smras pa/ lha/ khyod la mi gsod pa la thug pa 'ga'</text></item>
<item><p>433b7</p><section>'dul ba</section><text>yod dam/ 'phags pa/ mchis na/ de cir 'tshal/ lha/ skyes bu de'i lag tu snod til mar gyis bkang ste bskur la phyi bzhin gshed ma'i mi btang ste de la 'di skad ces/ mi khyod tshur</text></item>
<item><p>434a1</p><section>'dul ba</section><text>shog /snod 'bru mar gyis khad chad du gang ba bya rog gis btung du rung ba 'di khyer la/ ljongs bzang po thams cad bskor la 'dir khyer te shog cig /ci ste</text></item>
<item><p>434a2</p><section>'dul ba</section><text>til mar thigs pa gcig sa la bo na/ mi ral gri gdengs pa 'dis khyod kyi mgo drungs nas bcad de sa la 'dor du gzhug go /zhes bsgos la/ de'i mdun du rol mo'i sgra sna tshogs phyung</text></item>
<item><p>434a3</p><section>'dul ba</section><text>ste bro gar rnam pa sna tshogs byed du chug cig dang / de nas khyod yid ches par 'gyur ro/ /zhes smras so/ /rgyal po gtum po rab snang des ji skad bstan pa thams cad rim gyis byas</text></item>
<item><p>434a4</p><section>'dul ba</section><text>nas mi de la/ kye skyes bu/ ci/ gar bzang ngam/ glu snyan pa blangs sam/ rol mo'i sgra snyan tam zhes dris pa dang / des smras pa/ lha/ gang gis thos pa'am/ mthong ba dag la'o/ /rgyal</text></item>
<item><p>434a5</p><section>'dul ba</section><text>pos smras pa/ kwa'i skyes bu/ dbang po nang du bsdus pa dag gis ma mthong du chug na/ ji ltar ma thos/ des/ lha/ bdag 'di snyam du/ gal te bdag gis 'bru mar gyi snod 'di las</text></item>
<item><p>434a6</p><section>'dul ba</section><text>'bru mar thigs pa gcig sa la bo na yang gshed ma'i mi ral gri gdengs pa 'dis/ bdag gi mgo drungs nas bcad nas sa la 'bor ro/ /snyam ste bdag 'chi bas 'jigs skrag nas</text></item>
<item><p>434a7</p><section>'dul ba</section><text>'bru mar gyi snod la sems rtse gcig tu gtad de lta bas nyam thag ste 'dir mchis na/ ji ltar mthong ngam thos zhes smras pa dang / rgyal po spobs pa med nas cang mi zer bar 'dug</text></item>
<item><p>434b1</p><section>'dul ba</section><text>go| tshe dang ldan pa ka t+ya'i bu chen pos smras pa/ lha/ khyod kyis mthong ngam/ 'phags pa/ mthong lags so/ /lha/ re zhig mi 'di tshe gcig gis sdug bsngal gyi phyir bdag nyid mi g.yeng ba dang /</text></item>
<item><p>434b2</p><section>'dul ba</section><text>bag yod par kun tu srung bar bgyid na/ bdag cag dge slong rol mo'i sgra la blta ba dang / nyan pa spong ba blangs te bslab pa bzung ba dag /tshe rabs du ma'i sdug bsngal gyi rgyu gar dang / glu dang</text></item>
<item><p>434b3</p><section>'dul ba</section><text>rol mo'i sgra la blta ba dang / nyan pa lta smos kyang ci dgos te/ de ni/ gnas med do/ /rgyal po gtum po rab snang 'bru mar gyi snod mthong bas yid ches te lhag par dad nas btsun mo'i 'khor</text></item>
<item><p>434b4</p><section>'dul ba</section><text>dang / gzhon nu dang / blon po dang / pho brang 'khor gyi mi dang bcas pas/ ka t+ya'i bu la sogs pa dge slong gi dge 'dun bde bar bzhugs pa la gtsang zhing bsod pa'i bza' ba dang / bca' ba</text></item>
<item><p>434b5</p><section>'dul ba</section><text>dag rang gi lag nas bstar te yang dag par tshim par byed/ yang dag par stob par byed cing / rnam grangs du mar gtsang zhing bsod pa'i bza' ba dang / bca' ba dag rang gi lag nas bstar</text></item>
<item><p>434b6</p><section>'dul ba</section><text>te yang dag par tshim par byas/ yang dag par bstabs nas tshe dang ldan pa ka t+ya'i bu chen pos gdug tshod gsol nas lhung bzed gyu/ phyag bcabs par rig nas stan ches dma' ba zhig</text></item>
<item><p>434b7</p><section>'dul ba</section><text>blangs te tshe dang ldan pa ka t+ya'i bu chen po'i mdun du 'dug go/ 'dug nas tshe dang ldan pa ka t+ya'i bu chen po la 'di skad ces smras so/ /'phags pa/ ji ltar bdag gis bgyis pa de ltar 'khor</text></item>
<item><p>435a1</p><section>'dul ba</section><text>lnga brgya po bsod pa'i zhal zas kyis tshim par bgyis pa gzhan 'ga' mchis sam/ des smras ba/ lhas bdag du ma bas khyad zhugs pa khyod kyis bdag 'khor lnga</text></item>
<item><p>435a2</p><section>'dul ba</section><text>brgya dang bsod pa'i kha zas 'di lta bus tshim par byas pa gang yin pa 'di la ngo mtshar ci zhig che/ bdag 'dir 'ong ba'i tshe ri bor na gnas pa'i bu mo zhig gis bdag nyid kyi skra btsongs</text></item>
<item><p>435a3</p><section>'dul ba</section><text>nas 'khor lnga brgya dang kha zas bsod pa 'di lta bus tshim par byas pa ni/ 'di bas ches khyad zhugs par ngo mtshar che'o/ /rgyal po gtum po rab snang gis bsam pa/ bu mo gang zhig gis</text></item>
<item><p>435a4</p><section>'dul ba</section><text>skra kaR+sha pa Na lnga brgyar ldom pa de lta bu'i bud med de/ lha dag gi nang na yang ga la yod/ mdor na de btsal bar bya'o/ /snyam na/ tshe dang ldan pa ka t+ya'i bu chen po ni/ bsnyen par dka'</text></item>
<item><p>435a5</p><section>'dul ba</section><text>ba yin pas/ des de la bu mo de ri bor gang na 'dug /ces dri bar ma nus te/ des zho shas 'tsho ba rnams la bsgo ba/ shes ldan dag /ka t+ya'i bu chen po ni/ lam gang nas 'ongs pa nas</text></item>
<item><p>435a6</p><section>'dul ba</section><text>deng la ri bor gang na bu mo zhig gis skra btsongs nas 'phags pa ka t+ya'i bu chen po 'khor lnga brgya dang bshos gsol ba tshol la/ btsal nas de nga'i don du slongs shig /lha/ de ltar</text></item>
<item><p>435a7</p><section>'dul ba</section><text>'tshal lo/ /zhes zho shas 'tsho ba rnams kyis rgyal po gtum po rab snang gi ltar mnyan te/ rim gyis tshol ba na ka n+ya kub dzar phyin te/ de dag gis der de btsal to/ /btsal</text></item>
<item><p>435b1</p><section>'dul ba</section><text>nas lam gyis dub pa ngal bsos te bram ze mo de'i khyim gang na ba der song ste phyin pa dang / sgo khang du 'khod nas smras ba/ bkra shis par gyur cig /bkra shis par gyur cig /bram ze mo</text></item>
<item><p>435b2</p><section>'dul ba</section><text>des smras pa/ shes ldan dag /ci 'dod/ de dag gis smras pa/ bu mo skra can ma'o/ /bram ze mos smras pa/ su'i don du slong / de dag gis smras pa/ bram ze mo/ rgyal po gtum po rab snang</text></item>
<item><p>435b3</p><section>'dul ba</section><text>gi'o/ /des smras pa/ shes ldan dag /legs mod kyi/ 'on kyang 'di la gnyod mang du dgos so/ /de dag gis smras pa/ sring mo/ ji tsam zhig dgos/ des smras pa/ gsang ba'i rgyan lnga brgya dang /</text></item>
<item><p>435b4</p><section>'dul ba</section><text>phyi rol gyi rgyan lnga brgya dang / grong khyer mchog lnga'o/ /rgyal po gtum po rab snang la/ lha/ bu mo'i gnyod 'di snyed cig brtsegs lags so/ /zhes don de spring pa dang / rgyal po gtum po rab</text></item>
<item><p>435b5</p><section>'dul ba</section><text>snang gis phyir spring pa/ shes ldan dag /bu mo gnyod ji tsam gyis khugs pa nos shig dang / thams cad sbyar ro/ /de dag gis blangs nas rgyal pos nyi ma dang / tshes grangs dang / yud tsam dang</text></item>
<item><p>435b6</p><section>'dul ba</section><text>sbyar te dpal gyi 'byor pa chen pos blangs so/ /gang gi nyin par 'phags rgyal du phyin pa de nyid du de nyid kyi nyin par yul 'phags rgyal du mi ngas thams cad kyi thams cad du nye bar zhi zhing zhi</text></item>
<item><p>435b7</p><section>'dul ba</section><text>bar gyur nas de'i ming zhi ba zhi ba zhes bya bar chags so// //'dul ba phran tshegs kyi gzhi/ bam po nyi shu rtsa drug pa/ sdom ni/ skye dang 'tshe byed ka t+ya'i bu/ /zhi dang tshong dpon</text></item>
<item><p>436a1</p><section>'dul ba</section><text>g.yul dang ni/ /mdun du 'don dang sgrol ma dang / /pi wang len dang skra bregs dang / /rus pa'i keng rus btogs par ni/ /de ni tshoms su yang dag bsdus/ /de'i tshe</text></item>
<item><p>436a2</p><section>'dul ba</section><text>'phags rgyal na tshong dpon gyi bu zhig gnas pa des rigs mnyam pa las chung ma blangs nas/ de de dang lhan cig rtse bar byed/ dga' bar byed/ dga' mgur spyod par byed do/ /des dus</text></item>
<item><p>436a3</p><section>'dul ba</section><text>cung zad cig rtses/ dga' bar byas/ dga' mgur spyad nas zong khyer te yul gzhan du song ngo / /de'i chung ma zhim po dang / bzang po zos shing gyon pas nyon mongs pas shin tu gzir</text></item>
<item><p>436a4</p><section>'dul ba</section><text>te| de nyin gcig bzhin du khang thog tu song nas thams cad du skyes pa la lta'o/ /ji tsam dus gzhan zhig na/ rgyal po gtum po rab snang glang po che la zhon te/ de'i khyim dang nye ba</text></item>
<item><p>436a5</p><section>'dul ba</section><text>zhig tu song ba dang / des de la me tog gi phreng ba 'phangs pa de/ rgyal po gtum po rab snang gi phrag pa la phog go/ /des gyen du blta bar brtsams pa dang / ji tsam na na tshod gzhon</text></item>
<item><p>436a6</p><section>'dul ba</section><text>nu kha dog dang / dbyibs kyi khyad par gyis bdag nyid shin tu mdzes par rlom pa 'dod pas thebs pa'i spyod pas zur stegs su mig zur gyis blta ba de mthong ngo / /mthong nas kyang</text></item>
<item><p>436a7</p><section>'dul ba</section><text>de la sems kyi bsam pa 'chums par gyur to/ /des smras pa/ gal te de lta na/ phyir byung zhig/ des smras pa/ lha/ mchir g.yar tsha'i/ 'di nyid du spyon cig /de yang de la</text></item>
<item><p>436b1</p><section>'dul ba</section><text>chags pas ldog ma nus te/ de glang po che las babs nas de'i khyim du zhugs te de dang lhan cig dga' mgur spyad pas sems can zhugs par gyur to/ /bud med mkhas pa'i rang bzhin</text></item>
<item><p>436b2</p><section>'dul ba</section><text>can kha cig la ma 'dres pa'i chos lnga yod de/ lnga gang zhe na/ skyes pa chags pa shes shing ma chags pa shes pa dang / dus shes shing zla mtshan dang ldan pa shes pa dang / mngal du zhugs</text></item>
<item><p>436b3</p><section>'dul ba</section><text>pa shes pa dang / gang las mngal du zhugs pa shes pa dang / khye'ur shes shing bu mor shes pa yin no/ /des rgyal po la/ lha/ bdag ni/ sems can dang ldan par gyur to/ /zhes ji ltar</text></item>
<item><p>436b4</p><section>'dul ba</section><text>gyur pa smras pa dang / rgyal pos de la mu tig gi se mo do zhig byin te smras pa/ gal te khyod las bu khye'u zhig byung na/ de la mu tig gi se mo do 'di byin la nga'i drung du thong zhig/ 'on te bu</text></item>
<item><p>436b5</p><section>'dul ba</section><text>mo na/ khyod nyid kyi yin no/ /zhes smras te song ngo / /de la mngal gyi mtshan ma byung bar gyur pa na/ tshong dpon des yi ge spring ste/ bdag kyang bde bar 'ong gi/ mi dga' ba ma byed par bag</text></item>
<item><p>436b6</p><section>'dul ba</section><text>rton cig ces byas pa dang / des thos nas skrag ste des rgyal po la gsol pa/ lha/ bdag gi khyim thab de nye ba zhig tu mchis na/ bdag gis ji ltar bsgrub par bgyi/ rgyal pos de la spring pa|</text></item>
<item><p>436b7</p><section>'dul ba</section><text>khyod mi dga' ba ma byed par bag rton cig dang / ngas ji ltar de thag ches ring bar 'gro ba de ltar bya'o/ /zhes spring nas de cang mi zer bar 'dug go/ rgyal pos de la nor 'di lta bu</text></item>
<item><p>437a1</p><section>'dul ba</section><text>zhig nga la dgos kyi/ de ma rnyed par ma 'ongs shig ces spring pa dang / de de dag tshol du lam ring po zhig tu song ngo / /de yang zla ba dgu 'das nas khye'u gzugs</text></item>
<item><p>437a2</p><section>'dul ba</section><text>bzang zhing mdzes pa/ blta na sdug pa zhig btsas pa dang / des mar dang sbrang rtsis kha bkang ste sgrom gyi nang du shing bal bting nas de'i thog tu bzhag ste steng nas gos dkar pos g.yogs</text></item>
<item><p>437a3</p><section>'dul ba</section><text>nas de'i thog tu mu tig gi se mo do bzhag ste kha bcad nas sgrom de la rgya skegs la rgya btab ste/ bran mo la/ bran mo/ khyod sgrom 'di khyer te song la rgyal po'i khab kyi sgor dkyil 'khor</text></item>
<item><p>437a4</p><section>'dul ba</section><text>gyis la mar me bus te zhog cig/ bzhag nas nam sus blangs kyi bar du phyogs gcig tu khyer cig ces bsgo ba dang / des de bzhin du byas so/ /ji tsam zhig na ba lang lam de</text></item>
<item><p>437a5</p><section>'dul ba</section><text>nas 'gro ba dag gis sgrom de bskor te 'khod do/ /re zhig cig na rgyal po gtum po rab snang btsun mo zhi ba dang lhan cig khang bzang gi steng du song ste 'dug pa des/ de bskor te</text></item>
<item><p>437a6</p><section>'dul ba</section><text>'dug pa'i ba lang de dag mthong ste/ des zho shas 'tsho ba rnams la bka' stsal pa/ shes ldan dag/ ba lang gis bskor cing 'dug pa de/ ci yin ltos shig/ de dag gis mthong</text></item>
<item><p>437a7</p><section>'dul ba</section><text>nas smras pa/ lha/ sgrom rgya skegs la rgya btab pa zhig mchis so/ /rgyal pos smras pa/ khyer te shog cig/ btsun mo zhi bas/ lha/ sgrom de'i nang na rdzas ci mchis pa de bdag la</text></item>
<item><p>437b1</p><section>'dul ba</section><text>stsol cig /ces gsol pa dang / rgyal pos smras pa/ legs kyi/ de bzhin du bya'o/ /ji tsam na sgrom de rgyal po'i thad du blangs nas rgyal pos kha bye ste bltas na/ re zhig na mu tig</text></item>
<item><p>437b2</p><section>'dul ba</section><text>gi se mo do dang / bu zhig mthong ste/ des mu tig gi se mo do ngo shes nas/ de 'di ni/ bdag gi bu yin no/ /snyam pa'i sems skyes nas des de zhi ba la 'di ni/ khyod kyi bu'o/ /zhes gtad</text></item>
<item><p>437b3</p><section>'dul ba</section><text>do| |des smras pa/ lha/ khye'u 'di'i ming ji skad du gdags/ des smras pa/ khye'u 'di ba lang dag gis bskyangs pas/ de'i phyir 'di'i ming ba lang skyong du gdags so/ /zhes de'i ming pa</text></item>
<item><p>437b4</p><section>'dul ba</section><text>lang skyong zhes bya bar btags so/ /de nas btsun mo zhi bas de bskyed pas na/ de'i ming yang zhi ba ba lang skyong zhes bya bar chags so/ /de'i tshe yul rdo 'jog na rgyal po pad+ma'i snying po can</text></item>
<item><p>437b5</p><section>'dul ba</section><text>zhes bya ba rgyal srid byed du 'jug ste/ 'byor pa zhes bya ba nas chos dang mthun pas rgyal srid byed du 'jug go/ zhes bya ba'i bar snga ma bzhin no/ /de'i yul na dus bzhin du char 'bab</text></item>
<item><p>437b6</p><section>'dul ba</section><text>pas shing rnams kyi me tog dang / 'bras bu yang rtag tu chags/ sa la lo yang legs te/ slong mo bas kyang zas rnyed sla'o/ /ji tsam du dus gzhan zhig na rgyal po pad+ma'i snying po can khang</text></item>
<item><p>437b7</p><section>'dul ba</section><text>bzang gi thog tu song ste blon po'i tshogs kyis bskor zhing 'dug pa des blon po rnams la smras pa/ shes ldan dag/ rgyal po gzhan gang gi yul na yang 'di ltar char dus bzhin du</text></item>
<item><p>438a1</p><section>'dul ba</section><text>'bab cing / shing la me tog dang / 'bras bu rtag tu 'chags pa dang / sa la lo legs shing slong mo bas kyang zas rtag tu rnyed sla ba yod dam/ de dag</text></item>
<item><p>438a2</p><section>'dul ba</section><text>gis smras pa/ lha/ mchis te/ rgyal po gtum po rab snang gi yul 'phags rgyal zhes bgyi ba na/ char dus bzhin du 'bab cing / shing la me tog dang 'bras bu yang rtag tu 'chags/</text></item>
<item><p>438a3</p><section>'dul ba</section><text>sa la lo legs pas slong mo bas kyang rtag tu zas rnyed sla'o/ /zhes gda'o/ /des smras pa/ shes ldan dag/ gal te de lta na/ dpung gi tshogs yan lag bzhi pa go skon cig dang /</text></item>
<item><p>438a4</p><section>'dul ba</section><text>de'i yul 'khor gzhom par bya'i/ 'dong ngo / /de dag gis dpung gi tshogs yan lag bzhi pa go bskon nas rgyal po pad+ma'i snying po can dpung gi tshogs yan lag bzhi pa dang yul</text></item>
<item><p>438a5</p><section>'dul ba</section><text>'phags rgyal du song ste rim gyis rgyal po gtum po rab snang gi yul du phyin to/ /des de dag gzhom par brtsams pa na/ yul de na gnas pa'i skye bo'i tshogs kyi rgyal po gtum</text></item>
<item><p>438a6</p><section>'dul ba</section><text>po rab snang la/ lha/ rgyal po pad+ma'i snying po can zhes bgyi ba/ dpung gi tshogs chen po bsdus nas lha'i yul 'joms su mchis so/ /zhes sbran pa thos pa dang / des kyang dpung gi</text></item>
<item><p>438a7</p><section>'dul ba</section><text>tshogs yan lag bzhi pa glang po che'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs ga bskon te rgyal po pad+ma'i snying po can dang g.yul 'gyed</text></item>
<item><p>438b1</p><section>'dul ba</section><text>pa'i phyir spags so/ /de na rgyal po pad+ma'i snying po can gyis rgyal po gtum po rab snang gi glang po che'i tshogs thams cad kyang 'phrog/ rta pa'i tshogs dang / shing rta pa'i tshogs dang / dpung bu</text></item>
<item><p>438b2</p><section>'dul ba</section><text>chung gi tshogs kyang 'phrog ste/ rgyal po gtum po rab snang bcom/ btags/ byin bsgral/ pham par byas te g.yul bzlog pa na/ phan tshun kun tu byer ba las/ blon po dang skye bo'i tshogs</text></item>
<item><p>438b3</p><section>'dul ba</section><text>gzhan rnams ni/ 'phags rgyal du zhugs nas ra pa'i khar sbrengs te 'dug go/ rgyal po ni/ rkya gcig por ri 'or zhig tu phyin pa dang / ri 'or de na zhing pa snams byed ces bya ba zhig zhing</text></item>
<item><p>438b4</p><section>'dul ba</section><text>rmed pa des de mthong nas smras pa/ kye khrom gyi dpa' bo/ /rgyal po pad+ma'i snying po can gyis rgyal po gtum po rab snang bcom/ btags/ byin bsgral/ pham par byas te g.yul bzlog</text></item>
<item><p>438b5</p><section>'dul ba</section><text>ces grag na/ de bden nam/ kye skyes bu/ bden no/ /yul na gnas kyang yul gzhan nas 'ongs pa'i rgyal po pad+ma'i snying po can gyis bcom/ btags/ byin bsgral/ pham par byas te</text></item>
<item><p>438b6</p><section>'dul ba</section><text>g.yul bzlog pa/ rgyal po de'i blon po dang / dmag dpon ci 'dra ba zhig/ gal te nga de'i blon por gyur na/ myur zhing myur bar rgyal po pad+ma'i snying po can mgul nas btags te</text></item>
<item><p>438b7</p><section>'dul ba</section><text>'phags rgyal du khrid pa zhig /de de skad du gtam zer zhing 'dug pa na/ de'i chung ma ri khrod ma zhes bya ba zan khyer te 'ongs nas des sa brkos te lo ma bting nas lag pa bkrus</text></item>
<item><p>439a1</p><section>'dul ba</section><text>te zan bza' bar byas pa na/ rgyal po la bltas te khrom gyi dpa' bo khyod ngal bas skyo zhing bkres skom bas nyon mongs kyi/ bdag cag dbang thang chung ngu'i</text></item>
<item><p>439a2</p><section>'dul ba</section><text>bza' ba dang / btung ba ci 'dra ba yang mi bsdo de gsol gyi/ tshur gshegs zhes smras pa dang / rgyal po gtum po rab snang gis bsam pa/ gal te ma zos na/ ltogs te 'chi bar</text></item>
<item><p>439a3</p><section>'dul ba</section><text>'gyur ro/ /snyam du rig nas rta las babs te lag pa dang / rkang pa bkrus nas rta las stan phog ste bting nas 'dug go/ 'dug nas des 'tsho ba'i bsam pas bza' bar brtsams</text></item>
<item><p>439a4</p><section>'dul ba</section><text>so| |de nas phor bu kha chag cig nas chang blud pa dang / rgyal pos bsam pa/ phor pa 'di kha chag mod kyi/ 'on kyang gang du ma chag pa'i phyogs de nas chang btung ngo / /snyam mo/ /rgyal</text></item>
<item><p>439a5</p><section>'dul ba</section><text>po rnams ni/ shes rab dang ldan pa/ tshul phun sum tshogs pa yin pas/ des yang bsam pa/ gal te kha ma chag pa'i phyogs nas bdag gis chang 'thungs na/ 'dis ni/ ma</text></item>
<item><p>439a6</p><section>'dul ba</section><text>chag pa nas 'thungs so/ /zhes 'di khu 'phrig za bar 'gyur zhing / 'dis bdag spangs par 'gyur bas/ 'dis gang nas 'thungs pa de nyid nas 'thungs na/ bdag la shin tu dga'</text></item>
<item><p>439a7</p><section>'dul ba</section><text>bar 'gyur ro/ /snyam nas des ngos de nyid nas 'thungs pa dang / snams byed kyis bsam pa/ khrom gyi dpa' bo 'di ni/ chog med pa zhig ste/ bdag gis ngos gang nas 'thungs</text></item>
<item><p>439b1</p><section>'dul ba</section><text>pa'i ngos de nyid nas 'dis kyang 'thungs pas/ 'di dang 'jig rten gyi lugs yun ring du mi 'chor bar mdza' po bya'o/ /snyam nas/ des chung ma la smras pa/ bzang mo/ khrom gyi dpa' bo</text></item>
<item><p>439b2</p><section>'dul ba</section><text>'di/ nga'i snying gi grogs po yin gyi/ 'di khyim du khrid de song la dril phyi dang khrus gyis te zan byin la rta la yang rtswa dang chas byin cig /des de khyim du khrid nas dril phyi dang khrus byas te</text></item>
<item><p>439b3</p><section>'dul ba</section><text>zan byin nas rta la yang rtswa dang chas byin no/ /rgyal po pad+ma'i snying po can la ri brag pa skya seng zhes pa dag gis bsdos nas de dag ri brags kyi lung pa nas blugs te rgyal po pad+ma'i snying po</text></item>
<item><p>439b4</p><section>'dul ba</section><text>can gyi yul gzhom par brtsams pa dang / blon po rnams kyis rgyal po pad+ma'i snying po can la/ lha/ ri brag pa skya seng dag gis lha'i yul gzhom par bgyis kyi/ ji ltar bgyi ba dgongs</text></item>
<item><p>439b5</p><section>'dul ba</section><text>su gsol zhes yi ge spring ste/ yi ge'i nang na yang tshigs su bcad pa/ gzhan gyi yul ni gzhom pa'i phyir/ /ji ltar nan tan mdzad pa ltar/ /rang gi yul 'khor srung ba yang / /de bzhin</text></item>
<item><p>439b6</p><section>'dul ba</section><text>lhas kyang mdzad du gsol/ /zhes bris so/ /rgyal po pad+ma'i snying po can gyis yi ge bklags nas bsam pa/ gal te bdag de bzhin du song na/ 'jig rten dag/ rgyal po pad+ma'i snying po</text></item>
<item><p>439b7</p><section>'dul ba</section><text>can pham ste/ de'i phyir log go/ zhes sems par 'gyur bas/ yongs 'jal du ma byas te 'gro'o/ /snyam nas des rgyal po gtum po rab snang la spring pa/ grogs po/ sdug pa gang thol</text></item>
<item><p>440a1</p><section>'dul ba</section><text>zin pa de thal du zad/ da phyir phyungs shig dang / khyod la cung zad kyang mi byed kyi/ gzhan du na phan tshun mgul nas 'jus te 'gro bar zad do/ /blon po dag</text></item>
<item><p>440a2</p><section>'dul ba</section><text>gis spring pa de thos nas bsam pa/ gal te 'di na rgyal po med do/ /zhes spring na/ glags rnyed par 'gyur gyi/ ye g.yo zhig bya'o/ /snyam ste/ de dag gis de la yi ge spring pa/ grogs</text></item>
<item><p>440a3</p><section>'dul ba</section><text>po sdug pa/ gal te de ltar yin yang kho bo cag rgyal po ni/ bya rog bzhin du dogs pa dang bcas pa yin pas bdag ni/ phyir mi 'byung ngo / /khyod kyi mdza' bo'i bu rgyal bu gzhon nu ba</text></item>
<item><p>440a4</p><section>'dul ba</section><text>lang skyong 'di 'ong gi/ de dang brang sprod la bzhud cig/ ces spring pa dang / rgyal po pad+ma'i snying po can gyis rgyal bu gzhon nu ba lang skyong dang brang sprad nas 'phags rgyal bskor ba</text></item>
<item><p>440a5</p><section>'dul ba</section><text>btang ste rdo 'jog tu song ngo / /blon po rnams kyis smras pa/ shes ldan dag/ rgyal po pad+ma'i snying po can gyis bag phab ste/ yul rdo 'jog tu song gi/ da ni/ lha tshol du 'dong ngo / /zhes</text></item>
<item><p>440a6</p><section>'dul ba</section><text>de dag gis pho nya rta ba kun tu btang ngo / /rgyal po gtum po rab snang gis rgyal po pad+ma'i snying po can gyis 'phags rgyal bskor ba btang nas yul rdo 'jog tu song ngo / /zhes thos pa dang /</text></item>
<item><p>440a7</p><section>'dul ba</section><text>des zhing pa snams byed de la smras pa/ snams byed/ bdag ni 'jigs pa dang bral bas de'i phyir bdag 'phags rgyal du 'gro'i/ gal te khyod 'phags rgyal du 'ong na/ bdag gi</text></item>
<item><p>440b1</p><section>'dul ba</section><text>khyim du shog cig/ des smras pa/ khrom gyi dpa' bo/ khyod kyi ming yang kho bos mi shes na/ ji ltar khyim du 'ongs/ des smras pa/ snams byed nga'i khyim mi shes kyang bla/ 'on kyang khyod</text></item>
<item><p>440b2</p><section>'dul ba</section><text>'phags rgyal du 'ongs pa dang / rta mang gi khyim gang yin zhes dris shig ces smras te song nas rim gyis yul 'phags rgyal du phyin pa dang / des chab sgo ba la bsgo ba/ kwa'i skyes bu/ 'ga'</text></item>
<item><p>440b3</p><section>'dul ba</section><text>zhig rta mang gi khyim gang yin zhes 'dri ba dang / de nga'i drung du khrid de shog cig ces smras nas khyim du zhugs so/ /ji tsam dus gzhan zhig na yul 'phags rgyal du dus ston la bab nas</text></item>
<item><p>440b4</p><section>'dul ba</section><text>yul de na gnas ba'i skye bo'i tshogs dag kyang der dong ba dang / zhing ba'i chung ma ri khrod mas/ rje'i sras/ yul 'phags rgyal na dus ston la bab ste skye bo'i tshogs der dong na bdag cag</text></item>
<item><p>440b5</p><section>'dul ba</section><text>kyang bzhud la/ der dus ston kyang nyams su myong bar bya zhing / rta mang de yang gzigs so/ /des smras pa/ bzang mo/ ci khrom gyi dpa' bos gang smras pa de thams cad bden du re'am/</text></item>
<item><p>440b6</p><section>'dul ba</section><text>de ni/ gnas gsum gyis blta bar bya ste/ bcom pa dang / bros pa dang / rgyal srid las nyams pa zhig na'o/ /des smras pa/ rje'i sras/ gal te de lta na/ thong / bzhud la dus ston kyang</text></item>
<item><p>440b7</p><section>'dul ba</section><text>nyams su myong bar bgyis nas byon to/ /des smras pa/ bzang mo/ /legs kyi/ de bzhin du bya'i/ 'dong ngo / /zhes de gnyis dong nas rim gyis yul 'phags rgyal du phyin pa dang / snams</text></item>
<item><p>441a1</p><section>'dul ba</section><text>byed kyis sgo ba la/ kye skyes bu/ rta mang zhes bya ba'i khyim gang yin zhes dris pa dang / des de chung ma dang bcas te rgyal po gtum po rab snang gi drung du khrid</text></item>
<item><p>441a2</p><section>'dul ba</section><text>pa dang / rgyal pos rgyang ring po nas zhes byas te/ 'ongs pa legs so/ /zhes bya ba'i kun tu spyod pa kun tu spyad nas snams byed/ khyod 'ongs sam/ lha/ bdag mchis so/ /rgyal</text></item>
<item><p>441a3</p><section>'dul ba</section><text>po de spyi cer zhig yin pa las des cod pa na bcings pas/ des rgyal po ngo ma shes so/ /rgyal pos seng ge'i khri las babs pa dang / des ngo shes nas des chung ma dang bcas te rkang pa</text></item>
<item><p>441a4</p><section>'dul ba</section><text>la phyag byas so/ /rgyal po gtum po rab snang gis kyang rim gro cher byas nas btsun mo 'khor gyi nang du khrid de/ dril phyi dang / khrus byas/ zan byin nas nyal khang yang byin te/ btsun</text></item>
<item><p>441a5</p><section>'dul ba</section><text>mo'i 'khor rnams la bsgo ba/ 'di dag nga'i pha ma yin te/ de'i phyir khyed kyis 'di gnyis la bza' ba dang / btung ba dang / mal cha dang / stan dang / bran pho dang / bran mo dang / las</text></item>
<item><p>441a6</p><section>'dul ba</section><text>byed pa'i mi dang / rim gro ba dang / yo byad dag gis rim gro gyis shig /de rgyal pos bkur sti dang / mchod pa byas so/ /snyam nas btsun mo'i 'khor dang / gzhon nu dang / blon po</text></item>
<item><p>441a7</p><section>'dul ba</section><text>dang / pho brang 'khor gyi mi thams cad kyis rim gro bya bar brtsams so/ /zhing pa snams byed cung zad cig 'dug nas smras pa/ lha/ mkhyen par mdzod cig /bdag mchis te slar lha'i</text></item>
<item><p>441b1</p><section>'dul ba</section><text>zhal blta ba mi dka' ba lags so/ /rgyal pos smras pa/ snams byed/ 'di nyid du 'dug cig dang / lhan cig rgyal srid gzung ngo / /des smras pa/ lha/ zhing pa bdag lta bus rgyal srid gzung ba'i</text></item>
<item><p>441b2</p><section>'dul ba</section><text>rngo ci zhig thogs/ rgyal pos smras pa/ snams byed/ de'i tshe ni/ khyod na re/ gal te bdag rgyal po de'i blon po'am/ dmag dpon du gyur na/ bdag gis myur zhing myur bar rgyal po pad+ma'i snying</text></item>
<item><p>441b3</p><section>'dul ba</section><text>po can mgul nas btags te 'phags rgyal du khrid pa zhig ces zer/ da ni/ mi nus so/ /zhes zer na/ de ji lta bu zhig ces byas pa dang / de cang mi zer bar 'dug go /rgyal po gtum po rab</text></item>
<item><p>441b4</p><section>'dul ba</section><text>snang la blon po lnga brgya yod de/ des de dag la gsor bcug go /de dag gis de gsos pa dang / de'i ming gsos pa gsos pa zhes bya bar chags so/ /dus gzhan zhig na rgyal pos de la dris</text></item>
<item><p>441b5</p><section>'dul ba</section><text>pa| gsos pa/ khyod ji lta zhing 'dug /lha/ ji 'dra zhing mchis/ bdag la blon po de rnams brnyas bzhin bgyid mod/ rgyal pos smras pa/ gsos pa/ gal te de lta na/ de rnams dgos pa byung</text></item>
<item><p>441b6</p><section>'dul ba</section><text>ba'i gros byed pa'i nang du khyod kyang zhugs shig dang / su yang khyod la ma gus par mi byed do/ /des smras pa/ lha/ zhing pa bdag lta bus gros dag gi nang du 'jug pa'i rdo ci zhig thogs/ rgyal</text></item>
<item><p>441b7</p><section>'dul ba</section><text>pos| gsos pa/ de bzhin du gyis shig dang / blon po de thams cad gus pa byed par 'gyur ro/ /zhes bsgo ba dang / de cang mi smra bar 'dug go/ ji tsam dus gzhan zhig na rgyal po gtum po</text></item>
<item><p>442a1</p><section>'dul ba</section><text>rab snang blon po'i tshogs kyis bskor cing 'dug pa dang / de gsos pa smrar gzhug par 'dod pa'i blo sngon du btang ste blon po rnams la/ shes ldan</text></item>
<item><p>442a2</p><section>'dul ba</section><text>dag /don 'di ji ltar bya zhes smras pa dang / de na kha cig gis smras pa/ lha/ 'di dang 'di lta bur bgyi'o/ /rgyal pos smras pa/ don 'di ni/ de ltar mi bya'o/ /gzhan dag cig</text></item>
<item><p>442a3</p><section>'dul ba</section><text>gis smras pa/ lha/ don 'di dang 'di lta bur bgyi'o/ /rgyal pos smras pa/ don 'di ni/ de ltar mi bya'o/ /rgyal pos/ gsos pa la don 'di ji ltar bya zhes smras pa dang / des/ lha/</text></item>
<item><p>442a4</p><section>'dul ba</section><text>don 'di ni/ 'di ltar bgyi ste/ de ltar mdzad na/ legs par 'gyur ro/ /zhes smras pa dang / rgyal pos de bzhin du byas so/ /blon po rnams kyis smras pa/ rgyal po yang 'di'i</text></item>
<item><p>442a5</p><section>'dul ba</section><text>gros bzhin mdzad pas de la ma gus par mi bya'o/ /zhes de dag gis de la gus pa bya bar brtsams so/ /yang rgyal pos gsos pa la dris pa/ khyod ji lta zhing 'dug /des smras</text></item>
<item><p>442a6</p><section>'dul ba</section><text>pa| lha/ ji 'dra zhing mchis/ re zhig dang por bdag la khyim ma mchis so/ /rgyal pos blon po rnams la bsgo ba/ shes ldan dag /gsos pa la khyim byin cig /de dag gis</text></item>
<item><p>442a7</p><section>'dul ba</section><text>smras pa/ lha/ blon po che ge mo zhes bgyi ba dus las 'das pa de'i khyim zhig mchis te/ de'i mchis brang yang de na mchis so/ /rgyal pos khyim de chung ma dang nor bu bcas</text></item>
<item><p>442b1</p><section>'dul ba</section><text>pa gsos pa la byin cig ces bsgo ba dang / de dag gis khyim de chung ma dang bcas te gsos pa la byin no/ /yang rgyal pos gsos pa la smras pa/ gsos pa/ khyod ji lta zhing 'dug /des smras</text></item>
<item><p>442b2</p><section>'dul ba</section><text>pa| lha/ mchis brang gi 'khor rnams mi 'di zhing pa'o/ /zhes brnyas par bgyid lags so/ /rgyal pos smras pa/ gsos pa/ gal te de lta na/ gang gi tshe khyod khrus byed par 'dod pa de'i tshe</text></item>
<item><p>442b3</p><section>'dul ba</section><text>ngas khyod la 'gugs pa gtang dang / khyod kyis de la khrus zin te 'ong ngo / /zhes byos shig /gsos pas smras pa/ ji ltar bdag gis lha'i bka' bcag /rgyal pos smras pa/ gsos pa/ ngas</text></item>
<item><p>442b4</p><section>'dul ba</section><text>khyod la gnang ba 'di la 'gal ba ci zhig yod/ gang gi tshe khyod zan za bar 'dod pa de'i tshe ngas 'gugs pa gnyis pa gtang gi/ de la yang khyod kyis zan zos te 'ong ngo / /zhes gyis shig dang /</text></item>
<item><p>442b5</p><section>'dul ba</section><text>de nas nga nyid khyod kyi khyim du 'ongs te/ 'ongs nas khyod dang lhan cig snod gcig tu zan bza'o/ /des smras pa/ lha/ bdag ni/ 'bangs lags/ khyod ni/ jo bo lags pas/ bdag khyod</text></item>
<item><p>442b6</p><section>'dul ba</section><text>dang lhan cig gcig tu 'tshal ma 'tshal te/ de ni/ cha ma lags so/ /rgyal pos/ gsos pa/ ngas khyod la gnang na/ 'di la 'gal ba ci zhig yod/ khyod zo zhig dang / de lta na/ de dag</text></item>
<item><p>442b7</p><section>'dul ba</section><text>khyod la gus pa byed par 'gyur ro/ /zhes bsgo ba dang / des khas blangs nas cang mi zer bar 'dug go /de nas rgyal pos de khrus byed pa'i dus su gsos pa/ dgos cung zad cig yod kyi/</text></item>
<item><p>443a1</p><section>'dul ba</section><text>myur du shog cig /ces pho nya btang ba dang / des de'i drung du song ste smras pa/ gsos pa/ dgos pa cung zad cig yod kyi/ rings par shog cig ces lhas bka'</text></item>
<item><p>443a2</p><section>'dul ba</section><text>stsal to/ /des smras pa/ kye nang rje/ khrus byas te 'ong gi /song zhig /ces byas pa dang / mi de slar song ngo / /de'i chung ma'i 'khor dag cig gtam gleng bar brtsams pa/ phu nu mo/</text></item>
<item><p>443a3</p><section>'dul ba</section><text>'o bu cag gi khyo zhing pa 'di 'di ltar tshod med de/ lha'i bka' khyad du gsod pa la ltos/ de na kha cig na re/ phu nu mo/ gang dag rigs ngan pa las byung ba de dag ni/ gyi nas kyang dregs</text></item>
<item><p>443a4</p><section>'dul ba</section><text>par 'gyur ro/ /zhes zer ro/ /gzhan dag na re/ phu nu mo/ rings par ltos shig dang / mthon po'i mtha' ltung bas na/ gdon mi za bar rgyal pos 'di brlag par 'gyur ro/ /zhes</text></item>
<item><p>443a5</p><section>'dul ba</section><text>zer ro/ /des khrus byas nas zan bza' bar brtsams pa na/ rgyal pos de la gsos pa/ bya ba cung zad cig yod pa mi sleb kyi/ rings par tshur shog /ces pho nya gnyis pa btang ba dang /</text></item>
<item><p>443a6</p><section>'dul ba</section><text>des der song ste/ de bzhin du bsgo na des smras pa/ kye mi khyod song zhig /zan zos te 'ong ngo / /ji tsam na rgyal po nyid 'ongs nas smras pa/ gsos pa/ ci zan za'am/ des smras pa/</text></item>
<item><p>443a7</p><section>'dul ba</section><text>lha| 'tshal ma 'tshal lo/ /rgyal pos smras pa/ gsos pa/ nga la mgron mi bya'am/ des smras pa/ lha/ mgron bgyi yi/ bshos gsol cig /chung ma dag gis bsam pa/ lha/ 'di dang</text></item>
<item><p>443b1</p><section>'dul ba</section><text>lhan cig bzhad gad mdzad do/ /snyam nas de dag ngo mtshar du gyur te mig tshugs su rtog par brtsams so/ /rgyal pos rkang pa dang lag pa bkrus te de dang lhan cig tu zan bza' bar brtsams pa</text></item>
<item><p>443b2</p><section>'dul ba</section><text>dang / chung ma rnams kyis mthong nas sdangs te phan tshun du smras pa/ phu nu mo/ /bdag cag gis 'di la 'di zhing pa'o/ /zhes brnyas pa byas na/ lha 'di dang lhan cig bshos gsol ba la</text></item>
<item><p>443b3</p><section>'dul ba</section><text>ltos/ de na kha cig gis smras pa/ phu nu mo/ 'di la ji ltar bsgrub par bya/ gzhan dag gis smras pa/ 'di la ci zhig bsgrub tu yod/ gang dang lhan cig rgyal po bshos gsol ba de la bdag</text></item>
<item><p>443b4</p><section>'dul ba</section><text>cag gis bkur sti ma byas na/ ci ste rgyal pos mkhyen na/ bdag cag la gdon mi za bar gnod pa byed par 'gyur bas gang thal ba de thal du zad/ da ni/ nam yang de la mi gus pa mi bya'o/ /</text></item>
<item><p>443b5</p><section>'dul ba</section><text>zhes byas pa dang / gzhan dag gis smras pa/ legs kyi/ de bzhin du bya'o/ /zhes de dag 'tsher zhing mi dga' bzhin du de'i ngag mi gcog go /yang rgyal pos gsos pa la ji lta zhing</text></item>
<item><p>443b6</p><section>'dul ba</section><text>'dug ces smras pa dang / des smras pa/ lha/ ci 'dra zhing mchis/ khyod kyi zhang po de bdag la shin tu khyad du 'gums lags mod/ rgyal pos smras pa/ gsos pa de lta bu bya bar mi nus</text></item>
<item><p>443b7</p><section>'dul ba</section><text>mod kyi/ 'on kyang thams cad khyod kho na la rag las kyi/ khyod nyid shes so/ /des smras pa/ lha/ gal te de lta na/ khyod kyis bdag la bka' gyod mi rma bar ci gnang / rgyal pos smras pa</text></item>
<item><p>444a1</p><section>'dul ba</section><text>legs kyi/ de bzhin gyis shig /ji tsam dus gzhan zhig na gsos pa srang gi nang nas song ba dang / de na pha ma dag bral ba'i byis pa gnyis shig ci dgar</text></item>
<item><p>444a2</p><section>'dul ba</section><text>rgyu zhing gnas pa gang yang rung ba nyin par zas bsgrubs nas don gong gis rtse zhing 'dug go /ji tsam na bran mo zhig chu'i bum pa khyer nas lam de nas 'gro ba dang / de na khye'u zhig</text></item>
<item><p>444a3</p><section>'dul ba</section><text>gis/ grogs po/ ltos shig /ri lu'i bum pa 'di brtol lo/ /zhes smras pa dang / des smras pa/ gal te khyod kyis ri lu skam pos bu ga phyung na/ de na ngo mtshar mi che'i/ ngas ri lu</text></item>
<item><p>444a4</p><section>'dul ba</section><text>gsher ba 'dis glan pa gang yin pa 'di ni/ ngo mtshar che'o/ /des legs kyi/ de bzhin du bya'o/ /zhes smras nas/ des de la ri lu skam pos brtol ba dang / des gsher ba glan to/ /de</text></item>
<item><p>444a5</p><section>'dul ba</section><text>nas gsos pas de dag mthong nas shin tu ngo mtshar skyes te/ des bsam pa/ de gnyis kyis bstangs na/ de la sha glan par nus so/ /snyam du rig nas kwa'i byis pa/ khyed gnyis su'i</text></item>
<item><p>444a6</p><section>'dul ba</section><text>yin zhes dris pa dang / de gnyis kyis smras pa/ lha/ bdag cag pha ma dang bral nas gang yang rung ba nas nyin par gyi zas tshol ba zhig lags so/ /des smras pa/ gal te de lta na/ ci nga'i</text></item>
<item><p>444a7</p><section>'dul ba</section><text>gan du mi 'dug gam/ lhas mchis par ni/ bgyi na/ 'on kyang gsol ba zhig mchis te/ bdag cag gis khyod kyi las ci zhig bgyi bar 'tshal/ des smras pa/ cung zad kyang byar</text></item>
<item><p>444b1</p><section>'dul ba</section><text>med kyi/ don gong nyid goms par byed du bcug cing gzhag go /'on kyang khyod kyis nga'i don gcig bya ste/ gang zhig nga dang lhan cig 'thab mo byed pa de'i kha khyed gnyis kyis mi gtsang ba'i</text></item>
<item><p>444b2</p><section>'dul ba</section><text>nang du bsgres pa'i ri lus khong zhig /de gnyis kyis smras pa/ lha/ legs kyi/ de bzhin du bgyi'o/ /ji tsam dus gzhan zhig na ci zhig gi phyir de de dang lhan cig tu 'thab mo byed par brtsams</text></item>
<item><p>444b3</p><section>'dul ba</section><text>na| de gnyis kyis de'i khar mi gtsang ba'i nang du bsgres pa'i ri lus bkang ba dang / de skyengs nas la gor du phyis te kha btsums nas spobs pa med par gyur to/ /yang rgyal pos gsos pa la/</text></item>
<item><p>444b4</p><section>'dul ba</section><text>gsos pa/ khyod ji lta zhing 'dug ces smras pa dang / des smras pa/ lha/ ci 'dra zhing mchis/ khyod kyi nang mi des zhing pa'i mi yin no/ /zhes bdag la brnyas par bas mod/ rgyal pos smras pa/ gsos</text></item>
<item><p>444b5</p><section>'dul ba</section><text>pa| gal te de lta na/ gang gi tshe nga btsun mo'i 'khor gyi nang du song ba de'i tshe khyod shog la rgyal po ga la bzhugs zhes dris shig /gal te btsun mo'i 'khor gyi nang na bzhugs so/ /zhes zer na/</text></item>
<item><p>444b6</p><section>'dul ba</section><text>de btsun mo'i 'khor gyi nang du bzhud cing gnas na/ rgyal po'i bya ba dang rgyal po'i don dag nyams par 'gyur ro/ /zhes smros shig /gal te yang der nga'i mal lam khri dag mthong na/ khyod der</text></item>
<item><p>444b7</p><section>'dul ba</section><text>'dug cig dang / ngas khyod kyi rkang pa bkru bar bya'o/ /des smras pa/ lha/ khyod ni/ rje lags/ bdag ni/ 'bangs lags pas de ji ltar rung ste/ de ni/ cha ma lags so/ /rgyal pos smras pa/</text></item>
<item><p>445a1</p><section>'dul ba</section><text>gsos pa/ nga de ltar 'dod na/ 'di la 'gal ba ci zhig yod/ de lta na/ de dag khyod la rim gro byed par 'gyur ro/ /zhes byas pa dang / des khas blangs nas</text></item>
<item><p>445a2</p><section>'dul ba</section><text>thams cad rim gyis byas so/ /rgyal po'i mal stan gang yin pa'i steng du re zhig ngal bso'o/ /zhes byas nas nyal ba dang de nyid du gnyid kyis log go /rgyal po phyir byung nas 'di su</text></item>
<item><p>445a3</p><section>'dul ba</section><text>zhig ces smras pa dang / de dag gis smras pa/ gsos pa lags so/ /rgyal pos smras pa/ 'di sus kyang rkang pa ma bkrus sam/ chu khyer te shog cig /rkang pa bkru'o/ /zhes rgyal pos de'i</text></item>
<item><p>445a4</p><section>'dul ba</section><text>rkang pa bkrus pa dang / de dag dogs shing mi dga' bzhin de la rim gro bya bar brtsams so/ /rgyal po gtum po rab snang bud med la brkam chags can zhig pas/ de dus gzhan zhig na</text></item>
<item><p>445a5</p><section>'dul ba</section><text>blon po'i bu ne'u ldang dag dang lhan cig khang bzang gi steng du song nas de dag dang gtam bzang po ma yin pa zer zhing 'dug ste/ shes ldan dag /grong dang / grong rdal dang / yul</text></item>
<item><p>445a6</p><section>'dul ba</section><text>'khor gang na bud med bzang / de na kha cig gis smras pa/ lha/ ka n+ya kub dza na bud med bzang lags so/ /gzhan dag gis smras pa/ lha/ kam+po ji ka'i bud med bzang lags so/ /</text></item>
<item><p>445a7</p><section>'dul ba</section><text>gzhan dag gis smras pa/ lha/ sbrul gdug pa dag bzang lags so/ /gzhan zhig gis smras pa/ grong khyer gzhan na gnas pa'i bud med dag lta zhog /'phags rgyal 'di nyid na</text></item>
<item><p>445b1</p><section>'dul ba</section><text>gzugs kyis 'tsho ba bzang mo zhes bgyi ba gang yin pa mthong na/ sum cu rtsa gsum pas bkur ba'i lha mo gzugs dang / kha dog dang / na tshod dang / dbyibs dang ldan pa yang nyi ma'i 'od zer gyi</text></item>
<item><p>445b2</p><section>'dul ba</section><text>snang bas lha'i gzhal med khang na gnas pa'i skar ma rnams kyi snang ba zil gyis non pa de lta bu zhig gnas lags so/ /rgyal pos de'i gzugs dang / na tshod kyi yon tan brjod pa thos nas</text></item>
<item><p>445b3</p><section>'dul ba</section><text>lhag par gzhan gyi bud med kyi gan du 'gro 'dod par gyur te/ cha lugs mi mngon par byas nas de nyid kyi nub mo kaR+sha pa Na lnga brgya khyer te de'i khyim du song ba dang / des de la byon pa legs</text></item>
<item><p>445b4</p><section>'dul ba</section><text>so| |zhes bya ba'i kun tu spyod pa kun tu spyad nas mngag gzhug ma'i bu mo la gtad de/ bu mo/ song la rigs kyi bu 'di dril phyi dang / khrus gyis shig /jo mo/ de ltar 'tshal lo/ /zhes bu mo</text></item>
<item><p>445b5</p><section>'dul ba</section><text>des gzugs kyis 'tsho ba bzang mo'i ltar mnyan te rgyal po gtum po rab snang la dril phyi bya bar brtsams so/ /de de la dril phyi byed pa na mi gzhan zhig kyang kaR+sha pa Na lnga brgya khyer te der 'ongs</text></item>
<item><p>445b6</p><section>'dul ba</section><text>nas/ des bzang mo dga' mgur spyod kyi/ 'dong zhes smras so/ gzugs kyis 'tsho ba bzang mo de'i kun tu spyod pa ni/ gal te gcig nang du 'ongs la/ yang gcig 'ongs na snga ma bsad</text></item>
<item><p>445b7</p><section>'dul ba</section><text>cing phyi ma dang lhan cig dga' mgur spyod do/ /bu mo des rgyal po gtum po rab snang de'i gzugs dang na tshod mdzes pa de mthong nas 'di lta bu'i rgyal rigs kyi bu yang sdig pa'i chos kun</text></item>
<item><p>446a1</p><section>'dul ba</section><text>tu spyod pa 'dis gsod do/ /snyam nas dus so/ /des dus pa dang / mchi ma'i thigs pa rgyal po gtum po rab snang gi lus la phog par gyur to/ /de nas rgyal</text></item>
<item><p>446a2</p><section>'dul ba</section><text>po gtum po rab snang gis gyen du bltas na/ bu mo de ngu nas des smras pa/ bu mo/ ci'i phyir du/ des smras pa/ gzhon nu/ chen po ma lags so/ /rgyal po dogs par gyur nas yang</text></item>
<item><p>446a3</p><section>'dul ba</section><text>dris pa/ bu mo/ ci'i phyir du/ bag ma tsha bar smros shig/ ces dris pa dang / des rgyas par brjod do/ /rgyal po gtum po rab snang gis smras pa/ bu mo/ gang gis na/ nga 'bros pa'i thabs</text></item>
<item><p>446a4</p><section>'dul ba</section><text>lta 'ga' yod dam/ des smras pa/ 'di'i khyim kun nas gshed ma'i mi ral gri thogs pas bskor bas med mod kyi/ 'on kyang phyogs gcig yod na/ de mi gtsang bas de lta zhig</text></item>
<item><p>446a5</p><section>'dul ba</section><text>smras kyang ci rung / rgyal pos smras pa/ bu mo/ gtsang yang rung mi gtsang yang rung smros la srog byin cig/ des smras pa/ phyogs 'di na chab khung sa zhig yod de/ lcags kyi phur</text></item>
<item><p>446a6</p><section>'dul ba</section><text>pas btab cing 'dug gi/ gal te 'byin nus na/ de phye la bros shig/ rgyal pos smras pa/ bu mo/ tshur/ phyogs de gang yin pa ston cig dang / ngas de dbyung nus so/ /zhes</text></item>
<item><p>446a7</p><section>'dul ba</section><text>smras pa dang / des phyogs de de la bstan to/ /smad 'tshong ma de'i khyim dang 'dab chags na bram ze ltas mkhan zhig gi khyim yod de/ re zhig na bram ze de/ gcin gcir byung na/ de'i</text></item>
<item><p>446b1</p><section>'dul ba</section><text>chung ma yang chu khyer nas phyi bzhin du 'ongs te/ bram ze des skar ma bltas pa dang mi bzang bar mthong nas des bram ze mo la smras pa/ bram ze mo/ skar ma mi bzang bas/ lha ni/ mi</text></item>
<item><p>446b2</p><section>'dul ba</section><text>bzang ba/ dogs pa/ nyam nga bar gyur to/ /des smras pa/ bram ze/ de skad ma zer cig/ de ni/ rgyal po khro bar 'gyur ro/ /des smras pa/ bram ze mo/ bdag cag ni/ rgyal po'i skyabs na</text></item>
<item><p>446b3</p><section>'dul ba</section><text>bde bar gnas pa yin pas/ des na mi dga' ste/ de skad smra mod/ de thams cad rgyal pos thos so/ /de nas rgyal pos lcags kyi phur pa de bsgul bar brtsams na/ ma nus na/ stobs dang ldan</text></item>
<item><p>446b4</p><section>'dul ba</section><text>pa des bsgrims te bsgul nas phyin pa dang / bshang ba 'bab pa de dang lhan cig byung ste song ngo / /bram ze des bram ze mo de la smras pa/ bram ze mo/ lha de'i mi bzang ba/ dogs pa/ nyam nga</text></item>
<item><p>446b5</p><section>'dul ba</section><text>bar gyur pa gang yin pa de dang lha bral te/ rgyal po gson pa bdag cag dbang thang chen/ rgyal po ni/ de ltar spags bzhin du btsun mo zhi ba'i thad du song ngo / /des lha de ci zhig ces</text></item>
<item><p>446b6</p><section>'dul ba</section><text>smras pa dang / des ji lta bur gyur ba smras so/ /btsun mo zhi ba mig mchi mas gang bzhin du de smyig ma'i tshal pas bzhar ro/ /smyig ma'i tshal pas bzhar nas sa dkar gyis dril phyi byas</text></item>
<item><p>446b7</p><section>'dul ba</section><text>so| |sa dkar gyis dril phyi byas nas spas sna tshogs kyis bsgos pa'i chus bkrus te mthun pa'i gos dag bskon to/ /de phyi de nyin par don bya ba'i sar 'dug nas blon po rnams la smras pa/</text></item>
<item><p>447a1</p><section>'dul ba</section><text>shes ldan dag/ ltas mkhan dag bos shig /de dag gis ltas mkhan dag bos pa dang / de dag la rgyal pos smras pa/ shes ldan dag/ mdang nga'i mtshan</text></item>
<item><p>447a2</p><section>'dul ba</section><text>mo ji lta bur 'das par gyur/ de dag gis smras pa/ ji ltar rgyal rigs spyi bo nas dbang bskur ba chos bzhin du sa skyong ba ltar lags so/ /rgyal pos smras pa/ shes ldan dag /</text></item>
<item><p>447a3</p><section>'dul ba</section><text>phyogs che ge mo zhig na bram ze ltas mkhan zhig gnas pa de bos shig/ de dag gis de'i thog tu rgyal po'i mi dag btang ngo / /de dag der song nas bram ze de la lha 'bod do/ /zhes</text></item>
<item><p>447a4</p><section>'dul ba</section><text>bsgo ba dang / des shes ldan dag/ lhas ji ltar bka' stsal pa bzhin 'tshal gyi/ song zhig/ gos 'tshal la mchi'o/ /zhes smras so/ /de dag slar song ba dang bram ze mo des smras pa/</text></item>
<item><p>447a5</p><section>'dul ba</section><text>bram ze/ bdag gis sngar khyod la rgyal po gtum po khro bar 'gyur ba ma smra zhig/ ces byas na/ khyod nga'i ngag nyan du ma btub pas da ni/ de byung ngo / /des bram ze mo la thams cad legs par</text></item>
<item><p>447a6</p><section>'dul ba</section><text>'gyur gyi/ bag ma tsha zhig smras nas des de dbugs phyung ste rgyal po'i drung du song ngo / /rgyal pos rgyang ring po nas mthong nas byon pa legs so/ /zhes bya ba'i tshig brjod nas mkhan po/</text></item>
<item><p>447a7</p><section>'dul ba</section><text>byon pa legs te/ phyogs 'dir bzhugs shig/ ces byas pa dang / de yid dga' ba skyes nas rgyal po la rgyal ba dang tshe spel ba byas nas ji ltar bsgo ba'i gnas su 'dug go /</text></item>
<item><p>447b1</p><section>'dul ba</section><text>rgyal pos yud tsam zhig bsdad nas smras pa/ mkhan po/ khyod ltas mkhyen tam/ des smras pa/ lha mnyes par rdo thogs so/ /mkhan po/ bdag mdang ji lta bu zhig tu 'das par gyur/ lha/</text></item>
<item><p>447b2</p><section>'dul ba</section><text>mi bzang pa/ dogs pa/ nyam nga bar gyur pa las khyod bsod nams kyi mthu can zhig ste/ de'i slad du mi mdza' ba rnams kyi nang nas 'o brgyal te thar par gyur to/ /zhes byas pa dang / rgyal</text></item>
<item><p>447b3</p><section>'dul ba</section><text>po mgu nas shes ldan dag /mkhan pos ji skad du smras pa de bzhin te/ gzhan du ma yin no/ /zhes smras nas/ mkhan po/ khyod la dam pa ci zhig dbul pa gsungs shig /ces smras pa</text></item>
<item><p>447b4</p><section>'dul ba</section><text>dang / des smras pa/ re zhig nang mi dang mchid gros 'tshal te slad kyis gsol bar 'tshal lo/ /rgyal pos smras pa/ mkhan po/ legs kyi/ de bzhin gyis shig /des rings par 'gros</text></item>
<item><p>447b5</p><section>'dul ba</section><text>bslang nas song ste rang gi khyim du phyin pa dang / nang mi rnams la pos te smras pa/ nga la lhas dam pa sbyin par chad na/ khyod ci 'dod pa smros shig/ bram ze mos smras pa/ bram ze/ re zhig</text></item>
<item><p>447b6</p><section>'dul ba</section><text>khyod nyid la dri'i/ khyod ci 'dod/ des smras pa/ bram ze mo/ nga ni/ grong mchog lnga'o/ /des smras pa/ bram ze/ gal te de lta na/ bdag ni/ ba lang brgya'o/ /bus smras pa/ yab/ bdag ni/</text></item>
<item><p>447b7</p><section>'dul ba</section><text>cang shes kyi shing rta'o/ /bu mos smras pa/ bdag ni/ nor bu'i rna cha gdub 'khor ro/ /de'i bran mo skyed mas smras pa/ ci ste khyod cag de lta bu 'dod na/ bdag ni/ rdo leb bzang po'o/ /</text></item>
<item><p>448a1</p><section>'dul ba</section><text>bram zes bsam pa/ tshigs su bcad pa'i dbyangs kyis lha las dam pa gsol gyi/ phal pa gzhan ltar ni/ mi bya'o/ /snyam du bsam nas tshigs su</text></item>
<item><p>448a2</p><section>'dul ba</section><text>bcad pa sems shing rgyal po'i drung du song ste smras pa/ lha/ bdag cag ci 'tshal ba de gsan du gsol/ bdag ni grong khyer lnga zhig 'tshal/ /bram ze mo yang ba lang brgya/ /bu ni</text></item>
<item><p>448a3</p><section>'dul ba</section><text>cang shes shing rta ste/ /bu mo nor bu'i rna cha 'tshal/ /bdag gi bran mo skyed ma ste/ /de yang rdo leb bzang po 'tshal/ /rgyal po gtum po rab snang gis kyang de la de bzhin du slar tshigs</text></item>
<item><p>448a4</p><section>'dul ba</section><text>su bcad de smras pa/ khyod la grong mchog lnga sbyin te/ /chung ma la yang ba lang brgya/ /bu la rta yi shing rta brgya/ /bu mo la yang rna cha dag /bran mo skyed ma slong ba yi/ /rdo leb bzang po 'dod</text></item>
<item><p>448a5</p><section>'dul ba</section><text>pa yang / /de yi re ba 'bras yod par/ /ji ltar 'dod pa bskang bar bya/ /de nas rgyal pos de la ji ltar 'dod pa'i dam pa byin nas smras pa/ mkhan po/ rub ste rgyal srid bgyi'i/ bdag</text></item>
<item><p>448a6</p><section>'dul ba</section><text>la gros ston cig /des/ lha/ bdag cag ni/ bram ze lags pas/ de ni/ bdag gi cha ma lags so/ /zhes smras pa dang / des de nan gyis mdun na 'don du bcug go /re zhig</text></item>
<item><p>448a7</p><section>'dul ba</section><text>cig na rgyal po gtum po rab snang la ri khrod pa skya seng ba zhes bya ba dag log pa dang / des gsol pa la bka' stsal pa/ song la skya seng dag rnal du phob cig /des kyang dpung</text></item>
<item><p>448b1</p><section>'dul ba</section><text>gi tshogs yan lag bzhi po glang po che'i tshogs dang / rta pa'i tshogs dang / shing rta pa'i tshogs dang / dpung bu chung gi tshogs go bskon nas song ngo / /das de dag rnal du pham ste de nas der</text></item>
<item><p>448b2</p><section>'dul ba</section><text>gte'u yang bzung / dpya nar ma dang bla skyes kyang 'bul du bcug nas song ngo / /rgyal pos ji ltar gsos pas skya seng dag rnal du phab nas gte'u yang bzung / dpya nar ma dad bla skyes kyang 'bul</text></item>
<item><p>448b3</p><section>'dul ba</section><text>du bcug nas 'ongs pa thos so/ /des thos nas kyang dpung gi tshogs yan lag bzhi pa dang bcas bsur song ngo / /ji tsam zhig na gte'u pa de'i nang na ri brag gi bu mo shu ba dang g.yan pas</text></item>
<item><p>448b4</p><section>'dul ba</section><text>thebs pa zhig mthong ngo / /mthong nas kyang gsos pa la dris pa/ gsos pa/ 'di dang lhan cig dga' mgur spyod pa'i mi lta 'ga' yod dam/ des smras pa/ lha/ dga' mgur spyod pa 'ba'</text></item>
<item><p>448b5</p><section>'dul ba</section><text>zhig tu ma bas/ gang la 'di stsal pa de'i rgyab tu 'di 'tshal na/ rta skad 'byin par bgyid pa de gnas mchis so/ /rgyal pos smras pa/ gsos pa/ de ci de bzhin du 'gyur ram/ des smras pa/</text></item>
<item><p>448b6</p><section>'dul ba</section><text>lha| spyan sngar dbab par bgyi'o/ /gsos pas bu mo de sman pa rnams la gtad nas shes ldan dag/ kho bos yo byad thams cad sbyar gyi/ 'di'i dpyad gyis shig /de dag gis de la dpyad</text></item>
<item><p>448b7</p><section>'dul ba</section><text>byas pa dang nad kyang sos par gyur to/ /de nas rim gyis yo byad kyi khyad par rnams kyis bskyed pas gzugs bzang mor gyur pa dang / gsos pas de bu mor bzung ste/ de'i ming skya seng</text></item>
<item><p>449a1</p><section>'dul ba</section><text>gi bu mo sgrol ma zhes bya bar btags so/ /gsos pas/ bu mo/ des lha 'dir gdugs tshod la spyan drang gi/ khyod rgyan thams cad kyis klubs la lha la bdag</text></item>
<item><p>449a2</p><section>'dul ba</section><text>nyid ston cig/ ces bsgo ba dang / de cang mi smra bar 'dug go/ gsos pas rgyal po la smras pa/ lhas pa bdag gi sdum pa yongs su spangs pa lta zhig/ da mi gzigs sam/ des</text></item>
<item><p>449a3</p><section>'dul ba</section><text>smras pa/ gsos pa khyod kyis ma bos par ji ltar blta bar bya/ lha/ gal te de lta na/ spyan 'dren to/ /legs te/ phan btags so/ /gsos pas rgyal po la 'os pa'i bza' ba</text></item>
<item><p>449a4</p><section>'dul ba</section><text>dang / btung ba dag sbyar te khyim yang byi dor byas pa dang / rgyal po de'i khyim du 'ongs so/ /des kyang rgyal po la 'os pa'i dril phyi dag gis phyis nas dri sna tshogs kyis bsgos pa'i</text></item>
<item><p>449a5</p><section>'dul ba</section><text>chus ni/ bkrus/ byug pa rnam pa sna tshogs kyis ni/ byugs/ gos rnam pa sna tshogs ni/ bskon te/ rgyal po la 'os pa'i bshos gsol nas gsos pa dang lhan cig tu gtam dag</text></item>
<item><p>449a6</p><section>'dul ba</section><text>gleng zhing 'dug pa na/ des kyang yol bas bskor ba'i nang nas pho long 'phangs nas de yol ba bzlog ste/ yab cig/ pho long slar stsol ces smras pa dang / de na tshod gzhon zhing</text></item>
<item><p>449a7</p><section>'dul ba</section><text>mdzes pa rgyal pos mthong ngo / /mthong ma thag tu chags par gyur te smras pa/ gsos pa/ 'di su'i bu mo yin/ lha/ bdag gi bu mo lags so/ /gsos pa/ ci 'ga' zhig</text></item>
<item><p>449b1</p><section>'dul ba</section><text>ma byin nam/ lha/ ma stsal to/ /gsos pa/ gal te de lta na/ ci'i phyir nga la mi sbyin/ lha/ dbul bar 'tshal lo/ /de rgyal po gtum po rab snang gis dpal gyi 'byor pa chen pos chung mar</text></item>
<item><p>449b2</p><section>'dul ba</section><text>blangs so/ /gsar pas rnying pa thams cad zil gyis gnon pa 'di ni/ chos nyid yin pas/ rgyal po yang de la gcig tu lta zhing sems chags pa las gzhan btang ste/ de kho na lhur len</text></item>
<item><p>449b3</p><section>'dul ba</section><text>cing 'dug go/ gsos pas bsam pa/ sngon dam bcas pa bya ba'i dus de ni/ 'di yin no/ /snyam nas bu mo la 'di skad ces smras so/ /bu mo khyod kyis rgyal po 'di'i rgyab tu zhon</text></item>
<item><p>449b4</p><section>'dul ba</section><text>nas rta skad zer du gzhug par nus sam/ des cung zad cig bgad nas smras pa/ yab cig/ re zhig gal te rdo thogs sam mi thogs blta bar bgyi'o// //'dul ba</text></item>
<item><p>449b5</p><section>'dul ba</section><text>phran tshegs kyi gzhi/ bam po nyi shu rtsa bdun pa/ bud med rnams ni/ ma bslab par mkhas pa yin pas/ de gos dri ma can bgos nas khri'u dra ba can gyi steng na nyal zhing 'dug</text></item>
<item><p>449b6</p><section>'dul ba</section><text>pa dang / rgyal pos smras pa/ lha mo/ 'di ci'i tha tshig/ des smras pa/ lha/ lha rnams 'khrugs par gyur to/ /des smras pa/ khyod kyi lha rnams la ci byas/ lha/ gang gi tshe lhas bdag</text></item>
<item><p>449b7</p><section>'dul ba</section><text>gi pha ri khrod pa skya seng 'bebs su btang ba de'i tshe bdag gis de zhi bar bgyi ba'i slad du lha rnams la gsol btab ste/ gal te bdag gi pha don yang dag par grub nas slar 'khor</text></item>
<item><p>450a1</p><section>'dul ba</section><text>na gang gis bdag blangs pa de'i rgyab tu bdag zhon la rta skad zer du stsal to/ /zhes bgyis pa las/ bdag ni/ lha la phul la/ lha'i btsun mo'i 'khor ni/ rgya che</text></item>
<item><p>450a2</p><section>'dul ba</section><text>bas cis kyang bdag gi don 'di mi bgyis par 'gyur bas so/ /'dod pa'i 'dod chags la zhen pa rnams kyis ni/ mi bya ba ci yang med pa yin pas des smras pa/ lha mo/ khyod kyi don</text></item>
<item><p>450a3</p><section>'dul ba</section><text>du nga'i ched du gsol ba byas pa yin pas thams cad bsgrub kyi/ bde bar 'dug cig/ de yang cang mi zer bar 'dug go/ rgyal po gtum po rab snang gis smras pa/ lha mo/ khyod ci'i</text></item>
<item><p>450a4</p><section>'dul ba</section><text>phyir mi smra bar 'dug/ lha mo/ khyod kyi gsol ba gzhan yang cung zad med grang / des smras pa/ lha/ cung zad kyang ma mchis mod kyi/ 'on kyang de'i dus su bram ze mdun na 'don gyis</text></item>
<item><p>450a5</p><section>'dul ba</section><text>lha'i shis pa brjod pa brjod par bgyi/ pi wang len pa'i mis kyang pi wang dag blang bar bgyi'o/ /des smras pa/ lha mo/ de yang sla ste/ bram ze mdun na 'don pa ni/ yod na/ 'on</text></item>
<item><p>450a6</p><section>'dul ba</section><text>kyang pi wang len pa zhig btsal bar bya'o/ /des smras pa/ lha/ legs kyi/ pi wang len pa btsal du gsol/ de'i tshe yul sa 'dzin nas sa 'dzin pa zhig zong thogs nas 'phags</text></item>
<item><p>450a7</p><section>'dul ba</section><text>rgyal du 'ongs so/ /des smad tshong ma la ji ltar 'dod pa'i 'dod chags kyis zil gyis non pa des/ zong thams cad btsongs te/ de dang lhan cig zos pa de ltar lhag par chags so/</text></item>
<item><p>450b1</p><section>'dul ba</section><text>de'i gla mi gang dag yin pa de dag thams cad kyis bor nas bros pa dang / des de la smras pa/ rje'i sras/ bdag ni/ zhing pa ma lags/ tshong ba ma lags/ grong mi zong thogs nas yul gzhan</text></item>
<item><p>450b2</p><section>'dul ba</section><text>du 'gro ba yang ma lags kyi/ gzhan du na/ khyed lta bu dag las rnyed pa gang lags pa des 'tsho ba lags pas kaR+sha pa Na dag stsol cig/ yang na skyes bu gzhan gyi skabs phye zhig/ des</text></item>
<item><p>450b3</p><section>'dul ba</section><text>smras pa/ bzang mo/ kho bo la kaR+sha pa Na dag med mod/ ji ste kaR+sha pa Na dag bdog na/ khyod las lhag pa gzhan su zhig yod de/ sbyin ches mod/ 'on kyang khyod bdag la sdug pas 'dir</text></item>
<item><p>450b4</p><section>'dul ba</section><text>'dug gi/ ma bskrad cig/ ci ste bdag gis smras pa gang yin pa de byed na/ de lta na/ gdod bdag khyod la sdug par shes so/ /des smras pa/ bzang mo/ mgo bos bkur ro/ /des</text></item>
<item><p>450b5</p><section>'dul ba</section><text>bshang ba byas nas de'i steng du rgya shug gi tshig gu bzhag ste smras pa/ ci ste khyod bdag la byams na/ rgya shug gi tshig gu 'di sos zungs shig/ des gzung bar brtsams pa dang /</text></item>
<item><p>450b6</p><section>'dul ba</section><text>des rdog pa gcig bsnun nas phul te/ bkren pa/ ci 'di lta bu dag kyang byed dam/ rtsog pa khyod dang nga lhan cig mi 'dug gi/ song zhig/ ces smras nas des de khyim nas bskrad</text></item>
<item><p>450b7</p><section>'dul ba</section><text>do| |de yang pi wang la mkhas pa zhig ste/ pi wang len pas 'tsho ba tshol bar gyur to/ /rgyal pos gsos pa la smras pa/ khyod kyi bu mos 'di lta 'di ltar lha rnams la gsol</text></item>
<item><p>451a1</p><section>'dul ba</section><text>ba byas te/ bram ze mdun na 'don ni/ nga la yod na/ pi wang sus blang bar bya/ des smras pa/ lha/ sa 'dzin pa pi wang len pas 'tsho bar bgyid pa zhig mchis</text></item>
<item><p>451a2</p><section>'dul ba</section><text>kyi| de'i mig dar gyis bkab la nang du dgug par bgyi'o/ /rgyal pos smras pa/ gsos pa/ legs kyi/ de bzhin du gyis la khug cig/ rgyal po dang mdun na 'don khang pa bdun brtsegs</text></item>
<item><p>451a3</p><section>'dul ba</section><text>kyi steng du 'dzegs nas des mdun na 'don la ji ltar gyur pa thams cad bsnyad pa dang / de cang mi zer bar 'dug go/ gsos pas kyang sa 'dzin pa'i mig dar gyis bkab nas khang pa</text></item>
<item><p>451a4</p><section>'dul ba</section><text>bdun brtsegs kyi steng du bzhag go/ skya seng gi bu mo sgrol ma yang ngo mtshar dang / bkra shis dang / bde legs dag byas te/ gos dkar po bgos nas rgyal po'i rgyab tu zhon pa dang /</text></item>
<item><p>451a5</p><section>'dul ba</section><text>bram ze mdun na 'don gyis ni/ shis par brjod pa brjod par brtsams/ sa 'dzin pa'i mis ni/ pi wang blangs/ rgyal po gtum po rab snang yang rta'i skad 'byin par zhugs pa dang /</text></item>
<item><p>451a6</p><section>'dul ba</section><text>sa 'dzin pa des bsam pa/ khang pa 'di ni/ bdun brtsegs yin pas rtas 'dir ga la thar/ gdon mi za bar 'dir bdag lta bu bud med kyi dbang du gyur pa 'ga' zhig bud med</text></item>
<item><p>451a7</p><section>'dul ba</section><text>kyis co bris so/ /snyam nas des glu tshig tu blangs pa/ rgya shug tshig gus gyur pa ltar/ /rgya shug tshig gus gyur pa ltar/ /don 'di'ang phal cher 'dra ba yin/ /don 'di'ang phal</text></item>
<item><p>451b1</p><section>'dul ba</section><text>cher 'dra ba yin/ /zhes zer zhing de pi wang mi len par yang nas yang du rgyun mi chad par glu len cing glu tshig de smra'o/ /rgyal pos de la dris pa/ kye skyes bu/ glu de'i don ci yin/ des ji ltar</text></item>
<item><p>451b2</p><section>'dul ba</section><text>gyur pa rnams brjod pa dang / des bsam pa/ 'dis bdag shes kyi/ yul dbyung bar bya'o/ /snyam nas rgyal pos de la kaR+sha pa Na lnga brgya byin nas yul phyung ngo / /dus gzhan zhig na mdun</text></item>
<item><p>451b3</p><section>'dul ba</section><text>na 'don gyis rgyal po la lha khyod kyis mi rigs pa zhig bgyis te/ rgyal po dag ni/ bud med kyi dbang du 'gyur ba ma lags so/ /zhes smras pa dang / de snyad med par cang mi zer bar 'dug</text></item>
<item><p>451b4</p><section>'dul ba</section><text>go| des phyi de nyin gsos pa la smras pa/ deng bram ze des 'di skad ces smras na/ de rang gi chung mas mgo dbyir gzhug na/ khyod kyis nus sam/ des/ lha/ re zhig bltas te bgyi'o/ /</text></item>
<item><p>451b5</p><section>'dul ba</section><text>zhes smras nas gsos pas khyim du song ste chung ma la smras pa/ bzang mo/ bram ze mdun na 'don gyis lha la 'di dang 'di skad ces smras pa las/ de kho bo la smras na/ khyod kyis ci nas</text></item>
<item><p>451b6</p><section>'dul ba</section><text>bram ze de rang gi chung mas mgo dbyir gzhug pa de lta bu'i sbyar ba bya bar nus sam/ des smras pa/ rje'i sras/ 'di la ci zhig bgyir mchis/ de lta zhig bgyis lags su bas kyi/ gzigs</text></item>
<item><p>451b7</p><section>'dul ba</section><text>shig/ des smras pa/ bzang mo/ gal te de lta na/ legs so/ /g.yon can gyi chung ma yang g.yon can nyid du 'gyur bas/ des bram ze de'i chung ma dang lhan cig mdza' mor bya bar</text></item>
<item><p>452a1</p><section>'dul ba</section><text>brtsams so/ /gang gi tshe de gnyis phan tshun phebs par gyur pa de'i tshe/ des bram ze mo la smras pa/ grogs mo/ bdag gi khyim thab ni/ rab tu byams te/</text></item>
<item><p>452a2</p><section>'dul ba</section><text>de bdag gis gang smras pa de byed do/ /des smras pa/ grogs mos kho mo la thub re skan/ ji ltar khyim thab bdag gi dbang du 'gyur ba de ltar khyod kyis ga la 'gyur/ gsos pa'i</text></item>
<item><p>452a3</p><section>'dul ba</section><text>chung mas smras pa/ grogs mo/ ci ste khyod kyi khyim thab khyod kyi dbang du 'gyur na/ lta yi/ de'i mgo phyi zhig/ da des nga rgyal bskyed pas grogs mo/ mgo dbyi'o/ /ltos shig/ ces</text></item>
<item><p>452a4</p><section>'dul ba</section><text>smras nas de gos dri ma can gyon nas khri'u dra ba can gyi steng na nyal te 'dug go/ mdun na 'don gyis dris pa/ bram ze mo/ 'di ci'i tha tshig/ des smras pa/ bram ze/ lha rnams 'khrugs</text></item>
<item><p>452a5</p><section>'dul ba</section><text>par gyur to/ /des smras pa/ bram ze mo/ khyod kyi khyim na mi bdog gam/ ci/ khyod kyis lha rnams la khas blangs pa gang yin pa de thams cad gyis shig dang bde bar 'gyur ro/ /de cang</text></item>
<item><p>452a6</p><section>'dul ba</section><text>mi zer bar 'dug pa dang / mdun na 'don gyis smras pa/ bram ze mo/ khyod kyis lha rnams la ci zhig khas blangs/ des smras pa/ bram ze/ gang gi tshe khyod bram ze'i tshul du gnas pa</text></item>
<item><p>452a7</p><section>'dul ba</section><text>na lhas pos ba de'i tshe bdag gis lha rnams la 'di skad ces/ bdag gi khyim thab bde bar slar 'ongs na/ bdag gis de'i mgo phyi nas de'i skra rnams khyed la dbul lo/ /zhes gsol pa</text></item>
<item><p>452b1</p><section>'dul ba</section><text>byas pa las/ de'i rjes la khyod kyang longs spyod skyes par gyur/ bdag gis kyang brjed de/ da ni/ lha de rnams 'khrugs par gyur pas/ mdor na bdag 'gum du bas so/ /des smras pa/ bram ze</text></item>
<item><p>452b2</p><section>'dul ba</section><text>mo| khyod kyis gang lha rnams la gsol ba byas pa de yang nga'i ched yin pas/ longs shig dang lha la gsol te thams cad bsgrub par bya'o/ /des gsos pa'i chung ma de la bdag gi khyim thab</text></item>
<item><p>452b3</p><section>'dul ba</section><text>ni| 'di skad du lha la gsol to/ /thams cad bya'o/ /zhes zer ro/ /zhes spring pa dang / des kyang gsos pa la/ rje'i sras/ mdun na 'don gyi chung ma des bdag la 'di skad du/ bdag</text></item>
<item><p>452b4</p><section>'dul ba</section><text>gis khyim thab khas len tu bcug ste/ lha la gsol nas thams cad bya'o/ /zhes zer ro/ /zhes spring pa mchis so/ /gsos pas kyang rgyal po la smras pa/ lha/ don de grub pa lags te/</text></item>
<item><p>452b5</p><section>'dul ba</section><text>mdun na 'don de khyed la zhur mchis/ mkhyen par mdzad du gsol/ rgyal pos smras pa/ gsos pa/ de nga'i ched yin pas bag ma tsha zhig/ re zhig na mdun na 'don de rgyal po la gsol</text></item>
<item><p>452b6</p><section>'dul ba</section><text>du 'ongs te lha/ bdag lha rnams kyi don cung zad cig bgyid de/ zla ba drug na lha'i zhal blta zhing mchi bar 'tshal lo/ /rgyal pos smras pa/ legs kyi/ de bzhin du gyis shig /de khyim</text></item>
<item><p>452b7</p><section>'dul ba</section><text>du song nas mgo phyi'o/ /de mgo phyi nas kyang khyim nang nyid na 'dug go /de'i chung mas gsos pa'i chung ma la/ grogs mo/ /kho mo'i khyim thab de ni/ mgo phyi zin to/ /zhes spring pa dang / des</text></item>
<item><p>453a1</p><section>'dul ba</section><text>kyang gsos pa la bsnyad do/ /gsos pas kyang rgyal po gtum po rab snang la smras pa dang / de rab tu dga' ste mdun na 'don de khug ces bsgo'o/ /gsos</text></item>
<item><p>453a2</p><section>'dul ba</section><text>pas kyang khye'u gnyis shig glu tshig bslab pa/ gang na bud med gzugs ldan la/ /rigs dang ldan zhing rigs spel ma/ /de na rta med rta skad zer/ /mdun na 'don mgo phyi la ltos/ /</text></item>
<item><p>453a3</p><section>'dul ba</section><text>zhes bslabs so/ /ji tsam na mdun na 'don de zhwa zhig gyon nas rgyal po'i drung du 'ongs pa dang / khye'u de gnyis kyis glu tshig bya bar brtsams pa/ gang na bud med gzugs ldan la//</text></item>
<item><p>453a4</p><section>'dul ba</section><text>rigs dang ldan zhing rigs spel ma/ /de na rta med rta skad zer/ /zhes byas nas gzhan zhig gis de'i zhwa phud nas mdun na 'don mgo phyi la ltos zhes byas pa dang / de na gad mo chen</text></item>
<item><p>453a5</p><section>'dul ba</section><text>po byung ste/ mdun na 'don yid la ngo tsha bar gyur nas kha rog par mgo smad de sma bab nas song ngo / /gsos pas dgos pa dag byung ba na/ de dag la gtse bar brtsams nas gang na 'di</text></item>
<item><p>453a6</p><section>'dul ba</section><text>lta bur bud med kyi dbang du gyur pa de na rgyal po'i don ga la yod ces byas pa dang / rgyal pos mdun na 'don la smras pa/ mkhan po/ khyod kyis gsos pa de gtse bar nus sam/</text></item>
<item><p>453a7</p><section>'dul ba</section><text>des smras pa/ lha/ re zhig rngo thogs ma mi thogs bltas te bgyi'o/ /de'i tsha bo sgyu ma mkhas pa zhig yod pas/ des de la smras pa/ tsha bo gsos pa 'dis rgyal po 'khor dang</text></item>
<item><p>453b1</p><section>'dul ba</section><text>bcas pa'i mdun du bdag mtho brtsams na/ de la khyod kyis gtse bar nus na/ bdag gi sha glan par 'gyur ro/ /zhes smras pa dang / des/ zhang po/ re zhig nus sam mi nus bltas te</text></item>
<item><p>453b2</p><section>'dul ba</section><text>bgyi'o/ /zhes smras nas des mig 'phrul gyis 'gron po sprul/ phyag dar gyi phung po las khyim du sprul/ rus pa'i rus gong las ded dpon gyi chung ma gzugs bzang zhing blta na sdug</text></item>
<item><p>453b3</p><section>'dul ba</section><text>pa mdzes pa zhig sprul to/ /rgyal po'i kun tu spyod pa ni/ gal te 'gron po 'ongs na/ de la bdag nyid kyis sho gam gcod pa'am/ yang na gsos pa gtong ngo / /gsos pas 'gron po</text></item>
<item><p>453b4</p><section>'dul ba</section><text>de dag las sho gam gcad par brtsams na/ des 'gron po rnams la dris pa/ shes ldan dag/ ded dpon gyi khyim gang yin/ de dag gis khyim 'di lags so/ /zhes bstan to//</text></item>
<item><p>453b5</p><section>'dul ba</section><text>de der zhugs pa dang / re zhig na ded dpon gyi chung ma gzugs bzang ba mdzes pa/ blta na sdug pa/ dbang po 'phrog pa/ sems g.yo bar byed pa zhig mthong ngo / /mthong ma thag</text></item>
<item><p>453b6</p><section>'dul ba</section><text>tu chags par gyur nas des smras pa/ bzang mo/ khyod dang lhan cig dga' mgur spyad na/ 'gron po sho gam mi gcad par bgyi'o/ /des smras pa/ rje'i sras/ de ltar ni/ bgyi na/</text></item>
<item><p>453b7</p><section>'dul ba</section><text>'on kyang mtshan mo dga' mgur spyad do/ /de'i mig 'phrul gyis mtshan mor sprul pa dang / gsos pas de dang lhan cig dga' mgur spyad na/ ji tsam nas mgul pa nas 'khyud</text></item>
<item><p>454a1</p><section>'dul ba</section><text>de gnyid kyis log go /mig 'phrul mkhan gyis mig 'phrul slar bsdus pa dang / gsos pa phyag dar khrod na keng rus kyi mgul nas 'khyud de nyal zhing</text></item>
<item><p>454a2</p><section>'dul ba</section><text>'dug go /mdun na 'don gyis rgyal po la/ lha/ gsos pa'i gnas skabs de/ gzigs shig ces smras pa dang / rgyal pos blta ba'i phyir srog chags brgya stong phrag du ma bsdus</text></item>
<item><p>454a3</p><section>'dul ba</section><text>te song nas rgyal pos de se gol gyi sgras bslang nas gsos pa/ ci/ bud med gang dang lhan cig dga' mgur spyad pa de'i sha yang za'am zhes smras pa dang / de rab tu skyengs nas langs</text></item>
<item><p>454a4</p><section>'dul ba</section><text>te bsam pa/ 'di ltar rgyal po 'dis bdag co dris nas gson te yang ci rung / bdag rang 'chi bar bya'o/ /snyam mo/ /yang bsam pa/ bdag rang gi rang 'chi bar bya ba ni/ dka'i/</text></item>
<item><p>454a5</p><section>'dul ba</section><text>song la 'phags pa ka t+ya'i bu chen po'i gan du rab tu 'byung ngo / /snyam nas de tshe dang ldan pa ka t+ya'i bu chen po gang na ba der song ste phyin nas tshe dang ldan pa ka t+ya'i bu chen po la 'di</text></item>
<item><p>454a6</p><section>'dul ba</section><text>skad ces smras so/ /'phags pa/ bdag rab tu 'byung bar 'tshal gyi/ rab tu dbyung du gsol/ des de rab tu phyung ste bsnyen par rdzogs par byas nas gcig las 'phros pa'i lung</text></item>
<item><p>454a7</p><section>'dul ba</section><text>klog tu bcug go/ rgyal po gtum po rab snang de med pa dang mi dga' bar gyur nas des de rab tu byung ba las phab ste sngon gyi gnas ji lta ba bzhin bzhag go /sdom ni/ ba lang</text></item>
<item><p>454b1</p><section>'dul ba</section><text>skyong dang rngon pa nyid dang ni/ /bud med rnams dang bad sa'i rgyal po dang / /nor lhas byin pa dang ni rab snang dang / /rgyal po rdo 'jog tu ni song ba dang / /rmi lam rmis par gyur pa tha ma yin/ /</text></item>
<item><p>454b2</p><section>'dul ba</section><text>rgyal po gtum po rab snang mal chen por 'dug pa na rnam par rtog pa skyes te/ ci/ bdag 'das na gzhon nu ba lang skyong gis rgyal srid bya bar nus sam/ 'on te mi nus snyam mo/ /yang</text></item>
<item><p>454b3</p><section>'dul ba</section><text>bsam pa/ re zhig 'di bgam par bya'o/ /snyam nas des de bos te smras pa/ bu/ nga re zhig btsun mo'i 'khor du bya ba cung zad cig yod de/ nga zhag bdun gyi bar du btsun mo'i 'khor gyi</text></item>
<item><p>454b4</p><section>'dul ba</section><text>nang na 'dug gi/ de'i bar du khyod kyis rgyal po gyis shig /ces bsgo nas de rgyal po byed cing / rgyal po gtum po rab snang ni/ btsun mo'i 'khor gyi nang na 'dug go/ gzhon nu ba lang</text></item>
<item><p>454b5</p><section>'dul ba</section><text>skyong yang rgol ba dang / phyir rgol ba rnams kyi tha snyad la legs par sbyong ste/ rgyal po'i mi rnams kyis bya ba byed pa dang / bud med gang dag bzung ba de dang de dag la so sor/ kye ma/ khyod</text></item>
<item><p>454b6</p><section>'dul ba</section><text>bud med 'di 'dod dam zhes rmed la/ bud med la yang khyod skyes pa 'di 'dod dam zhes rmed cing / gal te de dag phan tshun mngon par 'dod par gyur na/ de nas blon po rnams la/</text></item>
<item><p>454b7</p><section>'dul ba</section><text>shes ldan dag/ 'di dag phan tshun mngon par 'dod na/ nga ci'i phyir mi 'dod/ 'di dag la nga'i chab 'og na 'tsho ba sus kyang cung zad kyang ma smra bar 'di dag ci dga' spyod cing 'dug</text></item>
<item><p>455a1</p><section>'dul ba</section><text>tu chug cig /ces bsgo'o/ /dpya 'bul rnams la ni/ nan tan du blta'o/ /zhag bdun lon te rgyal po phyir byung nas gsos pa la smras pa/ gsos pa</text></item>
<item><p>455a2</p><section>'dul ba</section><text>ci| gzhon nu ba lang skyong nga 'das nas rgyal srid byed nus sam/ des smras pa/ lha/ rngo ni/ thogs na/ 'on kyang byi ba bgyid pa rnams ni/ dar bar 'gyur lags so/ /rgyal pos smras</text></item>
<item><p>455a3</p><section>'dul ba</section><text>pa| gsos pa/ byi ba byed pa dang / byi ba mi byed pa zhes bya ba de ji lta bu yin/ des ji lta bu yin pa brjod pa dang / rgyal pos bsam pa/ ci/ gzhon nu 'di gzhan gyi bud med rnams</text></item>
<item><p>455a4</p><section>'dul ba</section><text>la phrag dog med pa zhig gam/ 'on te rang gi chung ma la yang de bzhin pa de/ re zhig brtag par bya'o/ /snyam nas des sa 'dzin pa zhig la/ sa 'dzin pa/ khyod song la/ gzhon</text></item>
<item><p>455a5</p><section>'dul ba</section><text>nu ba lang skyong gi/ chung ma dang lhan cig dga' mgur spyod ces bsgo ba dang / des rna ba gnyis bkag nas smras pa/ lha/ sdig pas brlag lags so/ /rgyal pos smras pa/ sa</text></item>
<item><p>455a6</p><section>'dul ba</section><text>'dzin pa/ rgyal po'i don ni/ de lta bur gnas pa yin gyi/ song zhig/ gal te rim pa bzhin ma byas na/ rgyal po'i don nyams par 'gyur ro/ /des smras pa/ lha/ mod la de ltar</text></item>
<item><p>455a7</p><section>'dul ba</section><text>bgyi ba'i rngo mi thogs pas/ bags kyis bgyi'o/ /des smras pa/ de bzhin du ni/ byed la rag na/ sa 'dzin pa/ thabs ji lta bu zhig byed/ lha/ de'i sdum pa dang nye ba zhig tu zong</text></item>
<item><p>455b1</p><section>'dul ba</section><text>bkram pa bgyi'o/ /zong stsol cig dang / de nas 'dris par bgyis nas bka' ji skad stsal pa bsgrub par bgyi'o/ /rgyal pos de la zong byin pa dang / des rdzas dag bsags te tshong zong</text></item>
<item><p>455b2</p><section>'dul ba</section><text>bkram pa dang / ba lang skyong gi sgyug mo'i bran mo zhig yod pa de zong khyer nas spos kyi phur ma nyor 'ongs so/ /sa 'dzin pas bu mo de la/ bu mo/ spos kyi phur ma 'di su'i yin zhes dris pa</text></item>
<item><p>455b3</p><section>'dul ba</section><text>dang / des smras pa/ gzhon nu/ ba lang skyong gi sgyug mo'i'o/ /de ming ci zhig/ ming 'di zhes bya'o/ /bu mo/ nga'i ma de yang ming de skad ces bya bas/ de ni/ nga'i ma dang 'dra'o/ /zhes smras nas/</text></item>
<item><p>455b4</p><section>'dul ba</section><text>des de la spos kyi phur ma rin bskyungs nas mang du byin no/ /ba lang skyong gi sgyug mos bu mo de la dris pa/ bu mo/ sngon chad ni/ rin 'di tsam gyis rdzas nyung ngu khugs la/ da ni/ shin</text></item>
<item><p>455b5</p><section>'dul ba</section><text>tu mang du khugs pa 'di la rgyu ci yod/ des kyang ji ltar gyur pa thams cad brjod do/ /des smras pa/ legs te/ de ni/ nga'i bu dang 'dra'o/ /de bzhin du lan gnyis/ lan gsum du</text></item>
<item><p>455b6</p><section>'dul ba</section><text>byas pa dang / de de la dga' bar gyur to/ /dus gzhan zhig na sa 'dzin pas smras pa/ bu mo/ ma la 'di skad du/ ma'i zhal bltar mchi'o/ /zhes gyis shig /des de la byas pa dang / des</text></item>
<item><p>455b7</p><section>'dul ba</section><text>smras pa/ legs kyi/ tshur shog cig ces gyis shig/ des de la smras pa dang / des skyes su dri'i rdzas dag khyer te 'ongs nas des de la brang sprad de dus pa dang / des smras pa/ bu/ ci'i phyir ngu /</text></item>
<item><p>456a1</p><section>'dul ba</section><text>des smras pa/ yum/ ci 'dra ba bdag gi ma'i dbyibs kyang de 'dra bas/ de'i slad du bdag mchi ma byung ngo / /des/ bu/ nga nyid khyod kyi ma de yin te/ khyod</text></item>
<item><p>456a2</p><section>'dul ba</section><text>nga'i bu yin gyi/ ma ngu zhig/ ces smras nas de de la lhag par dga' bar gyur to/ /ji tsam zhig na phyogs shig tu ba lang skyong gi chung ma song ba las/ des de bos nas bu mo/ tshur</text></item>
<item><p>456a3</p><section>'dul ba</section><text>ming po'i zhabs la phyag gyis shig /ces byas pa dang de 'ongs so/ /ma gcig /bu mo 'di'i ming ci lags/ bu/ ming 'di zhes bya'o/ /ma gcig /bdag gi mna' ma yang ming yang</text></item>
<item><p>456a4</p><section>'dul ba</section><text>'di dang 'dra/ dbyibs kyang 'di dang 'dra bas/ 'di ni/ bdag gi mna' ma lags so/ /des/ bu/ legs so/ /zhes smras so/ /gang gis tshe de dag phan tshun gcugs par gyur pa</text></item>
<item><p>456a5</p><section>'dul ba</section><text>de'i tshe des g.yo thabs su na ba ltar bcos nas 'dug go /bu mo de yang rdzas nyor 'ongs pa dang / sa 'dzin pa'i khye'u des smras pa/ bu mo/ nga ni/ theg gi na na/ ma gcig nga bltar</text></item>
<item><p>456a6</p><section>'dul ba</section><text>mi 'ong ngam/ des khyod na bar mi shes so/ /des smras pa/ de la gyis shig /des de la byas pa dang / de yang blta ba'i phyir 'ongs te dris pa/ bu/ khyod ji ltar na/ des smras pa/ ma gcig</text></item>
<item><p>456a7</p><section>'dul ba</section><text>bdag gi bro ni/ yang ba zhig lags so/ /des smras pa/ bu/ sman pa la dris te dpyad gyis shig /des smras pa/ ma gcig /'di ni/ dpyad kyis 'tsho ba ma lags te/ bdag nad</text></item>
<item><p>456b1</p><section>'dul ba</section><text>'di kho nas srog dang bral bar 'gyur ba'i gnas gang lags pa de mchis so/ /des smras pa/ bu/ ci sems/ thabs gang gis nad 'di zhi bar 'gyur/ ma gcig /zhi bar 'gyur ba'i</text></item>
<item><p>456b2</p><section>'dul ba</section><text>thabs shig mchis na/ 'on kyang mi 'byor to/ /bu/ ci mi 'byor smros shig dang / thams cad 'byor par bya'o/ /des smras pa/ ma gcig /ba lang skyong gi btsun mo dang lhan cig dga'</text></item>
<item><p>456b3</p><section>'dul ba</section><text>mgur spyad na/ de lta na bro 'di sos par 'gyur lags so/ /zhes smras pa dang / de rab tu khros nas smras pa/ bkren pa/ khyod da shir zad/ khyod rgyal po'i btsun mo dang lhan cig dga'</text></item>
<item><p>456b4</p><section>'dul ba</section><text>mgur spyod 'dod dam zhes des de la spyos te langs te song ngo / /sa 'dzin pa de g.yon can zhig pas des nor thams cad dkar chag la bris nas/ dkar chag de la nga shi na rdzas thams</text></item>
<item><p>456b5</p><section>'dul ba</section><text>cad la ba lang skyong gi sgyug mo'i yin no/ /zhes de skad du yang bris so/ /dkar chag de de la bskur ba dang / des bklags nas khro ba zhi bar gyur te bsam pa/ de bdag gis da gzong kho na</text></item>
<item><p>456b6</p><section>'dul ba</section><text>spyos te 'ongs na/ de bdag la je byams par gyur gyi/ de'i phyir bud med rnams kyi rang bzhin ni/ de lta bu yin pas/ de shin mi rung bas de la bsgrub bo/ /snyam nas des bu mo de bos te/</text></item>
<item><p>456b7</p><section>'dul ba</section><text>de nas sa 'dzin pa'i bsngags pa rim gyis brjod nas smras pa/ bu mo/ khyod kyi skud po de na na/ de bltar mi 'gro'am/ des smras pa/ ma gcig/ sman pa ma mchis sam/ ci ste dpyad ma</text></item>
<item><p>457a1</p><section>'dul ba</section><text>bgyis/ des smras pa/ bu mo/ de'i nad ni/ yang ba zhig ste/ de nad de kho nas dus byed par 'gyur ba gang yin pa'i gnas de yod na/ 'on kyang de na re/ gal te</text></item>
<item><p>457a2</p><section>'dul ba</section><text>mna' ma dang lhan cig dga' mgur spyad na/ de lta na bdag 'tsho bar 'gyur ro/ /zhes zer ro/ /de khros nas smras pa/ ma gcig /bkren pa de da dus byas su bas/ rgyal po'i btsun mo dang</text></item>
<item><p>457a3</p><section>'dul ba</section><text>lhan cig dga' mgur spyod par 'tshal lam/ des smras pa/ bu mo/ khyod kyi gyos po gang las skyes pa khyod shes sam/ ma gcig/ ma 'tshal to/ /bu mo/ de ni/ sdig pa las skyes te/</text></item>
<item><p>457a4</p><section>'dul ba</section><text>rgyal por gyur nas dpung gi dmag mang ba yin no/ /khyod kyi khyo de yang tshong dpon zhig gi bu yin te/ de yang rgyal por 'gyur ro/ /khyod kyang 'di dang lhan cig dga' mgur spyod cig dang /</text></item>
<item><p>457a5</p><section>'dul ba</section><text>khyod las bu gang byung ba de yang rgyal por 'gyur ro/ /zhes de des bslus pa dang / khas blangs nas des sa 'dzin pa'i khye'u de la spring pa/ bu/ bu mo 'dis khas ni/ blang na/ khyod la gnod</text></item>
<item><p>457a6</p><section>'dul ba</section><text>par byed srid kyi/ dus shes par gyis la shog cig /ces byas so/ /sa 'dzin pas rgyal po la/ lha/ don de ni/ grub na/ 'on kyang re zhig ba lang skyong mi gtang du gsol zhes spring ngo / /</text></item>
<item><p>457a7</p><section>'dul ba</section><text>rgyal pos bsam pa/ bdag 'das nas gzhon nu ba lang skyong rgyal por 'gyur zhing / de 'das nas kyang de'i bu rgyal por 'gyur ba yin na/ gal te ba lang skyong gi chung ma las sa 'dzin</text></item>
<item><p>457b1</p><section>'dul ba</section><text>pa'i bu skyes par gyur na/ de rgyal por 'gyur bas/ de'i phyir gang gis na sa 'dzin pa de'i dbang po sa bon du mi 'gyur ba de lta bu'i sman sbyin par bya'o/ /snyam nas/ des de'i dbang po sa bon du mi</text></item>
<item><p>457b2</p><section>'dul ba</section><text>'gyur ba'i la du dag cig bskur nas sa 'dzin pa/ khyod gang gi tshe gzhon nu ba lang skyong gi chung ma dang lhan cig dga' mgur spyod pa de'i cho khyod kyi la du 'di dag zo zhig ces spring ngo / /ba lang</text></item>
<item><p>457b3</p><section>'dul ba</section><text>skyong la yang bu/ gros su bya ba cung zad cig yod kyi/ re zhig khyim du ma 'gro zhig /ces bsgo ba dang / de 'dug go /sa 'dzin pas kyang dbang po sa bon du mi 'gyur ba'i la du zos nas ba lang</text></item>
<item><p>457b4</p><section>'dul ba</section><text>skyong gi chung ma la dga' mgur spyad nas 'dod pa'i dga' bas dub par gyur te de'i mgul nas 'khyud bzhin du gnyid log par gyur to/ /rgyal pos bsam pa/ des de la dga' mgur spyad</text></item>
<item><p>457b5</p><section>'dul ba</section><text>de song grang gi/ gzhon nu gtang bar bya'o/ /snyam nas des gzhon nu ba lang skyong la smras pa/ bu/ mna' ma mi dga' bar 'gyur gyi/ ring po ma 'dug par song zhig /de khyim du song ba dang /</text></item>
<item><p>457b6</p><section>'dul ba</section><text>re zhig ni/ chung ma gzhan gyi skyes bu zhig dang lhan cig tu 'dug cing sa 'dzin pa de'i lag pa 'phyang ba mthong nas/ des de'i lag pa bskums nas 'di dag 'ga' zhig gis mthong bar 'gyur</text></item>
<item><p>457b7</p><section>'dul ba</section><text>du 'ong ngo / /snyam nas gos kyis g.yogs so/ /sa 'dzin pa mtshan rangs par nyal nas nam nangs te nyi ma shar ba dang sad nas/ de bdag mthong ngam ma mthong snyam nas rgyugs te song ngo / /</text></item>
<item><p>458a1</p><section>'dul ba</section><text>ba lang skyong la rgyal pos/ bu/ mdang sum nga'i rmi lam na khyod kyi chung ma skyes pa gzhan zhig dang lhan cig dga' mgur spyod pa mthong ngo / /zhes smras pa dang /</text></item>
<item><p>458a2</p><section>'dul ba</section><text>lha| khyod kyis ni/ rmi lam du gzigs/ bdag gis mngon sum kho nar mthong ngo / /ji lta bu zhig tu/ des ji ltar gyur pa'i gtam rgyas par brjod do/ /rgyal pos smras pa/ bu/ khyod la phrag</text></item>
<item><p>458a3</p><section>'dul ba</section><text>dog med dam/ lha/ ma mchis so/ /bu/ de ci'i phyir/ lha/ bdag rang bzhin gyis tshe rabs dran te/ bdag sngon gyi tshe rabs gzhan zhig na/ ded dpon zhig gi chung mar gyur pa las/ ded</text></item>
<item><p>458a4</p><section>'dul ba</section><text>dpon zong 'tshal nas yul gzhan du chas pa dang / de la bdag gis/ rje'i sras/ bdag kyang mchi'o/ /zhes smras so/ /des de na khyod kyi rim gro su byed ces smras te/ des bdag mi bkri</text></item>
<item><p>458a5</p><section>'dul ba</section><text>bar bgyis pa dang ngus so/ /de la zho shas 'tsho ba rnams kyis smras pa/ ded dpon gyi chung ma ci'i phyir ngu / des de dag la ji ltar gyur pa brjod pa dang / de dag gis ded dpon khrid cig dang /</text></item>
<item><p>458a6</p><section>'dul ba</section><text>bdag cag gis rim gro bya'o/ /zhes smras pa nas des bdag khrid do/ /ji tsam na lam gar mi rgod lnga brgya tsam byung nas de dag gis 'gron po de rnams kyang bcom/ ded dpon yang bsad</text></item>
<item><p>458a7</p><section>'dul ba</section><text>nas/ bdag ni/ mi rgod lnga brgya po rnams kyis dga' mgur spyad do/ /de rnams kyis 'gron po gzhan bsad pa'i bud med gzhan zhig rnyed pa dang / de bdag gis 'di ni/ bdag gi chun</text></item>
<item><p>458b1</p><section>'dul ba</section><text>mar 'gyur ro/ /snyam nas khron pa rnying par bor ba dang / de nyid du gum par gyur to/ /lha/ bdag mi rgod lnga brgyas dga' mgur spyad na ngoms par ma gyur pa de lta bu bdag gis 'tshal bzhin</text></item>
<item><p>458b2</p><section>'dul ba</section><text>du/ ci/ bud med rnams la phrag dog skyes lags sam/ lha/ 'on kyang 'jig rten gang zhig bud med rnams yid brtan par 'jog pa de ni/ blun pa lags kyi/ bud med rnams kyis skyes</text></item>
<item><p>458b3</p><section>'dul ba</section><text>pa dag yid brtan par gzhag par bgyi ba 'di ni/ rigs lags so/ /des smras pa/ bu/ de de bzhin te/ bud med rnams kyis skyes pa dag yid brtan par gzhag par bya'o/ /'phags</text></item>
<item><p>458b4</p><section>'dul ba</section><text>rgyal na rngon pa zhig gnas pa de'i chung ma gzugs bzang zhing mdzes pa lta na sdug pa zhig pas/ de de la shin tu chags te des bsam pa/ gal te chung ma bzhag ste dgon pa'i gnas su</text></item>
<item><p>458b5</p><section>'dul ba</section><text>song na ni/ 'di skyes pa gzhan dang lhan cig dga' mgur spyod par 'gyur/ ci ste ma song na ni/ bdag rngon pa ste/ gzhan gyi srog gcod cing / gzhan gyi srog gcod pas 'tsho bar</text></item>
<item><p>458b6</p><section>'dul ba</section><text>byed pa yin gyi/ bdag ni/ zhing pa ma yin/ tshong pa ma yin/ gzhan gyis 'tsho ba yang ma yin pas/ gdon mi za bar ltogs te 'chi bar 'gyur bas/ ma la bdag gis chung ma khrid la</text></item>
<item><p>458b7</p><section>'dul ba</section><text>'gro'o/ /snyam nas des chung ma khrid de dgon pa'i gnas su song nas phyogs gcig cig tu lo ma'i spyil bu byas te 'dug go/ des der ri dwags mchog bdams shing bsad de sha</text></item>
<item><p>459a1</p><section>'dul ba</section><text>bzang po btsongs nas 'tsho bar byed do/ /ji tsam dus gzhan zhig na rgyal po gtum po rab snang ri dwags bshor du song ba las/ de rtas kha khyer nas phyogs</text></item>
<item><p>459a2</p><section>'dul ba</section><text>der phyin pa dang / rngon pa des de ngo shes par gyur cing ji ltar rtags kha khyer ba yang shes nas des de la byon pa legs so/ /zhes bya ba'i tshig kun tu spyad pa dang / de rta las babs te/</text></item>
<item><p>459a3</p><section>'dul ba</section><text>shing drung zhig tu 'dug go /rngon pas bsam pa/ bdag gis rgyal po rgyal rigs spyi bo nas dbang bskur ba la zhag lon pa'i sha dbul ba gang yin pa ni/ bdag gi cha ma yin pas/ ma</text></item>
<item><p>459a4</p><section>'dul ba</section><text>la bdag gis zhag ma lon pa gzhan zhig khyer te 'ong ngo / /snyam nas des mda' lcug bgos/ mda' gzhu lag na khyer te ri dwags bshor du song ngo / /rgyal po gtum po rab snang</text></item>
<item><p>459a5</p><section>'dul ba</section><text>gi de'i chung ma gzugs dang / na tshod dang ldan pa de mthong nas nyon mongs pa drag po'i mthus 'dod pa'i 'dod chags bskyed pas/ rngon pa de'i chung ma dang lhan cig tu de ma thag tu</text></item>
<item><p>459a6</p><section>'dul ba</section><text>log par spyad do/ /rngon pa des mi dwags bsad nas slar log pa dang / re zhig na chung ma de la log par spyad pa mthong ngo / /'khon rnams kyi nang na 'di lta ste/ bud med kyi phyir 'khon</text></item>
<item><p>459a7</p><section>'dul ba</section><text>pa 'di tha chad yin pas/ de khros nas bsam pa/ dus ngan pa'i rgyal po rgyal po'i chos las 'das pa 'di gsad do/ /snyam pa las/ yang bsam pa/ bud med tsam gyi phyir ci 'di gsad</text></item>
<item><p>459b1</p><section>'dul ba</section><text>dam| de de snyam sems pa na/ ma stes te seng ge zhig dang gdong thug tu 'phrad nas des de bsad do/ /des rgyal po gtum po rab snang la byams pa'i sems bskyed pas shi nas rgyal chen bzhi'i</text></item>
<item><p>459b2</p><section>'dul ba</section><text>ris kyi lha rnams kyi nang du skyes so/ /rgyal pos bsam pa/ bud med 'di bdag gis longs spyad la/ 'di'i khyo yang dus las 'das na/ bdag gis 'di bor ba gang yin pa ni/ bdag gi cha ma</text></item>
<item><p>459b3</p><section>'dul ba</section><text>yin no/ /snyam bsam nas des de spro bsrings nas de de dang lhan cig gtam zer zhing 'dug go /ji tsam na blon po dang / gzhon nu dang / khrom gyi ru pa dag yan man du tshol zhing phyogs der</text></item>
<item><p>459b4</p><section>'dul ba</section><text>phyin pa dang / de dag gis smras pa/ lha/ bud med 'di su'i lags/ des smras pa/ nged ni/ rgyal po yin pas/ nga la su zhig bud med mi 'bul/ deng la 'di btsun mo'i 'khor gyi nang du zhog</text></item>
<item><p>459b5</p><section>'dul ba</section><text>cig |de dag gis de btsun mo'i 'khor gyi nang du bzhag go /rgyal po yang dpung dang / bzhon pa'i tshogs dang ji ltar 'dod bzhin du song nas 'phags rgyal du phyin par gyur pa na/ de'i</text></item>
<item><p>459b6</p><section>'dul ba</section><text>btsun mo'i 'khor dag rgya cher 'phel bar gyur to/ /bcom ldan 'das kyis ji ltar sems 'di myur du 'gyur ba de lta bu'i chos ni/ gcig kyang ngas yang dag par rjes su ma mthong ngo / /zhes</text></item>
<item><p>459b7</p><section>'dul ba</section><text>gsungs pas/ rgyal po gtum po rab snang gis btsun mo'i 'khor rgya che ba dag mthong nas bsam pa/ re zhig rngon pa nyon mongs des chung ma gcig cig 'brog dgon par khrid de bzhag na/</text></item>
<item><p>460a1</p><section>'dul ba</section><text>de yang srung bar ma nus na/ bdag gis btsun mo'i 'khor shin tu rgya che ba srung ba lta smos kyang ci dgos snyam nas des 'phags rgyal du dril bsgrags te 'di skad</text></item>
<item><p>460a2</p><section>'dul ba</section><text>du| shes ldan 'phags rgyal na gnas pa dang / grong khyer pa dang / yul sna tshogs nas 'ongs pa'i skye bo'i tshogs dag nyon cig /ngas btsun mo'i 'khor rnams ji ltar 'dod par longs</text></item>
<item><p>460a3</p><section>'dul ba</section><text>spyad du gtang gi /gang gis btsun mo'i 'khor dag yongs su longs spyod pa des ni/ legs par longs spyad pa yin no/ /zhes bsgrags so/ /btsun mo'i 'khor rnams kyang bos nas</text></item>
<item><p>460a4</p><section>'dul ba</section><text>khyed kyang gzhan gyi skyes pa dang lhan cig tu dga' mgur spyod du deng la/ gang zhig rnga brdungs pa'i tshe slar ma 'ongs pa de'i mgo drungs nas bcad de sa la dor bar bya'o/ /zhes kyang</text></item>
<item><p>460a5</p><section>'dul ba</section><text>bsgo'o/ /bud med thams cad ni/ skyes pa 'dod pa yin na/ rgyal po'i btsun mo'i 'khor rnams lta smos kyang ci dgos pas/ de dag 'phags rgyal na kun tu 'phyan cing gang gis</text></item>
<item><p>460a6</p><section>'dul ba</section><text>skyes pa gang mthong ba de de dang lhan cig dga' mgur spyod par brtsams so/ /ba lang skyong gi ma zhi ba dang / skya seng gi bu mo sgrol ma ni/ rgyal po gtum po rab snang lhag par byams</text></item>
<item><p>460a7</p><section>'dul ba</section><text>pas de dag rgyal po'i ngo ma chod de ma song ngo / /rgyal pos zhi ba la smras pa/ zhi ba/ khyod kyang song la gzhan gyi skyes pa dag dang lhan cig dga' mgur spyod cig /des smras pa/ lha/</text></item>
<item><p>460b1</p><section>'dul ba</section><text>bdag ni/ lha btang nas skyes pa gzhan dang lhan cig dga' mgur mi spyod lags so/ /skya seng gi bu mo sgrol ma la khyod songs shig /ces smras pa dang / de na tshod kyis gzhon la/ mi brtan pa'i</text></item>
<item><p>460b2</p><section>'dul ba</section><text>rang bzhin can zhig yin pas skyes pa gzhan 'dod de/ des khas blangs nas de srang na mar song ngo / /de kun tu 'phyan pa na spos tshong gi khye'u sdug gu zhig mthong nas des de la smras pa/ dga'</text></item>
<item><p>460b3</p><section>'dul ba</section><text>mgur spyod kyi/ tshur/ des smras pa/ re zhig mar me zungs shig dang / je 'du 'god brtsis la phyis dga' mgur spyad par bgyi'o/ /zhes byas pa dang / des mar me bzung nas 'dug go /spos tshong</text></item>
<item><p>460b4</p><section>'dul ba</section><text>gi khye'u des 'di las 'di ni/ khugs so/ /'di ni/ che ge mo zhig la byin pa yin no/ /zhes des rtsis byed cing / de la mi sems par 'dug gi bar du ji tsam na nam nangs par gyur te/ rgyal po'i</text></item>
<item><p>460b5</p><section>'dul ba</section><text>pho brang du rnga brdungs pa dang / skya seng gi bu mo sgrol mas mar me sa la bzhag ste song ngo / /des smras pa/ dga' mgur spyod kyi/ sdod cig /des smras pa/ ji ltar dga' mgur spyad/ lha/ 'di</text></item>
<item><p>460b6</p><section>'dul ba</section><text>skad du bud med gang zhig rnga brdungs te ma 'ongs pa de'i mgo drungs nas bcad de sa la dor bar bya'o/ /zhes khrims su bcas te bzhag la/ da gzod rnga de yang brdungs zin na/ ci/ bdag la</text></item>
<item><p>460b7</p><section>'dul ba</section><text>mgo gnyis yod dam/ 'gro'o/ /zhes de dga' mgur ma spyad pa nyid du song ngo / /rgyal pos dris pa/ sgrol ma/ khyod kyis dga' mgur spyad dam/ des smras pa/ lha/ bdag dga' mgur ma</text></item>
<item><p>461a1</p><section>'dul ba</section><text>spyad do/ /ci'i phyir zhes byas pa dang / des ji ltar gyur pa brjod nas rgyal po cang mi zer bar 'dug go /yang rgyal pos de bzhin du dril bsgrags pa dang / kun tu</text></item>
<item><p>461a2</p><section>'dul ba</section><text>rgyal po gtum po rab snang gi btsun mo'i 'khor ji ltar 'dod pa bzhin du skyes bu longs spyod du btang ngo / /zhes sgra grags so/ ko'u sham+b+hi'i rgyal po shar pa'i bus ji ltar rgyal po</text></item>
<item><p>461a3</p><section>'dul ba</section><text>gtum po rab snang gis btsun mo'i 'khor ji ltar 'dod pa bzhin du skyes bu longs spyod du btang ngo / /zhes thos so/ /thos nas kyang sbyor ba 'chang la smras pa/ sbyor ba 'chang / rgyal po</text></item>
<item><p>461a4</p><section>'dul ba</section><text>gtum po rab snang gis btsun mo'i 'khor ji ltar 'dod pa bzhin du skyes bu longs spyod du btang ngo / /zhes sgra grag gi /rgyal po gtum po rab snang gi btsun mo'i 'khor rnams dang</text></item>
<item><p>461a5</p><section>'dul ba</section><text>lhan cig dga' mgur spyod du 'gro'o/ /des smras pa/ lha/ rgyal po gtum po rab snang ni/ khyod kyi yun ring po nas gsod pa/ phyir rgol ba/ mi mdza' ba lags pas/ gal te lha</text></item>
<item><p>461a6</p><section>'dul ba</section><text>der bzhud de 'jal na/ gnod pa bgyid pa'i gnas gang lags pa de mchis so/ /des smras pa/ sbyor ba 'chang / mi rnams kyi nang na mi gzu lums can dag yod mod kyi/ 'on kyang</text></item>
<item><p>461a7</p><section>'dul ba</section><text>khyod 'dir 'dug cig /nga ni/ 'gro'o/ /des smras pa/ gal te lha de ltar bzhed na/ lha bag mi mnga' ba lags mod kyi/ 'on kyang bag mdzad pa'i rigs so/ /rgyal po shar pa'i bu yang shin</text></item>
<item><p>461b1</p><section>'dul ba</section><text>tu bud med la brkam chags can zhig pas/ des de'i tshig khyad du bsad nas 'phags rgyal du song ba dang / skya seng gi bu mo des de gzugs bzang zhing blta na sdug pa/ mdzes pa</text></item>
<item><p>461b2</p><section>'dul ba</section><text>mthong ngo / /des de mthong nas smras pa/ rgyal rigs/ tshur spyon/ skya seng gi bu mo sgrol ma dang dga' mgur spyad par bgyi'o/ /des smras pa/ legs kyi/ mal gyis shig /</text></item>
<item><p>461b3</p><section>'dul ba</section><text>des smras pa/ khyod mal gyis shig /de gnyi ga yang dregs shing nga rgyal gyis khengs pas rgyal po shar pa'i bus kyang mal ma byas/ skya seng gi bu mo sgrol mas kyang ma</text></item>
<item><p>461b4</p><section>'dul ba</section><text>byas bar de gnyis khyod mal byos shig /nga mi byed do/ /zhes smra ba'i bar du nam nangs par gyur te/ rgyal po'i pho brang du rnga brdungs pa dang skya seng gi bu mo sgrol ma</text></item>
<item><p>461b5</p><section>'dul ba</section><text>song ngo / /rgyal po shar pa'i bus smras pa/ sdod cig /dga' mgur spyad par bya'o/ /skya seng gi bu mo sgrol mas smras pa/ ji ltar dga' mgur spyad/ lhas 'di skad</text></item>
<item><p>461b6</p><section>'dul ba</section><text>du| bud med gang zhig rnga brdungs te mi 'ongs pa de'i mgo bo drungs nas bcad de sa la dor ro/ /zhes khrims su bcas pa bzhag la/ da gzod rnga de yang brdungs na/ ci/</text></item>
<item><p>461b7</p><section>'dul ba</section><text>bdag la mgo gnyis yod dam/ 'gro zhes de dga' mgur ma spyad par rgyal po shar pa'i bu'i lag nas sor gdub rgya phyung ste song ngo / /rgyal pos dris pa/ sgrol ma/ khyod</text></item>
<item><p>462a1</p><section>'dul ba</section><text>kyis dga' mgur spyad dam/ des smras pa/ lha/ dga' mgur ma spyad do/ /ci'i phyir khyod kyis dga' mgur ma spyad/ des ji ltar</text></item>
<item><p>462a2</p><section>'dul ba</section><text>gyur pa brjod nas sor gdub rgya bstan te/ 'di ni/ bdag gis de'i sor gdub rgya 'tshal te mchis lags so/ /rgyal po gtum po rab snang gis de'i rgya bklags nas gsos</text></item>
<item><p>462a3</p><section>'dul ba</section><text>pa la smras pa/ gsos pa/ rgyal po shar pa'i bu dmag mang po can 'dir 'ongs pa sus kyang ma tshor te/ de yang nga'i btsun mo'i 'khor 'dod na khyod kyis ji ltar yal bar dor/ des smras</text></item>
<item><p>462a4</p><section>'dul ba</section><text>pa| lha/ ma tshor bar de 'dir mchis mod/ ci ste da dung 'dir mchi na/ mi bzod par bgyi'o/ /de nas rgyal po gtum po rab snang gis yang de bzhin du dril bsgrags pa</text></item>
<item><p>462a5</p><section>'dul ba</section><text>dang | rgyal po shar pa'i bu des de bzhin du thos nas sbyor ba 'chang la smras pa/ sbyor ba 'chang / rgyal po gtum po rab snang gis yang de btsun mo'i 'khor ji ltar 'dod</text></item>
<item><p>462a6</p><section>'dul ba</section><text>pa bzhin du skyes bu longs spyod du gtong ngo / /zhes grag gi/ de'i phyir rgyal po gtum po rab snang gi btsun mo'i 'khor rnams dang lhan cig dga' mgur spyad kyi/ tshur</text></item>
<item><p>462a7</p><section>'dul ba</section><text>shog /'dong / sbyor ba 'chang gis smras pa/ lha/ de'i tshe ni/ khyod ma tshor bar bzhud pas/ de'i slad du bde bar 'dir 'khor gyi/ da ni/ rgyal po gtum po rab snang sta</text></item>
<item><p>462b1</p><section>'dul ba</section><text>gon du chas shing mchis pas/ ma gshegs na legs so/ /des smras pa/ sbyor ba 'chang / mi rnams kyi nang na mi gzu lums can dag lta yod de/ 'gro'o/ /zhes de song ba</text></item>
<item><p>462b2</p><section>'dul ba</section><text>dang | sbyor ba 'chang yang rgyal po'i bkas song ngo / /rgyal po shar pa'i bu rim gyis 'phags rgyal du phyin te khyim gang du zhugs pa de/ gsos pas lag na ral gri thogs pa'i</text></item>
<item><p>462b3</p><section>'dul ba</section><text>mi dag gis kun nas bskor nas de rnams la bsgo ba/ shes ldan dag /gal te bud med cig phyi rol tu byung na ni/ thongs shig /ci ste skyes pa zhig na/ ma gtang zhig /sbyor</text></item>
<item><p>462b4</p><section>'dul ba</section><text>ba 'chang gis tshor nas des bsam pa/ bdag gis rgyal po mi bzang ba/ dog pa/ nyam nga bar gyur pa yal bar dor ba gang yin pa ni/ bdag gis cha ma yin no/ /snyam nas/ des</text></item>
<item><p>462b5</p><section>'dul ba</section><text>rgyal po de bud med phal pa'i cha lugs dang rgyan gyis brgyan te/ de nas bum pa bkur nas lcug mas bzhus te spyo zhing / lha da dung tshems shing ma gsol na/ khyed chu khyer te mi</text></item>
<item><p>462b6</p><section>'dul ba</section><text>'ong ngam zhes byas nas phyir phyung ngo / /rgyal po'i mi rnams kyis bu mo mngag gzhug ma yin no/ /snyam nas yal bar btang ba dang / des bum pa rdzing bu'i 'gram du bor nas</text></item>
<item><p>462b7</p><section>'dul ba</section><text>bros te song ngo / /gsos pas khyim de bltas pa dang / re zhig na bros par gyur nas des sbyor ba 'chang bzung ste rgyal po gtum po rab snang la phul nas/ lha/ mi 'dis</text></item>
<item><p>463a1</p><section>'dul ba</section><text>rgyal po shar pa'i bu btang lags so/ /sbyor ba 'chang gis smras pa/ lha/ bdag gis de'i zas dang / gos dag bdag gir bgyis</text></item>
<item><p>463a2</p><section>'dul ba</section><text>te| bdag gis de btang ba gang lags pa de ni/ bdag gis rigs pa zhig bgyis kyi/ 'dis ni/ khyod kyi zas dang / gos bdag gir bgyis la/ de btang ba na yal</text></item>
<item><p>463a3</p><section>'dul ba</section><text>bar bor ba gang lags pa de ni/ rigs pa ma lags so/ /zhes smras pa dang / rgyal po gsos pa la khros nas smras pa/ gsos pa/ rgyal po shar pa nga'i btsun mo'i</text></item>
<item><p>463a4</p><section>'dul ba</section><text>'khor 'dod pa yal bar gtang ba'i rigs sam/ de'i phyir gal te re zhig rgyal po shar pa'i bu khrid de 'ongs na/ de lta na legs/ ci ste ma 'ongs na/ chad pas cher</text></item>
<item><p>463a5</p><section>'dul ba</section><text>gcad do/ /zhes byas pa dang / de skrag nas de gzung ba'i thabs sems shing 'dug go /re zhig na lho phyogs nas 'khrul 'khor gyi sgyu rtsal gyi slob dpon zhig 'ongs</text></item>
<item><p>463a6</p><section>'dul ba</section><text>pa dang / gsos pas/ kye skyes bu/ 'di dang 'di lta bu'i 'khrul 'khor byed nus sam zhes dris pa dang / des smras pa/ lha/ bdag gis mnyes par rngo thogs so/</text></item>
<item><p>463a7</p><section>'dul ba</section><text>gsos pas glang po che'i gtso bo 'dam bu'i ri zhes bya ba dben pa zhig tu sbas nas 'phags rgyal du glang po che'i gtso bo 'dam bu'i ri bros so/ /zhes sgra btang ba</text></item>
<item><p>463b1</p><section>'dul ba</section><text>dang / de'i tshe sgra de yang phyogs dang phyogs mtshams dag tu grags par gyur to/ /de'i tshe de 'khrul 'khor gyi sgyu rtsal gyi mkhan po la 'di lta bu'i 'khrul 'khor zhig gyis</text></item>
<item><p>463b2</p><section>'dul ba</section><text>shig ces smras pa dang / des kyang glang po che'i gtso bo 'dam bu'i ri ci 'dra ba'i 'khrul 'khor zhig byas nas 'khrul 'khor de dang mi lnga brgya yang bcug /glang po che'i lci ba</text></item>
<item><p>463b3</p><section>'dul ba</section><text>dang chu yang mang du bcug ste/ de nas mi de rnams la bsgo ba/ ci nas kyang khyed cag gis ji ltar ko'u sham+b+hi'i nye 'khor mig lam du phab pa de ltar 'khrul 'khor 'di drongs shig /</text></item>
<item><p>463b4</p><section>'dul ba</section><text>ci ste rgyal po shar pa'i bu dpung gi tshogs yan lag bzhi pa'ang byung na ni/ khyed kyis de'i lag tu ma sbyin cig /'on te gcig pu 'ongs na ni/ zungs la bzung nas myur du</text></item>
<item><p>463b5</p><section>'dul ba</section><text>'dir khrid de shog cig ces byas pa dang / de dag gis ji ltar 'khrul 'khor de ko'u sham+b+hi'i nye 'khor bltar rung ba de ltar legs par drangs te 'dug pa dang / phyugs rdzi</text></item>
<item><p>463b6</p><section>'dul ba</section><text>dang | ba lang rdzi dang / rtswa thun dang / shing shan dang / lam gyis 'tsho ba dang / lam gol bas 'tsho ba'i mi rnams ngo mtshar du gyur pa'i mig bgrang nas bskor te blta bar</text></item>
<item><p>463b7</p><section>'dul ba</section><text>brtsams so/ /de na kha cig na re/ shes ldan dag /'di ni/ glang po che'i gtso bo rgod yin no/ /zhes zer ro/ /gzhan dag na re/ 'di glang po che'i rgod ma yin gyi/</text></item>
<item><p>464a1</p><section>'dul ba</section><text>'phags rgyal gyi rgyal po gtum po rab snang gi glang po che'i gtso bo 'dam bu'i ri zhes bya ba bros pa de/ 'dir 'ongs pa yin no/ /zhes</text></item>
<item><p>464a2</p><section>'dul ba</section><text>zer ro/ /de nas kha cig gis rgyal po shar pa'i gan du song nas gcam bu gsol ba/ lha/ 'phags rgyal na gnas pa'i rgyal po gtum po rab snang gi glang po che'i</text></item>
<item><p>464a3</p><section>'dul ba</section><text>gtso bo 'dam bu'i ri bros par gyur pa gang lags pa de ni/ lha'i bsod nams kyi mthus 'dir mchis te/ srog chags brgya stong du ma bltar mchis so/ /zhes</text></item>
<item><p>464a4</p><section>'dul ba</section><text>byas pa dang / rgyal po shar pa'i bus thos nas dga' ba dang / yid bde ba skyes te dga' ba'i rnga ni/ brdungs/ dung zung kha bsdams pa ni/ bus nas sbyor ba 'chang la</text></item>
<item><p>464a5</p><section>'dul ba</section><text>bsgo ba/ song la dpung gi tshogs yan lag bzhi go bskon la grong khyer du yang dril bsgrags te 'di skad du/ grong khyer na gnas pa thams cad dang / yul sna</text></item>
<item><p>464a6</p><section>'dul ba</section><text>tshogs nas 'ongs pa'i skye bo'i tshogs rnams la rgyal po glang po che'i gtso bo 'dam bu'i ri 'dzin du gshegs kyi/ mtshon cha rnam pa sna tshogs dang / zhags pa thogs</text></item>
<item><p>464a7</p><section>'dul ba</section><text>te shog cig /ces sgos shig /sbyor ba 'chang gis dpung gi tshogs yan lag bzhi pa go bskon te grong khyer du yang dril bsgrags nas 'di skad du/ shes ldan</text></item>
<item><p>464b1</p><section>'dul ba</section><text>grong khyer na gnas pa rnams dang / pho brang 'khor na gnas pa rnams dang / yul sna tshogs nas 'ongs pa'i skye bo'i tshogs dag nyon cig /lhas/ nga glang po che'i gtso bo 'dam</text></item>
<item><p>464b2</p><section>'dul ba</section><text>bu'i ri 'dzin du gshegs kyi/ khyed cag mtshon cha sna tshogs dang / zhags pa dag thogs te shog cig /ces bka' stsal to/ /zhes byas so/ /de nas rgyal po shar pa'i dpung</text></item>
<item><p>464b3</p><section>'dul ba</section><text>gi tshogs yan lag bzhi pa dang / mi'i mchog stong phrag du ma dang lhan cig tu glang po che'i gtso bo 'dam bu'i ri 'dzin du 'ongs pa dang / 'khrul 'khor 'phul ba rnams kyis ji</text></item>
<item><p>464b4</p><section>'dul ba</section><text>ltar glang po che'i gtso bo 'dam bu'i ri ltar bcos pa de 'bros par rtsom pa de ltar 'khrul 'khor de phul ba dang / blon po rnams kyis smras pa/ lha/ khyod nyid glang po che'i cho ga la</text></item>
<item><p>464b5</p><section>'dul ba</section><text>mkhas pa lags pas/ glang po che 'di 'bros su bgyid kyi/ khyod nyid kyis thabs mdzad du gsol/ rgyal pos sbyor ba 'chang la bsgo ba/ dpung gi tshogs yan lag bzhi pa khyed</text></item>
<item><p>464b6</p><section>'dul ba</section><text>cig /nga nyid thabs kyis 'di'i drung du 'gro'o/ /des dpung gi tshogs yan lag bzhi pa bkyed nas/ rgyal po bdag nyid pi wang snyan pa len cing nye bar 'gro bar brtsams</text></item>
<item><p>464b7</p><section>'dul ba</section><text>pa dang / 'khrul 'khor 'phul ba rnams kyis ji ltar 'khrul 'khor rgyal po shar pa'i bu'i drung du song nas 'dug pa de ltar phul te mi lnga brgya po de dag 'khrul 'khor nas</text></item>
<item><p>465a1</p><section>'dul ba</section><text>byung nas bzung ngo / /bzung nas 'khrul 'khor du bcug ste 'khrul 'khor de ji ltar rlung gi shugs ltar mgyogs par gyur pa de ltar phul</text></item>
<item><p>465a2</p><section>'dul ba</section><text>lo| |rgyal po shar pa'i bu khrid do/ /rgyal po shar pa'i bu khrid do/ /zhes blon po rnams kyis kun tu sbran pa dang / srog chags brgya stong du ma dang / dpung gi</text></item>
<item><p>465a3</p><section>'dul ba</section><text>tshogs yan lag bzhi pas bsnyeg par brtsams so/ /gang gi tshe sa tshigs 'das par gyur pa de'i tshe sbyor ba 'chang gis smras pa/ shes ldan dag /rgyal po khrid</text></item>
<item><p>465a4</p><section>'dul ba</section><text>zin te thabs gzhan zhig bsam gyi/ slar log cig /ces byas pa dang / de dag thams cad log go /rgyal po shar pa'i bu yang 'phags rgyal du khrid nas gsos</text></item>
<item><p>465a5</p><section>'dul ba</section><text>pas rgyal po gtum po rab snang la phul te/ lha/ rgyal po shar pa'i bu 'di lags so/ /zhes byas pa dang / rgyal pos dga' ba'i rnga ni/ brdungs/ dung zung kha bsdams</text></item>
<item><p>465a6</p><section>'dul ba</section><text>pa ni/ bus te grong dang / grong khyer dang / grong rdal dang / srang na gnas pa'i srog chags snying na ba du ma tshogs pa dang / gsos pa la bsgo ba/ ngas rgyal po</text></item>
<item><p>465a7</p><section>'dul ba</section><text>shar pa'i bu yongs su btang gi /sod cig /blon po rnams kyis smras pa/ lha/ rgyal po 'di ni/ glang po che'i cho ga la mkhas pa zhig ste/ gal te 'di bkum na/</text></item>
<item><p>465b1</p><section>'dul ba</section><text>glang po che'i cho ga nub par 'gyur bas/ de'i slad du re zhig lhas 'di las glang po che'i cho ga bslab tu gsol/ slad kyis ji ltar bka' stsal pa bzhin bgyi'o/ /rgyal pos</text></item>
<item><p>465b2</p><section>'dul ba</section><text>smras pa/ gsos pa/ gal te de lta na/ khyod kyis 'di las glang po che'i cho ga slobs shig /ngas 'di las glang po che'i cho ga bslab ste nga'i slob dpon du gyur na/ ji ltar</text></item>
<item><p>465b3</p><section>'dul ba</section><text>slob dpon gsad par bya/ gsos pas smras pa/ lha/ bdag la yang nyes dmigs de nyid du 'gyur bas/ de ni/ cha ma lags so/ /rgyal pos smras pa/ gsos pa/ gal</text></item>
<item><p>465b4</p><section>'dul ba</section><text>te lta na/ su zhig 'di la slob tu bcug la de las ngas bslab par bya/ gsos pas smras pa/ lha/ khyod kyi sras mo nor lhas byin 'di/ le lo ma mchis pa/ brtson</text></item>
<item><p>465b5</p><section>'dul ba</section><text>'grus dang ldan pa/ mkhas pa/ grims pa lags pas 'di slob tu stsal te 'dis lha la bslab par bgyi'o/ /rgyal po gtum po rab snang gis nor lhas byin la smras</text></item>
<item><p>465b6</p><section>'dul ba</section><text>pa| bu mo/ mi de mtshan ngan pa bco brgyad dang ldan na/ 'on kyang de glang po che'i cho ga la mkhas pa zhig pas khyod kyis de las bar du yol bas bcad de glang po che'i cho ga</text></item>
<item><p>465b7</p><section>'dul ba</section><text>slobs la phyis pa la slobs shig /khyod kyis mi de la blta bar yang mi bya ste/ de mthong na/ bkra mi shis pas/ khyod kyis de mthong na/ khyod 'chi'o/ /zhes byas pa dang /</text></item>
<item><p>466a1</p><section>'dul ba</section><text>des yol bas bcad de de las glang po che'i cho ga bslab par brtsams so/ /sbyor ba 'chang gis bsam pa/ gal te lha btsal</text></item>
<item><p>466a2</p><section>'dul ba</section><text>te gson na ni/ de thar pa'i thabs shig bsam mo/ /'on te shi ste dus las 'das na ni/ gzhan zhig rgyal por dbang bskur ro/ /snyam nas de'i sring mo gser</text></item>
<item><p>466a3</p><section>'dul ba</section><text>phreng can zhes bya ba/ sgyu bsham pa la sbyor ba 'chang ba bas kyang lhag pa zhig yod pa de la des smras pa/ sring mo/ 'phags rgyal du song la son nas rgyal po kun tu</text></item>
<item><p>466a4</p><section>'dul ba</section><text>btsal te gal te gson na/ de thar pa'i thabs shig bsam par bya'o/ /'on te shi ste dus las 'das na/ gzhan zhig rgyal por dbang bskur ro/ /zhes byas pa dang /</text></item>
<item><p>466a5</p><section>'dul ba</section><text>des de la cang mi smra bas khas blangs te kun tu rgyu'i cha lugs su bsgyur nas 'phags rgyal du song ngo / /de rgyal po'i sgor 'dug nas rgyal po'i mi dag la dris pa/ shes</text></item>
<item><p>466a6</p><section>'dul ba</section><text>ldan dag /rgyal po shar ba'i bu de/ gson nam/ 'on te shi/ rgyal po'i mi dag gis smras pa/ re zhig rab tu byung ba khyod la dri'i/ des khyod la gnod pa ci zhig byas/</text></item>
<item><p>466a7</p><section>'dul ba</section><text>des smras pa/ shes ldan dag /des kho mo'i khyo dang / bu ni/ 'tsho ba dang phral/ bdag gi nor rdzas thams cad ni/ 'phrog go /de dag gis smras pa/ rab tu byung ba/ de ni/ dus</text></item>
<item><p>466b1</p><section>'dul ba</section><text>las ma 'das te/ de rgyal po'i sras mo nor lhas byin pa la glang po che'i cho ga slob bo/ /de bzhin du des rgyal po'i sgo bzhir rgyal po'i mi dag la dris pa dang / de dag gis</text></item>
<item><p>466b2</p><section>'dul ba</section><text>kyang de bzhin du lan btab bo/ /de g.yo thabs de dang des nang du chud pa dang / des rgyal po shar ba'i bu mthong nas phyogs bzhir bltas te dal bus/ lha/ gson nam zhes</text></item>
<item><p>466b3</p><section>'dul ba</section><text>smras pa dang / de yang bag tsha zhing yid mi dga' bzhin du phyogs bzhir bltas nas sring mo/ gson no/ /zhes smras so/ /des de mngon sum du byas nas thabs gzhan zhig gis</text></item>
<item><p>466b4</p><section>'dul ba</section><text>nor lhas byin pa mthong nas smras pa/ bu mo/ khyod su las glang po che'i cho ga slob/ des smras pa/ bgres mo/ mi mtshan ngan pa bco brgyad dang ldan pa zhig yod de/ de la bar</text></item>
<item><p>466b5</p><section>'dul ba</section><text>yol bas bcad nas slob bo/ /des smras pa/ 'di na mi mtshan ngan pa bco brgyad dang ldan pa 'ga' yang ga la yod/ gang zhig khyod slob pa de ni/ rgyal po shar ba'i bu yin</text></item>
<item><p>466b6</p><section>'dul ba</section><text>te/ gzugs bzang ba/ mdzes pa/ blta na sdug pa/ mtshan thams cad legs par rdzogs pa yin na/ khyod la su zhig gis de skad du bslus/ ci ste khyod yid mi ches na/</text></item>
<item><p>466b7</p><section>'dul ba</section><text>yol ba phye la ltos shig /ces byas pa dang / des de'i gzugs dang / na tshod thos nas dad de yol ba phye ba dang mthong ngo / /mthong ma thag tu rlung gi stobs kyi shugs kyis</text></item>
<item><p>467a1</p><section>'dul ba</section><text>bskyod pa bzhin du 'dod pas g.yengs nas smras pa/ bgres mo/ khyod ji skad gsung ba gang lags pa de ni/ mad na/ 'on kyang gsol ba zhig</text></item>
<item><p>467a2</p><section>'dul ba</section><text>mchis te/ bdag 'di dang lhan cig mjal bar khyod kyis spyod dam/ des smras pa/ bu mo/ bdag gis khyod kyi de kho na bzhin du bsgrub par bya ste/ gar bskor kyang skyes</text></item>
<item><p>467a3</p><section>'dul ba</section><text>bu 'di lta bu dang 'phrad pa yang dka' na/ gang khyod nga la 'di lta bu tshol ba lta smos kyang ci dgos// dge'o/</text></item>
<item><p>467b1</p><section>'dul ba</section><text>empty page</text></item>
</list>