<list>
<item><p>1a1</p><section>mdo sde</section><text>@#/ /mdo pha pa bzhugs so//</text></item>
<item><p>1b1</p><section>mdo sde</section><text>@##/ /rgya gar skad du/ AR+ya many+dzu shrI pa ri pr-its+tshA nA na ma ma hA yA na sU tra/ bod</text></item>
<item><p>1b2</p><section>mdo sde</section><text>skad du/ 'phags pa 'jam dpal gyis dris pa zhes bya ba theg pa chen po'i mdo/</text></item>
<item><p>1b3</p><section>mdo sde</section><text>bam po gcig go /sangs rgyas dang / byang chub sems dpa' thams cad la phyag 'tshal</text></item>
<item><p>1b4</p><section>mdo sde</section><text>lo| |'di skad bdag gis thos pa dus gcig na/ bcom ldan 'das mnyan du yod</text></item>
<item><p>2a1</p><section>mdo sde</section><text>pa'i kun nas mdzes pa'i khang pa na/ dge slong brgya phrag phyed dang bcu gsum gyi dge slong gi dge</text></item>
<item><p>2a2</p><section>mdo sde</section><text>'dun chen po dang / dpag tu med pa'i byang chub sems dpa' sems dpa' chen po dang / 'dul ba</text></item>
<item><p>2a3</p><section>mdo sde</section><text>brgya stong mang po dang / spyan ras gzigs dbang po la sogs pa byang chub sems dpa' sems dpa'</text></item>
<item><p>2a4</p><section>mdo sde</section><text>chen po rnams dang thabs gcig tu bzhugs te/ bcom ldan 'das rin po che'i seng ge'i khri la sku mi g.yo</text></item>
<item><p>2a5</p><section>mdo sde</section><text>bar bzhugs pa dang / de nas byang chub sems dpa' sems dpa' chen po 'jam dpal sangs rgyas kyi</text></item>
<item><p>2b1</p><section>mdo sde</section><text>mthus stan las langs te/ bla gos phrag pa gcig tu byas nas pus mo g.yas pa'i lha nga sa la btsugs te/ bcom ldan 'das</text></item>
<item><p>2b2</p><section>mdo sde</section><text>ga la ba de logs su thal mo sbyar nas/ bcom ldan 'das la 'di skad ces gsol to/ /bcom ldan 'das/ bsod nams chen po</text></item>
<item><p>2b3</p><section>mdo sde</section><text>gang gis 'dul ba bye ba khrag khrig brgya stong du ma'i bsam pa yongs su rdzogs par 'gyur ba de bzhin gshegs pa'i chos kyi drung du</text></item>
<item><p>2b4</p><section>mdo sde</section><text>'gyur ba'i bsod nams chen po de ji snyed tshad ji tsam lags/ de skad ces gsol pa dang / bcom ldan 'das kyis byang chub sems</text></item>
<item><p>2b5</p><section>mdo sde</section><text>dpa' sems dpa' chen po 'jam dpal la 'di skad ces bka' stsal to/ /'jam dpal/ bsod nams chen po gang gis 'dul</text></item>
<item><p>2b6</p><section>mdo sde</section><text>ba bye ba khrag khrig brgya stong gi bsam pa yongs su rdzogs par byed pa de bzhin gshegs pa'i chos kyi drung du 'gyur ba'i bsod</text></item>
<item><p>3a1</p><section>mdo sde</section><text>nams chen po de ni/ shes rab las byung ba snying rje chen pos yongs su bsgos pa yin te/ bsam gyis mi khyab</text></item>
<item><p>3a2</p><section>mdo sde</section><text>po| |'jam dpal/ dzam+bu'i gling gi sems can ji snyed pa de dag thams cad dge ba bcu'i las kyi lam dang ldan par gyur la/ gang</text></item>
<item><p>3a3</p><section>mdo sde</section><text>sems can de dag thams cad kyi bsod nams kyi phung por gyur pa'i bsod nams kyi phung po de brgyar bsgyur bas gling bzhi la</text></item>
<item><p>3a4</p><section>mdo sde</section><text>dbang ba rin po che bdun dang ldan pa'i 'khor los bsgyur ba'i rgyal por 'gyur te/ de'i rin po che bdun/ 'di lta ste/ 'khor lo rin po che</text></item>
<item><p>3a5</p><section>mdo sde</section><text>dang | glang po rin po che dang / rta rin po che dang / nor bu rin po che dang / bud med rin po che dang / khyim bdag rin po che dang / blon po</text></item>
<item><p>3a6</p><section>mdo sde</section><text>rin po che dang 'di bdun 'byung ngo / /de la bu stong dpa' ba/ rtul phod pa/ yan lag mchog gi gzugs dang ldan pa/ pha rol gyi sde</text></item>
<item><p>3b1</p><section>mdo sde</section><text>rab tu 'joms pa rnams yod de/ 'jam dpal/ de ltar 'khor los bsgyur ba'i rgyal po de rdzu 'phrul che zhing mthu che ba yin no/ /'jam dpal/ gling bzhi pa'i 'jig rten gyi</text></item>
<item><p>3b2</p><section>mdo sde</section><text>khams kyi sems can ji snyed pa de dag thams cad 'khor los bsgyur ba'i bsod nams kyi phung po dang ldan par 'gyur la/ gang sems can de dag thams cad kyi bsod nams kyi</text></item>
<item><p>3b3</p><section>mdo sde</section><text>phung por gyur pa'i bsod nams kyi phung po de brgyar bsgyur bas brgya byin lha'i dbang por 'gyur te/ de ltar lha'i dbang po ni rdzu 'phrul che zhing mthu che'o/ /'jam dpal/ gling bzhi</text></item>
<item><p>3b4</p><section>mdo sde</section><text>pa'i 'jig rten gyi khams kyi sems can ji snyed pa de dag thams cad brgya byin gyi bsod nams kyi phung po dang ldan par 'gyur la/ gang sems can de dag thams cad kyi bsod</text></item>
<item><p>3b5</p><section>mdo sde</section><text>nams kyi phung por gyur pa'i bsod nams kyi phung po de brgya stong du bsgyur bas gang 'dod pa'i khams su bstan pas go bar byed pa 'dod pa'i khams kyi dbang po bdud du 'gyur te/</text></item>
<item><p>3b6</p><section>mdo sde</section><text>de ltar 'dod pa'i khams kyi dbang po bdud ni rdzu 'phrul che zhing mthu che'o/ /'jam dpal/ gling bzhi pa'i 'jig rten gyi khams na sems can ji snyed pa de dag thams cad ba dud</text></item>
<item><p>3b7</p><section>mdo sde</section><text>kyi bsod nams kyi phung po dang ldan par gyur la/ gang sems can de dag thams cad kyi bsod nams kyi phung por gyur pa'i bsod nams kyi phung po de brgya stong du bsgyur bas</text></item>
<item><p>4a1</p><section>mdo sde</section><text>gang 'jig rten gyi khams stong byams pas khyab pa stong gi bdag po tshangs par 'gyur ro/ /'jam dpal/ stong gi 'jig rten gyi khams na sems</text></item>
<item><p>4a2</p><section>mdo sde</section><text>can ji snyed pa de dag thams cad stong gi bdag po tshangs pa'i bsod nams dang ldan par gyur la/ gang sems can de dag thams cad kyi bsod nams su gyur pa'i bsod</text></item>
<item><p>4a3</p><section>mdo sde</section><text>nams kyi phung po de brgya stong du bsgyur bas gang stong gnyis kyi 'jig rten gyi khams byams pas khyab pa stong gnyis kyi bdag po tshangs par 'gyur ro/ /'jam dpal/ stong</text></item>
<item><p>4a4</p><section>mdo sde</section><text>gnyis kyi 'jig rten gyi khams na sems can ji snyed pa de dag thams cad stong gnyis kyi bdag po tshangs pa'i bsod nams kyi phung po dang ldan par gyur la/ gang sems</text></item>
<item><p>4a5</p><section>mdo sde</section><text>can de dag thams cad kyi bsod nams kyi phung por gyur pa'i bsod nams kyi phung po de brgya stong du bsgyur bas/ gang stong gsum gyi stong chen po'i 'jig rten gyi khams</text></item>
<item><p>4a6</p><section>mdo sde</section><text>byams pas khyab pa tshangs pa stong gsum gyi stong chen po'i 'jig rten gyi bdag po dbang phyug chen po'i mchog tu 'gyur ro/ /'jam dpal/ tshangs pa dbang phyug chen po</text></item>
<item><p>4a7</p><section>mdo sde</section><text>mchog la ltos/ nam bskal pa 'jig pa na bskal pa'i chu 'byung ba de'i tshe/ phyis bar gyi bskal ba gcig tu char 'bab cing chu'i thigs pa 'byung ba des stong gsum gyi</text></item>
<item><p>4b1</p><section>mdo sde</section><text>stong chen po'i 'jig rten gyi khams chus gang bar byed de/ tshangs pa'i 'jig rten gyi bar du chus gang bar 'gyur ba'i chu'i thigs pa de dag thams cad kyang tshangs pa dbang phyug chen</text></item>
<item><p>4b2</p><section>mdo sde</section><text>po'i mchog des shes so/ /de ltar ye shes chen po dang ldan zhing rdzu 'phrul che zhing mthu che ba yin te/ dge ba'i rtsa ba chung dus ni dbang phyug chen por mi 'gyur ro/ /'jam dpal/</text></item>
<item><p>4b3</p><section>mdo sde</section><text>stong gsum gyi stong chen po'i 'jig rten gyi khams na sems can ji snyed pa de dag thams cad stong gsum gyi stong chen po'i bdag po tshangs pa chen po'i bsod nams kyi phung po dang</text></item>
<item><p>4b4</p><section>mdo sde</section><text>ldan par gyur la/ gang sems can de dag thams cad kyi bsod nams kyi phung por gyur pa'i bsod nams kyi phung po de bye ba khrag khrig brgya stong du mar bsgyur bas mthu chen po thob</text></item>
<item><p>4b5</p><section>mdo sde</section><text>pa'i rang sangs rgyas su 'gyur ro/ /'jam dpal/ stong gsum gyi stong chen po'i 'jig rten gyi khams lta re zhig zhog ste/ 'jam dpal/ sangs rgyas kyi yul gyi mtha' phyogs</text></item>
<item><p>4b6</p><section>mdo sde</section><text>bcu'i 'jig rten gyi khams na sems can ji snyed pa de dag thams cad rang sangs rgyas mthu chen po thob pa'i bsod nams dang ldan par gyur la/ gang sems can de dag thams</text></item>
<item><p>4b7</p><section>mdo sde</section><text>cad kyi bsod nams kyi phung por gyur pa'i bsod nams kyi phung po de bye ba khrag khrig brgya stong du mar bsgyur bas byang chub sems dpa' srid pa'i tha mar gyur pa gcig tu 'gyur ro//</text></item>
<item><p>5a1</p><section>mdo sde</section><text>'jam dpal/ nam mkha'i khams kyi mtha' phyogs bcu'i 'jig rten gyi khams na sems can sgo nga las skyes pa dang / mngal nas skyes pa</text></item>
<item><p>5a2</p><section>mdo sde</section><text>dang / drod gsher las skyes pa dang / rdzus te skyes pa dang / gzugs yod pa dang / gzugs med pa dang / 'du shes yod pa dang | 'du shes med pa dang / 'du shes med</text></item>
<item><p>5a3</p><section>mdo sde</section><text>'du shes med min gyi sems can ji snyed pa de dag thams cad byang chub sems dpa' srid pa'i tha mar gyur pa'i bsod nams kyi phung po dang ldan par gyur la/ gang sems</text></item>
<item><p>5a4</p><section>mdo sde</section><text>can de dag thams cad kyi bsod nams kyi phung por gyur pa'i bsod nams kyi phung po de bye ba khrag khrig brgya stong du mar bsgyur bas de bzhin gshegs pa'i sku la spu'i khung bu</text></item>
<item><p>5a5</p><section>mdo sde</section><text>gcig tu 'gyur ro/ /de bzhin du de bzhin gshegs pa'i sku la spu'i khung bu brgya stong phrag dgu bcu rtsa dgu re re nas 'grub par 'gyur te/ 'jam dpal/ gang spu'i khung</text></item>
<item><p>5a6</p><section>mdo sde</section><text>bu thams cad du gtogs pa'i bsod nams kyi phung por gyur pa'i bsod nams kyi phung po de bye ba khrag khrig brgya stong du mar bsgyur bas de bzhin gshegs pa'i sku la dpe</text></item>
<item><p>5a7</p><section>mdo sde</section><text>byad bzang po gcig tu 'gyur ro/ /de bzhin du de bzhin gshegs pa'i sku la dpe byad bzang po brgyad cu re re nas 'grub par 'gyur te/ 'jam dpal/ dpe byad bzang po</text></item>
<item><p>5b1</p><section>mdo sde</section><text>po brgyad cur gtogs pa'i gang bsod nams kyi phung po ji snyed pa'i bsod nams kyi phung po de bye ba khrag khrig brgya stong du mar bsgyur bas de bzhin gshegs pa'i phyag gam zhabs</text></item>
<item><p>5b2</p><section>mdo sde</section><text>gcig ri mo'i rjes kyi mtshan du 'gyur ro/ /de ltar ri mo'i rjes kyi mtshan brgyad cu la 'di lta ste/ gdugs dang / rgyal mtshan dang / dpal be'u dang / phreng ba dang / kyo ba thang dang /</text></item>
<item><p>5b3</p><section>mdo sde</section><text>cod pan dang / dbyig to dang / bum pa dang / glang po dang / rta dang / stag dang / chu srin dang / nya dang / rus sbal dang / rma bya dang / ka la ping+ka dang / shang shang te'u dang / tsa</text></item>
<item><p>5b4</p><section>mdo sde</section><text>sha dang / dur pa dang / ne tso dang / ngang pa dang / thi ba dang / nas dang / sman chen po dang / 'od ma dang / ba men dang / klu dang / ra dang / khyu mchog dang / ri dang / bil pa</text></item>
<item><p>5b5</p><section>mdo sde</section><text>dang | shing dang / ri dwags nag po dang / nor bu rin po che dang / ral gri mchog dang / rdo rje dang / gzhu dang / mda' dang / shak+ti dang / mdung rtse gsum pa dang / gshol</text></item>
<item><p>5b6</p><section>mdo sde</section><text>dang | gtun dang / sta re dang / zhags pa dang / gru dang / mu tig gi rgyan dang / sprin dang / tshangs pa dang / dbang po dang / 'khor srung po dang / chu'i lha dang / 'phags skyes</text></item>
<item><p>5b7</p><section>mdo sde</section><text>po dang / mig mi bzang dang / nor sbyin dang / drang srong chen po dang / dpal dang / nyi ma dang / zla ba dang / me dang / rlung dang / pad+mo dang / g.yung drung dang / gru gsum dang /</text></item>
<item><p>6a1</p><section>mdo sde</section><text>dge ba'i stan dang / me long dang / rnga yab dang / rtswa dur pa dang / pu ro da sha dang / khye'u dang / bu mo dang / rnga dang / dur dang / smri ga dang /</text></item>
<item><p>6a2</p><section>mdo sde</section><text>gdu bu dang / dpung rgyan dang / rna cha dang / sor gdub dang / rna cha phyang phrul can dang / me tog bzang po dang / dpag bsam gyi shing dang / 'khor lo dang / dpung gi</text></item>
<item><p>6a3</p><section>mdo sde</section><text>seng ge dang / 'di rnams ni ri mo'i rjes kyi mtshan brgyad cu yin te/ 'di dag ni de bzhin gshegs pa'i phyag dang / zhabs kyi mthil las byung ngo / /'jam dpal/ gang</text></item>
<item><p>6a4</p><section>mdo sde</section><text>mtshan brgyad cu'i ri mor gtogs pa'i bsod nams kyi phung por gyur pa'i bsod nams kyi phung po de bye ba khrag khrig brgya stong du mar bsgyur bas de bzhin gshegs pa'i sku</text></item>
<item><p>6a5</p><section>mdo sde</section><text>la skyes bu chen po'i mtshan gcig tu 'gyur te/ de bzhin du skyes bu chen po'i mtshan sum cu rtsa gnyis re rer 'gyur ro/ /'di lta ste/ dbu'i gtsug tor dang / dbu'i mthon</text></item>
<item><p>6a6</p><section>mdo sde</section><text>mthing la g.yas phyogs su 'khyil ba dang / dpral ba mnyam pa dang / kha dog gis brgyan pa dang / smin mtshams kyi mdzod spu dang / spyan mthon mthing la ba'i rdzi ma 'dra</text></item>
<item><p>6a7</p><section>mdo sde</section><text>ba dang / so bzhi bcu thags bzang ba dang / mche ba dkar ba dang / 'gram pa seng ge'i 'dra ba dang / lce che zhing srab pa dang / ro stod seng ge 'dra ba dang / shing n+ya gro d+ha</text></item>
<item><p>6b1</p><section>mdo sde</section><text>ltar chu zheng gab pa dang / spu khung re re nas skyes pa dang / pho mtshan mi snang bar nub pa dang / brla gang zhing zlum pa dang / byin pa ri dwags kyi rgyal po e na ya 'dra ba dang / zhabs kyi</text></item>
<item><p>6b2</p><section>mdo sde</section><text>rting pa che ba dang / zhabs dang / phyag gi mthil 'jam zhing mnyen pa dang / zhabs dang / phyag gi sor mo'i bar dra bar 'brel ba dang / zhabs dang / phyag gi ser mo ring ba dang / zhabs kyi steng</text></item>
<item><p>6b3</p><section>mdo sde</section><text>mtho ba dang / ro bro ba'i mchog dang / dpung mgo zlum pa dang / bdun mtho ba dang / pags pa srab la gser gyi mdog 'dra ba dang / ma btud pa phyag pus mo'i lha nga la reg pa dang /</text></item>
<item><p>6b4</p><section>mdo sde</section><text>zhabs rab tu gnas pa dang / zhabs dang / phyag gi mthil na 'khor lo'i mtshan yod pa dang / tshangs pa'i dbyangs dang / 'di dag ni skyes bu chen po'i mtshan sum cu rtsa gnyis</text></item>
<item><p>6b5</p><section>mdo sde</section><text>yin te/ de bzhin gshegs pa'i sku las 'byung ngo / /'jam dpal/ skyes bu chen po'i mtshan sum cu rtsa gnyis su gtogs pa'i bsod nams kyi phung por gang gyur pa'i bsod</text></item>
<item><p>6b6</p><section>mdo sde</section><text>nams kyi phung po de grangs med par bsgyur ba dang / bsam gyis mi khyab par bsgyur ba dang / dpag tu med par bsgyur ba dang / brjod du med par bsgyur bas de bzhin gshegs</text></item>
<item><p>6b7</p><section>mdo sde</section><text>pa'i chos kyi dung du 'gyur ro/ /chos kyi dung des 'dul ba'i dbang du de bzhin gshegs pas 'jig rten gyi khams tshad med grangs med par dbyangs kyis rig par byed do/ /dbyangs</text></item>
<item><p>7a1</p><section>mdo sde</section><text>kyis ji lta ba de bzhin du 'od dang / skus kyang de bzhin no/ /'jam dpal/ de ltar shes rab chen po las byung ba/ snying rje chen pos yongs su bsgos pa/ thabs</text></item>
<item><p>7a2</p><section>mdo sde</section><text>mkhas pa dang / smon lam gyis bskyed pa/ tshul khrims yongs su dag pa bsgoms pa'i khyad par las yang dag par skyes pa/ bsod nams chen po 'di dag ni nyan thos dang /</text></item>
<item><p>7a3</p><section>mdo sde</section><text>rang sangs rgyas thams cad kyis bsam gyis mi khyab bo/ /'jam dpal/ rgyu gnyis kyis de bzhin gshegs pa'i gzugs kyi sku khyad par du 'phags pa yin no/ /rgyu gnyis</text></item>
<item><p>7a4</p><section>mdo sde</section><text>gang zhe na/ smon lam gyi dbang dang / 'dul ba'i sems can rnams kyi dge ba yongs su smin pa'i dbang ste/ 'jam dpal/ rgyu de gnyis kyis na de bzhin gshegs</text></item>
<item><p>7a5</p><section>mdo sde</section><text>pa'i gzugs kyi sku khyad par du 'phags pa yin no/ /'jam dpal/ de bzhin gshegs pa'i gzugs kyi sku khyad par du 'phags pa ji lta ba de bzhin du chos bstan pa'ang</text></item>
<item><p>7a6</p><section>mdo sde</section><text>khyad par du 'phags pa yin no/ /'jam dpal/ de bzhin gshegs pa'i chos bstan pa ji lta ba de bzhin du 'od kyang khyad par du 'phags pa yin no/ /'jam dpal/ ji</text></item>
<item><p>7a7</p><section>mdo sde</section><text>ltar de bzhin gshegs pa'i 'od khyad par du 'phags pa de bzhin du spyod pa'ang khyad par du 'phags pa yin no/ /'jam dpal/ de bzhin gshegs pa ni skus 'jig</text></item>
<item><p>7b1</p><section>mdo sde</section><text>rten thams cad du khyab pa yin te/ 'jam dpal/ kha dog dang / dbyibs dang / spyod pa'i bye brag gang dang / gang gis sems can rnams 'dul bar 'gyur ba'i kha dog dang /</text></item>
<item><p>7b2</p><section>mdo sde</section><text>dbyibs dang / spyod pa'i bye brag de dang / de lta bur de bzhin gshegs pa sems can rnams kyis mthong ngo / /'jam dpal/ mtshan gyi bye brag gang dang / gang gis sems can</text></item>
<item><p>7b3</p><section>mdo sde</section><text>rnams 'dul bar 'gyur ba'i mtshan gyi bye brag de dang / de lta bur de bzhin gshegs pa sems can rnams kyis mthong ngo / /'jam dpal/ chos bstan pa gang dang / gang gis</text></item>
<item><p>7b4</p><section>mdo sde</section><text>sems can rnams yongs su smin par 'gyur ba'i chos bstan pa de dang / de lta bur de bzhin gshegs pa chos bstan par sems can rnams kyis shes so/ /'jam dpal/ spyod pa</text></item>
<item><p>7b5</p><section>mdo sde</section><text>gang gis sems can rnams de bzhin gshegs pa'i bstan pa la 'jug pa dang / 'dul bar 'gyur ba'i spyod pa de dang /de la de bzhin gshegs pa gnas par sems can gyis</text></item>
<item><p>7b6</p><section>mdo sde</section><text>mthong ngo / /'jam dpal/ de bzhin du de bzhin gshegs pa dgra bcom pa yang dag par rdzogs pa'i sangs rgyas 'jig rten du 'byung bar 'gyur ba'ang skye bo mang po la phan pa</text></item>
<item><p>7b7</p><section>mdo sde</section><text>dang | skye bo mang po la bde ba dang / 'jig rten la snying brtse ba dang / lha dang / mi rnams dang / skye bo phal bo che'i don dang / phan pa dang / bde ba'i phyir skye'o/ /de nas byang chub sems dpa' 'jam</text></item>
<item><p>8a1</p><section>mdo sde</section><text>dpal stan las langs te/ bcom ldan 'das ga la ba de logs su thal mo sbyar nas bcom ldan 'das la 'di skad ces gsol to/ /bcom ldan 'das/ bdag gi ston pa</text></item>
<item><p>8a2</p><section>mdo sde</section><text>mi mnyam pa dang mnyam pa dang / gang zag zla med pa/ khams gsum na mgon po'i mchog /sems can thams cad la phan par mdzad pa/ 'jig rten gyi chos kyis mi bskyod pa/</text></item>
<item><p>8a3</p><section>mdo sde</section><text>nam mkha' ltar mi gos pa/ bsam gyis mi khyab pa/ bsam par 'os pa/ blta 'dod pa/ blta na sdug pa 'di 'dra ba ni bdag gis rnyed pa rab tu rnyed do/ /bde bar gshegs pa/</text></item>
<item><p>8a4</p><section>mdo sde</section><text>rnyed pa rab tu rnyed do/ /bcom ldan 'das kyis de skad ces bka' stsal nas 'jam dpal gzhon nur gyur pa dga'o/ /byang chub sems dpa' sems dpa' chen po de dag dang / dge</text></item>
<item><p>8a5</p><section>mdo sde</section><text>slong de dag bcom ldan 'das kyis bshad pa la mngon par bstod do/ /'phags pa 'jam dpal gyis dris pa zhes bya ba theg pa chen po'i mdo rdzogs so// //rgya gar</text></item>
<item><p>8a6</p><section>mdo sde</section><text>skad du/ AR+ya nai ra at+ma pa ri pr-i ts+tshA nA ma mahA yA na sU tra/ bod skad du/ 'phags pa bdag med pa dris pa zhes bya ba theg pa chen po'i mdo/ sangs rgyas dang / byang chub sems</text></item>
<item><p>8a7</p><section>mdo sde</section><text>dpa' thams cad la phyag 'tshal lo/ /de nas dmigs pa'i lta ba can rnam par rtog pa dang bcas shing rnam par dpyod pa dang bcas pa'i mu stegs pa de dag rnams theg pa</text></item>
<item><p>8b1</p><section>mdo sde</section><text>chen po'i nang du song ste/ zhes dang bcas shing thal mo sbyar nas bdag med pa'i dri ba dag yongs su dris pa/ rigs kyi bu/ thams cad mkhyen pas ni lus la bdag med do zhes gsungs</text></item>
<item><p>8b2</p><section>mdo sde</section><text>la| gal te lus la yang dag par bdag med na ji ltar na de las rtse ba dang / dgod pa dang / ngu ba dang / rol ba dang / khro ba dang / nga rgyal dang / phrag dog dang / phra ma la sogs</text></item>
<item><p>8b3</p><section>mdo sde</section><text>pa kun tu 'byung bar 'gyur/ ci lus la yang dag par na bdag yod dam/ med pa yin/ bdag cag gi the tshom de dag khyod kyis bsal ba'i rigs so/ /theg pa chen po pa rnams</text></item>
<item><p>8b4</p><section>mdo sde</section><text>kyis smras pa/ grogs po dag/ lus la ni bdag yang dag par yod do zhe'am/ med do zhes gnyis kar yang 'dir brjod par mi bya ste/ yang dag par yod do zhes brjod pa na</text></item>
<item><p>8b5</p><section>mdo sde</section><text>med do zhes brjod pa ni log par smra ba'o/ /gal te yod na ji ltar na de skra dang / sen mo dang / pags pa dang / mgo bo dang / sha dang / rus pa dang / rkang dang / tshil dang / rgyus</text></item>
<item><p>8b6</p><section>mdo sde</section><text>pa dang / mchin pa dang / sgyu ma dang / mid pa dang / lag pa dang / rkang pa dang / yan lag dang / nying lag la sogs pa lus thams cad kyi phyi dang / nang du bcas pa la rnam par</text></item>
<item><p>8b7</p><section>mdo sde</section><text>brtags na bdag yang dag par mi snang ngo / /mu stegs pa rnams kyis smras ba/ lha'i mig dang ldan pa 'ga' zhig gis mthong gi/ bdag cag rnams ni sha'i mig can yin pas</text></item>
<item><p>9a1</p><section>mdo sde</section><text>bdag yang dag par ji ltar mthong / theg pa chen po pa rnams kyis smras pa/ lha'i mig dang ldan pa rnams kyis kyang mi mthong ste/ gang la kha dog</text></item>
<item><p>9a2</p><section>mdo sde</section><text>med pa dang / gzugs med pa dang / dbyibs med pa de ji ltar mthong bar 'gyur/ mu stegs pa rnams kyis smras pa/ ci med pa yin nam/ theg pa chen po pa rnams</text></item>
<item><p>9a3</p><section>mdo sde</section><text>kyis smras pa/ med do zhes brjod pa na yod do zhes brjod pa ni log par smra ba'o/ /gal te med na ji ltar 'di mngon sum du yod par rtse ba dang / dgod pa dang / ngu ba</text></item>
<item><p>9a4</p><section>mdo sde</section><text>dang | rol pa dang / khro ba dang / nga rgyal dang / phrag dog dang / phra ma la sogs pa kun tu 'byung bar 'gyur/ de bas na med do zhes brjod par yang mi rung ste/ yod</text></item>
<item><p>9a5</p><section>mdo sde</section><text>dam med ces gang 'di ltar brjod par mi bya ste/ nyes pa 'di yod pas na yod pa'o zhe'am/ med pa'o zhes brjod par mi bya'o/ /mu stegs pa rnams kyis smras pa/ 'o na</text></item>
<item><p>9a6</p><section>mdo sde</section><text>'dir gang zhig dmigs par 'gyur/ theg pa chen po pa rnams kyis smras pa/ dmigs par gyur pa ni ci'ang med do/ /mu stegs pa rnams kyis smras pa/ ci nam mkha' ltar</text></item>
<item><p>9a7</p><section>mdo sde</section><text>stong pa nyid yin nam/ theg pa chen po pa rnams kyis smras pa/ grogs po dag/ de de bzhin de/ nam mkha' ltar stong pa nyid yin no/ /mu stegs pa rnams kyis smras pa /</text></item>
<item><p>9b1</p><section>mdo sde</section><text>gal te de ltar yin na rtse ba dang / dgod pa dang / ngu ba dang / rol ba dang / khro ba dang / nga rgyal dang / phrag dog dang / phra ma la sogs pa ji ltar blta bar bgyi/ theg pa chen po pa</text></item>
<item><p>9b2</p><section>mdo sde</section><text>rnams kyis smras pa/ sgyu ma dang / rmi lam dang / mig 'phrul dang 'dra ba yin no/ /mu stegs pa rnams kyis smras pa/ sgyu ma ni ji lta bu lags/ rmi lam dang / mig 'phrul ni ji</text></item>
<item><p>9b3</p><section>mdo sde</section><text>lta bu lags/ theg pa chen po pa rnams kyis smras pa/ sgyu ma ni mtshon ba tsam mo/ /rmi lam ni so sor snang ba tsam ste/ gzung bar bya ba ma yin zhing rang bzhin gyis stong pa/ yod</text></item>
<item><p>9b4</p><section>mdo sde</section><text>pa ma yin pa'i ngo bo nyid do/ /mig 'phrul ni bcos ma tsam du dgos pa'o/ /grogs po dag/ de de bzhin de/ dngos po ji snyed pa thams cad ni sgyu ma dang / rmi lam dang / mig</text></item>
<item><p>9b5</p><section>mdo sde</section><text>'phrul dang 'dra bar shes par bya'o/ /gzhan yang kun rdzob dang / don dam pa dag bstan par bya ste/ de la kun rdzob ces bya ba ni 'di ni bdag go /'di ni gzhan no zhes bya ba</text></item>
<item><p>9b6</p><section>mdo sde</section><text>dang | srog dang / skyes bu dang / gang zag dang / byed pa po dang / tshor ba po dang / nor dang / bu dang / chung ma dang / mdza' bshes dang / nye du la sogs par rtog pa de ni</text></item>
<item><p>9b7</p><section>mdo sde</section><text>kun rdzob ces bya'o/ /gang la bdag med pa dang / gzhan med pa dang / srog med pa dang / skyes bu med pa dang / gang zag med pa dang / byed pa po med pa dang / tshor ba po</text></item>
<item><p>10a1</p><section>mdo sde</section><text>med pa dang / nor med pa dang / bu med pa dang / chung ma med pa dang / mdza' ba shes med pa dang / nye du la sogs pa med pa de ni don dam pa zhes bya'o//</text></item>
<item><p>10a2</p><section>mdo sde</section><text>gang la rang bzhin gyis dngos po thams cad du yongs su brtags shing dge ba dang / mi dge ba'i 'bras bu dang / skye ba dang / 'gag pa ni kun rdzob bo/ /dge ba dang / mi dge</text></item>
<item><p>10a3</p><section>mdo sde</section><text>ba'i 'bras bu med pa dang / skye ba med pa dang / 'gag pa med pa de bzhin nyid kyi ngo bo nyid de la ni kun nas nyon mongs pa dang / rnam par byang ba med de/ de ni dbu ma'i chos</text></item>
<item><p>10a4</p><section>mdo sde</section><text>rnams kyi sgrub pa lhur len pa'o/ /de la 'di skad ces bya ste/ kun rdzob dang ni don dam ste/ /dbye ba gnyis su yang dag bshad/ /kun rdzob 'jig rten pa yi chos/ /don dam</text></item>
<item><p>10a5</p><section>mdo sde</section><text>'jig rten 'das pa'o/ /kun rdzob chos la zhugs pa yi/ /sems can nyon mongs dbang du 'gro /don dam yongs su ma shes pas/ /'khor bar yun ring 'khor bar</text></item>
<item><p>10a6</p><section>mdo sde</section><text>'gyur/ /kun rdzob 'jig rten chos rnams la/ /mi mkhas pa dag rtog par byed/ /kun tu rtog pa de yis ni/ /sdug bsngal nyams su myong bar 'gyur/ /ji ltar so so'i</text></item>
<item><p>10a7</p><section>mdo sde</section><text>skye bo yi/ /byis pas grol lam mi shes pas/ /mi bzad pa yi sdug bsngal dag /mang po rjes su myong bar 'gyur/ /gang du srid pa 'gag 'gyur ba'i/ /don dam dag</text></item>
<item><p>10b1</p><section>mdo sde</section><text>ni mi shes pas/ /skye ba dang ni 'gag 'gyur zhing / /skye med 'gro dang 'ong bar 'gyur/ /'jig rten chos la gnas pa yi/ /blun po 'khor lo bzhin du 'khor/ /sdug bsngal</text></item>
<item><p>10b2</p><section>mdo sde</section><text>gnas can 'khor ba 'dir/ /yang dang yang du 'khor bar 'gyur/ /ji ltar nyi ma zla ba dag /slar yang 'ong zhing 'gro bar byed/ /de bzhin srid par 'pho ba na/ /slar yang 'ong</text></item>
<item><p>10b3</p><section>mdo sde</section><text>zhing 'gro bar 'gyur/ /'khor ba thams cad mi rtag cing / /mi brtan skad cig 'jig pa nyid/ /de bas don dam shes pa yis/ /kun rdzob bden pa'i gnas spong ngo / /mtho ris</text></item>
<item><p>10b4</p><section>mdo sde</section><text>gnas nas lha rnams dang / /dri za lha mi rnams kyang ni/ /kun la 'pho ba yod gyur pa/ /kun kyang kun rdzob 'bras bu yin/ /grub dang rig 'dzin gnod sbyin dang / /dri za dang ni lto</text></item>
<item><p>10b5</p><section>mdo sde</section><text>'phye rnams/ /slar yang dmyal bar 'gro 'gyur ba/ /kun kyang kun rdzob 'bras bu yin/ /gang zhig brtson drag lha rnams dang / /yon tan 'byung gnas la gnas gang / /mtho ris</text></item>
<item><p>10b6</p><section>mdo sde</section><text>las 'pho ltung gyur ba/ /thams cad kun rdzob 'bras bu yin/ /brgya byin 'khor los bsgyur nyid de/ /gang gis dam pa'i gnas thob nas/ /slar yang byol song skye gnas</text></item>
<item><p>10b7</p><section>mdo sde</section><text>'jug/ thams cad kun rdzob 'bras bu yin/ /de bas mtho ris lha rnams kyi/ /bden pa bzang po kun spong la/ /byang chub sems ni 'od gsal ba/ /rnal 'byor bas ni</text></item>
<item><p>11a1</p><section>mdo sde</section><text>rtag tu bsgom/ /dngos po med cing dmigs su med/ /thams cad stong pa gnas med pa/ /spros pa rnams las yang dag 'das/ /byang chub sems</text></item>
<item><p>11a2</p><section>mdo sde</section><text>dpa'i mtshan nyid yin/ /sra ba ma yin 'jam pa min/ /dro ba ma yin grang ba min/ /de ni reg min gzung bya min/ /byang chub sems kyi mtshan nyid yin/ /ring po ma yin</text></item>
<item><p>11a3</p><section>mdo sde</section><text>thung ba min/ /zlum po ma yin gru gsum min/ /phra ba ma yin spom pa'ang min/ /byang chub sems kyi mtshan nyid yin/ /sgom pa rnams las rnam 'das shing / /mu stegs</text></item>
<item><p>11a4</p><section>mdo sde</section><text>rnams kyi spyod yul min/ /shes rab pha rol phyin sbyor ba/ /byang chub sems kyi mtshan nyid yin/ /dpe med bsgom du med pa dang / /mthong min gnas kyi mchog gyur</text></item>
<item><p>11a5</p><section>mdo sde</section><text>la| |rang bzhin gyis ni rnam dag pa/ /byang chub sems kyi mtshan nyid yin/ /thams cad dbu ba lta bu ste/ /chu bur lta bur snying po med/ /rtag pa ma yin bdag med pa/</text></item>
<item><p>11a6</p><section>mdo sde</section><text>sgyu ma smig rgyu dag dang mtshungs/ /gong bu bzhin du bsdus gyur pa/ /spros pa rnams kyis yongs su gang / /'dod chags zhe sdang la sogs ltar/ /de ni sgyu ma tshungs 'ba'</text></item>
<item><p>11a7</p><section>mdo sde</section><text>zhig yin/ /ji ltar nang na thig le ni/ /skad cig de la mi mthong ste/ /shes rab pha rol phyin mthong na/ /de bzhin blo ni 'dus ma byas/ /rtag tu dgod cing rtse ba dang //</text></item>
<item><p>11b1</p><section>mdo sde</section><text>smra zhing glu dang rol mo dang / /gzhi la sogs pa'i bde ba rnams/ /de dag thams cad rmi lam mtshungs/ /lus can kun gyis 'dus byas pa/ /'di kun rmi lam dang mtshungs la/ /</text></item>
<item><p>11b2</p><section>mdo sde</section><text>rmi lam sems kyis kun rtog ste/ /sems kyang nam mkha' lta bu yin/ /gang zhig tshul 'di rtag sgom pa/ /shes rab pha rol phyin pa'i tshul/ /gang zhig 'di ni rtag sgom</text></item>
<item><p>11b3</p><section>mdo sde</section><text>pa| |dngos po kun las rnam grol nas/ /go 'phang mchog ni thob par 'gyur/ /bla na med pa'i byang chub gang / /sangs rgyas kun gyis rnam bsgoms pa/ /bsgoms dang bcas</text></item>
<item><p>11b4</p><section>mdo sde</section><text>pas 'dzin na ni/ /theg chen 'bras bu 'thob par 'gyur/ /'phags pa bdag med pa dris pa zhes bya ba theg pa chen po'i mdo rdzogs so// //rgya gar gyi mkhan</text></item>
<item><p>11b5</p><section>mdo sde</section><text>po ka ma la gup+ta dang / zhus chen gyi lo tsA ba dge slong rin chen bzang pos bsgyur cing zhus te gtan la phab pa// //rgya gar skad du/ AR+ya lo ka d+ha ra pra ri pra</text></item>
<item><p>11b6</p><section>mdo sde</section><text>ts+tshA nA ma sU tra/ bod skad du/ 'phags pa 'jig rten 'dzin gyis yongs su dris pa zhes bya ba'i mdo/ bam po dang po/ sangs rgyas dang / byang chub sems dpa' thams cad la phyag 'tshal</text></item>
<item><p>11b7</p><section>mdo sde</section><text>lo| |'di skad bdag gis thos pa dus gcig na/ bcom ldan 'das rgyal po'i khab bya ka lan+ta ka'i gnas 'od ma'i tshal na dge slong gi dge 'dun chen po dang thabs gcig tu bzhugs</text></item>
<item><p>12a1</p><section>mdo sde</section><text>so| |de'i tshe bcom ldan 'das 'khor mang po brgya stong snyed kyis yongs su bskor ba la chos ston te/ 'khor de'i nang nas byang chub sems dpa' sems</text></item>
<item><p>12a2</p><section>mdo sde</section><text>dpa' chen po 'jig rten 'dzin ces bya ba'ang 'dus par gyur te/ byang chub sems dpa' sems dpa' chen po rnams tshad med pa'i yon tan gyis yongs su brgyan pas sems</text></item>
<item><p>12a3</p><section>mdo sde</section><text>bskyed pa'i phyir/ chos thams cad kyi nges pa'i don mthar phyin pa thams cad shes par bya ba'i phyir/ tshad med pa'i smon pas tshad med pa'i rgyan yongs su rdzogs par 'gyur ba</text></item>
<item><p>12a4</p><section>mdo sde</section><text>shin tu shes par bya ba'i phyir/ tshad med pa'i chos rnams kyi nges pa'i mtshan nyid rtogs shing khong du chud par bya ba'i phyir/ smon lam tshad med pas lhag pa'i bsam pa shin tu</text></item>
<item><p>12a5</p><section>mdo sde</section><text>rnam par dag par bya ba'i phyir/ yongs su rdzogs par shes pa'i phyir/ sbyin pa'i rgyan dang / nges pa'i rnam par dag pa'i phyir/ tshul khrims kyi rgyan dang / bzod pa yongs su rdzogs</text></item>
<item><p>12a6</p><section>mdo sde</section><text>par bya ba'i phyir/ mnyen cing des pa'i sems dang / rnam par dag par bya ba'i phyir/ brtson 'grus dang / yongs su dag pa shes par bya ba'i phyir/ bsam gtan dang / shes</text></item>
<item><p>12a7</p><section>mdo sde</section><text>rab kyi pha rol tu phyin pa khong du chud cing rtogs par bya ba dang / de dag la sogs pa yon tan tshad med pa'i phyir 'dug pa las langs nas/ bla gos phyogs gcig tu byas te/</text></item>
<item><p>12b1</p><section>mdo sde</section><text>bcom ldan 'das gang na ba de logs su thal mo sbyar nas bcom ldan 'das la 'di skad ces gsol to/ /bcom ldan 'das/ bdag skye bo mang po la phan pa dang / bde ba'i slad du byang</text></item>
<item><p>12b2</p><section>mdo sde</section><text>chub sems dpa' sems dpa' chen po rnams sangs rgyas kyi gdung mi gcod par 'gyur ba dang / spyod lam kun tu tshul khrims la ma chags shing / tshul khrims rnam par dag pa dang</text></item>
<item><p>12b3</p><section>mdo sde</section><text>ldan pa dang / chos chen po la nan tan byed cing 'phags pa'i chos kyi spyod yul tshad med pa 'dzin pa la shin tu mkhas pa'i byang chub sems dpa' rnams kyi slad du bdag zhu ba zhu'o/ /</text></item>
<item><p>12b4</p><section>mdo sde</section><text>bcom ldan 'das/ ji ltar na byang chub sems dpa' sems dpa' chen po dag chos rnams kyi yang dag pa'i mtshan nyid la shin tu mkhas pa lags/ ji ltar na chos rnams kyi mtshan</text></item>
<item><p>12b5</p><section>mdo sde</section><text>nyid shin tu rnam par 'byed pa la mkhas pa lags/ ji ltar na dran pa'i mthu dang ldan pa lags/ ji ltar na chos thams cad kyi rnam grangs rnams par 'byed pa la mkhas pa'i shes rab</text></item>
<item><p>12b6</p><section>mdo sde</section><text>dang ldan pa lags/ ji ltar na lus 'di bor nas nam bla na med pa yang dag par rdzogs pa'i byang chub kyi bar du rgyun mi 'chad pa'i dran pa dang ldan pa lags/ de skad ces gsol</text></item>
<item><p>12b7</p><section>mdo sde</section><text>pa dang / bcom ldan 'das kyis byang chub sems dpa' 'jig rten 'dzin la 'di skad ces bka' stsal to/ /legs so/ /legs so/ /'jig rten 'dzin/ de ltar khyod kyis byang chub</text></item>
<item><p>13a1</p><section>mdo sde</section><text>sems dpa' sems dpa' chen po rnams kyi phyir/ de bzhin gshegs pa la don de dag dris pa ni legs so/ /khyod skye bo mang po la phan pa dang / bde ba'i phyir/</text></item>
<item><p>13a2</p><section>mdo sde</section><text>'jig rten la snying brtse ba'i phyir/ lha dang bcas pa'i 'jig rten la phan pa dang / bde ba'i don gyi phyir/ gzhan yang da ltar gyi dus dang / ma 'ongs pa'i dus kyi byang chub sems dpa'</text></item>
<item><p>13a3</p><section>mdo sde</section><text>la sogs pa la 'od chen pos snang bar bya ba'i phyir dri ba dris pa'i bsod nams ni dpag tu med do/ /khyod kyis de bzhin gshegs pa la don 'di dag dris pa ni nges par sems</text></item>
<item><p>13a4</p><section>mdo sde</section><text>can thams cad kyi the tshom yongs su gcad pa'i phyir/ sems can thams cad 'od kyis snang bar bya ba dang / bsrung bar bya ba'i phyir/ sems can dag la phan pa'i don bstan</text></item>
<item><p>13a5</p><section>mdo sde</section><text>pa'i phyir/ skye bo dag g.yang sa'i lam las bsgral bar bya ba'i phyir/ skye bo mang po'i rten dang / gnas dang / mgon dang / skyabs bya ba'i phyir/ ngan song gsum las gdon</text></item>
<item><p>13a6</p><section>mdo sde</section><text>cing dbyung ba'i phyir/ sems can dag bla na med pa'i lam la gzud pa'i phyir/ skye bo mang po dag skye ba dang / rga ba dang / na ba dang / 'chi ba dang / slos pa'i mya ngan dang / smre</text></item>
<item><p>13a7</p><section>mdo sde</section><text>sngags 'don pa dang / sdug bsngal ba dang / 'khrug pa las rnam par grol ba'i phyir/ /sems can la bla na med pa'i mya ngan las 'das pa'i bde ba sbyin pa'i phyir/ phyi ma ma</text></item>
<item><p>13b1</p><section>mdo sde</section><text>'ongs pa'i dus na dam pa'i chos bsrung zhing bskyab pa'i phyir/ phyi ma ma 'ongs pa/ 'jigs pa'i dus ngan pa'i sems can dag bsgral ba'i phyir/ de bzhin gshegs pa la dri bar sems</text></item>
<item><p>13b2</p><section>mdo sde</section><text>ba legs so/ /de lta bas na 'jig rten 'dzin khyod legs par nyon la rab tu yid la zungs shig dang / rnam par phye ste bshad par bya'o/ /bcom ldan 'das/ de ltar bgyi'o zhes</text></item>
<item><p>13b3</p><section>mdo sde</section><text>gsol nas byang chub sems dpa' 'jig rten 'dzin bcom ldan 'das la phyir nyan to/ /bcom ldan 'das kyis de la 'di skad ces bka' stsal to/ /skyes bu dam pa/ de la 'di skad</text></item>
<item><p>13b4</p><section>mdo sde</section><text>ces bya ste/ phan pa'i don bzhi mthong ba'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos</text></item>
<item><p>13b5</p><section>mdo sde</section><text>rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ dran pa yongs su rdzogs pa thob par bya ba dang / dran pa rgyun mi 'chad pa thob par bya ba dang /</text></item>
<item><p>13b6</p><section>mdo sde</section><text>shin tu byang ba'i shes rab kyis gong nas gong du 'phar ba dang / rtag tu dran pa'i sems dang ldan pa ste/ 'jig rten 'dzin/ 'di dag ni don rnam pa bzhi mthong ba'i byang chub sems dpa'</text></item>
<item><p>13b7</p><section>mdo sde</section><text>sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas pa yin no/ /</text></item>
<item><p>14a1</p><section>mdo sde</section><text>'jig rten 'dzin/ gzhan yang don bzhi mthong ba'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing</text></item>
<item><p>14a2</p><section>mdo sde</section><text>nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ chos rnams kyi nges pa'i don la shin tu shes par bya ba dang /</text></item>
<item><p>14a3</p><section>mdo sde</section><text>chos rnams kyi don shin tu shes par bya ba dang / chos rnams kyi rgyu dang / rkyen rnam pa sna tshogs shin tu shes par bya ba dang / chos rnams kyi yang dag pa'i sgor 'jug par bya ba dang</text></item>
<item><p>14a4</p><section>mdo sde</section><text>bzhi'o/ /'jig rten 'dzin/ gzhan yang / don rnam pa bzhi mthong pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing</text></item>
<item><p>14a5</p><section>mdo sde</section><text>nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ tshad med pa'i chos kyi mtshan nyid shin tu shes par bya ba</text></item>
<item><p>14a6</p><section>mdo sde</section><text>dang | tshad med pa'i nges pa'i chos bsgom pa la shin tu mkhas par bya ba dang / tshad med pa'i yon tan dang spyod pa 'phel zhing skye bar bya ba dang / chos rnams kyi skye ba dang / 'gag</text></item>
<item><p>14a7</p><section>mdo sde</section><text>pa'i mtshan nyid shes pa dang / mthong bar bya ba dang bzhi'o/ /'jig rten 'dzin/ gzhan yang / don rnam pa bzhi mthong ba'i byang chub sems dpa' chen po rnams chos rnams kyi yang</text></item>
<item><p>14b1</p><section>mdo sde</section><text>dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ bla na med pa yang dag par</text></item>
<item><p>14b2</p><section>mdo sde</section><text>rdzogs pa'i byang chub la bsnyen par bya ba dang / byang chub kyi phyogs kyi chos rnams myur du yongs su rdzogs par bya ba dang / chos rnams kyi thabs la shin tu mkhas pas gzhan gyi dring la</text></item>
<item><p>14b3</p><section>mdo sde</section><text>mi 'jog par bya ba dang / ye shes dang shes rab thams cad la shin tu mkhas par bya ba'o/ /'jig rten 'dzin/ 'di dag ni don rnam pa bzhi mthong ba'i byang chub sems dpa' sems</text></item>
<item><p>14b4</p><section>mdo sde</section><text>dpa' chen po rnams chos rnams kyi yang dag pa mtshan nyid la brtson zhing nan tan byed pa dang / chos rnams kyi mtshan nyid rnam par 'byed pa la shin tu mkhas pa yin no/ /'jig rten</text></item>
<item><p>14b5</p><section>mdo sde</section><text>'dzin/ gzhan yang / chos rnam bzhi dang ldan pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa</text></item>
<item><p>14b6</p><section>mdo sde</section><text>dang | chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ sems can la phan pa dang / bde ba'i phyir sems la ser sna'i dri ma</text></item>
<item><p>14b7</p><section>mdo sde</section><text>med pa dang / rtag tu tshul khrims rnam par dag pa dang / brtson 'grus kyi pha rol tu phyin pa la bde bar gnas pas brtson 'grus spyod pa la bar chad med pa dang / yang dag</text></item>
<item><p>15a1</p><section>mdo sde</section><text>par yid la byed pas shes rab kyi pha rol tu phyin pa la shin tu nan tan byed pa dang bzhi'o/ /'jig rten 'dzin/ gzhan yang / chos rnam pa bzhi dang ldan</text></item>
<item><p>15a2</p><section>mdo sde</section><text>pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams kyi mtshan nyid rnam par 'byed</text></item>
<item><p>15a3</p><section>mdo sde</section><text>pa la shin tu mkhas par 'gyur ro/ /bzhi gang zhe na/ smon lam phun sum tshogs pa shin tu dag pa dang ldan pa dang / spyod pa'i nan tan phun sum tshogs pa rnam par dag pa</text></item>
<item><p>15a4</p><section>mdo sde</section><text>dang ldan pa dang / ji mi snyam pa'i bzod pa'i yon tan la bde bar gnas pa dang / chos rnams kyi yang dag pa'i mtshan nyid rnam par 'byed pa'i 'od zer thob pa dang bzhi'o/ /</text></item>
<item><p>15a5</p><section>mdo sde</section><text>'jig rten 'dzin/ gzhan yang / chos rnam pa bzhi dang ldan pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan</text></item>
<item><p>15a6</p><section>mdo sde</section><text>tan byed pa dang | chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhen/ mos pa chen pos thams cad mkhyen pa'i ye shes</text></item>
<item><p>15a7</p><section>mdo sde</section><text>tshol ba dang / bsam gtan dang / rnam par grol ba dang / ting nge 'dzin rnam par 'byed pa la shin tu mkhas pas mos pa chen po bskyed pa dang / byams pa dang / snying</text></item>
<item><p>15b1</p><section>mdo sde</section><text>rje dang / dga' ba dang / btang snyoms chen po'i sems thob par bya ba'i phyir rnam par dag pa'i spyad pa spyod pa la sbyor ba dang / nges pa'i don la shin tu legs par bsgom pa dang</text></item>
<item><p>15b2</p><section>mdo sde</section><text>bzhi'o/ /'jig rten 'dzin/ gzhan yang / chos rnam pa bzhi dang ldan pa'i byang chub sems dpa' sems dpa' chen po rnams chos rnams kyis yang dag pa'i mtshan nyid la brtson</text></item>
<item><p>15b3</p><section>mdo sde</section><text>zhing nan tan byed pa dang / chos rnams kyi mtshan nyid rnam par 'byed pa la shin tu mkhas par 'gyur ro/ /bzhi gang zhe na/ shes rab kyi spyod yul phun sum tshogs pa dang / ye</text></item>
<item><p>15b4</p><section>mdo sde</section><text>shes kyi spyod yul rnam par dag pa tshol tshol ba dang / thogs pa med pa'i ye shes la mos pa dang / thams cad mkhyen pa'i ye shes kyi smon lam rtag tu mi spong ba'o/ /'jig</text></item>
<item><p>15b5</p><section>mdo sde</section><text>rten 'dzin/ chos rnam pa bzhi dang ldan pa'i byang chub sems dpa' sems dpa' chen po rnams chos rnams kyi yang dag pa'i mtshan nyid la brtson zhing nan tan byed pa dang / chos rnams</text></item>
<item><p>15b6</p><section>mdo sde</section><text>kyi mtshan nyid rnam par 'byed pa la shin tu mkhas pa yin no/ /'jig rten 'dzin/ gzhan yang / don rnam pa bzhi mthong ba'i byang chub sems dpa' sems dpa' chen po rnams</text></item>
<item><p>15b7</p><section>mdo sde</section><text>dran pa'i mthu tshol bar 'gyur ro/ /bzhi gang zhe na/ dran pa'i dbang po yongs su rdzogs pa goms par bsgom bar bya ba dang / shin tu bde ba'i shes rab spyod pa dang / dran pa</text></item>
<item><p>16a1</p><section>mdo sde</section><text>rgyun mi 'chad pa dang ldan pa dang / dran pa nye bar bzhag pa bzhi rdzogs par bsgom pa dang bzhi'o/ /'jig rten 'dzin/ gzhan yang / don rnam pa bzhi</text></item>
<item><p>16a2</p><section>mdo sde</section><text>mthong ba'i byang chub sems dpa' sems dpa' chen po rnams dran pa'i mthu tshol bar 'gyur ro/ /bzhi gang zhe na/ byang chub kyi phyogs kyi chos rdzogs par bya ba'i phyir rtag tu dran pa</text></item>
<item><p>16a3</p><section>mdo sde</section><text>sems la 'jog pa dang / dran pa'i dbang po rno bas sngon gyi gnas bsgom pa shes pa'i shes rab rnam par dag pa dang ldan pa dang / dran pa rgyun mi 'chad par myur du 'thob par bya ba</text></item>
<item><p>16a4</p><section>mdo sde</section><text>dang | thams cad mkhyen pa'i ye shes kyi rgyu bskyed pa dang bzhi'o/ /'jig rten 'dzin/ don rnam pa bzhi mthong ba'i byang chub sems dpa' sems dpa' chen po rnams dran pa'i</text></item>
<item><p>16a5</p><section>mdo sde</section><text>mthu tshol bar 'gyur ro/ /bzhi gang zhe na/ bsam pa'i thabs yongs su rdzogs pa sgom pa dang / yang dag pa'i ye shes dang shes rab bsgom pa dang / sangs rgyas kyi chos thob</text></item>
<item><p>16a6</p><section>mdo sde</section><text>par bya ba'i phyir shin tu brtson 'grus bskyed pa dang / dran pa'i stobs rgyun mi 'chad pa thob par bya ba'i phyir dran pa mi brjed pa'o/ /'jig rten 'dzin/ 'di dag ni don rnam pa bzhi</text></item>
<item><p>16a7</p><section>mdo sde</section><text>mthong ba'i byang chub sems dpa' sems dpa' chen po rnams dran pa'i mthu tshol ba yin no/ /'jig rten 'dzin/ chos rnam pa bzhi dang ldan pa'i byang chub sems dpa' sems</text></item>
<item><p>16b1</p><section>mdo sde</section><text>dpa' chen po rnams dran pa'i mthu thob par 'gyur ro/ /bzhi gang zhe na/ shes rab shin tu byang ba dran pa'i phyir rtag tu rgyun mi 'chad pa'i brtson 'grus dang / chos rnams kyi yang dag pa'i</text></item>
<item><p>16b2</p><section>mdo sde</section><text>mtshan nyid thob par bya ba'i phyir rtse gcig pa'i sems kyis rtag tu rgyun mi 'chad pa dang / chos thams cad yang dag par dran par bya ba'i phyir rtag tu le lo med pa dang / yang dag pa'i</text></item>
<item><p>16b3</p><section>mdo sde</section><text>yid la bya ba'i phyir rtag tu dbang po rnams bsrung ba dang bzhi'o/ /'jig rten 'dzin /gzhan yang / chos rnam pa bzhi dang ldan pa'i byang chub sems dpa' sems dpa' chen po rnams</text></item>
<item><p>16b4</p><section>mdo sde</section><text>dran pa'i mthu thob par 'gyur ro/ /bzhi gang zhe na/ tshul khrims rnam par dag pa la gnas pa dang / spyod lam rnam par dag pa dang ldan pa dang / spyod pa'i gnas kun tu sems kyi</text></item>
<item><p>16b5</p><section>mdo sde</section><text>sgrib pa lnga yongs su bsal te 'jig rten gyi chos la mi chags pa dang / las kyi sgrib pa dang nyon mongs pa'i sgrib pa yongs su spangs pa dang bzhi'o/ /'jig rten 'dzin/ gzhan yang /</text></item>
<item><p>16b6</p><section>mdo sde</section><text>chos rnam pa bzhi dang ldan pa'i byang chub sems dpa' sems dpa' chen po rnams dran pa'i mthu thob par 'gyur ro/ /bzhi gang zhe na/ mi 'khrugs pa'i sems kyis dge ba'i chos tshol</text></item>
<item><p>16b7</p><section>mdo sde</section><text>ba dang / sems kyi mtshan nyid gcig la goms par bsgoms pa dang / chos rnams kyi rnam grangs la yang dag par 'jug cing shin tu mkhas pa dang / 'du 'dzi la mi mos pas khyim</text></item>
<item><p>17a1</p><section>mdo sde</section><text>na gnas pa dang / rab tu byung ba'i gang zag spong ba dang bzhi'o/ /'jig rten 'dzin/ gzhan yang / chos rnam pa bzhi dang ldan pa'i byang chub sems dpa'</text></item>
<item><p>17a2</p><section>mdo sde</section><text>sems dpa' chen po rnams dran pa'i mthu thob par 'gyur ro/ /bzhi gang zhe na/ dge ba'i bshes gnyen la bsten pa dang / rtag tu chos zab mo la nan tan byed pa dang / rtag tu</text></item>
<item><p>17a3</p><section>mdo sde</section><text>sangs rgyas dang / byang chub sems dpa'i gan du 'gro ba la dga' ba dang / gsol ba dang zhu ba la dga' zhing shes rab sgom pa la mos pa'o/ /'di dag ni chos rnam pa 'di bzhi dang</text></item>
<item><p>17a4</p><section>mdo sde</section><text>ldan pa'i byang chub sems dpa' sems dpa' chen po rnams dran pa'i mthu thob pa yin no/ /'jig rten 'dzin/ gzhan yang / chos rnam pa bzhi dang ldan pa'i byang chub sems</text></item>
<item><p>17a5</p><section>mdo sde</section><text>dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ chos thams</text></item>
<item><p>17a6</p><section>mdo sde</section><text>cad kyi yang dag pa'i mtshan nyid la shin tu mkhas pa dang / chos thams cad kyi rgyur gyur pa rnam par 'byed pa la shin tu mkhas pa dang / chos thams cad kyi nges pa'i don</text></item>
<item><p>17a7</p><section>mdo sde</section><text>la mkhas pa dang / chos thams cad kyi smra ba dang / tshig gi rnam grangs la mkhas pa dang bzhi'o/ /'jig rten 'dzin /gzhan yang / chos rnam pa bzhi dang ldan pa'i byang chub</text></item>
<item><p>17b1</p><section>mdo sde</section><text>sems dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ chos rnams kyi</text></item>
<item><p>17b2</p><section>mdo sde</section><text>ji lta ba'i go rims la mkhas pa dang / chos thams cad rten cing 'brel te 'byung ba'i thabs la mkhas pa dang / chos thams cad nan tan bya ba'i thabs dang ldan pa dang / nges pa'i don</text></item>
<item><p>17b3</p><section>mdo sde</section><text>dang / bkri ba'i don gyi mdo sde rnam par 'byed pa la shin tu mkhas pa dang bzhi'o/ /'jig rten 'dzin /gzhan yang / chos rnam pa bzhi dang ldan pa'i byang chub sems dpa' sems</text></item>
<item><p>17b4</p><section>mdo sde</section><text>dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ lam dang / lam ma yin pa'i shes</text></item>
<item><p>17b5</p><section>mdo sde</section><text>pa shin tu slob pa la mkhas pa dang / chos thams cad kyi don la bshad pa'i dbang po thob pa dang / myur du rnam par dag pa'i shes rab kyi spyod yul thob pa dang / ye shes kyi pha</text></item>
<item><p>17b6</p><section>mdo sde</section><text>rol tu phyin pa rdzogs par sgom pa'o/ /'jig rten 'dzin/ 'di dag ni chos rnam pa bzhi dang ldan pa'i byang chub sems dpa' sems dpa' chen po rnams chos thams cad kyi rnam</text></item>
<item><p>17b7</p><section>mdo sde</section><text>grangs rnam par 'byed pa la mkhas shing shes rab la nan tan byed pa yin no/ /'jig rten 'dzin/ gzhan yang / chos rnam pa bzhi dang ldan pa'i byang chub sems dpa' sems dpa'</text></item>
<item><p>18a1</p><section>mdo sde</section><text>chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ kun 'byung</text></item>
<item><p>18a2</p><section>mdo sde</section><text>ba'i mtshan nyid kyi chos thams cad sgom pa la mkhas pa dang / chos thams cad kyi rgyu 'gog pa'i mtshan nyid la shin tu mkhas pa dang / chos thams cad kyi rkyen gyi mtshan nyid</text></item>
<item><p>18a3</p><section>mdo sde</section><text>la shin tu mkhas pa dang / rgyu dang / rkyen gyis thabs la 'jug pa dang bzhi'o/ /'jig rten 'dzin/ gzhan yang / chos rnams pa bzhi dang ldan pa'i byang chub sems dpa' sems dpa'</text></item>
<item><p>18a4</p><section>mdo sde</section><text>chen po rnams chos thams cad kyi rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ sdug bsngal ba'i chos thams cad</text></item>
<item><p>18a5</p><section>mdo sde</section><text>la shin tu mkhas pa dang / kun 'byung gi chos thams cad la shin tu mkhas pa dang / 'gog pa'i chos thams cad la shin tu mkhas pa dang / 'gog pa dang / lam gyi chos</text></item>
<item><p>18a6</p><section>mdo sde</section><text>thams cad la shin tu mkhas pa dang bzhi'o/ /'jig rten 'dzin/ gzhan yang / chos rnam pa bzhi dang ldan pa'i byang chub sems dpa' sems dpa' chen po rnams chos thams cad kyi</text></item>
<item><p>18a7</p><section>mdo sde</section><text>rnam grangs rnam par 'byed pa la mkhas shing shes rab la nan tan byed par 'gyur ro/ /bzhi gang zhe na/ chos rnams 'du ba dang / 'jig pa'i sbyor ba la mkhas pa dang / sngon</text></item>
<item><p>18b1</p><section>mdo sde</section><text>gyi rgyus mthu thob pa dang / chos thams cad kyi ci dang / cis 'dul ba la shin tu mkhas pa dang / yi ge dang / 'bru dang / tshig rnam par 'byed pa la shin tu mkhas pa dang bzhi'o/ 'jig rten</text></item>
<item><p>18b2</p><section>mdo sde</section><text>'dzin/ gzhan yang / chos rnam pa bzhi dang ldan pa'i byang chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la</text></item>
<item><p>18b3</p><section>mdo sde</section><text>nan tan byed par 'gyur ro/ /bzhi gang zhe na/ bkri ba'i don gyi mdo sde la shin tu mkhas pa dang / nges pa'i don gyi mdo sde'i tshig gi rjes su mi 'brang ba dang / chos thams cad</text></item>
<item><p>18b4</p><section>mdo sde</section><text>kyi mtshan nyid kyi rgyu la shin tu mkhas pa dang / chos thams cad kyi mtshan ma med pa'i ye shes la bde bar gnas pa ste/ 'jig rten 'dzin/ 'di dag ni chos rnam pa bzhi dang ldan</text></item>
<item><p>18b5</p><section>mdo sde</section><text>pa'i byang chub sems dpa' sems dpa' chen po rnams chos thams cad kyi rnam grangs rnam par 'byed pa la mkhas shing shes rab la nan tan byed pa yin no/ /'jig rten 'dzin/</text></item>
<item><p>18b6</p><section>mdo sde</section><text>chos bzhi dang ldan pa'i byang chub sems dpa' sems dpa' chen po rnams lus 'di bor nas bla na med pa yang dag par rdzogs pa'i byang chub kyi bar du rgyun mi 'chad pa'i dran pa</text></item>
<item><p>18b7</p><section>mdo sde</section><text>dang ldan par 'gyur ro/ /bzhi gang zhe na/ dge ba dang / mi dge ba'i chos la shin tu rtogs pa dang / dran pa dang / shes rab phul du gyur pa dang / sems kyi sgrib pa lnga yongs su</text></item>
<item><p>19a1</p><section>mdo sde</section><text>su spangs pa dang / nam du'ang bla na med pa yang dag par rdzogs pa'i byang chub kyi dran pa ma nyams pa dang bzhi'o/ /'jig rten 'dzin/ gzhan yang / chos</text></item>
<item><p>19a2</p><section>mdo sde</section><text>rnam pa bzhi dang ldan pa'i byang chub sems dpa' sems dpa' chen po rnams lus 'di bor nas nam bla na med pa yang dag par rdzogs pa'i byang chub kyi bar du rgyun mi 'chad pa'i</text></item>
<item><p>19a3</p><section>mdo sde</section><text>dran pa dang ldan par 'gyur ro/ /bzhi gang zhe na/ dran pa nye bar gzhag pa bzhi la shin tu nan tan byed pa dang / rnam par 'byed pa'i shes rab la shin tu nan tan byed pa dang /</text></item>
<item><p>19a4</p><section>mdo sde</section><text>ting nge 'dzin rnams kyi thog mar shes rab gtong ba dang / nges pa'i shes rab khong du chud pa dang bzhi'o/ /'jig rten 'dzin/ gzhan yang / chos rnam pa bzhi dang ldan pa'i byang</text></item>
<item><p>19a5</p><section>mdo sde</section><text>chub sems dpa' sems dpa' chen po rnams lus 'di bor nas nam bla na med pa yang dag par rdzogs pa'i byang chub kyi bar du rgyun mi 'chad pa'i dran pa dang ldan par</text></item>
<item><p>19a6</p><section>mdo sde</section><text>'gyur ro/ /bzhi gang zhe na/ gzungs kyi sgo thob pa dang / ma skyes pa'i ye shes sgom pa dang / zad pa'i ye shes la 'jug pa dang / 'gog pa'i ye shes rtogs par bya</text></item>
<item><p>19a7</p><section>mdo sde</section><text>ba dang bzhi'o/ /'jig rten 'dzin/ gzhan yang / chos rnam pa bzhi dang ldan pa'i byang chub sems dpa' sems dpa' chen po rnams lus 'di bor nas nam bla na med pa yang</text></item>
<item><p>19b1</p><section>mdo sde</section><text>dag par rdzogs pa'i byang chub kyi bar du rgyun mi 'chad pa'i dran pa dang ldan par 'gyur ro/ /bzhi gang zhe na/ byams sdang med par bya ba dang / 'dus byas kyi chos thams cad la mi</text></item>
<item><p>19b2</p><section>mdo sde</section><text>chags ba dang / 'dus ma byas pa'i ye shes rtogs pa dang / de bzhin gshegs pa'i spyod yul du phyin par byed pa'o/ /'jig rten 'dzin/ 'di dag ni chos rnam pa bzhi dang ldan pa'i</text></item>
<item><p>19b3</p><section>mdo sde</section><text>byang chub sems dpa' sems dpa' chen po rnams lus 'di bor nas nam bla na med pa yang dag par rdzogs pa'i byang chub kyi bar du rgyun mi 'chad pa'i dran pa dang ldan pa yin no//</text></item>
<item><p>19b4</p><section>mdo sde</section><text>'jig rten 'dzin/ gzhan yang / chos rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan gong ma rnams</text></item>
<item><p>19b5</p><section>mdo sde</section><text>rdzogs par 'gyur ro/ /lnga gang zhe na/ shin tu lhag pa'i bsam pa rnam par dag pa'i ye shes kyi stobs dang / smon lam rnam par dag pa'i ye shes kyi stobs dang / dge ba'i</text></item>
<item><p>19b6</p><section>mdo sde</section><text>rtsa ba rnam par dag pa'i ye shes kyi stobs dang / bsngo ba rnam par dag pa'i ye shes kyi stobs dang / las kyi sgrib pa rnam par dag pa'i ye shes kyi stobs dang lnga'o/ /'jig rten</text></item>
<item><p>19b7</p><section>mdo sde</section><text>'dzin/ gzhan yang rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan gong ma rnams rdzogs par</text></item>
<item><p>20a1</p><section>mdo sde</section><text>'gyur ro/ /lnga gang zhe na/ spyod lam gyi gnas rnam par dag pa'i ye shes kyi stobs dang / dran pa dang ldan pa rnam par dag pa'i ye shes kyi stobs</text></item>
<item><p>20a2</p><section>mdo sde</section><text>dang | sbyor ba'i rnam par dag pa'i ye shes kyi stobs dang / sems la dmigs pa'i rnam par dag pa'i ye shes kyi stobs dang / mtshan nyid la dmigs pa'i rnam par dag</text></item>
<item><p>20a3</p><section>mdo sde</section><text>pa'i ye shes kyi stobs dang lnga'o/ /'jig rten 'dzin/ gzhan yang / rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po</text></item>
<item><p>20a4</p><section>mdo sde</section><text>yon tan gong ma rnams rdzogs par 'gyur ro/ /lnga gang zhe na/ gtong ba'i sems rnam par dag pa'i ye shes kyi stobs dang / sems can la phan pa dang / bde ba rnam par dag</text></item>
<item><p>20a5</p><section>mdo sde</section><text>pa'i ye shes kyi stobs dang / byams pa chen po bskyed pa'i rnam par dag pa'i ye shes kyi stobs dang / snying rje chen po bskyed pa'i rnam par dag pa'i ye shes kyi stobs dang /</text></item>
<item><p>20a6</p><section>mdo sde</section><text>dga' ba chen po dang / btang snyoms chen po bskyed pa'i rnam par dag pa'i ye shes kyi stobs dang lnga'o/ /'jig rten 'dzin/ gzhan yang / rnam par dag pa'i ye shes kyi stobs</text></item>
<item><p>20a7</p><section>mdo sde</section><text>rnam pa lnga dang ldan pa'i byang chub sems dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ tshul khrims bsrungs pa'i rnam par</text></item>
<item><p>20b1</p><section>mdo sde</section><text>dag pa'i ye shes kyi stobs dang / tshul khrims bsrungs pa la ma chags pa'i rnam par dag pa'i ye shes kyi stobs dang / bzod pa rnam par dag pa'i ye shes kyi stobs dang / bzod</text></item>
<item><p>20b2</p><section>mdo sde</section><text>la ma chags pa rnam par dag pa'i ye shes kyi stobs dang / mang du thos pa rnam par dag pa'i ye shes kyi stobs dang lnga'o/ /'jig rten 'dzin/ gzhan yang / rnam par dag pa'i ye</text></item>
<item><p>20b3</p><section>mdo sde</section><text>shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ lhag pa'i brtson 'grus</text></item>
<item><p>20b4</p><section>mdo sde</section><text>rnam par dag pa'i ye shes kyi stobs dang / brtson 'grus len pa rnam par dag pa'i ye shes kyi stobs dang / bsam gtan rnam par dag pa'i ye shes kyi stobs dang / bsam gtan</text></item>
<item><p>20b5</p><section>mdo sde</section><text>gyi thabs rnam par dag pa'i ye shes kyi stobs dang / zhi gnas dang / lhag mthong gi thabs rnam par dag pa'i ye shes kyi stobs dang lnga'o/ /'jig rten 'dzin/ gzhan yang / rnam par</text></item>
<item><p>20b6</p><section>mdo sde</section><text>dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan gong ma rnams rdzogs par 'gyur ro/ /lnga gang zhe na/ shes rab rnam</text></item>
<item><p>20b7</p><section>mdo sde</section><text>par dag pa'i ye shes kyi stobs dang / mang du thos pa'i nges par sbyor ba rnam par dag pa'i ye shes kyi stobs dang / 'jig rten dang / 'jig rten las 'da' ba rnam par dag pa'i ye</text></item>
<item><p>21a1</p><section>mdo sde</section><text>shes kyi stobs dang / shes rab dang / thabs rnam par dag pa'i ye shes kyi stobs dang / 'dus byas dang / 'dus ma byas rnam par dag pa'i ye shes kyi stobs</text></item>
<item><p>21a2</p><section>mdo sde</section><text>dang lnga'o/ /'jig rten 'dzin/ gzhan yang / rnam par dag pa'i ye shes kyi stobs rnam pa lnga dang ldan pa'i byang chub sems dpa' sems dpa' chen po rnams yon tan gong ma</text></item>
<item><p>21a3</p><section>mdo sde</section><text>rnams rdzogs par 'gyur ro/ /lnga gang zhe na/ thabs la rtog pa rnam par dag pa'i ye shes kyi stobs dang / rig pa dang / rnam par grol ba rnam par dag pa'i ye shes kyi</text></item>
<item><p>21a4</p><section>mdo sde</section><text>stobs dang / ma skyes pa'i mtshan nyid rnam par dag pa'i ye shes kyi stobs dang / mtshan nyid gcig pa dang / mtshan nyid med pa rnam par dag pa'i ye shes kyi stobs dang / don</text></item>
<item><p>21a5</p><section>mdo sde</section><text>dam pa dang / kun rdzob pa rnam par dag pa'i ye shes kyi stobs so/ /'jig rten 'dzin/ de dag ni rnam par dag pa'i ye shes kyi stobs rnam pa lnga dang ldan pa'i byang chub sems</text></item>
<item><p>21a6</p><section>mdo sde</section><text>dpa' sems dpa' chen po rnams myur du yon tan gong ma rnams rdzogs pa yin no/ /'jig rten 'dzin de bas na byang chub sems dpa' sems dpa' chen po rnams rnam par</text></item>
<item><p>21a7</p><section>mdo sde</section><text>dag pa'i ye shes kyi stobs de dag bsgom pa la shin tu brtson par bya'o/ /'jig rten 'dzin/ chos rnam pa gsum dang ldan pa'i byang chub sems dpa' sems dpa' chen po rnams</text></item>
<item><p>21b1</p><section>mdo sde</section><text>rnam par dag pa'i ye shes kyi stobs la brtson par 'gyur ro/ /gsum gang zhe na/ mos pa dang / brtson 'grus dang / bag byed pa'o/ /chos rnam pa 'di gsum dang ldan pa'i</text></item>
<item><p>21b2</p><section>mdo sde</section><text>byang chub sems dpa' sems dpa' chen po rnams yon tan thams cad rdzogs pa'i rnam par dag pa'i ye shes kyi stobs la brtson pa yin no/ /de ci'i phyir zhe na/ 'jig rten</text></item>
<item><p>21b3</p><section>mdo sde</section><text>'dzin mos pa dang / brtson 'grus dang / bag byed pa ni chos thams cad kyi rtsa ba yin pas byang chub sems dpa' sems dpa' chen po rnams rnam par dag pa'i ye shes kyi stobs</text></item>
<item><p>21b4</p><section>mdo sde</section><text>la nan tan byed pa ni myur du thams cad mkhyen pa'i ye shes thob par 'gyur te/ brtson 'grus las phyir mi ldog pa zhes bya'o/ /chos las phyir mi ldog pa zhes bya'o/ /yon tan</text></item>
<item><p>21b5</p><section>mdo sde</section><text>de nyid myur du 'phel zhing skye ba'am/ 'thob par 'gyur la/ chos thams cad la rnam par dag pa'i ye shes kyi stobs kyang myur du 'thob po/ /'jig rten 'dzin/ gang zag gang</text></item>
<item><p>21b6</p><section>mdo sde</section><text>zhig de ltar chos thams cad la rnam par dag pa'i ye shes kyi stobs thob pa ni 'jig rten gyi bsod nams kyi zhing zhes bya'o/ /gang zag de ni nga'i 'og tu mchod pa'i rnyed pa zhu ba</text></item>
<item><p>21b7</p><section>mdo sde</section><text>zhes bya'o/ /gang zag de ni de bzhin gshegs pa'i spyod yul gyi gnas su phyin pa zhes bya'o/ /gang zag de ni de bzhin gshegs pa'i chos rtogs pa zhes bya'o/ /gang zag des</text></item>
<item><p>22a1</p><section>mdo sde</section><text>ring po mi thogs par de bzhin gshegs pa'i ye shes chud par 'gyur ro/ /'jig rten 'dzin/ nga sngon bskal pa tshad med grangs med pa'i bar du</text></item>
<item><p>22a2</p><section>mdo sde</section><text>byang chub sems dpa'i spyad pa spyod pa na/ sangs rgyas mar me mdzad kyis nga la khyod bskal pa grangs med pa 'das nas mngon par 'tshang rgya'o zhes lung bstan te/ ngas de'i tshe nyid</text></item>
<item><p>22a3</p><section>mdo sde</section><text>na rnam par dag pa'i ye shes kyi stobs de dag kun shes par gyur to/ /'jig rten 'dzin/ gang zag gang zhig chos thams cad la de lta bu'i rnam par dag pa'i ye shes kyi stobs</text></item>
<item><p>22a4</p><section>mdo sde</section><text>dang ldan par 'gyur ba ni/ gang zag des bla na med pa yang dag par rdzogs pa'i byang chub thob pa na da ltar ngas ji ltar thob pa bzhin no/ /gang zag des chos kyi 'khor lo bskor bar</text></item>
<item><p>22a5</p><section>mdo sde</section><text>'gyur ba'ang ngas ji ltar bskor ba bzhin no/ /gang zag des seng ge'i sgra sgrog par 'gyur ba'i phyir/ ji ltar sgra sgrogs pa bzhin no/ /gang zag des rang bzhin gyis chos thams</text></item>
<item><p>22a6</p><section>mdo sde</section><text>cad la dbang ba dang / stobs thob pa'ang da ltar gyi nga ji lta ba bzhin no/ /'jig rten 'dzin/ khyod kyis kyang rnam par dag pa'i ye shes kyi stobs 'di bsgom pa la brtson par byas na ring</text></item>
<item><p>22a7</p><section>mdo sde</section><text>bor mi thogs par ye shes dang / shes rab thams cad lhun gyis grub par 'gyur ro/ /'jig rten 'dzin/ sngon bskal pa grangs med tshad med pa 'das pa de'i tshe de'i dus na /</text></item>
<item><p>22b1</p><section>mdo sde</section><text>bcom ldan 'das ye shes mtho ba'i rgyal po zhes bya ba de bzhin gshegs pa mkhyen pa dang zhabs su ldan pa/ bde bar gshegs pa/ 'jig rten mkhyen pa/ bla na med pa/ skyes bu 'dul</text></item>
<item><p>22b2</p><section>mdo sde</section><text>zhing kha lo sgyur ba/ lha dang / mi'i ston pa/ sangs rgyas bcom ldan 'das 'jig rten du byung ngo / /'jig rten 'dzin/ bcom ldan 'das ye shes mtho ba'i rgyal po de la nyan thos kyi dge</text></item>
<item><p>22b3</p><section>mdo sde</section><text>'dun tshad med pa dang / byang chub sems dpa'i dge 'dun tshad med pa yod do/ /de'ang bcom ldan 'das de'i sngon gyi smon lam gyi rgyu dang / rkyen gyi dbang gis so/ /bcom ldan 'das ye</text></item>
<item><p>22b4</p><section>mdo sde</section><text>shes mtho ba'i rgyal po'i sangs rgyas kyi zhing de na ngan song gsum gyi ming yang mi grag ste/ sems can de dag kyang sdug bsngal yod par mi tshor zhing mthar bde ba dang / skyid pa phun sum</text></item>
<item><p>22b5</p><section>mdo sde</section><text>tshogs pa dang ldan pas 'dod pa yongs su spangs pa mang ste/ sgrib pa lnga'ang rab tu bcil ba sha stag go /sems can de dag de ltar yongs su dag pa'i bde ba dang ldan pa ni bsam</text></item>
<item><p>22b6</p><section>mdo sde</section><text>gtan bzhi ba'i bde ba thob pa bzhin no/ /bcom ldan 'das ye shes mtho ba'i rgyal po de'i tshe'i tshad ni bskal pa khri phrag khrag khrig snyed do/ /de'i tshe na 'jig rten de'i rgyal po'ang de</text></item>
<item><p>22b7</p><section>mdo sde</section><text>bzhin gshegs pas mdzad de/ de ma yin pa'i rgyal po gzhan med pas yul de'i sems can dag bcom ldan 'das la chos kyi rgyal po zhes brjod do/ /bcom ldan 'das</text></item>
<item><p>23a1</p><section>mdo sde</section><text>shes mtho ba'i rgyal po de byang chub sems dpa' rnams la sems can thams cad kyi the tshom gcod cing sems can thams cad kyi sems mgu bar</text></item>
<item><p>23a2</p><section>mdo sde</section><text>'gyur ba zhes bya ba'i byang chub sems dpa'i sde snod kyi mdo ston to/ /de'i tshe na byang chub sems dpa' lnga brgyas byang chub sems dpa'i rnam par dag pa'i ye shes kyi stobs</text></item>
<item><p>23a3</p><section>mdo sde</section><text>bshad pa thos nas 'di lta bu'i brtson 'grus kyi stobs bskyed par gyur to/ /'di lta ste/ nam 'tsho'i bar du 'dug pa'i sems mi skyed pa dang / nam 'tsho'i bar du gos su</text></item>
<item><p>23a4</p><section>mdo sde</section><text>'du shes pa mi skyed pa dang / nam 'tsho'i bar du bdag tu 'du shes pa dang / sems can du 'du shes pa dang / skyes pa dang / bud med du 'du shes pa mi skyed pa dang / nam</text></item>
<item><p>23a5</p><section>mdo sde</section><text>'tsho'i bar du zas mang du mi za zhing 'di lta bu'i rnam par dag pa'i ye shes kyi stobs la nan tan byed do/ /brtson 'grus la rab tu 'bad pa'i byang chub sems dpa' lnga brgya po</text></item>
<item><p>23a6</p><section>mdo sde</section><text>de dag dge ba'i rtsa ba de nyid kyi rgyu dang / rkyen gyis tshe 'phos nas thams cad shar phyogs su sangs rgyas kyi zhing 'di nas khri phrag bcu 'das pa'i pha rol gyi sangs rgyas kyi zhing du</text></item>
<item><p>23a7</p><section>mdo sde</section><text>skyes so/ /der skyes nas chos de la nan tan byas pas ring po mi thogs par sngon gyi gnas dran te dbang po rnon por gyur to/ /sangs rgyas kyi zhing de na tshad med pa'i me tog</text></item>
<item><p>23b1</p><section>mdo sde</section><text>brtsegs pa'i rgyal po zhes bya ba'i de bzhin gshegs pa da ltar bzhugs te 'tsho skyong zhing chos ston to/ /byang chub sems dpa' de dag lo bcu drug lon nas/ bcom ldan 'das chod</text></item>
<item><p>23b2</p><section>mdo sde</section><text>med pa'i me tog brtsegs pa'i rgyal po'i bstan pa la rab tu byung ste/ lo khri phrag drug cu'i bar du gzhon nur tshangs par spyad pa spyod cing de lta bu'i brtson 'grus la nan tan byed do/ /</text></item>
<item><p>23b3</p><section>mdo sde</section><text>'jig rten 'dzin/ byang chub sems dpa' lnga brgya po de dag da ltar de bzhin gshegs pa khri phrag nyi shu dang phrad de/ bcom ldan 'das de dag gi spyan sngar brtson 'grus shin tu</text></item>
<item><p>23b4</p><section>mdo sde</section><text>brtsams pas dran pa dang / bde ba dang / shes rab phul du gyur pa dang ldan par gyur to/ /tha ma bcom ldan 'das tshad med pa stobs mtho ba'i rgyal po zhes bya ba dang phrad nas bcom</text></item>
<item><p>23b5</p><section>mdo sde</section><text>ldan 'das des lung bstan pa/ khyed bskal pa khri 'das nas bla na med pa yang dag par rdzogs pa'i byang chub tu mngon par 'tshang rgya'o zhes lung bstan to/ /byang chub sems dpa'</text></item>
<item><p>23b6</p><section>mdo sde</section><text>lnga brgya po de dag kyang bskal pa khri'i bar du sangs rgyas stong phrag gnyis dang phrad nas sangs rgyas kyi byang chub yongs su rdzogs te/ bskal pa gcig la bla na med pa yang dag par</text></item>
<item><p>23b7</p><section>mdo sde</section><text>rdzogs pa'i byang chub tu mngon par sangs rgyas so/ /'jig rten 'dzin/ de bas na byang chub sems dpa' sems dpa' chen po rnams myur du bla na med pa yang dag par rdzogs</text></item>
<item><p>24a1</p><section>mdo sde</section><text>pa'i byang chub thob par 'dod pa dag rnam par dag pa'i ye shes kyi stobs la de ltar mos pa dang / brtson 'grus dang / bag byed pa bskyed par rig par</text></item>
<item><p>24a2</p><section>mdo sde</section><text>bya'o| |de ci'i phyir zhe na/ 'jig rten 'dzin/ sangs rgyas rnams kyi bla na med pa yang dag par rdzogs pa'i byang chub thob pa'i rtsa ba ni mos pa dang / brtson 'grus dang / bag</text></item>
<item><p>24a3</p><section>mdo sde</section><text>byed pa dang / gzhan yang byang chub kyi tshogs su gyur pa'i chos gang sangs rgyas kyi chos phun sum tshogs par byed pa rnams so/ /'jig rten 'dzin/ ngas de lta bu'i brtson</text></item>
<item><p>24a4</p><section>mdo sde</section><text>'grus kyis sangs rgyas khri phrag nyi shu dang phrad de/ sangs rgyas de dag gi chos kyang skye ba'i gnas thams cad du dran pa dang ldan par 'gyur/ skye ba'i gnas thams cad du</text></item>
<item><p>24a5</p><section>mdo sde</section><text>sngon gyi gnas dran pas chos 'di bsgom pa la bar chad med de/ ngas mos pa dang / brtson 'grus dang / bag byas pa las ma nyams pas rtag tu mos pa dang / brtson</text></item>
<item><p>24a6</p><section>mdo sde</section><text>'grus dang / bag yod pa dang ldan par gyur to/ /de'i tshe bcom ldan 'das thugs rje dang byams pa chen po'i thugs kyis phyogs bzhir gzigs nas mngon par shes pa'i</text></item>
<item><p>24a7</p><section>mdo sde</section><text>rdzu 'phrul gyi mthu bstan te/ stong gsum gyi stong chen po'i 'jig rten gyi khams kyi dzam+bu'i gling kun tu sprul pa'i sangs rgyas dag bzhugs shing sems can rnams la sems</text></item>
<item><p>24b1</p><section>mdo sde</section><text>can thams cad kyi the tshom gcod cing / sems can thams cad kyi sems bku bar byed pa'i byang chub sems dpa'i sde snod ces bya ba'i mdo ston par gyur to/ /gzhan yang / rdzu 'phrul</text></item>
<item><p>24b2</p><section>mdo sde</section><text>gyi mthus 'od ma'i tshal gyi 'khor gyi dkyil 'khor kun kyang sprul pa'i sangs rgyas kyis dzam+bu'i gling gang ba bzhugs shing so so nas dam pa'i chos ston par mthong nas/ 'khor gyi</text></item>
<item><p>24b3</p><section>mdo sde</section><text>dkyil 'khor rnams rab tu dga' bar 'gyur te/ 'dug pa las langs nas sangs rgyas la phyag 'tshal te 'di skad du ngo mtshar che'o/ /bcom ldan 'das/ sangs rgyas bcom</text></item>
<item><p>24b4</p><section>mdo sde</section><text>ldan 'das kyi rdzu 'phrul gyi mthu bsam gyis mi khyab bo/ /tshad med pa bsam gyis mi khyab pa'i chos lhun gyis grub bo zhes smras so/ /de'i tshe bcom ldan 'das kyis 'khor mang</text></item>
<item><p>24b5</p><section>mdo sde</section><text>po rnams la bka' stsal pa/ rigs kyi bu dag/ de bzhin gshegs pas bstan pa'i dngos po 'di dag ngo mtshar che ba ma yin no/ /de ci'i phyir zhe na/ de bzhin gshegs pa</text></item>
<item><p>24b6</p><section>mdo sde</section><text>chos nyid thugs su chud pas ba spu'i khung bu gcig nas kyang mngon par shes pa'i rdzu 'phrul gyi mthus 'od zer bkye nas phyogs bcu'i 'jig rten gyi khams gang+gA'i klung gi bye</text></item>
<item><p>24b7</p><section>mdo sde</section><text>ma snyed snang bar mdzad cing chos kyi gsung sgrogs kyang pa spu'i khung bu gcig nas bstan pa'i brgya stong gi cha gcig tsam yang rdzogs pa ma yin te/ de bzhin gshegs pa ni de ltar bsam</text></item>
<item><p>25a1</p><section>mdo sde</section><text>gyis mi khyab pa'i yon tan lhun gyis grub pa'o/ /rigs kyi bu dag/ de bzhin gshegs pa ni sems can de dag gi bsam pa thugs su chud pas de la</text></item>
<item><p>25a2</p><section>mdo sde</section><text>chos ston to/ /rigs kyi bu rnams/ da ltar gyi dus kyi sems can de dag ni chos 'di spyod pa la mos pa nyung ngo / /rigs kyi bu dag/ da ltar gyi dus kyi sems can dag ni chos</text></item>
<item><p>25a3</p><section>mdo sde</section><text>'di spyod pa la brtson 'grus rtsom pa nyung ngo / /rigs kyi bu dag da ltar gyi dus kyi sems can dag ni chos 'di la bag byed par spyod pa'ang nyung ngo / /de ci'i phyir zhe na/ dus ngan</text></item>
<item><p>25a4</p><section>mdo sde</section><text>pa'i sems can dag ni chos 'di la spyod pa'ang rab tu nyung ngo / /de bzhin gshegs pa ni rnyog pa lnga'i 'jig rten ngan par 'byung ngo / /'di lta ste/ sems can gyi rnyog pa dang /</text></item>
<item><p>25a5</p><section>mdo sde</section><text>lta ba'i rnyog pa dang / tshe'i rnyog pa dang / nyon mongs pa'i rnyog pa dang / bskal pa'i rnyog pa'o/ /rigs kyi bu dag/ chung ngu na sems can 'ga' zhig shin tu zab mo rnam par</text></item>
<item><p>25a6</p><section>mdo sde</section><text>dag pa'i chos 'di la yid ches te/ sangs rgyas kyi shes rab la phyin par byed na de ni shin tu ngo mtshar che ba yin na de bzhin gshegs pa spyod yul la mos pa lta ci smos/</text></item>
<item><p>25a7</p><section>mdo sde</section><text>rigs kyi bu dag/ nga rtag tu yun ring bo nas de lta bu'i smon lam gyis brgyan cing de lta bu'i brtson 'grus dang / bzod pa byas pa'ang sdug bsngal gyis gzir ba'i sems can</text></item>
<item><p>25b1</p><section>mdo sde</section><text>mgon med pa dang / skyabs med pa dang / ngan song du ltung ba dag gi phyir ro/ /nga de'i tshe na mngon par sangs rgyas nas skye bo grangs med tshad med pa dag la phan pa dang / bde ba'i don byas</text></item>
<item><p>25b2</p><section>mdo sde</section><text>so| |rigs kyi bu dag/ de bas na de bzhin gshegs pa'i sngon gyi rnam par dag pa'i smon lam dang / brtson 'grus kyi byin gyis sems can grangs med tshad med pa rnams 'di lta bu'i</text></item>
<item><p>25b3</p><section>mdo sde</section><text>shin tu zab mo'i chos la dad cing yid ches pa dang / gzungs su 'dzin par gyur to/ /rigs kyi bu dag/ ngas sngon btul ba'i sems can dag nga'i chos 'di la yid ches par gyur to/ /</text></item>
<item><p>25b4</p><section>mdo sde</section><text>rigs kyi bu dag/ sangs rgyas bcom ldan 'das kyi stobs bcu dang / mi 'jigs pa bzhis sems can dag 'di lta bu'i shin tu zab mo'i chos la yid ches par byas pa nyung ngo / /sems</text></item>
<item><p>25b5</p><section>mdo sde</section><text>can gang chos 'di la gnas pa ni kun kyang de bzhin gshegs pa'i dgongs pa'i mthu dang / thabs kyi dbang gis so/ /nga ni yun ring po nas de lta bu'i chos zab mo dang ma bral bas yun</text></item>
<item><p>25b6</p><section>mdo sde</section><text>ring po nas byams pa chen po dang / snying rje chen po dang / dga' ba chen po dang / btang snyoms chen pos sems can dag rjes su bzung ste ma btang ngo / /de bzhin gshegs pa ni rnyog</text></item>
<item><p>25b7</p><section>mdo sde</section><text>pa lnga'i 'jig rten ngan par sems can la phan pa'i don mdzad pa nyung ngo / /de ci'i phyir zhe na/ rigs kyi bu dag/ nga sngon brtson 'grus chen po'i shugs dang / thabs mkhas pa</text></item>
<item><p>26a1</p><section>mdo sde</section><text>chen po'i mthus sems can gyi don byas nas bla na med pa yang dag par rdzogs pa'i byang chub kyi tshogs bsags so/ /rigs kyi bu dag /ngas mngon</text></item>
<item><p>26a2</p><section>mdo sde</section><text>du dran pa sngon 'das pa'i dus na sems can la phan pa dang / bde ba'i phyir nyi ma gcig la'ang lus stong yongs su btang ste sbyin pa byas so/ /rigs kyi bu dag /nga sngon skye ba brgya</text></item>
<item><p>26a3</p><section>mdo sde</section><text>stong gi bar du sems can bkres skom pa dag mthong nas bdag gis lus kyi sha bcad de btsos nas sbyin pa byas kyang nga de'i tshe na 'khrug pa'am/ 'gyed pa'i sems ma skyes te/</text></item>
<item><p>26a4</p><section>mdo sde</section><text>sems can dag la khyab par snying rje chen po kun la skyes so/ /rigs kyi bu dag/ de ltar ngas brtson 'grus chen po dang / thabs mkhas pa chen po'i stobs kyis sems can gyi</text></item>
<item><p>26a5</p><section>mdo sde</section><text>don byas nas bla na med pa yang dag par rdzogs pa'i byang chub kyi tshogs bsags par rig par bya'o/ /de bas na/ rigs kyi bu dag/ de ltar mos pa dang / brtson 'grus dang /</text></item>
<item><p>26a6</p><section>mdo sde</section><text>bag byed pa la nan tan byas te bla na med pa yang dag par rdzogs pa'i byang chub kyi tshogs bsags par byas so/ /ngas ji ltar byang chub sems dpa'i spyod pa spyad pa ltar</text></item>
<item><p>26a7</p><section>mdo sde</section><text>khyod kyis kyang de ltar nga dang 'dra bar sems can la phan pa dang / bde ba'i don gyis shig/ rigs kyi bu dag/ bskal pa bzang po'i sangs rgyas bcom ldan 'das</text></item>
<item><p>26b1</p><section>mdo sde</section><text>mngon par gshegs pa de dag thams cad 'di skad mi ston pa gang yang med do/ /'di lta ste/ 'di ltar bcom ldan 'das shAkya thub pa shin tu brtson 'grus brtsams so/ /'di</text></item>
<item><p>26b2</p><section>mdo sde</section><text>ltar bcom ldan 'das shAkya thub pa brtson 'grus phun sum tshogs so/ /'di ltar bcom ldan 'das shAkya thub pa brtson 'grus kyi pha rol tu phyin pa dang ldan no/ /'di ltar bcom</text></item>
<item><p>26b3</p><section>mdo sde</section><text>ldan 'das shAkya thub pa byang chub sems dpa'i spyad pa spyod pa na sems can gyi don byas te/ 'di ltar rnyog pa'i 'jig rten ngan par byung nas/ sems can tshad med grangs med pa</text></item>
<item><p>26b4</p><section>mdo sde</section><text>la phan pa dang / bde ba'i don byas so zhes gsung ngo / /rigs kyi bu dag/ gang de ltar byang chub kyi spyad pa spyod par 'dod pa dag mos pa dang / brtson 'grus dang / bag byed pa la</text></item>
<item><p>26b5</p><section>mdo sde</section><text>brtson par bya'o/ /rigs kyi bu dag/ ngas bla na med pa yang dag par rdzogs pa'i byang chub tu mngon par sangs rgyas kyang brtson 'grus brtsam pa las mnyams te/ yongs su mya</text></item>
<item><p>26b6</p><section>mdo sde</section><text>ngan las 'das pa'i bar du'ang brtson 'grus bskyed nas sku gdung yungs kar gyi 'bras bu tsam du phra mor gses te sku'i yan lag kyang rnam par gses so/ /de ci'i phyir zhe na/</text></item>
<item><p>26b7</p><section>mdo sde</section><text>de'ang phyi ma ma 'ongs pa'i sems can rnams la byams shing brtse ba'i phyir ro/ /nga sngon byang chub sems dpa'i spyad pa spyod pa'i tshe sems can btul ba dag spyod pa 'khrul cing</text></item>
<item><p>27a1</p><section>mdo sde</section><text>nor bar gyur nas bgegs kyi gnas su ltung ba rnams gdon pa'i phyir thugs rje chen po bskyed de sku gdung gses te phra mo yungs kar gyi 'bru tsam yang</text></item>
<item><p>27a2</p><section>mdo sde</section><text>rdzu 'phrul gyi mthu bstan to/ /nga yongs su mya ngan las 'das nas sems can gang sku gdung gis 'dul bar 'gyur ba dag sems rnam par dag par 'gyur ro/ /sems rnam</text></item>
<item><p>27a3</p><section>mdo sde</section><text>par dag pas gnas thams cad du smon pa bzhin du 'grub bo/ /rigs kyi bu dag/ nga sngon byang chub sems dpa'i spyad pa spyod pa'i tshe sems can dag la de lta bu'i thugs rje'i</text></item>
<item><p>27a4</p><section>mdo sde</section><text>thugs lhun gyis grub pa'i sku gdung phra mor gses te kun tu khyab par byas pa'ang nga'i sngon gyi smon lam gyi dbang gis so/ /de ltar tshad med pa'i yon tan dang / bsod nams</text></item>
<item><p>27a5</p><section>mdo sde</section><text>gyi rgyu dang / rkyen dang / thugs rje chen po'i shugs kyis phyi ma ma 'ongs pa'i dus ngan par skye bo mang po la skyob par gyur to/ /rigs kyi bu dag/ byang chub sems dpa' gang</text></item>
<item><p>27a6</p><section>mdo sde</section><text>chos 'di la mos pa dang / brtson 'grus dang / bag byed pa skyed pa dag nges par phyi ma ma 'ongs pa'i dus na mdo sde 'di la sogs pa klog pa dang / 'don pa dang / 'dzin pa</text></item>
<item><p>27a7</p><section>mdo sde</section><text>dang | gzhan la rgyas par ston par gyur cig ces smon par gyur te/ nga'ang rdzu 'phrul gyi mthus byang chub sems dpa' de dag klog pa dang / 'don pa dang / 'dzin pa dang /</text></item>
<item><p>27b1</p><section>mdo sde</section><text>gzhan la'ang rgyas par ston par byin gyis rlob bo/ /ngas kyang mdo sde'i 'di dag klog pa dang / 'don pa dang / 'dzin pa dang / gzhan la rgyas par ston par 'gyur ba'i phyir/ byang chub</text></item>
<item><p>27b2</p><section>mdo sde</section><text>sems dpa' de dag la yongs su gtams so/ /de ci'i phyir zhe na/ rigs kyi bu dag /mdo sde 'di gang na yod pa'i gnas de na sangs rgyas bzhugs par blta ste/ mya ngan las ma</text></item>
<item><p>27b3</p><section>mdo sde</section><text>'das par rig par bya'o/ /de bas na de bzhin gshegs pas mdo sde 'di dag byang chub sems dpa' rnams la gtams so/ /rigs kyi bu dag/ de bas na ngas 'das pa'i dus na'ang</text></item>
<item><p>27b4</p><section>mdo sde</section><text>de lta bu'i rgyu dang / rkyen gyis sems can rnams bsdus te ma btang bar rig par bya'o/ /da ltar gyi dus su'ang sems can dag bsdus te ma btang ngo / /ma 'ongs pa'i dus na'ang sems</text></item>
<item><p>27b5</p><section>mdo sde</section><text>can yongs su sdud de mi gtong bar rig par bya'o/ /'di lta ste/ mdo sde 'di lta bu dag dgongs shing bskyabs nas phyi ma ma 'ongs pa'i dus lnga brgya'i tha ma la yongs su rgyas par bya</text></item>
<item><p>27b6</p><section>mdo sde</section><text>ba'i phyir ro/ /rigs kyi bu dag/ gal te da ltar gyi dus sam/ nga yongs su mya ngan las 'das pa'i 'og tu grong khyer ram/ grong rdal lam/ ri 'am/ nags tshal lam/ 'brog</text></item>
<item><p>27b7</p><section>mdo sde</section><text>dgon pa dag na mdo sde yod de/ gang zhig 'chang ngam/ 'dzin tam/ klog gam/ 'don tam/ gzhan la ston cing 'chang na gnas de na sangs rgyas bzhugs par rig par</text></item>
<item><p>28a1</p><section>mdo sde</section><text>bya'o/ /de ci'i phyir zhe na/ de'i rgyu de'i rkyen gyis ngas sangs rgyas rnams la chos kyi su zhes brjod do/ /chos mthong bas na sangs rgyas mthong ba zhes brjod</text></item>
<item><p>28a2</p><section>mdo sde</section><text>do| |sangs rgyas la gzugs kyi skur mi blta'o/ /gang zag gang zhig chos 'di la dad dam/ chos 'di nyan na gang zag de ni sangs rgyas la dad pa dang / sangs rgyas kyi gsung rab</text></item>
<item><p>28a3</p><section>mdo sde</section><text>nyan pa zhes bya'o/ /gang zag gang zhig bshad pa bzhin nan tan du'ang byed na gang zag de ni sangs rgyas mthong ba zhes bya'o/ /gang zag de ni yang dag par smras pa/ chos su smra ba/ chos</text></item>
<item><p>28a4</p><section>mdo sde</section><text>kyi rjes su spyod pa zhes bya'o/ /rigs kyi bu dag /nga'i sku ni chos kyang yin/ chos ma yin pa'ang yin te/ chos kyi rjes su 'gro ba zhes bya'o/ /chos kyi sbyin pa sbyin pa'i mchog dam pa</text></item>
<item><p>28a5</p><section>mdo sde</section><text>zhes bya ba ste/ chos la mi gnas/ chos ma yin pa la'ang mi gnas pa'o/ /de'ang ji ltar zhe na/ gal te chos la gnas na sangs rgyas mthong ba zhes mi bya'o/ /rigs kyi bu dag /</text></item>
<item><p>28a6</p><section>mdo sde</section><text>chos thams cad la mi gnas pa ni/ sangs rgyas mthong ba zhes bya'o/ /gang chos thams cad la mthong ba med pa ni sangs rgyas mthong ba zhes bya'o/ /de ci'i phyir zhe na/ de bzhin</text></item>
<item><p>28a7</p><section>mdo sde</section><text>gshegs pa ni chos zhes brjod par yang mi rung / chos ma yin zhes brjod par yang mi rung / chos su blta ba'ang ma yin no/ /de ci'i phyir zhe na/ rigs kyi bu dag /mdo sde</text></item>
<item><p>28b1</p><section>mdo sde</section><text>las kyang dge slong dag gang nga'i chos shes par 'dod pa ni gzings dang 'dra bar chos kyang 'dor na chos ma yin pa lta ci smos te/ gang zhig chos dang / chos ma yin pa la btang snyoms su gyur</text></item>
<item><p>28b2</p><section>mdo sde</section><text>pa ni sangs rgyas mthong ba zhes bya'o/ /de ci'i phyir zhe na/ de bzhin gshegs pa ni chos thams cad la btang snyoms pa zhes bya'o/ /chos kyi ming la mi chags mi 'dzin pa ste/ chos kyi ming du'ang</text></item>
<item><p>28b3</p><section>mdo sde</section><text>mi ltung na chos ma yin pa'i ming du mi ltung ba lta ci smos/ rigs kyi bu dag/ chos thams cad kyi ming dang bral ba ni de bzhin gshegs pa zhes bya ste/ gang gis de ltar mthong ba ni de bzhin</text></item>
<item><p>28b4</p><section>mdo sde</section><text>gshegs pa mthong ba zhes bya'o/ /de ci'i phyir zhe na/ chos thams cad mthong ba dang bral ba'i phyir de bzhin gshegs pa mthong ba zhes bya'o/ /chos thams cad dmigs su med pa'i phyir</text></item>
<item><p>28b5</p><section>mdo sde</section><text>yang dag pa ji lta ba bzhin du chos thams cad shes shing mthong bas de bzhin gshegs pa mthong ba zhes bya'o/ /rigs kyi bu dag / gal te chos thams cad dmigs su med cing chos thams</text></item>
<item><p>28b6</p><section>mdo sde</section><text>cad dang bral ba de la chos dang / chos ma yin pa'i ming du spros pa med cing rtsod pa med de/ bya ba med pa/ bstan du med pa de ni de bzhin gshegs pa mthong ba zhes bya'o/ /gang zag gang zhig de ltar</text></item>
<item><p>28b7</p><section>mdo sde</section><text>chos mthong ba de de bzhin gshegs pa mthong ba zhes bya'o/ /gang gis de ltar de bzhin gshegs pa mthong ba de ni yang dag par mthong ba'o/ /gang de lta ma yin par mthong ba de ni log par</text></item>
<item><p>29a1</p><section>mdo sde</section><text>mthong ba zhes bya'o/ /gang log par mthong ba de ni yang dag pa ma yin pa mthong ba ste/ gang zag de ni yang dag pa nyid mthong ba zhes bya'o/ /rigs kyi bu dag /yang</text></item>
<item><p>29a2</p><section>mdo sde</section><text>dag pa nyid du mthong ba ni tshig dang smra ba'i lam thams cad chad pa ste/ yang dag pa ma yin/ yang dag pa ma yin pa'ang ma yin/ yod pa'ang ma yin/ med pa'ang ma yin te/ chos thams cad</text></item>
<item><p>29a3</p><section>mdo sde</section><text>dang bral ba/ chos thams cad mi len pa/ chos thams cad la mi dmigs pa ste/ de ltar mthong ba de ni de bzhin gshegs pa mthong ba'o/ /de ci'i phyir zhe na/ rigs kyi bu dag /de bzhin</text></item>
<item><p>29a4</p><section>mdo sde</section><text>gshegs pa chos la lta ba mi skyed de/ chos thams cad kyi mtshan nyid dang bral ba mthong ba ni de bzhin gshegs pa mthong ba zhes bya ste/ gang de ltar mthong ba de ni yang dag par mthong</text></item>
<item><p>29a5</p><section>mdo sde</section><text>ba'o/ /rigs kyi bu dag /khyod kyis de ltar de bzhin gshegs pa la blta'o/ /khyod kyis ngas bshad pa bzhin du de bzhin gshegs pa la brtag par bya'o/ /gang de ltar lta bas ni chos</text></item>
<item><p>29a6</p><section>mdo sde</section><text>thams cad de bzhin gshegs pa yin par rig par bya'o/ /chos thams cad kyi de bzhin nyid thob pa dang / chos thams cad kyi yang dag pa nyid thob pa dang / chos thams cad yang dag</text></item>
<item><p>29a7</p><section>mdo sde</section><text>pa ma yin pa'i mtshan nyid thob pa dang / chos thams cad de bzhin gshegs pa'i chos su shes pa dang / chos thams cad de bzhin gshegs pa'i spyod yul du'ang shes pa dang / chos</text></item>
<item><p>29b1</p><section>mdo sde</section><text>thams cad bsam gyis mi khyab pa'i spyod yul du shes par rig par bya'o/ /rigs kyi bu dag /de bas na ngas chos thams cad de bzhin gshegs pa'i spyod yul yin par gsungs so/ /de</text></item>
<item><p>29b2</p><section>mdo sde</section><text>bzhin gshegs pa'i spyod yul ni spyod yul med pa'o/ /de ci'i phyir zhe na/ chos thams cad kyi spyod yul zhes bya ba de la chos gang yang spyad du med do/ /de bas na gang spyod yul med pa la de</text></item>
<item><p>29b3</p><section>mdo sde</section><text>bzhin gshegs pa'i spyod yul zhes bshad do/ /chos thams cad kyi spyod yul ni spyod yul med pa ste spyod yul med pa de ni de bzhin gshegs pa'i spyod yul zhes bya'o/ /de ci'i phyir</text></item>
<item><p>29b4</p><section>mdo sde</section><text>zhe na| chos thams cad kyi spyod yul ni ci'ang med pa ste/ spyod yul med pa ni de bzhin gshegs pa'i spyod yul zhes bya'o/ /spyod yul thams cad ni de bzhin gshegs pa'i spyod yul du</text></item>
<item><p>29b5</p><section>mdo sde</section><text>'jug ste spyod yul ma yin pa'o/ /de bzhin gshegs pas chos de dag thugs su chud pas na spyod yul med pa ni de bzhin gshegs pa'i spyod yul zhes bya'o/ /rigs kyi bu dag /gang</text></item>
<item><p>29b6</p><section>mdo sde</section><text>gis chos thams cad spyod yul med par shes na gang zag de ni de bzhin gshegs pa'i spyod yul la 'jug pa zhes bya'o/ /gang zag de ni de bzhin gshegs pa'i spyod yul rtogs pa zhes</text></item>
<item><p>29b7</p><section>mdo sde</section><text>bya'o| |gang zag de ni de bzhin gshegs pa'i spyod yul la tshol ba zhes bya'o/ /gang zag de ni de bzhin gshegs pa'i spyod yul la ma chags pa zhes bya'o/ /de ci'i phyir zhe na/ gang zag de</text></item>
<item><p>30a1</p><section>mdo sde</section><text>ni spyod yul med pa de la de bzhin gshegs pa'i spyod yul du shes so/ /spyod yul dang bral ba la de bzhin gshegs pa'i spyod yul du shes so/ /'di lta ste/ chos</text></item>
<item><p>30a2</p><section>mdo sde</section><text>thams cad ni dmigs su med pa rtag tu med pa/ mi gnas pa'i phyir de bas na spyod yul ma yin pa ni de bzhin gshegs pa'i spyod yul lo/ /ye shes la zhugs pa'i spyod yul te/ chos</text></item>
<item><p>30a3</p><section>mdo sde</section><text>thams cad la mi 'jug pa'i phyir ro/ /de ci lta zhe na/ chos thams cad la sgo med pa'i phyir sgo des 'jug go /rigs kyi bu dag / chos thams cad la 'jug pa'ang med/ 'byung ba'ang</text></item>
<item><p>30a4</p><section>mdo sde</section><text>med| gzugs kyang med do/ /de ci'i phyir zhe na/ de bzhin gshegs pas chos thams cad la gang yang dmigs pa med na ci las byung / ci la 'jug /ci zhig bstan/ ci zhig ston</text></item>
<item><p>30a5</p><section>mdo sde</section><text>par 'gyur/ rigs kyi bu dag /de ni chos thams cad kyi sgor zhugs pa ste/ 'jug pa med pa'i mtshan nyid kyi phyir ro/ /chos thams cad ni 'du ba'ang med/ 'bral ba'ang med /bcings</text></item>
<item><p>30a6</p><section>mdo sde</section><text>pa'ang med/ grol ba'ang med do/ /de ltar chos thams cad kyi sgor ni sgo med pa'i phyir sgo de ni 'byung ba'i sgo ma yin/ 'jug pa'i sgo ma yin/ song ba'i sgo ma yin/ brjod pa'i sgo ma</text></item>
<item><p>30a7</p><section>mdo sde</section><text>yin te/ mthar mi skye ba'i sgo zhes bya'o/ /chos kyi sgo des na chos thams cad la shes pa med/ mthong ba med do/ /chos kyi sgo de ni chos la rig pa'ang med/ 'jug pa'ang med do/ /</text></item>
<item><p>30b1</p><section>mdo sde</section><text>de ci'i phyir zhe na/ rigs kyi bu dag /chos thams cad la sgo med de/ sgor dmigs su med pa'i phyir ro/ /nam mkha' ni chos thams cad kyi sgo ste/ thog ma nas rang</text></item>
<item><p>30b2</p><section>mdo sde</section><text>bzhin gyis rnam par dag pa'i phyir ro/ /chad pa med pa ni chos thams cad kyi sgo ste/ chad pa dmigs su med pa'i phyir ro/ /mtha' med pa ni chos thams cad kyi sgo ste/ mthar</text></item>
<item><p>30b3</p><section>mdo sde</section><text>dmigs su med pa'i phyir ro/ /tshad med pa ni chos thams cad kyi sgo ste/ tshad dmigs su med pa'i phyir ro/ /mu med pa ni chos thams cad kyi sgo ste/ mu dmigs su med pa'i</text></item>
<item><p>30b4</p><section>mdo sde</section><text>phyir ro/ /rigs kyi bu dag /rigs kyi bu 'am/ rigs kyi bu mo dag gang zhig chos kyi sgo 'dir zhugs na chos thams cad kyi sgor zhugs pa dang / chos thams cad kyi sgo</text></item>
<item><p>30b5</p><section>mdo sde</section><text>shes pa dang / chos thams cad kyi sgo ston pa zhes bya'o/ /gleng gzhi'i le'u ste gcig go/ //de nas bcom ldan 'das kyis byang chub sems dpa' 'jig</text></item>
<item><p>30b6</p><section>mdo sde</section><text>rten 'dzin la 'di skad ces bka' stsal to/ /'jig rten 'dzin/ byang chub sems dpa' sems dpa' chen po gang zhig chos thams cad kyi yang dag pa'i mtshan nyid thob par 'dod pa</text></item>
<item><p>30b7</p><section>mdo sde</section><text>dang | chos rnam par 'byed pa'i mtshan nyid la mkhas par 'dod pa dang / gang dran pa'i stobs thob par 'dod pa dang / chos thams cad rnam par 'byed pa'i shes rab thob</text></item>
<item><p>31a1</p><section>mdo sde</section><text>par 'dod pa dang / gang 'di lus 'di bor nas nam bla na med pa yang dag par rdzogs pa'i byang chub kyi bar du rgyun mi 'chad pa'i dran pa thob par 'dod pa dag</text></item>
<item><p>31a2</p><section>mdo sde</section><text>chos kyi sgo 'di la myur du 'jug par bya'o/ /chos kyi sgo 'dis shes rab kyi snang ba thob par 'gyur ro/ /de ci'i phyir zhe na/ chos kyi sgo 'dis ni myur du phun sum tshogs pa thob pa'i phyir</text></item>
<item><p>31a3</p><section>mdo sde</section><text>ro/ /gzhan yang / 'jig rten 'dzin/ byang chub sems dpa' sems dpa' chen po rnams chos kyi sgo 'di la nan tan du brtson par bya'o/ /gang chos la spyod pa'i sgo 'di la zhugs pa ni</text></item>
<item><p>31a4</p><section>mdo sde</section><text>phung po la sbyor ba dang / khams la sbyor ba dang / skye mched la sbyor ba dang / rten cing 'brel te 'byung ba'i chos la sbyor ba dang / dran pa nye bar gzhag pa bzhi la sbyor ba dang / dbang po</text></item>
<item><p>31a5</p><section>mdo sde</section><text>lnga la sbyor ba dang / 'phags pa'i lam yan lag brgyad pa la sbyor ba dang / 'jig rten pa dang / 'jig rten las 'das pa'i chos la sbyor ba rnam par 'byed pa la shin tu mkhas</text></item>
<item><p>31a6</p><section>mdo sde</section><text>shing gzhan yang / 'dus byas dang / 'dus ma byas pa'i chos la sbyor ba rnam par 'byed pa la shin tu mkhas par 'gyur ro/ /'jig rten 'dzin/ de la ji ltar na byang chub sems</text></item>
<item><p>31a7</p><section>mdo sde</section><text>dpas phung po lnga la sbyor ba rnam par 'byed pa la mkhas pa gang zhe na/ byang chub sems dpa' sems dpa' chen po rnams nye bar len pa'i phung po lnga la yang dag par rtog pa ni 'di</text></item>
<item><p>31b1</p><section>mdo sde</section><text>lta ste| ma rig pa'i phung po ni nye bar len pa'i phung po'o/ /sdug bsngal gyi phung po ni nye bar len pa'i phung po'o/ /gti mug gi phung po ni nye bar len pa'i phung po'o/ /nad kyi phung po dang / shu pa'i</text></item>
<item><p>31b2</p><section>mdo sde</section><text>phung po dang / zug rdu'i phung po ni nye bar len pa'i phung po lnga'o/ /byang chub sems dpa' rnams gzugs nye bar len pa'i phung po rnam par 'byed pa la brtag par bya'o/ /de la gzugs nye</text></item>
<item><p>31b3</p><section>mdo sde</section><text>bar len pa'i phung po rnam par 'byed pa la ji ltar brtag ce na/ gzugs nye bar len pa'i phung po de ni chen po bzhi las skyes pa ste/ gzugs nye bar len pa'i phung po zhes btags pa tsam</text></item>
<item><p>31b4</p><section>mdo sde</section><text>du zad do/ /gzugs kyi phung po la rang bzhin med de/ chen po bzhi 'dus par zad pas gzugs kyi phung po zhes btags pa tsam mo/ /gzugs kyi phung po ni byas pa med pa/ byed pa med pa/</text></item>
<item><p>31b5</p><section>mdo sde</section><text>bya ba med pa/ 'byung ba med pa'o/ /gzugs kyi phung po zhes bya ba ni sngon gyi las kyi rgyu dang / rkyen dang / chen po bzhi 'dus pa las gzugs kyi phung po zhes btags pa tsam du zad kyi phung po ma</text></item>
<item><p>31b6</p><section>mdo sde</section><text>yin pa de gzugs kyi phung po yin no/ /dper na/ nam mkha'i phung po dang 'dra ste/ yang dag pa skye ba'i mtshan nyid med do/ /gang nam mkha'i phung po zhes brjod pa de la chos gang yang ma skyes</text></item>
<item><p>31b7</p><section>mdo sde</section><text>te| ming tsam yod pa'i phyir nam mkha'i phung po zhes bya'o/ /byis pa so so'i skye bos phung po dang / phung po'i mtshan nyid med pa 'di la phyin ci log gi sems kyis yang dag pa ma yin par</text></item>
<item><p>32a1</p><section>mdo sde</section><text>yang dag par 'dzin te/ bdag phung po lnga'o/ /bdag gi phung po lnga'o/ /bdag gzugs kyi phung po'o/ /bdag gi gzugs kyi phung po zhes de ltar zhen to/ /</text></item>
<item><p>32a2</p><section>mdo sde</section><text>de ltar byis pa so so'i skye bo dag gzugs la zhen nas gzugs la bdag dang / bdag gi ba dang / gzugs yod pa dang / gzugs su 'dzin pa dang / gzugs su len pa dang /</text></item>
<item><p>32a3</p><section>mdo sde</section><text>gzugs la zhen pa dag gzugs la gnas shing rten te sdig pa mi dge ba'i las rnam pa sna tshogs spyod cing myong bar byed do/ /bdag cag gis ni byis pa so so'i skye bo'i rjes</text></item>
<item><p>32a4</p><section>mdo sde</section><text>su bslab pa'i mi rigs kyi/ bdag cag gis brtson 'grus bskyed de/ byang chub kyi phyogs kyi chos bsgom pa la nan tan bya'o/ /gzugs kyi phung po la yang dag pa ji lta ba bzhin</text></item>
<item><p>32a5</p><section>mdo sde</section><text>brtag par bya ba'i rigs so/ /byang chub sems dpa' rnams kyi phung po la yang dag pa ji lta ba bzhin du rtog pa'i tshe chu'i dbu ba dang 'dra bar shes so/ /de la ji ltar na chu'i dbu</text></item>
<item><p>32a6</p><section>mdo sde</section><text>ba dang 'dra bar shes pa zhe na/ dbu ba med pa ni chu'i dbu ba ste/ de'ang rkyen mang po las skyes su zad kyi bzung zhing bcad du mi bzod/ sra ba 'am/ snying po med pas chu'i dbu ba</text></item>
<item><p>32a7</p><section>mdo sde</section><text>de la dbu ba'i mtshan nyid med de/ gang dbu ba med pa la chu'i dbu ba zhes bya ba bzhin du gzugs kyi phung po'ang de dang 'dra ste/ gzugs kyi phung po la phung po'i mtshan nyid</text></item>
<item><p>32b1</p><section>mdo sde</section><text>med do/ /byang chub sems dpa' rnams de ltar rtog pa'i tshe 'di snyam du 'di bus pa so so'i skye bo ni yang dag pa ma yin pa'i gzugs la yang dag pa ji lta ba bzhin mi rtogs/ yang dag pa ji</text></item>
<item><p>32b2</p><section>mdo sde</section><text>lta ba bzhin du gzugs mi rtag par mi shes/ yang dag pa ji lta ba bzhin du gzugs kyi mtshan nyid mi shes so snyam nas/ bdag cag yang dag pa'i lam la zhugs pas yang dag pa</text></item>
<item><p>32b3</p><section>mdo sde</section><text>ma yin pa'i gzugs la zhen par mi bya'o/ /de ci'i phyir zhe na/ gzugs zhen par bya ba'i mtshan nyid ma yin te/ ming tsam du zad kyi nges pa'i mtshan nyid med do/ /de ltar gzugs</text></item>
<item><p>32b4</p><section>mdo sde</section><text>ni nges pa'i mtshan nyid med cing ming dang yang bral ba'i phyir/ gzugs zhes bya'o/ /yang gzhan du na gzugs ni 'jig pa'i mtshan nyid yin te/ mkhas pa dag gis ni khong du</text></item>
<item><p>32b5</p><section>mdo sde</section><text>chud pas mtshan ma med par shes so/ /bdag cag gis gzugs mtshan ma med pa'i sbyor ba bsgom pa la mkhas par bya yi/ gzugs kyi mtshan ma la zhen par mi bya'o/ /gang zag</text></item>
<item><p>32b6</p><section>mdo sde</section><text>gang zhig gzugs kyi mtshan ma la zhen na gzugs la zhen pa zhes bya'o/ /bdag cag gis gzugs kyi mtshan mar 'jug pa la shin tu mkhas par bya'o/ /byang chub sems dpa'</text></item>
<item><p>32b7</p><section>mdo sde</section><text>de ltar yang dag par ji lta ba bzhin rtog pa de'i tshe yang dag pa ji lta ba bzhin gzugs rnam par 'byed pa rtogs nas gzugs kyi phung po de'ang gang bus pa so so'i skye bo dag gis rnam</text></item>
<item><p>33a1</p><section>mdo sde</section><text>par brtags pa'i 'du shes las byung bar shes so/ /de ltar chos rnams rnam par brtags pa'i 'du shes las byung bas de ni ma skyes pa ste/ rnam par</text></item>
<item><p>33a2</p><section>mdo sde</section><text>brtags pa'i 'du shes thams cad ni yang dag pa ma yin pa'i bus pa so so'i skye bo phyin ci log la rten cing gnas nas gzugs zhes skyed de/ gzugs kyis rnam par bcings</text></item>
<item><p>33a3</p><section>mdo sde</section><text>so| |gzugs kyis gtses pas sdug bsngal gyis gdungs te 'khor bar gyur to/ /ma rig pa dang / gti mug gis ldongs pas gzugs su zhen te mi gtod nas gzugs la rtag pa</text></item>
<item><p>33a4</p><section>mdo sde</section><text>dang | sra ba dang / snying po yod par lta bas de ltar byis pa so so'i skye bo gzugs kyi 'ching bas bcings te/ sems can dmyal ba dang / byol song dang / yi dwags dang / lha dang</text></item>
<item><p>33a5</p><section>mdo sde</section><text>mir rgyun du 'khor ro/ /gzugs kyi ri la shin tu chags te/ gzugs de la nyes pa'i skyon mang po yod par mi lta'o/ /bdag cag gis bus pa so so'i skye bo'i rjes su bslab par</text></item>
<item><p>33a6</p><section>mdo sde</section><text>mi bya yi/ gzugs kyi sbyor ba rnam par 'byed pa bsgom pa la brtag par bya'o/ /gzugs rnam par 'byed pa la rtog pa'i tshe gzugs kyi rang bzhin rmi lam dang 'dra bar mthong</text></item>
<item><p>33a7</p><section>mdo sde</section><text>ngo| |'di lta ste/ rmi lam gyi nang na gzugs mthong ba de ni rnam par brtags pa'i 'du shes tshor ba dang / rtog pa las skyes te/ mthong ba dang / thos pa dang / tshor ba dang /</text></item>
<item><p>33b1</p><section>mdo sde</section><text>shes pa dang / rten cing 'brel par 'byung ba'ang skyed de/ bdag dang / gzhan du'ang shes so/ /sa dang / chu dang / me dang / rlung du'ang mthong ngo / /ri dang / chu dang / nags tshal la sogs</text></item>
<item><p>33b2</p><section>mdo sde</section><text>par mthong ste/ de ltar rmi lam gyis gzugs kyi mtshan ma de la nges par chad pa med de/ rnam par brtags pa'i 'du shes las gzugs kyi phung po'i mtshan mar skyed pa'ang de bzhin te/</text></item>
<item><p>33b3</p><section>mdo sde</section><text>sngon gyi las kyi rgyu dang rkyen las skyes te nges pa'i rang bzhin can ma yin no/ /byang chub sems dpa' rnams de ltar yid la byed pa na gzugs la bdag gam/ bdag gi bar mi len no/ /yang</text></item>
<item><p>33b4</p><section>mdo sde</section><text>dag pa ji ltar ba bzhin du gzugs la rtog ste/ yang dag pa ji lta ba bzhin du mi rtag pa'i mtshan nyid dang / yang dag pa ma yin pa phyin ci log tu rtog go /sems can dag ni phyin ci log</text></item>
<item><p>33b5</p><section>mdo sde</section><text>gis bslad pas gzugs la bdag gzugs/ bdag gi gzugs/ gzhan gzugs/ gzhan gyi gzugs su zhen cing 'dzin to/ /de ltar gzugs rnam par 'byed pa la rtog pa'i tshe</text></item>
<item><p>33b6</p><section>mdo sde</section><text>gzugs su med dmigs/ gzugs kyi rang bzhin mi mthong / gzugs mi rtag pa la'ang mi chags so/ /byang chub sems dpas de'i tshe gzugs la chags pa dang / 'dzin pa thams cad</text></item>
<item><p>33b7</p><section>mdo sde</section><text>bsal te med par gyur na gzugs kyi yang dag pa'i mtshan nyid la shin tu mkhas pa yin/ gzugs mnyam pa'i mtshan nyid shes pa yin/ gzugs 'gog pa'i mtshan nyid shes pa</text></item>
<item><p>34a1</p><section>mdo sde</section><text>yin/ gzugs 'gog pa'i lam gyi mtshan nyid la mkhas pa yin/ gzugs kyi phung po gang nas kyang ma 'ongs pa/ gang du'ang mi 'gro bar rab tu rtogs</text></item>
<item><p>34a2</p><section>mdo sde</section><text>so| |de ltar rtog pa'i tshe na lus dang / gzugs kyi phung po de las kyi 'bras bu rnam par smin pa dang / rnam par brtags pa las skyes te/ chen po bzhi 'dus pa las byung bar shes so/ /</text></item>
<item><p>34a3</p><section>mdo sde</section><text>lus kyi gzugs kyi phung po ni bdag ma yin/ gzhan ma yin/ bdag po med de/ gang nas kyang ma 'ongs so/ /gzugs kyi phung po la de ltar rtog pa'i nang gi gzugs la mi chags mi</text></item>
<item><p>34a4</p><section>mdo sde</section><text>len| phyi'i gzugs la mi chags mi len/ 'das pa'i gzugs la mi chags mi len/ ma 'ongs pa'i gzugs la mi chags mi len/ da lta'i gzugs la'ang mi chags mi len/</text></item>
<item><p>34a5</p><section>mdo sde</section><text>gzugs kyi phung po thams cad la ma skyes pa'i mtshan nyid du shes so/ /de ltar byang chub sems dpa' de'i tshe gzugs mi 'gag/ gzugs 'gag pa'i chos tshol lo/ /'jig rten</text></item>
<item><p>34a6</p><section>mdo sde</section><text>'dzin/ de ltar na byang chub sems dpa' sems dpa' chen po rnams gzugs rnam par 'byed pa la rtog pa zhes bya'o/ /'jig rten 'dzin/ de la ji ltar na byang chub sems dpa'</text></item>
<item><p>34a7</p><section>mdo sde</section><text>sems dpa' chen po rnams tshor ba nye bar len pa'i phung po rnam par 'byed pa la rtog pa yin zhe na/ byang chub sems dpas 'di snyam du sems te/ bde par tshor ba dang / sdug</text></item>
<item><p>34b1</p><section>mdo sde</section><text>bsngal du tshor ba dang / bde ba'ang ma yin sdug bsngal yang ma yin par tshor ba 'di ni rten cing 'brel ba las byung ste/ rgyu dang rkyen la rag lus bas tshor ba'i mtshan nyid la zhugs na/ de la</text></item>
<item><p>34b2</p><section>mdo sde</section><text>tshor bar byed pa med de/ zhen pa tsam du zad do/ /zhen pa de ni yang dag pa ma yin te/ yang dag pa ma yin pa'i kun tu btags pa las skyes pa'o/ /de ltar byang chub sems dpa' de de</text></item>
<item><p>34b3</p><section>mdo sde</section><text>snyam du sems pa na'ang 'di snyam du bus pa so so'i skye bo ni yang dag pa ma yin pa'i kun tu rtog pa'i tshor bas bcings nas tshor ba rnam pa gsum gyis rnam par gtses so/ /'di lta ste/ bde</text></item>
<item><p>34b4</p><section>mdo sde</section><text>ba dang / sdug bsngal ba dang / bde ba'ang ma yin sdug bsngal yang ma yin pa'i tshor ba rnams so/ /bus pa so so'i skye bo dag gal te bde bar tshor ba na 'dod pa'i nyon mongs pas bkol</text></item>
<item><p>34b5</p><section>mdo sde</section><text>te| 'dod pa'i nye ba'i nyon mongs pa'i phyir mi dge ba'i las rnam pa sna tshogs bskyed do/ /gal te sdug bsngal du tshor ba na zhe sdang gi nyon mongs pas bkol te/ zhe sdang gi nye ba'i nyon</text></item>
<item><p>34b6</p><section>mdo sde</section><text>mongs pas nyon mongs pa'i phyir mi dge ba'i las rnam pa sna tshogs bskyed do/ /gal te bde ba'ang ma yin sdug bsngal yang ma yin par tshor ba na ma rig pa'i nyon mongs pas bkol</text></item>
<item><p>34b7</p><section>mdo sde</section><text>te| ma rig pa'i nye ba'i nyon mongs pas nyon mongs pa'i phyir slos pa'i mya ngan dang / smre sngags 'don pa dang / sdug bsngal gyis gdungs pa las rnam par ma grol bar gyur to/ /bdag</text></item>
<item><p>35a1</p><section>mdo sde</section><text>gis bus pa so so'i skye bo'i rjes su bslab par mi bya yi/ chos rnams kyi yang dag pa nyid la brtag par bya'o/ /bdag cag gis yang dag pa ji lta ba bzhin</text></item>
<item><p>35a2</p><section>mdo sde</section><text>tshor ba la brtag par bya'o/ /byang chub sems dpa' rnams yang dag pa ji lta ba bzhin tshor ba'i phung po la brtags nas kyang 'di snyam du phung po ma yin pa ni tshor ba'i phung po ste rnam</text></item>
<item><p>35a3</p><section>mdo sde</section><text>par brtag pa las skyes pa phyin ci log dang ldan pa'i tshor ba byed pa med de/ sngon gyi las kyi rgyu las skyes so/ /da ltar gyi rkyen gyis tshor ba rnams myong ste/ rang bzhin gyis stong</text></item>
<item><p>35a4</p><section>mdo sde</section><text>bas tshor ba la tshor ba'i mtshan ma med do/ /byang chub sems dpa' rnams tshor ba'i phung po la rtog pa na chu'i chu bur lta bur skyes nas 'gags te nges par chad pa med par chud</text></item>
<item><p>35a5</p><section>mdo sde</section><text>pa bzhin tshor ba'i phung po'ang de dang 'dra ste/ rgyu dang / rkyen 'brel pa las skyes te rgyu dang / rkyen la rag las pas skad cig kyang mi gnas te/ yang dag pa ma yin pas rnam par</text></item>
<item><p>35a6</p><section>mdo sde</section><text>brtags pa'i phyin ci log las skyes so/ /byang chub sems dpa' dag da'i tshe na'ang 'di snyam du bus pa so so'i skye bo dag ni snying brtse ba'i gnas yin no/ /tshor ba'i phung po</text></item>
<item><p>35a7</p><section>mdo sde</section><text>la yang dag pa ji lta ba bzhin mi rtogs pas tshor ba rnams kyis nyon mongs par gyur to/ /bde ba'i tshor ba la'ang chags/ sdug bsngal gyi tshor ba la'ang chags/ bde ba'ang ma</text></item>
<item><p>35b1</p><section>mdo sde</section><text>yin/ sdug bsngal yang ma yin pa'i tshor ba la'ang chags pa skyed de/ tshor ba rnams kyis bcings pas 'khor ba na 'khor zhing lus gcig nas lus gcig tu rgyun mi 'chad de/ tshor</text></item>
<item><p>35b2</p><section>mdo sde</section><text>ba'i nyon mongs pas ni tshor ba'i phung po'i mtshan nyid yang dag pa ji lta ba mi shes pa'i phyir ro/ /bdag cag gis bus pa so so'i skye bo'i rjes su bslab par mi bya yi/ yang dag pa ji lta</text></item>
<item><p>35b3</p><section>mdo sde</section><text>ba bzhin tshor ba'i phung po rnam par 'byed pa la brtag par bya'o/ /de'i tshe yang dag pa ji lta ba bzhin tshor ba'i phung po la rtog pa ni phung po med pa tshor ba'i phung po yin pa dang / yang dag pa</text></item>
<item><p>35b4</p><section>mdo sde</section><text>ma yin pa'i phung po de tshor ba'i phung po yin pa dang / phyin ci log gi phung po de tshor ba'i phung po yin pa dang / mi gnas pa'i phung po de tshor ba'i phung po yin par rtogs te/ de'i tshe na</text></item>
<item><p>35b5</p><section>mdo sde</section><text>yang dag pa ji lta ba bzhin du tshor ba'i phung po'i mtshan nyid mthong ste/ byas pa med/ byed pa med de/ tshor ba'i phung po la tshor ba'i phung po'i mtshan nyid kyang mi mthong ngo / /de ltar</text></item>
<item><p>35b6</p><section>mdo sde</section><text>tshor ba'i phung po la rtog pa na tshor ba'i phung po la nang na gnas par mi mthong / tshor ba'i phung po la phyi rol na gnas par mi mthong ste/ tshor ba bdag ces bya ba la mi chags/ tshor</text></item>
<item><p>35b7</p><section>mdo sde</section><text>ba bdag gi ba zhes bya ba la mi chags pas tshor ba'i phung po la gang nas kyang ma 'ongs la bdag po med de chos gang gis kyang ma bskyed par shes so/ /tshor ba de ni phyin ci log dang</text></item>
<item><p>36a1</p><section>mdo sde</section><text>ldan pa dang / sngon gyi las kyi 'bras bu rnam par smin pa las tshor ba'i phung po zhes rnam grang su btags par shes so/ /tshor ba'i phung po la yang dag pa ma</text></item>
<item><p>36a2</p><section>mdo sde</section><text>yin pa'i rgyu dang / rkyen rgyun mi 'chad par spyod par mthong ste/ de'i dus na 'das pa'i tshor ba'i phung po la mi len/ mi chags/ mi zhe na/ ma 'ongs pa'i tshor ba'i phung po la'ang mi</text></item>
<item><p>36a3</p><section>mdo sde</section><text>len| mi chags/ mi zhen/ da ltar gyi tshor ba'i phung po la'ang mi len/ mi chags/ mi zhen te/ gang zag des bde ba'i tshor ba las 'dod pa'i kun nas nyon mongs pa sel to/ /</text></item>
<item><p>36a4</p><section>mdo sde</section><text>sdug bsngal gyi tshor ba las zhe sdang ba'i kun nas nyon mongs pa sel to/ /bde ba'ang ma yin/ sdug bsngal yang ma yin pa'i tshor ba las ma rig pa'i kun nas nyon mongs pa sel bas</text></item>
<item><p>36a5</p><section>mdo sde</section><text>brtson 'grus rab tu rtsom mo/ /byang chub sems dpa' de'i tshe gal te bde ba'i tshor ba myong ba na 'dod pa'i sems mi skye/ sdug bsngal gyi tshor ba myong ba na zhe sdang gi sems mi skye/</text></item>
<item><p>36a6</p><section>mdo sde</section><text>bde ba'ang ma yin sdug bsngal yang ma yin pa'i tshor ba myong ba na gti mug gi sems mi skye'o/ /'jig rten 'dzin/ bus pa so so'i skye bo dag ni phal cher bde ba'i tshor ba myong ba na</text></item>
<item><p>36a7</p><section>mdo sde</section><text>'dod pa skye'o/ /sdug bsngal gyi tshor ba myong ba na zhe sdang skye'o/ /bde ba'ang ma yin sdug bsngal yang ma yin pa'i tshor ba myong ba na gti mug skye ste/ de ltar bus pa so so'i skye bo</text></item>
<item><p>36b1</p><section>mdo sde</section><text>dag ni 'dod chags dang / zhe sdang dang / gti mug gi dbang gis ldongs par gyur pas tshor ba'i phung po la yang dag pa ji ltar ba bzhin mi shes/ 'dod chags dang / zhe sdang dang / gti</text></item>
<item><p>36b2</p><section>mdo sde</section><text>mug gi mtshan nyid mi shes pas 'dod chags dang / zhe sdang dang / gti mug la bdag dang / bdag gi ba dang / 'di dang / gzhan du chags shing 'dzin to/ /'jig rten 'dzin/ byang</text></item>
<item><p>36b3</p><section>mdo sde</section><text>chub sems dpa' sems dpa' chen po rnams tshor ba'i phung po 'di la yang dag pa ji lta ba bzhin du rtogs pa ni 'dod chags dang / zhe sdang dang / gti mug gi dbang du mi 'gyur ro/ /</text></item>
<item><p>36b4</p><section>mdo sde</section><text>gal te 'dod chags dang / zhe sdang dang / gti mug skyes na'ang de ma thag tu yongs su sel cing yang dag pa'i lam la nan tan byed par 'gyur ro/ /bde ba'i tshor ba myong ba las</text></item>
<item><p>36b5</p><section>mdo sde</section><text>ni 'dod chags kyi kun nas nyon mongs pa bsal ba'i phyir brtson 'grus rtsom mo/ /sdug bsngal gyi tshor ba myong ba las ni zhe sdang gi kun nas nyon mongs pa bsal ba'i phyir brtson</text></item>
<item><p>36b6</p><section>mdo sde</section><text>'grus rtsom mo/ /bde ba'ang ma yin/ sdug bsngal yang ma yin pa'i tshor ba myong ba las ni gti mug gi kun nas nyon mongs pa bsal ba'i phyir brtson 'grus rtsom ste/ yang dag pa ji</text></item>
<item><p>36b7</p><section>mdo sde</section><text>lta ba bzhin du tshor ba rnam pa gsum shes par byed do/ /de'i tshe na ji tsam du tshor bar 'gyur ba gal te bde bar tshor ba dang / sdug bsngal bar tshor ba dang / bde ba'ang ma</text></item>
<item><p>37a1</p><section>mdo sde</section><text>yin sdug bsngal yang ma yin pa'i tshor ba kun la'ang mi chags te/ ring du gyur na'ang 'dod chags kyi kun nas nyon mongs pa dang bral bar</text></item>
<item><p>37a2</p><section>mdo sde</section><text>'gyur/ zhe sdang gi kun nas nyon mongs pa dang bral bar 'gyur/ gti mug gi kun nas nyon mongs pa dang bral bar 'gyur te/ tshor ba 'byung ba'i dus na tshor ba'i phung po</text></item>
<item><p>37a3</p><section>mdo sde</section><text>la yang dag pa ji lta ba bzhin mi rtag pa dang / yang dag pa ji lta ba bzhin du mthong zhing shes par 'gyur ro/ /gal te de ltar shes nas tshor ba'i phung po la 'dod pa'i</text></item>
<item><p>37a4</p><section>mdo sde</section><text>chags pa yongs su gcod par 'gyur te/ yongs su gcod pa'i tshor ba'i phung po la zhugs pas 'dod cing chags pa'i lam dag tu tshor ba rnams kyis nyon mongs par mi</text></item>
<item><p>37a5</p><section>mdo sde</section><text>'gyur ro/ /de ltar byang chub sems dpa' rnams kyis gal te de ltar yang dag pa ji lta bar zhin tshor ba'i phung po rtogs shing yang dag pa ji lta ba bzhin tshor ba'i phung po shes</text></item>
<item><p>37a6</p><section>mdo sde</section><text>nas tshor ba'i phung po'i kun 'byung dang / tshor ba'i phung po'i 'gog pa dang / tshor ba'i phung po'i 'gog pa'i lam yongs su shes par 'gyur ro/ /de nas tshor ba'i phung pos</text></item>
<item><p>37a7</p><section>mdo sde</section><text>ma skyes pa la mtshan nyid du shes/ ma skyes pa'i mtshan nyid kyis tshor ba'i phung po la mtshan ma med pa khong du chud cing rtogs par 'gyur ro/ /'jig rten 'dzin/ 'di</text></item>
<item><p>37b1</p><section>mdo sde</section><text>dag ni byang chub sems dpa' sems dpa' chen po rnams tshor ba'i phung po rnam par 'byed pa la rtog pa zhes bya'o/ /'jig rten 'dzin/ de la ji ltar na byang chub sems dpa'</text></item>
<item><p>37b2</p><section>mdo sde</section><text>sems dpa' chen po rnams 'du shes kyi phung po rnam par 'byed pa la rtog ce na/ byang chub sems dpa' sems dpa' chen po rnams yang dag pa ji lta ba bzhin 'du shes kyi phung</text></item>
<item><p>37b3</p><section>mdo sde</section><text>po la rtog pa'i tshe 'du shes kyi phung po de phyin ci log las skyes te yang dag pa ma yin/ snying po med pa/ mi brtan pa/ thog ma nas ma skyes pa'i mtshan nyid/ chad pas rgyu dang / rkyen</text></item>
<item><p>37b4</p><section>mdo sde</section><text>'dus pa dang / sngon gyi las kyi mthu las byung ba mthong ngo / /yang 'di snyam du phung po ma yin pa ni 'du shes kyi phung pos te/ yang dag pa ma yin pa'i phung po ni 'du shes kyi phung po'o/ /phyin</text></item>
<item><p>37b5</p><section>mdo sde</section><text>ci log gi phung po ni 'du shes kyi phung po'o/ /'du shes kyi phung po la 'du shes kyi phung po'i mtshan ma med pa ni/ dper na/ dbyar gyi smig rgyu ba lta bu ming tsam ste/ smig rgyu ba'i phung po</text></item>
<item><p>37b6</p><section>mdo sde</section><text>dang 'dra bar 'du shes kyi phung po 'di'ang de dang 'dra ste/ rnam par shes pa'i 'du shes kyis 'du shes zhes btags so/ /bus pa so so'i skye bo ni yang dag pa ma yin pa 'du shes 'dis</text></item>
<item><p>37b7</p><section>mdo sde</section><text>bcings te/ bde bar rnam par shes/ sdug bsngal du rnam par shes/ bde ba'ang ma yin/ sdug bsngal yang ma yin par rnam par shes/ grang ba dang / tsha bar rnam par shes/ skyes pa dang</text></item>
<item><p>38a1</p><section>mdo sde</section><text>bud med du rnam par shes/ lam rgyud lngar 'khor bar rnam par shes/ 'dus par rnam par shes/ gyes par rnam par shes/ 'das par rnam par</text></item>
<item><p>38a2</p><section>mdo sde</section><text>shes/ ma 'ongs par rnam par shes/ da ltar gyir rnam par shes/ bzang por rnam par shes/ ngan par rnam par shes/ yod par rnam par shes/ med par rnam par shes so//</text></item>
<item><p>38a3</p><section>mdo sde</section><text>bus pa so so'i skye bo 'du shes ni phyin ci log yang dag pa ma yin pa'i dbang du gyur pas rgyu dang / rkyen la rag lus te 'du shes kyi phung po zhes btags pa tsam du zad do/ /de la ni nang</text></item>
<item><p>38a4</p><section>mdo sde</section><text>ngam| phyi rol na 'du shes zhes bya ba med de bus pa so so'i skye bo dag ni yang dag pa ma yin pa'i 'du shes kyis bcings pas 'dod chags su rnam par shes/ zhe sdang du rnam par shes/</text></item>
<item><p>38a5</p><section>mdo sde</section><text>gti mug tu rnam par shes/ bu dang / chung mar rnam par shes so/ /bus pa so so'i skye bo dag ni 'du shes kyi phung po la gnas te yang dag pa ma yin pa'i lam la chags pas 'du shes</text></item>
<item><p>38a6</p><section>mdo sde</section><text>kyi phung pos 'khor ba na 'khor bar 'gyur te/ yang dag pa ji lta ba bzhin du 'du shes kyi phung po yang dag pa ma yin par mi rtogs so/ /bus pa so so'i skye bo dag ni bdag tu 'du</text></item>
<item><p>38a7</p><section>mdo sde</section><text>shes| pha rol por 'du shes so/ /skyes pa dang / bud med du 'du shes te 'du shes kyi phung pos bcings pas rnam par ma grol te/ bdag 'du shes kyi phung po yin pa dang / bdag gi</text></item>
<item><p>38b1</p><section>mdo sde</section><text>ba 'du shes kyi phung po yin par chags shing 'dzin to/ /bdag cag ni bus pa so so'i skye bo'i rjes su bslab par mi bya'o/ /byang chub sems dpa' sems dpa' chen po rnams de ltar yang</text></item>
<item><p>38b2</p><section>mdo sde</section><text>dag par ji lta ba bzhin du 'du shes kyi phung po la rtog pa na 'du shes kyi phung po de la 'du shes kyi phung por mi dmigs pa na smig rgyu ba'i phung po la smig rgyu ba'i phung por mi dmigs pa bzhin</text></item>
<item><p>38b3</p><section>mdo sde</section><text>no| |byang chub sems dpa'i 'du shes kyi phung po la smig rgyu ba nyid mthong bas 'das pa'i 'du shes kyi phung po la mi chags/ mi len/ mi zhen/ ma 'ongs pas 'du shes kyi phung po la mi chags/</text></item>
<item><p>38b4</p><section>mdo sde</section><text>mi len/ mi zhen/ da ltar gyi 'du shes kyi phung po la mi gnas/ bdag dang / gzhan du rnam par mi rtog ste/ 'du shes kyi phung po 'gog pa la nan tan byed cing 'du shes kyi phung po'i lam</text></item>
<item><p>38b5</p><section>mdo sde</section><text>ma skyes par khong du chud do/ /'du shes kyi phung po la ma 'ongs pa'i gnas dang / song ba'i gnas yod par mi mthong ste/ phyin ci log dang ldan pa dang / sngon gyi las kyi rgyu las</text></item>
<item><p>38b6</p><section>mdo sde</section><text>skyes te/ da ltar gyi rkyen gyis rnam par bcings so/ /phung po med pa ni 'du shes kyi phung po'o/ /'du shes kyi phung po la 'ongs pa'i gnas kyang med/ song ba'i gnas kyang med par 'byed</text></item>
<item><p>38b7</p><section>mdo sde</section><text>cing rtog na 'du shes kyi phung po ma skyes par khong du chud do/ /'du shes kyi phung po dgag par rnam par mi rtog pa ni 'du shes kyi tshor ba thams cad dgag pa'i phyir yang dag pa ji lta</text></item>
<item><p>39a1</p><section>mdo sde</section><text>ba bzhin shes shing mthong ba la gnas pa'i phyir ro/ /byang chub sems dpa' yang dag pa ji lta ba bzhin du 'du shes kyi phung po la rtog pa'i tshe 'du shes</text></item>
<item><p>39a2</p><section>mdo sde</section><text>kyi phung po dang bral te 'du shes kyi lam la mi gnas pa 'du shes kyi phung po yang dag pa ji lta ba bzhin du shes shing mthong ba la gnas pa dang / 'du shes kyi phung po la mi chags par yang</text></item>
<item><p>39a3</p><section>mdo sde</section><text>dag pa ji lta ba bzhin du 'du shes kyi phung po thams cad rnam par 'byed cing rtog pa dang / yang dag pa ji lta ba bzhin du 'du shes kyi phung po'i kun 'byung dang / 'gog pa dang / zad pa</text></item>
<item><p>39a4</p><section>mdo sde</section><text>shes so/ /'jig rten 'dzin/ de ltar na byang chub sems dpa' sems dpa' chen po rnams 'du shes kyi phung po rnam par 'byed pa rtog pa zhes bya ste/ 'du shes kyi phung po la chags pa</text></item>
<item><p>39a5</p><section>mdo sde</section><text>dang bral bas 'du shes kyi phung po la chags pa gcod pa'i lam la nan tan byed par 'gyur ro// //'jig rten 'dzin ces bya ba'i mdo/ bam po gnyis pa/</text></item>
<item><p>39a6</p><section>mdo sde</section><text>'jig rten 'dzin/ de la ji ltar na byang chub sems dpa' sems dpa' chen po 'du byed kyi phung po rnam par 'byed pa la rtog ce na / 'jig rten 'dzin/ byang chub sems dpa'</text></item>
<item><p>39a7</p><section>mdo sde</section><text>sems dpa' chen po 'du byed kyi phung po 'di ni phyin ci log las skyes te/ yang dag pa ma yin pa'i kun tu brtags pa las brtags pa tsam du yod pas brtags so/ /byang chub</text></item>
<item><p>39b1</p><section>mdo sde</section><text>sems dpa' de'i tshe lus kyis 'du byed pa dang / ngag gis 'du byed pa dang / yid kyis 'du byed pa dang / kun la mi gtsang ba dang / mi rtag pa dang / sdug bsngal ba dang / stong pa nyid</text></item>
<item><p>39b2</p><section>mdo sde</section><text>dang | bdag med par rtog go /de ltar rtog pa'i tshe 'di snyam du phung po ma yin pa ni 'du byed kyi phung po'o/ /sdug bsngal gyi phung po ni 'du byed kyi phung po'o/ /rten cing 'brel te 'byung ba'i</text></item>
<item><p>39b3</p><section>mdo sde</section><text>phung po ni 'du byed kyi phung po'o/ /gzugs brnyan gyi phung po ni 'du byed kyi phung po'o/ /'du byed kyi phung po ni mi 'phel ba/ mi bri ba/ ma bsdus pa'o/ /lus kyis 'du byed pa dang / ngag</text></item>
<item><p>39b4</p><section>mdo sde</section><text>gis 'du byed pa dang / yid kyis 'du byed pa byas pa med de/ mkhas pa dag ni 'du byed kyi phung po de la mi chags/ mi len to/ /de ci'i phyir zhe na/ lus kyis 'du byed pa rnams lus</text></item>
<item><p>39b5</p><section>mdo sde</section><text>kyi nang na mi gnas/ lus kyi phyi rol na mi gnas/ gnyis ka'i bar na mi gnas so/ /ngag gis 'du byed pa dang / yid kyis 'du byed pa'ang de bzhin du nang na mi gnas/ phyi rol na</text></item>
<item><p>39b6</p><section>mdo sde</section><text>mi gnas/ gnyis ka'i bar na mi gnas te/ 'du byed kyi phung po la 'du byed kyi phung po'i mtshan ma med do/ /de ci'i phyir zhe na/ 'du byed kyi phung po de ni rgyu dang / rkyen mang po dang / phyin</text></item>
<item><p>39b7</p><section>mdo sde</section><text>ci log dang / yang dag par ma yin pa dang / sngon gyi las kyi 'bras bu rnam par smin pa las skyes te/ rgyu dang / rkyen gyis gzung bas na 'du byed rnams byas par gyur to/ /lus kyis</text></item>
<item><p>40a1</p><section>mdo sde</section><text>'du byed pa dang / ngag gis 'du byed pa dang / yid kyis 'du byed pa kun kyang yang dag par 'du bya ba ma yin/ ci'ang 'du byed pa med de/ yang dag pa ma</text></item>
<item><p>40a2</p><section>mdo sde</section><text>yin pa las 'du byed pa/ phyin ci log tu 'du byed pa ste/ de bas na 'du byed ma yin pa la 'du byed kyi phung po zhes btags so/ /de ci'i phyir zhe na/ mkhas pa de dag gis ni/ 'du</text></item>
<item><p>40a3</p><section>mdo sde</section><text>byed kyi mtshan nyid la ma nges pas lus kyis 'du byed pa dang / ngag gis 'du byed pa dang / yid kyis 'du byed pa dag gnas 'di na 'am/ gnas gzhan na 'am/ nang ngam/ phyi rol</text></item>
<item><p>40a4</p><section>mdo sde</section><text>na gnas par ma nges pa'i phyir ro/ /lus dang / ngag dang / yid kyis 'du byed pa'ang 'du byed kyi mtshan nyid du nges pa med/ dmigs su med/ brjod du med na/ 'du byed kyi phung</text></item>
<item><p>40a5</p><section>mdo sde</section><text>po dmigs su yod pa 'am/ brjod du yod pa lta ci smos te/ de bas na phung po med pa ni 'du byed kyi phung po zhes bya'o/ /bus pa so so'i skye bo dag ni phyin ci log tu 'du shes bskyed</text></item>
<item><p>40a6</p><section>mdo sde</section><text>nas lus dang / ngag dang / yid kyi 'du byed pa la chags te/ 'du byed kyi phung po la rnam par rtog pas 'du byed kyi phung pos bcings te 'khor ba na 'khor bar gyur to/ /bus pa so</text></item>
<item><p>40a7</p><section>mdo sde</section><text>so'i skye bo dag phyin ci log gi dbang du gyur pas lus dang / ngag dang / yid kyi 'du byed skyed de/ de la 'dzin cing chags pas chos ma yin pa la chos su 'du shes/ phung po</text></item>
<item><p>40b1</p><section>mdo sde</section><text>med pa la phung por shes so/ /phyin ci log gi 'du byed la chags pa des rnam par bcings te lam rgyud lngar 'khor zhing rtag tu lus dang / ngag dang / yid kyi 'du byed kyi rjes su spyod</text></item>
<item><p>40b2</p><section>mdo sde</section><text>de yang dag pa ji lta ba bzhin mi rtogs/ yang dag pa ji lta ba bzhin du 'du byed kyi phung po ma rtogs pas lus dang / ngag dang / yid kyi sgo nas 'du byed rnams bskyed par gyur to/ /bus pa</text></item>
<item><p>40b3</p><section>mdo sde</section><text>so so'i skye bo dag phyin ci log la chags pa'i phyir/ de kho na nyid ma yin pa'i chos la chags pa'i phyir/ yang dag pa ma yin pa la chags pa'i phyir 'du byed kyi phung po zhes bya'o/ /'jig</text></item>
<item><p>40b4</p><section>mdo sde</section><text>rten 'dzin/ byang chub sems dpa' rnams 'di la de ltar yang dag pa ji lta ba bzhin du brtags na 'du byed rnams kyi dngos po med de/ rab tu mthu chung brgyu dang / rkyen mang po 'dus pa las</text></item>
<item><p>40b5</p><section>mdo sde</section><text>'du byed kyi phung po zhes brjod cing btags te/ de la yang dag par 'du byed kyi phung po med par rtogs so/ /phung po med pa ni 'du byed kyi phung po'o/ /thog ma nas ma skyes pa ni 'du byed</text></item>
<item><p>40b6</p><section>mdo sde</section><text>kyi phung po'o/ /rang bzhin med pa ni 'du byed kyi phung po'o/ /'du byed rnams snga ma'i mtha' yang dmigs su med/ phyi ma'i mtha' yang dmigs su med/ bar gyi mtha' yang dmigs</text></item>
<item><p>40b7</p><section>mdo sde</section><text>su med de/ mi gnas pas 'du byed rnams ni skad cig gcig gis skye zhing 'gog pa'i chos can no/ /'jig rten 'dzin/ byang chub sems dpa' rnams de ltar yang dag pa ji lta ba</text></item>
<item><p>41a1</p><section>mdo sde</section><text>bzhin du 'du byed kyi phung po la stong pa nyid dang / dmigs su med pa dang / sra ba'i rang bzhin med pa dang / sbu'i nyag ma tsam yang dmigs su med par rtogs</text></item>
<item><p>41a2</p><section>mdo sde</section><text>so| |de ltar bsams nas bus pa so so'i skye bo dag snying po med pa'i chos kyis rnam par bcings pa dang / 'du byed kyi phung pos rnam par bcings pa dang / chags pas rnam par bcings</text></item>
<item><p>41a3</p><section>mdo sde</section><text>te| lus dang / ngag dang / yid kyi sgo nas 'du byed pa bskyed do/ /bdag tu 'du byed pa dang / bdag gi bar 'du byed pa bskyed do/ /de lta bu'i las bskyed pas 'du byed kyi phung pos</text></item>
<item><p>41a4</p><section>mdo sde</section><text>rnam par bcings nas 'du byed kyi phung po nyid ma rig pa gti mug yin par mi shes te/ 'du byed kyi phung po la yang dag par rtog go /de ltar phyin ci log gi dbang du gyur pas</text></item>
<item><p>41a5</p><section>mdo sde</section><text>de la chags shing 'dzin to/ /gang zag des de ltar 'du byed kyi phung po la chags shing 'dzin pas bar bar ni bde bar byed/ bar bar ni sdug bsngal bar 'du byed/ bar bar ni bde</text></item>
<item><p>41a6</p><section>mdo sde</section><text>ba'ang ma yin sdug bsngal yang ma yin par 'du byed do/ /gang zag des bde ba la 'du byed pas bde ba'i lus thob bo/ /sdug bsngal la 'du byed pas sdug bsngal gyi lus thob bo//</text></item>
<item><p>41a7</p><section>mdo sde</section><text>bde ba'ang ma yin sdug bsngal ba'ang ma yin pa la 'du byed pas bde ba'ang ma yin sdug bsngal ba'ang ma yin pa'i lus thob bo/ /gang zag des bde ba'i lus thob pas de la</text></item>
<item><p>41b1</p><section>mdo sde</section><text>'dod pa bskyed do/ /sdug bsngal gyi lus thob pas zhe sdang bskyed do/ /bde ba'ang ma yin sdug bsngal ba'ang ma yin pa'i lus thob pas gti mug bskyed do/ /gang zag des de ltar 'dod</text></item>
<item><p>41b2</p><section>mdo sde</section><text>chags dang / zhe sdang dang / gti mug gi dbang du gyur pas 'du byed kyi nyes pa'i skyon ma mthong nas/ lus dang / ngag dang / yid kyi 'du byed rnam par ma dag go /gang zag de de ltar</text></item>
<item><p>41b3</p><section>mdo sde</section><text>lus dang / ngag dang / yid kyi 'du byed rnam par ma dag pas rnam par ma dag pa'i lam du ltung bar gyur pa ni/ 'di lta ste/ sems can dmyal ba dang / byol song dang / yi dwags</text></item>
<item><p>41b4</p><section>mdo sde</section><text>so| |ji ste skad cig tsam de las thar te lha dang / mir skyes na'ang lus dang / ngag dang / yid kyi 'du byed la shin tu chags te 'du byed kyi phung po la rab tu chags so/ /byang chub sems</text></item>
<item><p>41b5</p><section>mdo sde</section><text>dpa' sems dpa' chen po rnams ni de ltar yang dag pa ji lta ba bzhin du rtogs so/ /bdag cag kyang bus pa so so'i skye bo'i rjes su bslab par mi bya'o/ /bdag cag gis lus dang /</text></item>
<item><p>41b6</p><section>mdo sde</section><text>ngag dang / yid kyi 'du byed rnam par dag par sbyangs te 'du byed kyi phung po la chags par mi bya/ 'du byed kyi phung po'i nyes pa'i skyon shin tu brtags te/ 'du byed kyi phung po las</text></item>
<item><p>41b7</p><section>mdo sde</section><text>'byung ba'i lam btsal bar bya'o/ /gang de ltar rtog pa ni yang dag pa ji lta ba bzhin du 'du byed kyi phung po la rtog pa zhes bya ste/ de ni yang dag par 'du byed kyi phung po mi rtag pa</text></item>
<item><p>42a1</p><section>mdo sde</section><text>la rtog pa zhes bya'o/ /de'i tshe na yang dag pa ji lta ba bzhin du 'du byed rnams dang / 'du byed kyi kun 'byung ba dang / 'du byed kyi 'gog pa dang / 'du byed</text></item>
<item><p>42a2</p><section>mdo sde</section><text>kyi 'gog pa'i lam la mi 'dzin/ mi chags/ mi zhen to/ /'du byed rnams la'ang mi chags/ mi zhen to/ /'du byed kyi phung po la'ang mi chag so/ /de ltar rtog pa'i tshe 'du byed</text></item>
<item><p>42a3</p><section>mdo sde</section><text>kyi mtshan ma dang bral te 'du byed kyang 'du byed kyi phu po'i lam med par rtogs te/ 'du byed thams cad la stong pa nyid du rtogs pa'i 'du byed thams cad la skyo zhing skrag pa dang</text></item>
<item><p>42a4</p><section>mdo sde</section><text>'byung ba'i sems skye'o/ /rnam par dag pa'i lus dang / ngag dang / yid kyi 'du byed 'ba' zhig la mngon par 'du byed do/ /'du byed kyi mtshan ma rnam par bshig pa dang / 'du byed</text></item>
<item><p>42a5</p><section>mdo sde</section><text>kyi phung po'i mtshan ma las ring du gyur pas gang zag des ji tsam du lus thob par gyur pa de yongs su dag par 'gyur ro/ /de ci'i phyir zhe na/ gang zag de ni lus kyi las rnam</text></item>
<item><p>42a6</p><section>mdo sde</section><text>par dag /ngag gi las rnam par dag /yid kyi las rnam par dag pa'o/ /lus kyi 'du byed rnam par dag /ngag gi 'du byed rnam par dag /yid kyi 'du byed rnam par dag</text></item>
<item><p>42a7</p><section>mdo sde</section><text>pa'o| |gang zag de ni 'du byed kyi phung po dang bral ba/ 'du byed kyi phung po'i mtshan ma dang bral ba/ chos rnams kyi dngos po'i mtshan ma rnam par 'jig pa'o/ /de ltar yang dag</text></item>
<item><p>42b1</p><section>mdo sde</section><text>pa ji lta ba bzhin du rtog pa'i tshe 'du byed kyi phung po rnams gang nas kyang ma 'ongs/ gang du'ang mi 'gro bar rtogs te/ 'du byed rnams nges par skye ba'i mtshan ma 'am/ nges par 'gog</text></item>
<item><p>42b2</p><section>mdo sde</section><text>pa'i mtshan mar mi dmigs so/ /des 'du byed rnams la skye ba dang / 'gog pa'i mtshan ma med par rtogs te/ 'du byed thams cad skye ba dang / 'gog pa'i mtshan ma ma yin no/ /gang</text></item>
<item><p>42b3</p><section>mdo sde</section><text>zag de 'du byed thams cad la skye ba dang / 'gog pa'i mtshan ma med par rtogs nas skyo zhing spong ba'i sems skyes te/ yang dag pa ji lta ba bzhin du 'du byed rnams kyi kun 'byung dang /</text></item>
<item><p>42b4</p><section>mdo sde</section><text>'gog pa'i mtshan ma rtogs shing chud par 'gyur ro/ /'du byed rnams ma skyes pa'i mtshan nyid du rig kyang 'du byed kyi mtshan nyid shin tu mi rtogs so/ /de ci'i phyir zhe na/ 'jig rten</text></item>
<item><p>42b5</p><section>mdo sde</section><text>'dzin/ 'du byed kyi phung po la nges pa'i mtshan nyid med pa'i phyir ro/ /'di lta ste/ chu shing la sra ba'i mtshan nyid kyang mi rnyed/ mi sra ba'i mtshan nyid kyang mi rnyed pa de bzhin du</text></item>
<item><p>42b6</p><section>mdo sde</section><text>'du byed kyi mtshan nyid kyang mi rnyed pa de bzhin du 'du byed kyi mtshan nyid kyang de bzhin te/ sra ba'i mtshan nyid kyang mi rnyed la mi sra ba'i mtshan nyid kyang mi rnyed do/ /'jig rten 'dzin/</text></item>
<item><p>42b7</p><section>mdo sde</section><text>de ltar na byang chub sems dpa' sems dpa' chen po rnams 'du byed kyi phung po la'ang 'jug pa yid la byed pa'i rnam par 'byed pa la rtog pa zhes bya'o/ /'jig rten 'dzin/ de</text></item>
<item><p>43a1</p><section>mdo sde</section><text>la ji ltar na byang chub sems dpa' sems dpa' chen po rnams yang dag pa ji lta ba bzhin du rnam par shes pa'i phung po rnam par 'byed pa la rtog pa zhe</text></item>
<item><p>43a2</p><section>mdo sde</section><text>na| byang chub sems dpa' sems dpa' chen po rnams phung po ma yin pa la rnam par shes pa'i phung por rtog /phyin ci log gi phung po la rnam par shes pa'i phung por rtog/ yang</text></item>
<item><p>43a3</p><section>mdo sde</section><text>dag pa ma yin pa'i phung po la rnam par shes pa'i phung por rtog go /de ci'i phyir zhe na/ 'jig rten 'dzin/ rnam par shes pa'i phung po de ni phyin ci log las skyes te/ yang dag pa</text></item>
<item><p>43a4</p><section>mdo sde</section><text>ma yin pa'i rkyen gyis bcings pas sngon gyi las kyis yod par gyur te/ da ltar gyi rkyen la rag lus pas rgyu dang / rkyen mang po la rag lus pa'i phyir yang dag pa ma yin pa ci'ang</text></item>
<item><p>43a5</p><section>mdo sde</section><text>med pa'i rnam par brtags pa las rnam par shes pa las skyes so/ /rnam par shes pa'i phyir rnam par shes pa zhes bya ste/ rnam par rtog pa'i blo 'khrul pa las bla thabs</text></item>
<item><p>43a6</p><section>mdo sde</section><text>su yod par gyur te shes pa yod pas rnam par shes pa zhes bya'o/ /dngos po rnam pa sna tshogs su shes pa'i phyir/ sems kyi las bskyed pa'i phyir/ bsams pa sems pa'i</text></item>
<item><p>43a7</p><section>mdo sde</section><text>phyir/ rkyen mang po las mtshan ma skye ba'i phyir/ rnam pa sna tshogs su sems skye ba'i phyir na rnam par shes pa'i phung po zhes bya'o/ /shes pa las rnam par shes pa'i gzugs</text></item>
<item><p>43b1</p><section>mdo sde</section><text>byung ste sems kyi las ston pa'i phyir/ bsam pa sdug pa'i phyir/ rnam par shes pa'i phung po zhes bya ste/ de la sems dang / yid dang / rnam par shes pa zhes kyang bya ste/ thams cad</text></item>
<item><p>43b2</p><section>mdo sde</section><text>kyang yid kyi las kyis rnam par rtog pas rnam par shes pas bsdus te mtshan nyid du rnam par shes/ 'du byed du rnam par shes/ rang bzhin du rnam par shes pas rnam par shes pa'i</text></item>
<item><p>43b3</p><section>mdo sde</section><text>phung po zhes bya'o/ /de ltar phung po ma yin pa ni rnam par shes pa'i phung po ste/ ma skyes pa/ ma byung ba/ ma byas pa'o/ /phyin ci log dang ldan pa'i rkyen gyis yang dag pa ma yin par</text></item>
<item><p>43b4</p><section>mdo sde</section><text>shes pa'i phyir rnam par shes pa'i phung po zhes bya'o/ /de ci'i phyir zhe na/ rnam par shes pa'i phung po de ni rgyu dang / rkyen mang po las skyes te/ rang bzhin dang / go rims dang / rgyun las skyes pa</text></item>
<item><p>43b5</p><section>mdo sde</section><text>med de skad cig skad cig gis skye zhing 'gog ste/ rnam par shes pa'i phung po'i mtshan nyid bskyed pa ma yin no/ /de ci'i phyir zhe na/ rnam par shes pa skyes pa'i nges pa dmigs su med</text></item>
<item><p>43b6</p><section>mdo sde</section><text>la skye ba'i mtshan nyid kyang dmigs su med pa'i phyir ro/ /nges pa dang / mtshan nyid dmigs su med pa'i phyir/ ngo bo nyid kyi rang bzhin med pa'i phyir/ rang gi mtshan nyid med pa'i phyir/ sra</text></item>
<item><p>43b7</p><section>mdo sde</section><text>ba'i rang bzhin mi rnyed pa'i phyir na mkhas pa dag ni yang dag pa ji lta ba bzhin du rtog ste/ phung po ma yin pa la rnam par shes pa'i phung por khong du chud do/ /bus pa so so'i skye bo dag rnam</text></item>
<item><p>44a1</p><section>mdo sde</section><text>par shes pa'i phung po ma yin pa la rnam par shes pa'i phung por 'du shes te log par rnam par rtog pa dang / phyin ci log dang ldan pa'i yang dag pa ma yin</text></item>
<item><p>44a2</p><section>mdo sde</section><text>par rtog pa'i blos rnam par bcings pas rnam par shes pa'i phung por nan tan gyis brtags nas rnam par shes pa'i phung por chags/ rnam par shes pa'i bya ba la gnas/ rnam par</text></item>
<item><p>44a3</p><section>mdo sde</section><text>shes pa'i rnam pa la brten te bsam pa'i sems pa bstan pa'i phyir rnam par shes pa'i phung po bskyed do/ /gang zag de rnam pa sna tshogs su rnam par rtog pa'i nang gi rnam par shes</text></item>
<item><p>44a4</p><section>mdo sde</section><text>pa la chags/ phyi'i rnam par shes pa la chags/ phyi nang gi rnam par shes pa la chags/ ring ba'i rnam par shes pa la chags/ nye ba'i rnam par shes pa la chags te/ rnam par</text></item>
<item><p>44a5</p><section>mdo sde</section><text>shes pas mtshan mar rnam par brtags pas rnam par shes pa'i phung po bskyed do/ /gang zag de rnam par rtog pa'i 'du shes kyis sems dang / yid dang / rnam par shes pa zhes</text></item>
<item><p>44a6</p><section>mdo sde</section><text>bla dwags su btags te/ 'di ni sems so/ /'di ni yid do/ /'di ni rnam par shes pa'o zhes nan tan gyis btags te/ de ltar sems kyi mtshan nyid rnam pa sna tshogs 'byung</text></item>
<item><p>44a7</p><section>mdo sde</section><text>bar shes so/ /bus pa so so'i skye bo dag rnam par shes pa'i phung po la chags te rnam par shes pa'i phung pos rnam par bcings so/ /sems dang / yid dang / rnam par shes</text></item>
<item><p>44b1</p><section>mdo sde</section><text>pa 'dus pa las rnam pa sna tshogs su rnam par shes pa'i phung por skyes so/ rnam par rtog pa'i yang dag pa ma yin pa'i dngos po'i phyir/ mtshan nyid gcig pa'i phyir/ nges pa'i mtshan nyid</text></item>
<item><p>44b2</p><section>mdo sde</section><text>gcig pa'i phyir sems de dang / yid de dang / rnam par shes pa de thob cing tshogs pa rnam par 'byed pa la mkhas pa thob par 'gyur ro/ /gang zag de rnam par shes pa'i phung po la rten cing</text></item>
<item><p>44b3</p><section>mdo sde</section><text>gnas te rnam par shes pa la chags pas 'das pa'i rnam par shes pa'i phung po la yod par chags shing 'dzin to/ /ma 'ongs pa'i rnam par shes pa'i phung po la'ang yod par 'dzin cing</text></item>
<item><p>44b4</p><section>mdo sde</section><text>chags so/ /da ltar gyi rnam par shes pa'i phung po la'ang yod par 'dzin cing chags so/ /bus pa so so'i skye bo dag mthong ba dang / thos pa dang / tshor ba dang / shes pa'i chos la rnam</text></item>
<item><p>44b5</p><section>mdo sde</section><text>par shes pa'i phung por chags te yod par 'dzin to/ /gang zag de mthong ba dang / thos pa dang / tshor ba dang / shes pa'i chos la chags shing 'dzin te/ rnam par shes pa'i phung pos</text></item>
<item><p>44b6</p><section>mdo sde</section><text>rnam par bcings pas shes pa la gtso bor 'dzin to/ /sems dang / yid dang / rnam par shes pa 'dus pa'i dbang du gyur pas 'khor bar 'khor ba na/ 'di lta ste/ 'jig rten 'di</text></item>
<item><p>44b7</p><section>mdo sde</section><text>nas 'jig rten pha rol tu/ 'jig rten pha rol nas 'di dag tu'o/ /de dag kyang rnam par shes pa'i phung pos rnam par bcings pas yang dag pa ji lta ba bzhin du rnam par shes</text></item>
<item><p>45a1</p><section>mdo sde</section><text>pa'i phung por mi shes so/ /rnam par shes pa'i phung po ni yang dag pa'i ma yin na phyin ci log dang ldan pa'i rgyu las thos pa dang / mthong ba dang / tshor ba</text></item>
<item><p>45a2</p><section>mdo sde</section><text>dang / shes pa'i chos rnams byung ste/ de la yang dag pa'i rnam par shes pa med do/ /de ltar yang dag pa ji lta ba bzhin du mi rtogs pas na/ bar bar ni dge ba'i rnam par</text></item>
<item><p>45a3</p><section>mdo sde</section><text>shes pa 'byung / bar bar ni mi dge ba'i rnam par shes pa 'byung / bar bar ni dge ba dang / mi dge ba'i rnam par shes pa 'byung ste/ gang zag de rtag tu rnam par shes pa'i rjes</text></item>
<item><p>45a4</p><section>mdo sde</section><text>su spyod kyang rnam par shes pa skye ba'i gnas mi shes/ rnam par shes pa'i yang dag pa ji lta ba'i mtshan nyid mi shes so/ /'jig rten 'dzin/ byang chub sems dpa' sems</text></item>
<item><p>45a5</p><section>mdo sde</section><text>dpa' chen po rnams de la yang dag pa ji lta ba bzhin du rtog pas rnam par shes pa'i phung po ni yang dag pa ma yin pa'i rnam par shes pa las byung bar rtogs so/ /'di lta ste/</text></item>
<item><p>45a6</p><section>mdo sde</section><text>mthong ba dang / thos pa dang / tshor ba dang / shes pa'i chos rnams rgyu dang / rkyen mang po las byung bar shes so/ /chos med pa las chos su 'du shes pas rnam par shes pa'i</text></item>
<item><p>45a7</p><section>mdo sde</section><text>phung por chags par gyur to/ /bdag cag gis bus pa so so'i skye bo'i rjes su bslab par mi bya yi/ bdag cag gis rnam par shes pa yang dag pa ji lta ba bzhin du 'byed pa la</text></item>
<item><p>45b1</p><section>mdo sde</section><text>brtag pa dang / yang dag pa ji lta ba bzhin du rnam par shes pa'i phung po 'byed pa la brtag par bya'o/ /byang chub sems dpa' rnams yang dag pa ji lta ba bzhin du rtog pa'i tshe rnam par</text></item>
<item><p>45b2</p><section>mdo sde</section><text>shes pa'i phung po de yang dag pa ma yin pa phyin ci log par shes te/ thog ma nas skyes pa'i mtshan nyid du shes so/ /phung po ma yin pa ni rnam par shes pa'i phung po'o/ /gzugs</text></item>
<item><p>45b3</p><section>mdo sde</section><text>brnyan gyi phung po ni rnam par shes pa'i phung po'o/ /sgyu ma'i phung po ni rnam par shes pa'i phung po ste/ dper na/ sgyu ma mkhan gyis sgyu ma'i mi byas na mi de'i rnam par shes pa de ni</text></item>
<item><p>45b4</p><section>mdo sde</section><text>nang na'ang mi gnas/ phyi rol na'ang mi gnas/ gnyis ka'i bar na'ang mi gnas pa ltar rnam par shes pa'i rang bzhin kyang de dang 'dra ste/ yang dag pa ma yin pa'i rkyen mang</text></item>
<item><p>45b5</p><section>mdo sde</section><text>po dang / rnam par rtog pa las skyes te yang dag pa'i dngos po med do/ /'khrul 'khor gyi mi ltar rnam par shes pa'ang de dang 'dra ste/ phyin ci log dang / yang dag pa ma yin pa'i rgyu</text></item>
<item><p>45b6</p><section>mdo sde</section><text>rkyen mang po 'dus pa las yod par gyur to/ /de ltar rtog pa'i tshe rnam par shes pa mi rtag pa dang / sdug bsngal ba dang / mi gtsang ba dang / bdag med par shes so/ /rnam par</text></item>
<item><p>45b7</p><section>mdo sde</section><text>shes pa'i mtshan nyid la sgyu ma lta bur shes pa dang / rnam par shes pa'i rang bzhin la sgyu ma lta bur rtogs so/ /byang chub sems dpas de'i tshe 'di snyam du 'jig rten 'di</text></item>
<item><p>46a1</p><section>mdo sde</section><text>dag ni shin tu myos shing gti mug gis ldongs so/ /'di lta ste/ rnam par brtags pa'i rnam par shes pa las 'jig rten 'byung ste/ sems dang /</text></item>
<item><p>46a2</p><section>mdo sde</section><text>yid dang / rnam par shes pa'i 'dus pas na khams gsum 'di ni rnam par shes pa tsam mo/ /de ltar sems dang / yid kyi rnam par shes pa ni gzugs med/ phyogs med/ chos</text></item>
<item><p>46a3</p><section>mdo sde</section><text>kyi nang na mi gnas/ chos kyi phyi rol na mi gnas so/ /bus pa so so'i skye bo dag ni yang dag pa ma yin pa dang ldan pas rnam par bcings pa'i phyir rnam par shes pa'i phung po la</text></item>
<item><p>46a4</p><section>mdo sde</section><text>bdag dang / bdag gi bar 'dzin cing chags so/ /gang zag de ni rnam par shes pa'i phung po nang na gnas par 'dzin/ rnam par shes pa'i phung po phyi rol na gnas par</text></item>
<item><p>46a5</p><section>mdo sde</section><text>'dzin/ rnam par shes pa'i phung po phyi nang gnyis ga na gnas par 'dzin/ rnam par shes pa'i phung po de bdag dang / gzhan la gnas par 'dzin to/ /gang zag de rnam par</text></item>
<item><p>46a6</p><section>mdo sde</section><text>shes pa'i phung po la gtso bor 'dzin to/ /rnam par shes pas rnam par bcings pas rnam par shes pa'i phung po'i ro la chags nas rnam par shes pa'i phung po'i mtshan</text></item>
<item><p>46a7</p><section>mdo sde</section><text>nyid gang brjod do/ /'di lta ste/ sems dang / yid dang / rnam par shes pa'i rjes su ro la chags pas rnam par shes pa'i phung po la chags shing 'dzin to/ /gang zag</text></item>
<item><p>46b1</p><section>mdo sde</section><text>de rnam par shes pas rnam par bcings te/ rnam par shes pa'i phung po de dang 'brel bas sems dang / yid kyang rnam par shes pa'i dbang du gyur te sems dang / yid kyang rnam par</text></item>
<item><p>46b2</p><section>mdo sde</section><text>shes pa'i rgyu dang / rkyen gyis mthus bus pa so so'i skye bor skye ste/ gal te bsam pa tha ma bskyed na lus tha ma thob par 'gyur/ bsam pa mchog bskyed na lus mchog thob bo/ /bsam</text></item>
<item><p>46b3</p><section>mdo sde</section><text>pa 'bring du bskyed na lus 'bring por thob par 'gyur te/ gang zag de sems dang / yid dang / rnam par shes pa de'i rjes su spyod pa'i mthus skye mched rnams la rten cing gnas</text></item>
<item><p>46b4</p><section>mdo sde</section><text>pa skyes par gyur to/ /rnam par shes pa'i phung po la chags pas skye ba dang / rga ba dang / na ba dang / 'chi ba dang / yid blong ba dang / slos pa'i mya ngan dang / sdug bsngal las</text></item>
<item><p>46b5</p><section>mdo sde</section><text>rnam par ma grol to/ /byang chub sems dpas de la da ltar yang dag pa ji lta ba bzhin du rnam par shes pa'i phung por rtogs te/ yang dag pa ji lta ba bzhin du rnam par shes pa'i</text></item>
<item><p>46b6</p><section>mdo sde</section><text>phung po'i mi rtag pa'i mtshan nyid rtogs pas 'das pa'i rnam par shes pa'i phung po la'ang mi chags mi 'dzin to/ /phung po ma yin pa la rnam par shes pa'i phung por shes so/ /ma</text></item>
<item><p>46b7</p><section>mdo sde</section><text>'ongs pa'i rnam par shes pa'i phung po la'ang mi chags mi 'dzin to/ /phung po ma yin pa la rnam par shes pa'i phung por shes so/ /da ltar gyi rnam par shes pa la'ang mi gnas te/</text></item>
<item><p>47a1</p><section>mdo sde</section><text>yang dag pa ji lta ba bzhin du yang rnam par shes pa'i phung po'i mi rtag pa'i mtshan nyid shes so/ /yang dag pa ji lta ba bzhin du rnam par shes pa'i</text></item>
<item><p>47a2</p><section>mdo sde</section><text>phung po'i skye ba dang / 'gog pa'i mtshan nyid shes so/ /gang de ltar yid la byed cing yang dag pa'i ji lta ba bzhin du'ang rnam par shes pa'i phung po de la rtog pa ni yang dag pa ji lta ba</text></item>
<item><p>47a3</p><section>mdo sde</section><text>bzhin pa'i lam la 'jug pa zhes bya'o/ /'di lta ste/ yang dag pa ji lta ba bzhin du rnam par shes pa shes so/ /yang dag pa ji lta ba bzhin du rnam par shes pa'i kun 'byung ba</text></item>
<item><p>47a4</p><section>mdo sde</section><text>shes so/ /yang dag pa ji lta ba bzhin du rnam par shes pa'i 'gog pa shes so/ /yang dag pa ji lta ba bzhin du rnam par shes pa'i 'gog pa'i lam shes so/ /gang zag de</text></item>
<item><p>47a5</p><section>mdo sde</section><text>yang dag pa ji lta ba bzhin du rnam par shes pa'i phung po'i kun 'byung dang / 'gog pa'i mtshan nyid rtogs nas rnam par shes pa'i phung po 'jog pa la mkhas pa dang / mtshan ma</text></item>
<item><p>47a6</p><section>mdo sde</section><text>thams cad yongs su gcod pa la mkhas par gyur to/ /rnam par shes pa'i phung po'i kun 'byung dang / 'gog pa'i mtshan nyid shes pa dang / rnam par shes pa'i phung po kun</text></item>
<item><p>47a7</p><section>mdo sde</section><text>'byung dang / 'gog pa'i mtshan nyid rtogs so/ /byang chub sems dpa' de'i tshe rnam par shes pa'i phung po mi skyed/ rnam par shes pa'i phung po mi 'gog ste/ rnam par shes</text></item>
<item><p>47b1</p><section>mdo sde</section><text>pa'i phung po de thog ma nas ma skyes par rtogs so/ /de ltar rtogs pa'i tshe rnam par shes pa la 'gog pa'i mtshan nyid du rnam par mi rtogs te/ rnam par shes pa'i phung po ma skyes pa'i</text></item>
<item><p>47b2</p><section>mdo sde</section><text>mtshan nyid du khong du chud do/ /de ci'i phyir zhe na/ 'jig rten 'dzin/ rnam par shes pa'i phung po ni skye ba med/ mtshan ma med/ grub pa med do/ /rnam par shes pa'i phung po skye ba'i</text></item>
<item><p>47b3</p><section>mdo sde</section><text>mtshan nyid ni yang dag pa ma yin pas ma skyes pa'i mtshan nyid du 'dus so/ /'jig rten 'dzin/ rnam par shes pa'i phung po la ni skye ba dang grub pa'i mtshan nyid med do/ /rnam par shes</text></item>
<item><p>47b4</p><section>mdo sde</section><text>pa'i phung po'i mtshan nyid ni rgyu dang / rkyen mang po las skyes so/ /'jig rten 'dzin/ byang chub sems dpa' sems dpa' chen po de ltar rten cing 'brel te 'byung ba'i chos la de ltar rtog pa</text></item>
<item><p>47b5</p><section>mdo sde</section><text>ni phung po ma yin pa ni rnam par shes pa'i phung por rtogs so/ /mos pas rjes su rnam par 'byed cing brtags nas ji tsam du rnam par shes par brtags pa thams cad yang dag pa ji</text></item>
<item><p>47b6</p><section>mdo sde</section><text>lta ba bzhin du khong du chud cing rtogs so/ /byang chub sems dpas rnam par shes pa'i phung po'i dben pa shes nas dmigs pa thams cad dang / shes par bya ba thams cad yongs su</text></item>
<item><p>47b7</p><section>mdo sde</section><text>bcom mo/ /'jig rten 'dzin/ byang chub sems dpa' sems dpa' chen pos de ltar rnam par shes pa'i phung po rtogs te/ rnam par shes pa'i phung po la skye ba med pa dang / ma byas pa</text></item>
<item><p>48a1</p><section>mdo sde</section><text>dang / ma byung ba dang / mi gzung ba dang / mi 'dzin par shes na de dag kyang rkyen mang po las skyes te/ rkyen mang po 'dus pa las yod par gyur to/ /mthong</text></item>
<item><p>48a2</p><section>mdo sde</section><text>pa dang / thos pa dang / tshor ba dang / rnam par shes pa'i chos kyi rkyen gyis yod par gyur te/ thog ma'i mtha' nas stong ngo / /de ltar rnam par shes pa'i phung po la rtog pa'i tshe</text></item>
<item><p>48a3</p><section>mdo sde</section><text>rnam par shes pa'i phung po la ma byas pa dang / ma byung bar shes te/ gtso bor mi 'dzin mi chags so/ /'jig rten 'dzin/ byang chub sems dpa' sems dpa' chen po rnams de</text></item>
<item><p>48a4</p><section>mdo sde</section><text>ltar yang dag pa ji lta ba bzhin du rnam par shes pa'i phung po rnam par 'byed pa dang / 'jug pa la rtog go /byang chub sems dpa' gang de ltar thabs mkhas pas phung po lnga la</text></item>
<item><p>48a5</p><section>mdo sde</section><text>'jug pa dang / de ltar thabs mkhas pas yang dag pa ji lta ba bzhin du nye bar len pa'i phung po lnga la rtog pa ni phung po lnga ni kun 'byung ba dang / 'gog pa dang / lam la 'jug pa</text></item>
<item><p>48a6</p><section>mdo sde</section><text>shin tu mkhas pa zhes bya'o/ /phung por mtshan mar 'dzin pa yongs su bcad pas yang dag pa ji lta ba bzhin du phung po lnga'i thabs shes so/ /thabs des na nye bar len pa'i phung po</text></item>
<item><p>48a7</p><section>mdo sde</section><text>lnga la mi chags/ mi 'dzin/ mi zhe na/ 'ching par mi 'gyur ro/ /yang dag par ji lta ba bzhin du gzugs shes/ yang dag pa ji lta ba bzhin du gzugs kyi mi rtag pa'i mtshan</text></item>
<item><p>48b1</p><section>mdo sde</section><text>nyid shes so/ /de ltar byang chub sems dpas gzugs la chags pa 'byung na de ma thag tu sel cing gcod do/ /de bzhin du yang dag pa ji lta ba bzhin du tshor ba dang / 'du shes dang / 'du</text></item>
<item><p>48b2</p><section>mdo sde</section><text>byed dang / rnam par shes pa shes te/ yang dag pa ji lta ba bzhin du tshor ba dang / 'du shes dang / 'du byed dang / rnam par shes pa'i mi rtag pa'i mtshan nyid kyang shes so/ /gal</text></item>
<item><p>48b3</p><section>mdo sde</section><text>te tshor ba dang / 'du shes dang / 'du byed dang / rnam par shes pa la chags pa 'byung na de ma thag tu sel cing gcod par 'gyur ro/ /byang chub sems dpa' nye bar len pa'i phung po lnga la</text></item>
<item><p>48b4</p><section>mdo sde</section><text>'dod cing chags pa yongs su bcad pas nges pa'i phung po lnga'i thabs khong du chud pa'i rjes su 'jug go /de ltar rtog pa'i tshe nye bar len pa'i phung po lnga'i skye zhing 'gog pa'i mtshan ma</text></item>
<item><p>48b5</p><section>mdo sde</section><text>phra mo la'ang mkhas par 'gyur ro/ /'jig rten 'dzin/ de la ji ltar na byang chub sems dpa' sems dpa' chen po rnams nye bar len pa'i phung po lnga'i skye zhing 'gog pa'i mtshan ma</text></item>
<item><p>48b6</p><section>mdo sde</section><text>shin tu phra ba rnam par 'byed pa la rtog pa zhe na/ byang chub sems dpa' sems dpa' chen po rnams sems can thog ma mang la du zhugs nas nur nur por gyur pa na lnga phung lnga ma</text></item>
<item><p>48b7</p><section>mdo sde</section><text>'gags nas phung po lnga gzhan zhig skyes te/ de nas phung po lnga'i skye zhing 'gog pa'i mtshan nyid rtogs te rnam par shes pa snga ma 'gags mod kyi phung po lnga la chad pa'am/</text></item>
<item><p>49a1</p><section>mdo sde</section><text>'gag pa'i mtshan nyid ma yin par shes so/ /rnam par shes pa nur nur po la rten cing gnas mod kyi phung po lnga la mi gnas pa dang / mi rtag pa nyid</text></item>
<item><p>49a2</p><section>mdo sde</section><text>du shes so/ /de ltar thog ma mngal du zhugs pa'i skad cig ma'i nye bar len pa'i phung po lnga skye zhing 'gog pa dang / nur nur po nas mngon par 'byung ba'i bar dang / skyes nas</text></item>
<item><p>49a3</p><section>mdo sde</section><text>'chi ba'i bar du nye bar len pa'i phung po lnga 'di skad cig skad cig cing skye zhing 'gog pa'i mtshan nyid du rtogs so/ /nye bar len pa'i phung po lnga ni skad cig thang cig gis skye</text></item>
<item><p>49a4</p><section>mdo sde</section><text>zhing 'gog pa yin te/ de ltar na nye bar len pa'i phung po lnga'i skye zhing 'gog pa'i mtshan nyid shin tu phra ba rnam par 'byed pa rtogs pa zhes bya'o/ /'jig rten 'dzin/ nye bar</text></item>
<item><p>49a5</p><section>mdo sde</section><text>len pa'i phung po lnga'i skye zhing 'gog pa'i mtshan nyid shin tu phra ba ni/ 'di lta ste/ nye bar len pa'i phung po lnga snga ma 'gags nas dngos po ci'ang med par mngal du 'gro ste/ thog</text></item>
<item><p>49a6</p><section>mdo sde</section><text>ma rnam par shes pa dang 'byor ba de'i tshe na phung po lnga la skye zhing 'gog pa yod do/ /nur nur po la brten nas nye bar len pa'i phung po lnga la bla dwags su mi zhes btags par</text></item>
<item><p>49a7</p><section>mdo sde</section><text>gyur to/ /de ci'i phyir zhe na/ 'jig rten 'dzin/ rnam par shes pa'i rten med na gnas par mi 'gyur te/ nye bar len pa'i phung po lnga ni rnam par shes pa la rten ces bya'o/ /</text></item>
<item><p>49b1</p><section>mdo sde</section><text>'jig rten 'dzin/ gzugs med pa'i khams kyi nye bar len pa'i phung po skye zhing 'gog pa'i mtshan nyid shin tu phra ba'ang gzhung de bzhin shes par bya'o/ /'jig rten 'dzin/ nye</text></item>
<item><p>49b2</p><section>mdo sde</section><text>bar len pa'i phung po'i skye zhing 'gog pa'i mtshan nyid shin tu phra mo rang sangs rgyas kyi shes rab kyis kyang shes par mi nus na nyan thos kyi shes rab kyis shes pa lta ci smos te/ sangs</text></item>
<item><p>49b3</p><section>mdo sde</section><text>rgyas bcom ldan 'das nyag cig gis ni nye bar len pa'i phung po lnga thog ma mngal du 'jug pa'i bar gyi skye zhing 'gog pa'i mtshan nyid shin tu phra mo dang / gzugs med pa'i lha'i phung po</text></item>
<item><p>49b4</p><section>mdo sde</section><text>skad cig thang cig gis skye zhing 'gog pa legs par mkhyen to/ /'di lta ste/ mkhyen pa'i shes rab thams cad 'jig rten thams cad kyi shes rab las 'das pa'i phyir ro/ /byang chub sems</text></item>
<item><p>49b5</p><section>mdo sde</section><text>dpa' sems dpa' chen po ma skyes pa'i chos kyi bzod pa thob cing sangs rgyas kyi ye shes kyi spyod yul la zhugs pa des kyang nye bar len pa'i phung po lnga shin tu phra ba'i mtshan nyid thog</text></item>
<item><p>49b6</p><section>mdo sde</section><text>ma mngal du 'jug pa dang / gzugs med pa'i lha dag la sangs rgyas kyis mkhyen pa dang 'dra bar rdzogs par mi shes so/ /'jig rten 'dzin/ sangs rgyas bcom ldan 'das la gzhan</text></item>
<item><p>49b7</p><section>mdo sde</section><text>gyi rjes su ltos pa'i shes rab mi mnga' ste/ rang bzhin gyis ye shes dang / shes rab dang / thabs mkhas pa brnyes pas bla na med pa yang dag par rdzogs pa'i byang chub tu mngon par</text></item>
<item><p>50a1</p><section>mdo sde</section><text>sangs rgyas so/ /sangs rgyas bcom ldan 'das kyi ye shes kyis ni mi chud pa med de/ bcom ldan 'das kyi thogs pa med pa'i ye shes kyis chos thams</text></item>
<item><p>50a2</p><section>mdo sde</section><text>cad la nges pa'i shes rab brnyes te/ chos thams cad dbang du gyur pa'i mthu'ang brnyes so/ /de ci'i phyir zhe na/ bskal pa tshad med/ dpag tu med/ grangs med pa brgya stong snyed</text></item>
<item><p>50a3</p><section>mdo sde</section><text>kyi bar du shin tu zab mo'i chos mdzad pa'i phyir ro/ /'jig rten 'dzin/ bus pa so so'i skye bo dag ni nye bar len pa'i phung po lnga la rtog pa'i thabs kyang med na/ nye bar len pa'i phung</text></item>
<item><p>50a4</p><section>mdo sde</section><text>po lnga'i skye zhing 'gog pa'i mtshan nyid shin tu phra mo la rtog nus pa lta ci smos/ de ci'i phyir zhe na/ bus pa so so'i skye bo dag ni nye bar len pa'i phung po lnga'ang mi shes/ nye bar len</text></item>
<item><p>50a5</p><section>mdo sde</section><text>pa'i phung po lnga'i bden pa'ang mi shes pa'i phyir ro/ /bus pa so so'i skye bo dag ni nye bar len pa'ang mi shes/ nye bar len pa'i phung po lnga'ang mi shes so/ /'jig rten 'dzin/ 'di</text></item>
<item><p>50a6</p><section>mdo sde</section><text>ji ltar na nye bar len pa zhes bya zhe na/ nye bar len pa ni bdag tu nye bar len/ sems can du nye bar len/ lta bar nye bar len/ tshul khrims nye bar len/ phung po lnga nye bar</text></item>
<item><p>50a7</p><section>mdo sde</section><text>len/ khams bco brgyad nye bar len/ rgyu rkyen bcu gnyis nye bar len pas na nye bar len pa zhes bya'o/ /ji tsam du chos su gdags pa phyi 'am/ nang gi 'dod pa nye bar len pa dang /</text></item>
<item><p>50b1</p><section>mdo sde</section><text>srid pa nye bar len pa dang / mthong ba dang / thos pa dang / tshor ba dang / shes pa nye bar len/ bdag dang / bdag gi bar nye bar len to/ /'jig rten 'dzin/ bus pa so so'i skye bo yang dag pa</text></item>
<item><p>50b2</p><section>mdo sde</section><text>ma yin pa'i nye bar len pa'i 'di la mi shes mi mthong ste/ phyin ci log gi rgyu dang / rkyen gyis chos su nye bar len to/ /gang zag de nye bar len pas rnam par bcings pas ma rig pa'i rkyen</text></item>
<item><p>50b3</p><section>mdo sde</section><text>gyis 'du byed nye bar len/ 'du byed kyi rkyen gyis rnam par shes pa nye bar len/ rnam par shes pa'i rkyen gyis ming dang / gzugs nye bar len/ ming dang gzugs kyi mtshan ma sbom po la</text></item>
<item><p>50b4</p><section>mdo sde</section><text>sems can rnams chags shing zhen te nye bar len to/ /'di lta ste/ gzugs len/ gzugs dang 'byor/ gzugs kyis bcings so/ /gzhan yang / gzugs med pa'i phung po bzhi nye</text></item>
<item><p>50b5</p><section>mdo sde</section><text>bar len te/ tshor ba dang / 'du shes dang / 'du byed dang / rnam par shes par rnam par rtog cing ming du btags so/ /'jig rten 'dzin/ gal te sangs rgyas med na sems can</text></item>
<item><p>50b6</p><section>mdo sde</section><text>rnams shes pa med/ mthong ba med pas nye bar len pa'i phung po lnga la yang dag pa ji lta ba bzhin du rtog mi nus so/ /sangs rgyas bcom ldan 'das 'jig rten du gshegs nas sems</text></item>
<item><p>50b7</p><section>mdo sde</section><text>can gzugs la rten cing gnas pa gzhig pa dang / tshor ba dang / 'du shes dang / 'du byed dang / rnam par shes pa la rten cing gnas pa gzhig pa dang / bsdu ba'i mtshan nyid gzhig</text></item>
<item><p>51a1</p><section>mdo sde</section><text>pa'i phyir sangs rgyas bcom ldan 'das de ltar rnam par phye ste bstan to/ /khyed rnams kyis rten cing gnas pa ni gzugs yin no/ /gzugs de ni chen po bzhi</text></item>
<item><p>51a2</p><section>mdo sde</section><text>'dus pa ste/ tshor ba dang / 'du shes dang / 'du byed dang / rnam par shes pa ni ming tsam ste/ ming dang / gzugs kyi mtshan ma bsgrub pa'i phyir nye bar len pa'i phung po lnga bshad do/ /</text></item>
<item><p>51a3</p><section>mdo sde</section><text>khyod so so'i skye bo rnams kyis mi brtan pa'i snying po med pa'i nye bar len pa'i phung po lnga 'di la mi gnas mi chags par bya'o/ /'jig rten 'dzin/ de bzhin gshegs pas ci'i phyir</text></item>
<item><p>51a4</p><section>mdo sde</section><text>nye bar len pa'i phung po bshad ce na/ 'jig rten 'dzin/ bus pa so so'i skye bo dag phyin ci log las skyes te/ ma rig pa'i dra bas glags pas 'khor ba na 'khor bar gyur to/ /cis</text></item>
<item><p>51a5</p><section>mdo sde</section><text>'khor zhe na/ nye bar len pa'i phung po lnga'i mtshan ma la chags shing 'dzin pas so/ /'di snyam du bdag 'di la gnas pas bde bar gyur to snyam sems te/ gang zag de bde ba'i</text></item>
<item><p>51a6</p><section>mdo sde</section><text>mtshan mar bzung bas nye bar len pa'i phung po lnga la chags shing gnas so/ /sdug bsngal gyi mtshan ma dang / sdug bsngal yang ma yin/ bde ba'ang ma yin pa'i mtshan mar</text></item>
<item><p>51a7</p><section>mdo sde</section><text>bzung zhing chags pas nye bar len pa'i phung po lnga la gnas shing chags so/ /bus pa so so skye bo dag brten pa'i gnas ni nye bar len pa'i phung po lnga yin no/ /'jig rten</text></item>
<item><p>51b1</p><section>mdo sde</section><text>'dzin| bus pa so so'i skye bo dag ni skyes nas ldongs te phung po lnga ci yin pa mi shes/ phung po lnga gang nas 'ongs pa'ang mi shes so/ /phung po lnga'i yang dag pa ji lta ba mi shes pas phung</text></item>
<item><p>51b2</p><section>mdo sde</section><text>po la chags shing 'dzin te de bas na nye bar len pa'i phung po zhes bya'o/ /de la len pa'ang med la len par bya ba'ang dmigs su med de/ phyin ci log la chags shing yang dag pa ma</text></item>
<item><p>51b3</p><section>mdo sde</section><text>yin pa'i kun tu rtog pas bcings te/ ma rig pa dang / gti mug gis rmongs pas bdag len/ bdag gi bar len/ bdag dang gzhan gyi bar len te/ de bas na nye bar len pa'i</text></item>
<item><p>51b4</p><section>mdo sde</section><text>phung po zhes bya'o/ /phung po lnga la ni nye bar len pa'ang med/ nges pa'i mtshan nyid kyang med do/ /de bas na mkhas pa dag ni phung po ma yin pa nye bar len pa'i phung po lngar shes so/ /phyin</text></item>
<item><p>51b5</p><section>mdo sde</section><text>ci log gi phung po la nye bar len pa'i phung po lngar shes so/ /ma rig pa'i phung po la nye bar len pa'i phung po lngar shes so/ /bus pa so so'i skye bo dag ni 'dis rnam par bcings pas na nye</text></item>
<item><p>51b6</p><section>mdo sde</section><text>bar len pa'i phung po lnga la chags shing gnas/ chags shing gnas pas na nye bar len pa ni gang nye bar len pa'i phung po ni gang yin pa mi shes te/ phung po lnga la chags shing</text></item>
<item><p>51b7</p><section>mdo sde</section><text>gnas pas skye zhing 'khor bar gyur to/ /phung po lnga la chags shing gnas pas rgyud kun tu 'khor bar gyur to/ /ci la gnas shing chags zhe na/ mthong ba la gnas shing chags/</text></item>
<item><p>52a1</p><section>mdo sde</section><text>thos pa la gnas shing chags/ tshor ba la gnas shing chags/ rnam par shes pa la gnas shing chags/ sred pa la gnas shing chags /</text></item>
<item><p>52a2</p><section>mdo sde</section><text>ma rig pa la gnas shing chags so/ /bus pa so so'i skye bo dag ni srid pa'i 'ching bas rnam par bcings par nye bar len pa'i phung po lnga la mngon par chags te sgrib pas yongs</text></item>
<item><p>52a3</p><section>mdo sde</section><text>su bsgribs pas ma rig pas rmongs te mi shes mi tshor ro/ /bdag cag gis chags pa'i gnas ni gang yin/ cis bcings pa mi shes pa'i phyir sems can dmyal ba dang / byol</text></item>
<item><p>52a4</p><section>mdo sde</section><text>song dang / yi dwags dang / lha dang / mir yang dang / yang du skye zhing 'khor te/ 'khor bas rnam par bcings pas 'khor ba la gnas shing chags te mi gtong / mi spong / mi gcod</text></item>
<item><p>52a5</p><section>mdo sde</section><text>do| |phung po lnga'i yang dag pa ji lta ba'ang mi shes so/ /yang dag pa ji lta ba'i mtshan nyid mi shes pa'i phyir sdug bsngal rnam pa sna tshogs kyis yongs su gtses te/ yang</text></item>
<item><p>52a6</p><section>mdo sde</section><text>dag pa ma yin pa'i dong du lhung nas 'byung ba'i lam mi shes so/ /gang zag des de ltar 'byung ba'i lam mi shes pas thog ma med pa'i dus nas 'khor ba'i rgyud du 'khor</text></item>
<item><p>52a7</p><section>mdo sde</section><text>ba len to/ /de bas na skye ba dang / rga ba dang / na ba dang / shi ba dang / smre sngags 'don pa dang / slos pa'i mya ngan dang / sdug bsngal las rnam par ma grol/ tshad med</text></item>
<item><p>52b1</p><section>mdo sde</section><text>pa'i 'khor ba'i g.yang sa las rnam par ma grol/ sdug bsngal chen po'i phung po las rnam par ma grol te/ phyir yang sdug bsngal la gnas shing chags/ sdug bsngal la mngon</text></item>
<item><p>52b2</p><section>mdo sde</section><text>par chags te/ sdug bsngal gyis bkol bar gyur to/ /sdug bsngal gang zhe na/ nye bar len pa'i phung po lnga yin te/ skye ba'i tshe na sdug bsngal skye la/ 'gog pa'i tshe na'ang sdug</text></item>
<item><p>52b3</p><section>mdo sde</section><text>bsngal 'gog go /'jig rten 'dzin/ ngas de'i rgyu de'i rkyen gyis slob ma rnams la 'di skad du chos bstan to/ /dge slong dag /yang dag pa ji lta ba bzhin du gzugs kyi phung po</text></item>
<item><p>52b4</p><section>mdo sde</section><text>la brtag go /yang dag pa ji lta ba bzhin du gzugs mi rtag pa'i mtshan nyid shes par bya'o/ /khyed ci ste gzugs la chags par gyur na de ma thag tu bsal cing gcad par</text></item>
<item><p>52b5</p><section>mdo sde</section><text>bya'o| |khyed la sogs pas yang dag pa ji lta ba bzhin du tshor ba dang / 'du shes dang / 'du byed dang / rnam par shes pa la brtag par bya'o/ /yang dag pa ji lta ba bzhin du</text></item>
<item><p>52b6</p><section>mdo sde</section><text>tshor ba dang / 'du shes dang / 'du byed dang / rnam par shes pa'i mi rtag pa'i mtshan nyid shes par bya'o/ /ci ste tshor ba dang / 'du shes dang / 'du byed dang / rnam par shes</text></item>
<item><p>52b7</p><section>mdo sde</section><text>pa la chags par gyur na/ de ma thag tu bsal cing gcad par bya'o/ /chags pa bsal cing bcad pas sems yang dag par rnam par grol bar 'gyur ro/ /'jig rten 'dzin/</text></item>
<item><p>53a1</p><section>mdo sde</section><text>gang zag su zhig ngas gsungs pa'i chos kyi don shes shing ji ltar gsungs pa bzhin du nan tan byed na skye ba dang / rga ba dang / na ba dang / 'chi ba dang /</text></item>
<item><p>53a2</p><section>mdo sde</section><text>smre sngags 'don pa dang / yid blong ba dang / sdug bsngal las rnam par grol bar 'gyur ro/ /gang zag su zhig ngas gsungs pa bzhin du mi spyod mi sgom na gzugs kyi 'ching</text></item>
<item><p>53a3</p><section>mdo sde</section><text>bas rnam par bcings/ sred pa'i 'ching bas rnam par bcings pa yin te/ ma rig pas ldongs pas nye bar len pa'i phung po lnga la chags so/ /gang zag de nye bar len pa'i phung po</text></item>
<item><p>53a4</p><section>mdo sde</section><text>lnga la chags pas 'khor ba'i g.yang sa las rnam par ma grol to/ /'jig rten 'dzin/ de lta bas na 'jig rten pa dag ning dang rtsod kyi/ nga ni 'jig rten pa dag dang mi rtsod do zhes</text></item>
<item><p>53a5</p><section>mdo sde</section><text>gsungs so/ /'jig rten zhes bya ba gang zhe na/ 'di lta ste/ nye bar len pa'i phung po lnga la chags pa ni 'jig rten zhes bya'o/ /gang zag de phung po lnga la chags te/ phung po lngas</text></item>
<item><p>53a6</p><section>mdo sde</section><text>rnam par bcings pas phung po lnga'i rang bzhin mi shes phung po lnga'i mtshan nyid stong pa nyid du mi shes te nga dang rtsod do/ /gang zag de sangs rgyas kyis gsungs pa dang 'gal bar</text></item>
<item><p>53a7</p><section>mdo sde</section><text>byed de/ sangs rgyas dang rtsod pas shin tu nyam nga ba chen por lhung ngo / /gang zag su zhig de bzhin gshegs pa 'jig rten na bzhugs kyang rung / yongs su mya ngan las 'das</text></item>
<item><p>53b1</p><section>mdo sde</section><text>kyang rung / de ltar phung po lnga la yang dag pa ma yin pa dang / stong pa ci'ang med de/ phyin ci log dang / ma rig pa dang / yang dag pa ma yin pa'i kun tu brtags pa las skyes te bus pa so</text></item>
<item><p>53b2</p><section>mdo sde</section><text>so'i skye po dag bslus pa yin par rtogs na phung po ma yin pa la phung po lnga dang 'dra bar shes so/ /gang zag de ni sangs rgyas dang yang mi rtsod pa ste/ sangs rgyas kyis gsungs pa dang</text></item>
<item><p>53b3</p><section>mdo sde</section><text>'gal bar mi byed pas sems can dmyal ba dang / byol song dang / yi dwags kyi sdug bsngal las rnam par grol bar 'gyur ro/ /'jig rten 'dzin/ sangs rgyas bcom ldan</text></item>
<item><p>53b4</p><section>mdo sde</section><text>'das ni gang zag dang mi rtsod do/ /rtsod pa thams cad yongs su bcad pas sangs rgyas zhes bya ste/ sems can thams cad la yang dag pa'i chos ston to/ /'di lta ste/ khyed kyis</text></item>
<item><p>53b5</p><section>mdo sde</section><text>sngon blangs pa ni thams cad kyang phyin ci log yin te/ sems can thams cad phyin ci log gi dbang gis phung po la chags shing gnas nas 'jig rten du yang dang / yang 'khor bar</text></item>
<item><p>53b6</p><section>mdo sde</section><text>gyur to/ /de ltar gang zag dag phung po lnga la chags shing gnas pas ngan par lta ba rnam pa sna tshogs la zhen cing bskyed do/ /ming dang / tshig rnam pa sna tshogs la chags shing</text></item>
<item><p>53b7</p><section>mdo sde</section><text>gnas slos pa'i mya ngan dang / smre sngags 'don pa dang / sdug bsngal thams cad la chags shing gnas so/ /de ltar gang zag dag ngan par lta ba rnam pa sna tshogs kyis nyon</text></item>
<item><p>54a1</p><section>mdo sde</section><text>mongs/ sdug bsngal rnam pa sna tshogs yongs su gtses kyang de'i mgon byed pa'am/ skyabs byed pa'am/ gnas dang / rten du 'gyur ba med de/ sangs</text></item>
<item><p>54a2</p><section>mdo sde</section><text>rgyas bcom ldan 'das nyag cig ni mgon dang skyabs su 'gyur ro/ /bus pa so so'i skye bo dag ni sems chung / shes pa chung bas 'dod pa lnga la chags/ nyes pa'i skyon mang</text></item>
<item><p>54a3</p><section>mdo sde</section><text>po'i phung po lnga la chags so/ /bus pa so so'i skye bo dag ni mgon du 'gyur ba dang / skyabs su 'gyur ba dang / gnas dang / rten du 'gyur ba dang / sdug bsngal thams cad</text></item>
<item><p>54a4</p><section>mdo sde</section><text>las rnam par grol bar byed pa dang / rtsod par byed do/ /'jig rten 'dzin/ ngas phyag bteg pa yin no/ /gang zhig phung po lngar lta ba dang / phung po lnga la mtshan mar lta ba</text></item>
<item><p>54a5</p><section>mdo sde</section><text>dang | phung po lnga la chags par byed na nga'ang de'i ston pa ma yin la/ de'ang nga'i slob ma ma yin te/ nga'i rjes su rab tu byung ba ma yin/ nga'i rjes su spyod pa ma yin/ nga la</text></item>
<item><p>54a6</p><section>mdo sde</section><text>skyabs su song ba ma yin gyi/ gang zag de ni ngan par 'gro ba'i lam du song pa/ yang dag pa ma yin pa'i lam la zhugs pa'o/ /yang dag pa len pa ma yin te/ phyin ci</text></item>
<item><p>54a7</p><section>mdo sde</section><text>log pa'o/ /sangs rgyas kyis dgongs te gsungs pa mi shes/ sangs rgyas kyis phung po lnga ci la dgongs te gsungs pa mi shes/ sangs rgyas kyi don dam pa gsungs pa'i shes</text></item>
<item><p>54b1</p><section>mdo sde</section><text>so| |gang zag de ltar sangs rgyas kyis bstan pa'i rjes su mi 'jug pas mchod pa dang / rnyed pa blang bar mi bya'o/ /gang zag de ni rab tu 'byung bar ngas ma gnang na gzhan gyi mchod pa dang / rnyed</text></item>
<item><p>54b2</p><section>mdo sde</section><text>pa'i bkur sti len pa lta ci smos/ de ci'i phyir zhe na/ gang zag de ni mu stegs can gyi sder gtogs pa yin no/ /'di lta ste/ gang phung po lnga la mtshan ma skyed pa ni phung po lnga la chags</text></item>
<item><p>54b3</p><section>mdo sde</section><text>shing 'dzin pa zhes bya'o/ /'jig rten 'dzin/ ma 'ongs pa'i dus lnga brgya'i tha ma la dam pa'i chos rnam par 'jig pa'i tshe/ nga'i chos la rab tu byung ba rnams mang du phung po lnga la</text></item>
<item><p>54b4</p><section>mdo sde</section><text>mtshan ma skyed pa dang / phung po lnga'i mtshan ma la nges par gcad pa dang / phung po lnga la rab tu chags te/ yang dag pa ma yin pa'i lam ngan par zhugs pas nga'i chos la rab</text></item>
<item><p>54b5</p><section>mdo sde</section><text>tu byung bas chos gos gnya' ba la bkal te rtag tu khyim pa'i khyim du 'gro ba la dga' bar byed do/ /gang zag de ni mu stegs can dang tha mi dad kyang nga'i chos kyi byin gyis de la mchod</text></item>
<item><p>54b6</p><section>mdo sde</section><text>pa dang / sbyin pa mang bar rig par bya'o/ /'jig rten 'dzin /gang phung po lngar lta ba dang / phung po lnga la nges pa'i 'chad pa dang / phung po lnga la chags par byed pa de ni gzhan dag gi</text></item>
<item><p>54b7</p><section>mdo sde</section><text>chu phor gang tsam yang len du mi dbang bar ngas bshad do/ /de ci ste zhen/ gang zag des nga'i chos la mthun pa'i chos kyi bzod pa tsam yang med pas gang zag de ni nga'i chos dang</text></item>
<item><p>55a1</p><section>mdo sde</section><text>'gal bar byed pa/ 'phags pa'i chos yongs su spong ba'o/ /'jig rten 'dzin/ de bas na byang chub sems dpa' sems dpa' chen po rnams ma</text></item>
<item><p>55a2</p><section>mdo sde</section><text>'ongs pa'i dus ngan par de lta bu'i dam bcas te smon lam chen po btab ste/ nga'i shin tu zab mo'i mdo sde dag gzung zhing bsrung ba dang / sems can dag phung po lngar lta ba</text></item>
<item><p>55a3</p><section>mdo sde</section><text>gcad pa'i phyir chos bstan par bya'o/ /'jig rten 'dzin/ de bas na ngas mdo sde kun las phung po'i mtshan ma thams cad gzhig pa dang / phung po la chags pa spang ba bshad</text></item>
<item><p>55a4</p><section>mdo sde</section><text>de| de'i tshe khyim na gnas pa dang / rab tu byung ba dag mang du mdo sde 'di la rtsod ba byung ste/ yang dag pa nyid du 'du shes mi skyed do/ /byang chub sems dpa' sems dpa' chen</text></item>
<item><p>55a5</p><section>mdo sde</section><text>po rnams 'di ltar yi dam dang / smon la ma chen po gdab par bya'o/ /bdag cag gis ma 'ongs pa'i dus ngan pa'i sems can phung po la chags shing ngan par lta ba la</text></item>
<item><p>55a6</p><section>mdo sde</section><text>phan pa dang / bde ba'i don gyi phyir/ phung po lnga la chags pa bsal ba'i phyir ji lta ji lta bu rang dul bde lta de lta bu'i chos kyis phan pa dang / bde ba'i don byed do/ /de bas na</text></item>
<item><p>55a7</p><section>mdo sde</section><text>'jig rten 'dzin/ byang chub sems dpa' sems dpa' chen po gang zhig chos rnams kyi yang dag pa ji lta ba shes par 'dod pa dang / chos rnams kyi mtshan nyid rnam</text></item>
<item><p>55b1</p><section>mdo sde</section><text>par 'byed pa la mkhas par 'dod pa dang / dran pa'i mthu thob par 'dod pa dang / chos thams cad kyi rnam grangs rnam par 'byed pa la mkhas pa'i shes rab 'dod pa dang / lus 'di</text></item>
<item><p>55b2</p><section>mdo sde</section><text>bor nas nam bla na med pa yang dag par rdzogs pa'i byang chub kyi bar du rgyun mi 'chad pa'i dran pa thob par 'dod pa dag nye bar len pa'i phung po lnga la mi rtag pa'i mtshan nyid dang /</text></item>
<item><p>55b3</p><section>mdo sde</section><text>sdug bsngal ba'i mtshan nyid dang / bdag med pa'i mtshan nyid dang / yang dag pa ma yin pa'i mtshan nyid dang / snying po med pa'i mtshan nyid dang / mthar stong pa nyid kyi mtshan</text></item>
<item><p>55b4</p><section>mdo sde</section><text>nyid dang / thog pa med pa'i dus nas ma skyes pa'i mtshan nyid du brtag par bya'o/ /rtag tu yang dag pa ji lha ba bzhin du rtog pa na nye bar len pa'i phung po lnga la chags shing zhen pa</text></item>
<item><p>55b5</p><section>mdo sde</section><text>yongs su sel bar 'gyur ro/ /gzhan yang / de lta bu'i shin tu zab mo'i chos la sbyor ba'ang thob par 'gyur ro/ /'jig rten 'dzin/ sngon bskal pa tshad med grangs med pa 'das</text></item>
<item><p>55b6</p><section>mdo sde</section><text>pa de'i tshe de'i dus na blo gros chen po ri'i rgyal po zhes bya ba de bzhin gshegs pa dgra bcom pa yang dag par rdzogs pa'i sangs rgyas/ mkhyen pa dang zhabs su ldan pa/ bde bar</text></item>
<item><p>55b7</p><section>mdo sde</section><text>gshegs pa/ 'jig rten rig pa/ bla na med pa/ skyes bu 'dul zhing kha lo sgyur ba/ lha dang / mi'i ston pa sangs rgyas bcom ldan 'das 'jig rten du byung ngo / /'jig rten 'dzin/</text></item>
<item><p>56a1</p><section>mdo sde</section><text>bcom ldan 'das blo gros chen po ri'i rgyal po de la nyan thos kyi dge 'dun khrag khrig phrag brgyad cu yod de/ thams cad kyang dgra bcom pa/ zag pa</text></item>
<item><p>56a2</p><section>mdo sde</section><text>zad pa sha stag go /gzhan yang /slob pa'i sa la gnas pa phyir mi ldog pa'ang khrag khrig phrag brgyad cu yod do/ /byang chub sems dpa' sems dpa' chen po'i 'khor ni</text></item>
<item><p>56a3</p><section>mdo sde</section><text>khrag khrig khri phrag brgya stong yod do/ /bcom ldan 'das/ blo gros chen po ri'i rgyal po de'i tshe'i tshad ni lo brgyad khri snyed do/ /'jig rten 'dzin/ de'i tshe na rgyal po phan</text></item>
<item><p>56a4</p><section>mdo sde</section><text>par 'gyur ba zhes bya ba yod de/ rgyal po phan par 'gyur ba zhes bya ba de la grong khyer chen po nyi khri snyed de rab tu bde skyid pa dang ldan pa'i 'gro bas yongs su gang ngo / /grong</text></item>
<item><p>56a5</p><section>mdo sde</section><text>khyer de dag kyang rab rim pa bdun bdun gyis bskor te/ chu zheng gab par dpag tshad bcu gnyis yod do/ /de dag kyang rin po che sna bzhi las byas te/ 'obs kyang rim pa</text></item>
<item><p>56a6</p><section>mdo sde</section><text>bdun dang / bad kyang rim pa bdun te/ rin po che sna tshogs kyi dra bas steng gi phyogs yongs su bkab bo/ /grong khyer dang / 'obs dang / shing dang / ra ba dang / steng gi dra ba</text></item>
<item><p>56a7</p><section>mdo sde</section><text>rnams kyang gser dang / baiDU R+ya dang / shel dang / mu sa ra gar ba ste/ rin po che bzhi las byas pa'o/ /grong khyer chen po de re re la skyed mos tshal lnga brgya lnga brgya snyed yod de/</text></item>
<item><p>56b1</p><section>mdo sde</section><text>de'i nang gi shing yang rin po che bdun gyi shing gis yongs su gang ngo / /shing de dag kyang rin po che'i gos kyi shing sha stag go /skyed mos tshal de dag re re na'ang rin po che'i rdzing lnga</text></item>
<item><p>56b2</p><section>mdo sde</section><text>brgya lnga brgya yod de/ yon tan brgyad kyi chus yongs su gang ngo / /'jig rten 'dzin/ rgyal po phan par 'gyur ba de la btsun mo dang / pho brang gi slas brgyad khri snyed yod de/ de'i tshe</text></item>
<item><p>56b3</p><section>mdo sde</section><text>btsun mo chen mo de la sras gnyis yod do/ /gcig ni tshad med blo gros zhes bya/ gcig ni tshad med stobs zhes bya/ 'jig rten 'dzin/ rgyal bu de gnyis lo bcu drug lon pa dang</text></item>
<item><p>56b4</p><section>mdo sde</section><text>rmi lam du de bzhin gshegs pa mthong ste/ shin tu mdzes pa/ dpe zla med pas na/ dzam+bu chu klung gi gser gyi rgyal mtshan lta bu mthong nas rab tu dga' ste sad pa dang / so so nas</text></item>
<item><p>56b5</p><section>mdo sde</section><text>tshigs su bcad pa 'di dag smras so/ /phu bos smras pa/ bdag gis rkang gnyis mchog ni mthong bar rmis/ /gser mdog bsod nams brgya yi mtshan gyis brgyan/ /tshad med pa</text></item>
<item><p>56b6</p><section>mdo sde</section><text>yi yon tan yongs rdzogs pa/ /mthong bas sems ni rab tu dga' bar 'gyur/ /nu bos smras pa/ bdag gis sangs rgyas nyi ltar lham ba rmis/ shin tu bzang zhing mdzes pa</text></item>
<item><p>56b7</p><section>mdo sde</section><text>phul gyi mchog/ ri yi rgyal po ri rab ji bzhin te/ /lhang der gsal bar mthong bas shin tu dga'/ /'jig rten 'dzin/ de'i tshe na rgyal bu tshad med blo gros dang / tshad med</text></item>
<item><p>57a1</p><section>mdo sde</section><text>stobs gnyis pha ma gang na bar song nas/ 'di skad du/ bdag cag gis 'di lta bu dag rmi lam du mthong ngo zhes rmi lam gyi gtam pha ma la bzlas so/ /bdag</text></item>
<item><p>57a2</p><section>mdo sde</section><text>cag gnyis kyis sangs rgyas mthong bar rmis kyi/ bdag cag gnyis bcom ldan 'das gang na bar mchi bar gsol/ de bzhin gshegs pa 'jig rten du 'byung ba'ang shin tu dka'</text></item>
<item><p>57a3</p><section>mdo sde</section><text>ste| bdag cag bag med pas ma tshor ma 'tshal nas 'dod pa lnga'i 'dam du lhung ste gzugs kyi 'ching bas rnam par bcings so/ /tshor ba dang / 'du bshes dang / 'du byed dang / rnam</text></item>
<item><p>57a4</p><section>mdo sde</section><text>par shes pa'i bcings pas rnam par bcings so/ /bdag cag khyim na gnas pas bag med pa'i phyir sangs rgyas ma mthong ngo zhes gsol to/ /'jig rten 'dzin/ rgyal bu de</text></item>
<item><p>57a5</p><section>mdo sde</section><text>gnyis kyis pha ma la de skad ces smras nas bcom ldan 'das blo gros chen po ri'i rgyal po gang na ba der song ngo / /bcom ldan 'das kyi spyan sngar phyin nas zhabs la spyi bos phyag</text></item>
<item><p>57a6</p><section>mdo sde</section><text>'tshal te/ sangs rgyas dang / dge slong gi dge 'dun rnams la zla ba gsum gyi bar du mchod pa rnam bzhi 'bul bar spyan drangs so/ /na bza' dang / bsod snyoms dang /</text></item>
<item><p>57a7</p><section>mdo sde</section><text>gzims cha dang / snyun gyi rkyen sman dag gis mchod cing phul te/ grong khyer chen po'i mtha' rgyal po phan par 'gyur ba'i skyed mos tshal gcig tu ba dan dbyangs/ gdugs</text></item>
<item><p>57b1</p><section>mdo sde</section><text>bres| rin po che'i pad+mo bkod de/ sangs rgyas dang / dge slong gi dge 'dun la phul nas bzhugs su gsol to/ /rgyal bu de gnyis kyis zla ba gsum gyi bar du mchod pa'i yo byad thams</text></item>
<item><p>57b2</p><section>mdo sde</section><text>cad kyis sangs rgyas dang / dge slong gi dge 'dun la mchod nas bcom ldan 'das de'i bstan pa la khyim nas khyim ma yin par rab tu byung ngo / /'jig rten 'dzin/ bcom ldan 'das</text></item>
<item><p>57b3</p><section>mdo sde</section><text>blo gros chen po ri'i rgyal po des rgyal bu de gnyis kyi lhag pa'i bsam pa dang / sman pa mkhyen nas phung po lnga dang / skye mched bcu gnyis dang / khams bco brgyad bshad pa'i byang chub</text></item>
<item><p>57b4</p><section>mdo sde</section><text>sems dpa'i thabs zhes bya ba'i mdo rgyas par bshad do/ /lo bzhi khri'i bar du gnyid kyang ma log /zas kyang chog par ma zos/ snyes te 'phres kyang ma myong bar gal te 'dug gam/</text></item>
<item><p>57b5</p><section>mdo sde</section><text>'chag cing song yang ma myong ngo / /de nas yang lo bzhi khri'i bar du gzhan ci'ang mi sems te/ nye bar len pa'i phung po lnga yang dag pa ma yin pa dang / stong pan yid kyi mtshan nyid du</text></item>
<item><p>57b6</p><section>mdo sde</section><text>sems so/ /de ltar phung po lnga phyin ci log las byung bar shes nas nye bar len pa'i phung po lnga'i mtshan nyid khong du chud cing rtogs par bya ba la brtsams bzhin du tshe la thug gi bar</text></item>
<item><p>57b7</p><section>mdo sde</section><text>du tshangs par spyad pa spyod do/ /de nas tshe 'phos nas dga' ldan gnas su skyes so/ /bcom ldan 'das de mya ngan las 'das pa'i 'og tu phyir yang dzam+bu gling 'dir khyim bdag chen</text></item>
<item><p>58a1</p><section>mdo sde</section><text>po zhig gi khyim du skyes nas lo bcu drug lon pa dang / yang rmi lam na de bzhin gshegs pa mthong ste/ phung po lnga dang / khams bco brgyad bshad</text></item>
<item><p>58a2</p><section>mdo sde</section><text>pa'i byang chub sems dpa'i thabs kyi mdo sde bstan par rmis so/ /rmi lam na chos 'di thos nas sad pa dang / dngangs skrag ste/ bcom ldan 'das de'i bstan pa la lo khri tshang</text></item>
<item><p>58a3</p><section>mdo sde</section><text>bar tshangs par spyad pa spyod cing phung po lnga dang / skye mched bcu gnyis dang / khams bco brgyad bshad pa'i byang chub sems dpa'i spyod pa'i thabs kyi mdo sde zhib tu brtags</text></item>
<item><p>58a4</p><section>mdo sde</section><text>nas de nas tshe 'phos te sum cu rtsa gsum gnam du skyes so/ /lha'i tshe zad nas phyir yang dzam+bu gling du rigs mtho zhing che ba'i bram ze'i khyim du skyes so/ /bcom ldan 'das blo</text></item>
<item><p>58a5</p><section>mdo sde</section><text>gros chen po ri'i rgyal po'i chos rnam par zhig nas lo stong lon te rgyal bu de gnyis sngon gyi rgyu dang / rkyen gyis der yang rab tu byung nas shes rab rgya mtsho dang 'dra bar shes pa</text></item>
<item><p>58a6</p><section>mdo sde</section><text>shin tu rgya che bar gyur te/ phung po'i mtshan nyid rnam par 'byed cing shin tu rtog pa la mkhas pa dang / yang dag pa ji lta ba bzhin mngon sum du rtogs par gyur to/ /'jig</text></item>
<item><p>58a7</p><section>mdo sde</section><text>rten 'dzin/ de na mi nyi khri snyed dang / lha khri phrag nyi shu snyed bla na med pa yang dag par rdzogs pa'i byang chub la bkod do/ /'jig rten 'dzin/ byang chub sems dpa' de gnyis</text></item>
<item><p>58b1</p><section>mdo sde</section><text>kyis de nas gang nas gang du skye ba'i gnas thams cad du sems can mthun par gyur nas sangs rgyas khrag khrig khri phrag bcu dang phrad de bsnyen bkur byas par gyur to/ /de nas gdod</text></item>
<item><p>58b2</p><section>mdo sde</section><text>mi skye ba'i chos kyi bzod pa thob par gyur to/ /mi skye ba'i chos kyi bzod pa thob nas/ gzhan yang / sangs rgyas khrag khrig khri phrag gcig dang phrad de/ de nas gdod bla na med pa yang dag</text></item>
<item><p>58b3</p><section>mdo sde</section><text>par rdzogs pa'i byang chub thob par 'gyur ro/ /de gnyis kyang bskal pa gcig tu rim gyis 'tshang rgya ste/ gcig ni tshad med dbyangs zhes bya/ gcig ni tshad med 'od ces bya'o/ /</text></item>
<item><p>58b4</p><section>mdo sde</section><text>'jig rten 'dzin/ de bas na byang chub sems dpa' sems dpa' chen po rnams gang myur du bla na med pa yang dag par rdzogs pa'i byang chub thob par 'dod pa dag rnam par dag cing</text></item>
<item><p>58b5</p><section>mdo sde</section><text>shin tu byang ba'i chos bsgom pa la shin tu brtson par bya'o/ /gzhan yang / phung po'i mtshan nyid la 'jug pa dang / 'dus byas kyi chos kyi yang dag pa'i mtshan nyid la mkhas par</text></item>
<item><p>58b6</p><section>mdo sde</section><text>bya'o| |phung po lnga la brtag pa'i le'u ste gnyis so// //'jig rten 'dzin/ de la ji ltar na byang chub sems dpa' sems dpa' chen po rnams khams</text></item>
<item><p>58b7</p><section>mdo sde</section><text>bco brgyad la mkhas pa zhe na/ byang chub sems dpa' sems dpa' chen po rnams khams bco brgyad la yang dag par rtog par sbyor ba na 'di snyam du mig gi khams zhes</text></item>
<item><p>59a1</p><section>mdo sde</section><text>bya ba mig gi khams su dmigs su med/ mig gi khams la bdag dang / bdag gi ba med pa/ mi rtag pa/ snying po med pa/ rang bzhin gyis stong</text></item>
<item><p>59a2</p><section>mdo sde</section><text>pa'i phyir mig gi khams la mig gi mtshan nyid du btags pa mi dmigs/ mig gi khams ni yang dag pa ma yin pa ci'ang med pa ste/ rnam par rtog pa las skyes so/ /</text></item>
<item><p>59a3</p><section>mdo sde</section><text>mig gi khams la nges pa'i mtshan nyid med de/ nam mkha'i khams ni mig gi khams yin no/ /dper na/ nam mkha'i khams la des pa'i mtshan nyid med de/ dngos</text></item>
<item><p>59a4</p><section>mdo sde</section><text>po med pa bzhin mig gi khams la nges pa'i mtshan nyid med pa dang / rang dngos po med pa'ang de dang 'dra'o/ /de ci'i phyir zhe na/ mig gi khams la yang dag pa'i dngos</text></item>
<item><p>59a5</p><section>mdo sde</section><text>po mi rnyed pa'i phyir mig gi khams yul na'ang mi gnas/ phyogs na'ang mi gnas/ nang na'ang mi gnas/ phyi rol na'ang mi gnas/ gnyis ka'i bar na mi gnas</text></item>
<item><p>59a6</p><section>mdo sde</section><text>pa'i phyir ro/ /mig gi khams la nges pa'i mtshan nyid med pa/ dngos po med pas mig gi khams kyi dngos po dmigs su med de/ rgyu dang rkyen mang po las skyes</text></item>
<item><p>59a7</p><section>mdo sde</section><text>so| |mig gi khams 'das pa ma yin/ ma 'ongs pa ma yin/ da ltar gyi ma yin te/ mig gi khams la mig gi rang bzhin dmigs su med do/ /mig gi khams</text></item>
<item><p>59b1</p><section>mdo sde</section><text>ni sngon gyi las kyi 'bras bu rnam par smin pa dang / da ltar gyi rkyen la rag lus te/ mig gi khams zhes btags so/ /mig gi khams zhes bya ba ni khams med do/ /mig gi khams la</text></item>
<item><p>59b2</p><section>mdo sde</section><text>mig gi khams dmigs su med do/ /rnam par shes pa'i spyod yul la mig gi khams zhes bya'o/ /mig gi dbang po'ang rnam par dag la gzugs kyang snang ba'i gnas na yod</text></item>
<item><p>59b3</p><section>mdo sde</section><text>cing yid kyi dbang por ldan te/ rnam pa gsum 'dus pa na mig gi khams zhes bya'o/ /mig gi khams la nges par mig gi khams zhes bya ba med de/ mkhas pa dag ni mig gi</text></item>
<item><p>59b4</p><section>mdo sde</section><text>khams med pa la mig gi khams su rtogs so/ /'jig rten 'dzin/ byang chub sems dpa' sems dpa' chen po rnams gal te de ltar mig gi khams rnam par 'byed pa rtogs nas</text></item>
<item><p>59b5</p><section>mdo sde</section><text>khams med pa la gzugs kyi khams su khong du chud par 'gyur ro/ /de ci'i phyir zhe na/ gzugs kyi khams la gzugs kyi khams su med de/ gzugs kyi khams ni ma 'dus</text></item>
<item><p>59b6</p><section>mdo sde</section><text>pa ma byas pa'o/ /gzugs la nges pa'i mtshan nyid med pa'i phyir gzugs kyi khams zhes bya'o/ /gzugs la dngos po med de rnam par rtog pa'ang med na gzugs kyi khams</text></item>
<item><p>59b7</p><section>mdo sde</section><text>zhes bya ba lta ci smos te/ gzugs kyi khams zhes bya ba ni dngos po med pas gzugs kyi mtshan nyid ni gzugs kyi nang na'ang mi gnas/ gzugs kyi phyi rol na'ang mi gnas/</text></item>
<item><p>60a1</p><section>mdo sde</section><text>gnyis ka'i bar na'ang mi gnas te/ rnam par brtags pa dang / gzugs mngon du snang ba'i gnas na yod la mig gi dbang po'ang rnam par dag cing</text></item>
<item><p>60a2</p><section>mdo sde</section><text>yid kyi rnam par shes pa dang ldan pa las gzugs mngon par snang ste/ gzugs kyi mtshan nyid ces bya'o/ /dper na/ me long gi nang gi gzugs brnyan dang 'dra ste/ me long</text></item>
<item><p>60a3</p><section>mdo sde</section><text>yongs su dag na gzugs kyi mtshan nyid mngon par snang bar 'gyur ro/ /gzugs la nges pa'i mtshan nyid med de/ me long gi nang na mi med bzhin du gzugs kyi gzugs</text></item>
<item><p>60a4</p><section>mdo sde</section><text>brnyan snang ngo / /de'ang phyi rol na me long yod na nang nas gzugs kyi mtshan nyid 'byung ngo / /de bzhin du mig gi dbang po rnam par dag pa na gzugs snang ba'i gnas na 'dug</text></item>
<item><p>60a5</p><section>mdo sde</section><text>pa la dmigs nas me long gi gzugs brnyan dang 'dra ba la gzugs kyi mtshan nyid ces btags so/ /gzugs la khams med/ dbyibs kyi mtshan ma med/ nges pa'i mtshan</text></item>
<item><p>60a6</p><section>mdo sde</section><text>nyid med pas gzugs kyi mtshan nyid ces bya'o/ /gzugs kyi mtshan nyid la bdag med pa'i phyir gzugs kyi mtshan nyid ces bya'o/ /sems can gyi rjes su ji lta ji lta ba de ltar</text></item>
<item><p>60a7</p><section>mdo sde</section><text>de bzhin du shes pa'i phyir gzugs kyi mtshan nyid ces bya'o/ /gang su zhig gzugs kyi mtshan nyid shes na gzugs med pa'i mtshan nyid kyang shes so/ /gzugs kyi mtshan</text></item>
<item><p>60b1</p><section>mdo sde</section><text>nyid lam skyes pa'i khams su shes na/ gzugs kyi mtshan nyid la ma byas pa'i khams su shes so/ /de ci'i phyir zhe na/ gzugs kyi mtshan nyid de 'das pa ma yin/ ma 'ongs pa ma</text></item>
<item><p>60b2</p><section>mdo sde</section><text>yin| da ltar gyi ma yin/ mtshan nyid ci'ang med pa bstan pa/ yang dag pa ma yin pa'i mtshan nyid bstan pa bla dwags su btags pa'i mtshan nyid bstan pa ste/ de dag ni gzugs kyi</text></item>
<item><p>60b3</p><section>mdo sde</section><text>khams zhes bya'o/ /de ltar na byang chub sems dpa' gzugs kyi khams rnam par 'byed pa la rtog pa ste/ byang chub sems dpas de nas mig gi rnam par shes pa'i mtshan nyid rnam</text></item>
<item><p>60b4</p><section>mdo sde</section><text>par 'byed pa la rtog go /'di lta ste/ mig gi rnam par shes pa la mig gi rnam par shes pa med/ mig gi rnam par shes pa'i khams med/ rtag pa'i mtshan nyid med do/ /mig</text></item>
<item><p>60b5</p><section>mdo sde</section><text>gi rnam par shes pa'i khams la dngos po med/ nges pa'i chos med do/ /mig gi rnam par shes pa'i khams ni bstan du med pa'o/ /mig gi rnam par shes pa'i khams ni 'dus</text></item>
<item><p>60b6</p><section>mdo sde</section><text>pa ma yin gyes pa ma yin te/ dngos po'i rtsa ba med do/ /de'ang sngon gyi las kyi rgyu dang / rkyen dang / da ltar gyi rkyen dang / gzugs la rag lus pa'i phyir 'di rnam par shes pa'i khams</text></item>
<item><p>60b7</p><section>mdo sde</section><text>zhes bya'o/ /bus pa so so'i skye bo phyin ci log gi sems kyi rjes su song bas mig gi rnam par shes pa'i khams zhes bya'o/ /de la 'phags pa rnams kyis ni khams med par khong</text></item>
<item><p>61a1</p><section>mdo sde</section><text>du chud cing rtogs so/ /de ci'i phyir zhe na/ mig gi rnam par shes pa'i khams la nges pa med pa'i phyir ro/ /de ni rkyen rnams las skyes te/ rkyen la</text></item>
<item><p>61a2</p><section>mdo sde</section><text>rag lus pa'i phyir mig gi rnam par shes pa'i khams zhes bya'o/ /rnam par shes pa'i spyod yul gyi gnas ni mig gi rnam par shes pa'i khams zhes bya'o/ /de ltar</text></item>
<item><p>61a3</p><section>mdo sde</section><text>nges pa med pa'i phyir na nges pa'i mtshan nyid ces bshad do/ /ma skyes pa'i phyir/ yang dag pa ma yin pa bstan pa'i phyir ro/ /gzugs kyi mtshan mar rnam par brtag pa'i</text></item>
<item><p>61a4</p><section>mdo sde</section><text>phyir| rkyen rnams bstan pa'i phyir mig gi rnam par shes pa'i khams zhes bshad do/ /sems can dag /ji ltar shes pa'i rjes su de bzhin gshegs pas thabs kyis</text></item>
<item><p>61a5</p><section>mdo sde</section><text>rnam par phye ste/ cha gcig pa dang / tha dad pa'i mtshan nyid gzhom pa'i phyir de lta bu'i mtshan nyid bshad do/ /rnam par shes pa la nges pa'i mtshan nyid med de mig gi</text></item>
<item><p>61a6</p><section>mdo sde</section><text>dbang po rnam par dag pas gzugs kyi mtshan nyid shes te/ chos gnyis 'dus pa'i phyir mig gi rnam par shes pa'i khams zhes bshad do/ /mig gi rnam par shes</text></item>
<item><p>61a7</p><section>mdo sde</section><text>pa'i yang dag pa'i mtshan nyid bstan pa'i phyir mig gi rnam par shes pa'i khams zhes bshad do/ /mig gi rnam par shes pa'i khams ni mig gi spyod yul gyi gnas te/</text></item>
<item><p>61b1</p><section>mdo sde</section><text>gzugs su rnam par shes pa ni mig gi rnam par shes pa'i khams de'ang khams med par bshad pa'o/ /de ci'i phyir zhe na/ mkhas pa dag gis mig gi rnam par shes pa'i khams</text></item>
<item><p>61b2</p><section>mdo sde</section><text>la mig gi rnam par shes pa'i khams su dmigs su med de/ mig gi rnam par shes pa'i khams la mig gi rnam par shes pa'i khams su dmigs su med pas dngos por mi rnyed</text></item>
<item><p>61b3</p><section>mdo sde</section><text>do| |de ci'i phyir zhe na/ nges pa'i mtshan nyid med pa ni mig gi rnam par shes pa'i khams so/ /mig gi rnam par shes pa'i khams ni btags pa tsam du zad do/ /khams zhes</text></item>
<item><p>61b4</p><section>mdo sde</section><text>bshad pa de'ang mi len pa'i don bshad par zad do/ /mthong bar bya ba'i gnas yod pas mig gi rnam par shes pa dang / yid kyi las las mig gi rnam par shes pa'i mtshan nyid</text></item>
<item><p>61b5</p><section>mdo sde</section><text>skyes pas mig gi rnam par shes pa zhes bya'o/ /mig gi khams dang / gzugs kyi khams dang / mig gi rnam par shes pa'i khams dang / dngos po gsum 'dus pa las rkyen</text></item>
<item><p>61b6</p><section>mdo sde</section><text>rnams kyi mtshan nyid shes te de ni khams kyi don las dben pa'o/ /'di lta ste/ mig gi khams dang / gzugs kyi khams dang / mig gi rnam par shes pa'i khams rnam grangs</text></item>
<item><p>61b7</p><section>mdo sde</section><text>de snyed kyis na sems can rnams yang dag pa'i lam la 'jug par 'gyur te/ 'di la yang dag par na mig gi khams med/ gzugs kyi khams med/ mig gi rnam par shes</text></item>
<item><p>62a1</p><section>mdo sde</section><text>pa'i khams med de/ de bzhin gshegs pa thams cad kyis mtshan nyid rnams shes pa dang / mthong ba dang / rnam par 'byed pa'i thabs su gsungs</text></item>
<item><p>62a2</p><section>mdo sde</section><text>te| mtshan nyid gsungs pa 'di la gang zag su zhig chud cing rtogs na khams gsum po la khams med par shes so/ /de ci'i phyir zhe na/ khams rnams la khams kyi mtshan</text></item>
<item><p>62a3</p><section>mdo sde</section><text>nyid med pa'i phyir khams rnams la mtshan nyid du mi dmigs pa'i phyir ro/ /rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang /</text></item>
<item><p>62a4</p><section>mdo sde</section><text>dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i</text></item>
<item><p>62a5</p><section>mdo sde</section><text>khams dang / lus kyi rnam par shes pa'i khams kyang gzhung 'dis shes par bya'o/ /'jig rten 'dzin/ de la ji ltar na byang chub sems dpa' sems dpa' chen po rnams</text></item>
<item><p>62a6</p><section>mdo sde</section><text>yid kyi khams rnam par 'byed pa la rtog pa zhe na/ byang chub sems dpa' 'di snyam du yid kyi khams la dngos po ci'ang med pa'i phyir nges pa'i mtshan nyid med do/ /yid kyi</text></item>
<item><p>62a7</p><section>mdo sde</section><text>khams la yid kyi khams zhes bya ba med/ nges pa'i khams med do/ /yid kyi khams zhes bya ba ni/ dper na/ sa bon sa chen po la rmos nas ser gyis rlan te nyi mas dros</text></item>
<item><p>62b1</p><section>mdo sde</section><text>par byas shing rlung gis bskyod na myu gu bags kyis 'byung ste/ myu gu'ang sa bon las ma skyes la/ sa bon yang myu gu dang gcig pa ma yin te/ myu gu skyes nas sa bon yang 'jig ste/ sa</text></item>
<item><p>62b2</p><section>mdo sde</section><text>bon yang myu gu las gzhan ma yin la myu gu'ang sa bon las gzhan ma yin te/ myu gu'i nang nas sa bon med pa bzhin yid kyi khams kyang de dang 'dra ste/ yid kyi las skyed pa'i phyir</text></item>
<item><p>62b3</p><section>mdo sde</section><text>yid kyi rnam par shes pa'i mtshon pas ni sa bon gyis myu gu mtshon pa bzhin te/ yid kyi khams zhes btags so/ /yid kyi khams las gud na yid dang / yid kyi khams zhes bya ba</text></item>
<item><p>62b4</p><section>mdo sde</section><text>med| yid du mi shes kyang bla dwags su yid kyi khams zhes btags so/ /yid kyi khams zhes bya ba de yid kyi nang na mi gnas/ yid kyi phyi rol na'ang mi gnas/ gnyis ka'i bar na</text></item>
<item><p>62b5</p><section>mdo sde</section><text>mi gnas te/ sngon gyi las kyi rgyu dang / rkyen gyi phyir/ rnam par shes pas bskyed pa'i phyir/ yid kyi las kyi phyir/ dmigs par bya ba shes pa'i phyir/ mtshan nyid du btags pa 'dus</text></item>
<item><p>62b6</p><section>mdo sde</section><text>pa'i phyir/ da ltar gyi dmigs pa skye ba'i phyir yid kyi khams zhes bya ste/ de ni ma nges pa'i yid kyi las kyi mtshan nyid dang / rgyu dang / rkyen mang po 'dus pa'i mtshan nyid do/ /yid kyi</text></item>
<item><p>62b7</p><section>mdo sde</section><text>khams ni mang po'i 'dus pa las skye bas sems can ji ltar shes pa'i rjes su 'jug go /don dam pa la ni yid kyi khams zhes bya ba med do/ /de ci'i phyir zhe na/ dngos po med pa'i</text></item>
<item><p>63a1</p><section>mdo sde</section><text>phyir ro/ /mi skye ba ni yid kyi khams te skye ba med pa'i phyir ro/ /yid kyi khams zhes bya ba ni kun rdzob tu btags pa'i tshig yin te/ don dam par na ngos</text></item>
<item><p>63a2</p><section>mdo sde</section><text>par yid kyi khams med do/ /'das pa dang / ma 'ongs pa dang / da ltar gyi dmigs su med do/ /khams dag ni khams med pa la yid kyi khams su rtogs so/ /byang chub sems</text></item>
<item><p>63a3</p><section>mdo sde</section><text>dpa' rnams chos kyi khams la 'byed cing rtogs pa ni khams med pa la chos kyi khams su rtogs te/ chos kyi khams la rang bzhin med pas rang bzhin nyid dmigs su med de/</text></item>
<item><p>63a4</p><section>mdo sde</section><text>nges pa med pa'i khams ni chos kyi khams so/ /chos kyi khams ni dngos por dmigs su med pa'i phyir nges pa'i dngos por dmigs su med de/ skye bo phyin ci log tu lta zhing</text></item>
<item><p>63a5</p><section>mdo sde</section><text>yang dag pa ma yin pas rnam par bcings pa dag shes par bya ba'i phyir chos kyi khams zhes brjod cing bshad pa'ang so so'i skye bo dag khams med pa la dgod pa'i phyir</text></item>
<item><p>63a6</p><section>mdo sde</section><text>chos kyi khams bshad do/ /de ci'i phyir zhe na/ chos kyi khams la chos kyi khams med do/ /chos kyi khams zhes bya ba ni rkyen mang po 'dus pa las skyes so/ /rkyen 'dus pa</text></item>
<item><p>63a7</p><section>mdo sde</section><text>las skyes pa'i chos la ni rang bzhin med do/ /rgyu dang / rkyen la rang bzhin med pa'i phyir/ rgyu dang / rkyen ni mang po 'dus pa'i phyir ci log gi rgyun las skyes so/ /de bzhin gshegs</text></item>
<item><p>63b1</p><section>mdo sde</section><text>pas sems can yongs su smin par bya ba'i phyir kun rdzob kyi tshig tu brjod pas khams med pa'i chos bstan pa'i phyi chos kyi khams gsungs so/ /chos kyi khams ni nang na mi</text></item>
<item><p>63b2</p><section>mdo sde</section><text>gnas/ phyi rol na mi gnas/ gnyis ka'i bar na mi gnas kyang so so'i skye bo dag dge ba dang / mi dge ba'i chos shes shing mthong ngo / /chos kyi khams kyis chos thams cad</text></item>
<item><p>63b3</p><section>mdo sde</section><text>shes pa dang / mthong ba med par bshad pa ni mthar stong pa nyid kyi mtshan nyid kyi phyir mthar stong pa nyid du bshad pa ni chos kyi khams yin no/ /de ci'i phyir zhe na/ ci'ang med pa</text></item>
<item><p>63b4</p><section>mdo sde</section><text>ni chos kyi khams te/ chos kyi khams la yod ces pa'i mtshan ma nges pa med pa'i phyir ro/ /'di lta ste/ nam mkha' la nges pa'i mtshan nyid med de/ nam mkha' zhes bya ba</text></item>
<item><p>63b5</p><section>mdo sde</section><text>bzhin chos kyi khams kyang de dang 'dra ste nges pa'i mtshan ma med do/ /chos kyi mtshan ma gzhom pa'i phyir chos kyi khams zhes bshad de/ khams med pa ni chos kyi khams</text></item>
<item><p>63b6</p><section>mdo sde</section><text>so| |de ci'i phyir zhe na/ chos kyi khams ni 'das pa la mi gnas/ ma 'ongs pa la mi gnas/ da ltar la mi gnas te/ rkyen mang po la rag lus pas rkyen dang phrad pa'i phyir</text></item>
<item><p>63b7</p><section>mdo sde</section><text>chos kyi khams zhes rnam grangs su btags so/ /sems can gyis ji ltar chos kyi khams zhes btags so/ /mkhas pa dag khams med pa la chos kyi khams su shes te/ chos kyi</text></item>
<item><p>64a1</p><section>mdo sde</section><text>khams ni gcig pa ma yin/ tha dad pa ma yin no/ /chos kyi khams la chos kyi khams kyi mtshan ma mang po'ang med/ cung zad kyang med de/ khams bsten</text></item>
<item><p>64a2</p><section>mdo sde</section><text>pa'i thabs kyis chos kyi khams la khams zhes bshad do/ /gang rnal 'byor pa dag chos kyi khams rtogs shing chud pa ni khams med par shes shing mthong ngo / /khams gsum</text></item>
<item><p>64a3</p><section>mdo sde</section><text>gyi chos kyi khams kyi rnam par rtog pa'i mtshan ma med de/ rgyu dang / rkyen mang po 'dus pa las chos su rnam pa rtog pa'i chos kyi khams zhes bshad de/ chos su rnam par phye ste</text></item>
<item><p>64a4</p><section>mdo sde</section><text>mtshan nyid nges pa med pa bstan pa'i phyir chos kyi khams zhes bshad do/ /mkhas pa dag ni chos kyi khams la mtshan mar lta ba'i phyir chos skyes par mthong ba ma yin te/</text></item>
<item><p>64a5</p><section>mdo sde</section><text>gang skyes pa'i chos de nyid ma skyes pa'o/ /de ci'i phyir zhe na/ chos kyi khams la mtshan ma med pa'i phyir ro/ /mkhas pa dag ni chos kyi mtshan nyid la mtshan ma med par rtog cing</text></item>
<item><p>64a6</p><section>mdo sde</section><text>chud pas chos kyi khams la rnam par rtog pa'i mtshan ma med pa ni mtshan ma med pa rnam par rtog pa med pa'i phyir chos kyi khams zhes gsungs so/ /chos kyi khams la</text></item>
<item><p>64a7</p><section>mdo sde</section><text>gnas pa'i gnas med/ gnas pa med/ 'byung ba'i gnas med/ rten pa'i gnas med do/ /chos kyi khams ni thog ma nas ma skyes pa'i phyir chos kyi khams la skyes ba</text></item>
<item><p>64b1</p><section>mdo sde</section><text>med do/ /de ci'i phyir zhe na/ chos kyi khams la khams med pa'i phyir ro/ /gzhan yang / /chos kyi khams na 'dus pa'i phyir yod pa ma yin te/ ma 'dus pa/ ma gyes pa/ mngon par</text></item>
<item><p>64b2</p><section>mdo sde</section><text>'dus ma byas pa/ des pa med pas chos kyi khams zhes gsungs so/ /byang chub sems dpa' sems dpa' chen po rnams de ltar khams med pa la chos kyi khams su rnam par</text></item>
<item><p>64b3</p><section>mdo sde</section><text>'byed cing rtogs so/ /'jig rten 'dzin/ de la ji ltar na byang chub sems dpa' sems dpa' chen po dag yid kyi rnam par shes pa'i khams la rnam par 'byed cing rtog pa zhe na/</text></item>
<item><p>64b4</p><section>mdo sde</section><text>byang chub sems dpa' sems dpa' chen po rnams la 'di snyam du mi skyes pa'i khams ni yid kyi rnam par shes pa'i khams/ ma nges pa'i khams ni yid kyi rnam par shes pa'i khams</text></item>
<item><p>64b5</p><section>mdo sde</section><text>so| |yid kyi rnam par shes pa'i khams la dngos po med/ nges pa'i chos med de/ yid kyi rnam par shes pa'i khams kyi chos med pa'i mtshan nyid bstan to/ /de ci'i phyir zhe na/ yid</text></item>
<item><p>64b6</p><section>mdo sde</section><text>kyi rnam par shes pa'i khams la yid kyi rnam par shes pa'i khams su dmigs su med do/ /yid kyi rnam par shes pa'i khams ni yang dag pa ma yin pa/ ci'ang med pa/ phyin ci</text></item>
<item><p>64b7</p><section>mdo sde</section><text>log dang ldan pa/ yid thog mar 'gro ba las chos su rnam par shes pas yid kyi rnam par shes pa zhes gsungs so/ /bus pa so so'i skye bo'i rjes su bsnyeg pa'i phyir yid kyi</text></item>
<item><p>65a1</p><section>mdo sde</section><text>rnam par shes pa'i khams zhes gsungs so/ /'phags pa rnams kyis ni khams ma yin pa la yid kyi rnam par shes pa'i khams su shes shing</text></item>
<item><p>65a2</p><section>mdo sde</section><text>rtogs| yang dag pa ma yin pa ci'ang med pa la yid kyi rnam par shes pa'i khams su rtogs so/ /de'ang rgyu dang / rkyen gyi chos bstan pa'i phyir yid thog mar 'gro bas shes na rkyen</text></item>
<item><p>65a3</p><section>mdo sde</section><text>mang po 'dus pas yid kyi rnam par shes pa'i khams zhes bshad do/ /de'ang sems can ji ltar shes pa'i rjes su bsnyag pa'i phyir de skad ces gsungs so/ /mkhas pa dag ni</text></item>
<item><p>65a4</p><section>mdo sde</section><text>khams ma yin pa la yid kyi rnam par shes pa'i khams su shes so/ /de'ang rgyu dang / rkyen mang po 'dus pa dang / rnam par brtags pa las byung ste/ gang khams la mtshan ma</text></item>
<item><p>65a5</p><section>mdo sde</section><text>med pa ni don dam pa ste/ don dam pa la khams kyi mtshan nyid med do/ /kun rdzob kyi chos su sems can smin par bya ba'i phyir yid kyi rnam par shes pa'i khams zhes gsungs</text></item>
<item><p>65a6</p><section>mdo sde</section><text>te| de'ang sems can gdag khams med pa ni yid kyi rnam par shes pa'i khams su shes pa'i phyir ro/ /de'ang chos cung zad tsam gyis kyang khams gzhom zhing de las dben par</text></item>
<item><p>65a7</p><section>mdo sde</section><text>bya ba'i phyir yid kyi rnam par shes pa'i khams zhes gsungs so/ /de ci'i phyir zhe na/ 'phags pa rnams kyis yid kyi rnam par shes pa'i khams la yid kyi rnam par shes pa'i</text></item>
<item><p>65b1</p><section>mdo sde</section><text>khams nang na gnas par ram/ yid kyi rnam par shes pa'i khams phyir rol na gnas par ram/ gnyis ka'i bar na gnas par mi gnas so/ /mkhas pa dag ni 'du ba med pa'i khams</text></item>
<item><p>65b2</p><section>mdo sde</section><text>la yid kyi rnam par shes pa'i khams su rtogs te/ yid kyi rnam par shes pa'i khams kyis bar khams ni mi shes/ yid kyi khams la yid kyi rnam par shes pa'i khams mi shes</text></item>
<item><p>65b3</p><section>mdo sde</section><text>so| |de'ang rgyu dang / rkyen mang po 'dus pa dang / phyi ci log las skye zhing 'byung ste/ yid thog mar 'gro bas rgyu dang / rkyen gnyis 'dus pa las 'byung bar shes so/ /yang dag pa ma yin</text></item>
<item><p>65b4</p><section>mdo sde</section><text>pa la chags pa dang / kun brtags pa las skyes te/ sems can la rnam par shes pa'i mtshan ma bstan pa'i phyir yid kyi rnam par shes pa'i khams zhes brjod do/ /yid kyi rnam</text></item>
<item><p>65b5</p><section>mdo sde</section><text>par shes pa ni 'das pa la mi gnas/ ma 'ongs pa la mi gnas/ da ltar la mi gnas so/ /yid kyi rnam par shes pa ni gang nas kyang ma 'ongs la/ gang du'ang ma song / gnas pa'i</text></item>
<item><p>65b6</p><section>mdo sde</section><text>gnas med de/ thog ma nas ma skyes pa'i mtshan nyid do/ /yid kyi rnam par shes pa la thog ma'i dngos por nges pa'i chos med do/ /de ci'i phyir zhe na/ yid kyi rnam par shes</text></item>
<item><p>65b7</p><section>mdo sde</section><text>pa'i khams ni mtshan ma gnyis su med de mtshan ma med pa'o/ /mtshan ma de ni mtshan ma gnyis kyi phyir yod pa ma yin te/ bstan du med pa nyid ni yid kyi rnam par shes pa'i</text></item>
<item><p>66a1</p><section>mdo sde</section><text>so| |mkhas pa dag ni de ltar yid kyi rnam par shes pa'i khams rtogs shing khong du chud nas yid kyi rnam par shes pa'i khams de chos thams</text></item>
<item><p>66a2</p><section>mdo sde</section><text>cad la mi gnas/ yul na mi gnas/ phyogs na mi gnas te/ chos thams cad dang gcig pa'am/ tha dad pa ma yin par rtogs so/ /'phags pa rnams kyis ma skyes pa</text></item>
<item><p>66a3</p><section>mdo sde</section><text>nyid la yid kyi rnam par shes pa'i khams su rtogs so/ /yid kyi rnam par shes pa'i khams ni 'ongs pa med/ song ba'ang med/ dmigs pa'ang med do/ /de ci'i phyir zhe</text></item>
<item><p>66a4</p><section>mdo sde</section><text>na| don dam pa la yid kyi rnam par shes pa'i khams su mi dmigs/ dmigs su med/ bstan du med pa'i phyir ro/ /mkhas pa dag ni yid kyi rnam par shes pa'i khams</text></item>
<item><p>66a5</p><section>mdo sde</section><text>la byed pa/ dmigs su med pa'i phyir ma byas pa ni yid kyi rnam par shes pa'i khams su rtogs/ yid kyi rnam par shes pa'i khams la skye ba'i mtshan ma med pa'i phyir ma</text></item>
<item><p>66a6</p><section>mdo sde</section><text>skyes par chud cing rtogs so/ /'jig rten 'dzin/ byang chub sems dpa' sems dpa' chen po rnams yid kyi rnam par shes pa'i khams la de ltar rnam par 'byed cing rtog</text></item>
<item><p>66a7</p><section>mdo sde</section><text>go| byang chub sems dpa' rnams de ltar rtog pa'i tshe 'dod pa'i khams dang / gzugs kyi khams dang / gzugs med pa'i khams la ma skyes pa nyid dang / ci'ang med pa</text></item>
<item><p>66b1</p><section>mdo sde</section><text>nyid du rnam par 'byed cing rtogs so/ /ji ltar rtog ce na/ 'di lta ste/ 'dod pa'i khams la 'dod pa'i khams med/ gzugs kyi khams la gzugs kyi khams med/ gzugs med</text></item>
<item><p>66b2</p><section>mdo sde</section><text>pa'i khams la gzugs med pa'i khams med de/ khams kyi khams med pa'i chos ston pas 'dod pa'i khams la 'jug par dga' ba la ni 'dod pa'i khams ston to/ /gzugs</text></item>
<item><p>66b3</p><section>mdo sde</section><text>kyi khams la 'jug par dga' ba la ni gzugs kyi khams ston to/ /gzugs med pa'i khams la 'jug par dga' ba la ni gzugs med pa'i khams ston to/ /khams kyis</text></item>
<item><p>66b4</p><section>mdo sde</section><text>khams med pa mtshon cing brjod do/ /mkhas pa dag ni ci'ang med pa'i khams ni 'dod pa'i khams dang / gzugs kyi khams dang / gzugs med pa'i khams su shes so/ /</text></item>
<item><p>66b5</p><section>mdo sde</section><text>mkhas pa dag ni 'dod pa'i khams dang / gzugs kyi khams dang / gzugs med pa'i khams su mi dmigs so/ /khams gsum yang dngos po med pa nges pa'i chos med de/ rgyu</text></item>
<item><p>66b6</p><section>mdo sde</section><text>dang rkyen mang po las skyes par shes pas de bas na mkhas pa dag ni khams med pa na khams gsum du shes so/ /de la khams med de/ khams gsum char yang yang dag pa ma</text></item>
<item><p>66b7</p><section>mdo sde</section><text>yin pa phyir ci log gis 'gro'o/ /de ci'i phyir zhe na/ mkhas pa dag ni khams gsum du mi dmigs pas khams gsum la 'das pa dang / ma 'ongs pa dang / da ltar gyi mi</text></item>
<item><p>67a1</p><section>mdo sde</section><text>dmigs mi brjod do/ /'phags pa rnams kyis ni khams gsum la yang dag pa ma yin pa dang / ci'ang med par rang bzhin med pa/ chos rnams</text></item>
<item><p>67a2</p><section>mdo sde</section><text>dang bral ba/ phyin ci log las byung bar rtogs te/ skye bo mang po'i phyir ci log yongs su gcad pa'i phyir/ khams gsum shes shing mthong bar bya ba'i phyir de bzhin</text></item>
<item><p>67a3</p><section>mdo sde</section><text>gshegs pas rnam par phye ste gsungs so/ /khams gsum gyi dngos po bstan pa'ang sems can dag khams med pa'i don shes par bya ba'i phyir khams gsum gsungs te</text></item>
<item><p>67a4</p><section>mdo sde</section><text>khams kyi dngos por ma yin no/ /mkhas pa dag ni khams gsum ni khams med par shes shing rtogs so/ /'jig rten 'dzin/ byang chub sems dpa' sems dpa' chen po</text></item>
<item><p>67a5</p><section>mdo sde</section><text>rnams de ltar rtog pa'i tshes sems can gyi khams dang / bdag gi khams ni nam mkha'i khams te/ chos kyi khams med pa dang / ci'ang med pa'i khams dang / ma skyes pa'i</text></item>
<item><p>67a6</p><section>mdo sde</section><text>khams su rtogs so/ /de ci'i phyir zhe na/ sems can gyi khams dang / bdag gi khams dang / nam mkha' bye brag med de tha mi dad do/ /khams kyi mtshan nyid de dag</text></item>
<item><p>67a7</p><section>mdo sde</section><text>kyang yang dag pa ma yin pa las byung ste/ rkyen mang po las skyes pas khams zhes bya ste de la nges pa'i khams med do/ /de ci'i phyir zhe na/ nam mkha' la gcig tu nges</text></item>
<item><p>67b1</p><section>mdo sde</section><text>pa'i khams med do/ /mtshan nyid de dag kyang nam mkha'i khams su rtogs pas khams med pa'i don no/ /'di lta ste/ nam mkha' la khams med pa bzhin du chos kyang mthar</text></item>
<item><p>67b2</p><section>mdo sde</section><text>mtshan ma dang bral te med pa'i mtshan nyid do/ /khams thams cad kyang khams dang bral ba'o/ /khams la khams med de/ khams zhes bya ba nang na mi gnas/ phyi rol na mi</text></item>
<item><p>67b3</p><section>mdo sde</section><text>gnas/ gnyis ka'i bar na mi gnas te/ khams kyi nang na khams med do/ /med pa ni mtshan nyid du ma bsdus pa khams la mi gnas pa'o/ /khams thams cad la gnas</text></item>
<item><p>67b4</p><section>mdo sde</section><text>med| khams thams cad ni ma skyes pa'o/ /mkhas pa dag ni khams kyi rnams la khams skye bar mi dmigs/ khams la 'gog par mi dmigs/ khams la gnas par</text></item>
<item><p>67b5</p><section>mdo sde</section><text>mi dmigs so/ /khams thams cad ni ma skyes pa/ ma byung ba/ mi gnas pa/ thog ma nas dmigs su med pa'o/ /mkhas pa dag ni ming tsam du btags pa'i khams la mi</text></item>
<item><p>67b6</p><section>mdo sde</section><text>chags/ chags par mi byed/ mi 'dzin/ mi rtog go /de bas na mkhas pa dag ni khams thams cad la khams ma skyes par shes shing mthong ste/ ma skyes pas na 'gog</text></item>
<item><p>67b7</p><section>mdo sde</section><text>pa med do/ don dam pa la khams thams cad dmigs su med do/ /kun rdzob tu na chos kyi khams rnams rnam par phye ste brjod do/ /don dam par na khams su brjod pa'ang</text></item>
<item><p>68a1</p><section>mdo sde</section><text>med do/ /mkhas pa dag ni khams thams cad don dam pa'i don du shes shing rtogs so/ /'jig rten 'dzin/ byang chub sems dpa' sems dpa'</text></item>
<item><p>68a2</p><section>mdo sde</section><text>chen po rnams de ltar khams bco brgyad dang / khams gsum dang / sems can gyi khams dang / bdag gi khams dang / nam mkha'i khams rtogs shing rnam par phye ba khong</text></item>
<item><p>68a3</p><section>mdo sde</section><text>du chud do/ /byang chub sems dpa' rnams de ltar khong du chud cing rtogs pa'i tshe khams su mi dmigs/ khams su mi mthong / thams cad kyi ming yang rtogs shing khams</text></item>
<item><p>68a4</p><section>mdo sde</section><text>thams cad khams med par 'jug pa la yid ches so/ /khams su rnam par phye ba'ang shes shing kun rdzob tu khams thams cad rnam par phye nas khams thams cad don</text></item>
<item><p>68a5</p><section>mdo sde</section><text>dam par zhugs par yang shes/ khams med pa'i sbyor ba'ang shes shing sems can rnams la khams rnams rnam par ston te/ sems can rnams khams kyi sbyor</text></item>
<item><p>68a6</p><section>mdo sde</section><text>ba la shin tu gnas par yang byed do/ /kun rdzob tu tshig dang / smra bas sems can rnams la khams med pa'i chos ston kyang mtshan ma gnyis su khams mi ston to/ /khams</text></item>
<item><p>68a7</p><section>mdo sde</section><text>thams cad gnyis su med kyang thabs kyis khams kyi rnams rten cing 'brel te byung bar ston to/ /kun rdzob tu tshig dang / smra bas sems can rnams smin par byed kyang sems</text></item>
<item><p>68b1</p><section>mdo sde</section><text>can gyi rnams la don dam pa ston to/ /khams kyi khyad par gyi rnam pa la khams kyang khams thams cad med par yid ches shing rtogs so/ /de ci'i phyir zhe na/ 'jig rten 'dzin/</text></item>
<item><p>68b2</p><section>mdo sde</section><text>de bzhin gshegs pa don dam pas khams su mi dmigs/ khams kyi chos su mi dmigs so/ /'jig rten 'dzin/ ngas ni khams thams cad 'gags pa'ang med/ bcad</text></item>
<item><p>68b3</p><section>mdo sde</section><text>pa'ang med par bla na med pa yang dag par rdzogs pa'i byang chub tu mngon par sangs rgyas so/ /de ci'i phyir zhe na/ don dam pa la khams kyi rnams med do/ /khams thams cad</text></item>
<item><p>68b4</p><section>mdo sde</section><text>la khams gang yang med de/ nges pa med do/ /khams thams cad nam mkhar 'jug pas khams thams cad ma skyes pa'i mtshan nyid do/ /de bzhin gshegs pas khams thams</text></item>
<item><p>68b5</p><section>mdo sde</section><text>cad la de lta bu'i tshul gyis thugs su chud do/ /de bzhin gshegs pas khams su ma gsungs/ chos rnams kyi stobs kyang ma gsungs so/ /de ci'i phyir zhe na/ chos thams cad ci yang med pas</text></item>
<item><p>68b6</p><section>mdo sde</section><text>ci'ang med pa'i khams mi gsung ngo / /'jig rten 'dzin/ de bzhin gshegs pas ni ci'ang med pa'i khams gsungs mod kyi de la yang dag par na khams su gsungs pa med do/ /</text></item>
<item><p>68b7</p><section>mdo sde</section><text>'jig rten 'dzin/ de ltar na khams rnams kyi rnam par 'byed pa la mkhas pa zhes bya'o/ /byang chub sems dpa' sems dpa' chen po rnams khams rnam par 'byed pa la shin</text></item>
<item><p>69a1</p><section>mdo sde</section><text>tu mkhas pa dang / khams thams cad btags pa tsam du shes pa dang / kun rdzob kyi khams tsam du shes pa dang / don dam pa'i khams shes pa</text></item>
<item><p>69a2</p><section>mdo sde</section><text>dang | khams kyi nges pa shes pa dang / kun rdzob kyi bden pa shes pa dang / khams rnam par 'byed pa la mkhas pa dang / ci dang / ci lta bu dang ldan pa shes pa dang / khams kyi</text></item>
<item><p>69a3</p><section>mdo sde</section><text>'dus pa shes pa dang / khams kyi 'jug pa shes pa dang / bden pa'i khams kyi 'jug pa shes pa dang / khams kyi khyad par la mkhas pa dang / khams thams cad</text></item>
<item><p>69a4</p><section>mdo sde</section><text>khams med par shes pa dang / khams thams cad nam mkha'i khams dang mthun par shes te/ khams rnams la bye brag tu mi 'byed pa dang / khams rnams la bye brag</text></item>
<item><p>69a5</p><section>mdo sde</section><text>tu mi dmigs/ bye brag tu mi brjod do/ /sems can rnams la khams 'jig pa ston pa la mkhas par 'gyur ro/ /'jig rten 'dzin/ 'di lta ste/ sgyu ma mkhan mkhas pa</text></item>
<item><p>69a6</p><section>mdo sde</section><text>zhig sems can la sgyu ma rnam pa sna tshogs bstan te/ sgyu ma'i dngos po rnam pa sna tshogs shes par byed do/ /de la mdza' zhing bshes ba dag gis/ 'di skad du/ 'di ni sgyu ma'o/ /</text></item>
<item><p>69a7</p><section>mdo sde</section><text>sgyu mar byas pa'i dngos po ste/ sgyu ma de la yang dag pa med do/ /phyin ci log tu sems can la ston to zhes smras na mkhas pa dag ni sgyu mar shes par 'gyur ro/ /'jig</text></item>
<item><p>69b1</p><section>mdo sde</section><text>rten 'dzin/ 'jig rten gyi rang bzhin ni sgyu ma lta bu ste/ byang chub sems dpa' sems dpa' chen po rnams sgyu ma lta bu'i chos la zhugs na 'jig rten sgyu ma'i rang bzhin du shes</text></item>
<item><p>69b2</p><section>mdo sde</section><text>so| |'jig rten spyod pa ni sgyu ma lta bu ste/ sbyor ba'i stobs kyis sems can dag la 'jig rten sgyu ma lta bur ston to/ /gang zhig 'jig rten la yang dag pa'i bden par 'dzin na</text></item>
<item><p>69b3</p><section>mdo sde</section><text>'jig rten yang dag pa ma yin pa sgyu ma lta bur ston to/ /de la mkhas pa/ blo zab mo/ dbang po rno ba dag ni zur tsam bstan pas chos thams cad stong pa nyid dang / sgyu ma lta bu dang /</text></item>
<item><p>69b4</p><section>mdo sde</section><text>mi bden pa dngos po med par shes te/ chos thams cad kyis bus pa so so'i skye bo dag bslus pa dang / chos thams cad yang dag pa ma yin pa'i rkyen la rag lus par shes</text></item>
<item><p>69b5</p><section>mdo sde</section><text>so| |'jig rten 'dzin/ de bas na byang chub sems dpa' sems dpa' chen po rnams khams kyi sbyor ba la 'jug par 'dod pa dag shin tu zab mo'i mdo sde brjod du med/ dmigs</text></item>
<item><p>69b6</p><section>mdo sde</section><text>su med pa/ khams thams cad shes shing mthong bar byed pa ston pa/ khams thams cad yi ge med pa/ 'dus pa med pa/ brjod du med pa/ khams thams cad kyi thabs</text></item>
<item><p>69b7</p><section>mdo sde</section><text>dang shes rab ston pa/ rten cing 'brel te 'byung ba la 'jug par byed pa ston pa/ gzhan yang / chos thams cad kyi yang dag pa nyid brjod pa/ 'di lta ste/ 'jig rten dang / 'jig</text></item>
<item><p>70a1</p><section>mdo sde</section><text>rten las 'das pa dang / 'dus byas dang / 'dus ma byas pa dang / dbang dang / dbang ma yin pa dang / sbyor ba la 'jug pa dang / don dam pa dang / kun rdzob kyi</text></item>
<item><p>70a2</p><section>mdo sde</section><text>don dang / nges pa'i don gyi mdo sde dang / bkri ba'i don gyi mdo sde dang / rten cing 'brel te byung ba'i rnam par grol ba'i mdo sde zab mo 'di las brjod pa thams cad la brtson par</text></item>
<item><p>70a3</p><section>mdo sde</section><text>bya'o| |khams bco brgyad ces bya ba'i le'u ste gsum mo// //'jig rten 'dzin ces bya ba'i mdo/ bam po gsum pa/ bcom ldan 'das kyis 'jig rten 'dzin</text></item>
<item><p>70a4</p><section>mdo sde</section><text>la 'di skad ces bka' stsal to/ /de la ji ltar na byang chub sems dpa' sems dpa' chen po skye mched bcu gnyis la mkhas pa zhe na/ byang chub sems dpa' sems dpa'</text></item>
<item><p>70a5</p><section>mdo sde</section><text>chen po skye mched bcu gnyis rnam par 'byed cing yang dag par rtog pa na 'di snyam du mig la mig gi skye mched dmigs su med/ mig la mig gi skye mched du nges pa med do/ /</text></item>
<item><p>70a6</p><section>mdo sde</section><text>mig gi skye mched kyang dngos por dmigs su med do/ /de ci'i phyir zhe na/ mig gi skye mched ni rkyen mang po las skyes pa phyin ci log las byung ba'o/ /gzugs la dmigs</text></item>
<item><p>70a7</p><section>mdo sde</section><text>pa'i phyir gzugs la rag lus pa ste/ gnyis phrad pa las gzugs kyi rkyen gyis mig gi skye mched kyi rkyen yod par gyur te/ gzugs dang / mig gi skye mched gnyis gcig la</text></item>
<item><p>70b1</p><section>mdo sde</section><text>gcig ltos pa'i phyir mig gi gzugs zhes bshad do/ /'di lta ste/ mig dang / gzugs zhes bya ba gzugs ni mig gi skye mched 'byung bar byed pa'i sgo yin la/ mig kyang gzugs</text></item>
<item><p>70b2</p><section>mdo sde</section><text>kyi skye mched 'byung zhing snang bar byed pas de bas na skye mched kyang gzugs kyi rkyen gyis skye mched kyi sgo zhes btags pas mig gi skye mched ces bya ste/ mig gis mthong ba'i phyir</text></item>
<item><p>70b3</p><section>mdo sde</section><text>gzugs kyi skye mched ces bya'o/ /kun rdzob tu yod par gsungs kyi mig kyang gzugs la mi gnas/ gzugs kyang mig la mi gnas/ mig mig la mi gnas/ gzugs kyang</text></item>
<item><p>70b4</p><section>mdo sde</section><text>gzugs la mi gnas te/ rkyen mang po las gzugs su dmigs pa byung bas mig gi skye mched ces btags so/ /gzhan yang / rten cing 'brel te byung ba las mig gi shes pa</text></item>
<item><p>70b5</p><section>mdo sde</section><text>dang / mthong ba'i mtshan nyid skye bas gzugs kyi skye mched ces btags so/ /ji ltar na kun rdzob tu phyin ci log tu bshad pa'i zlas don dam par mig gi skye mched dmigs</text></item>
<item><p>70b6</p><section>mdo sde</section><text>su med cing gzugs kyi skye mched dmigs su med pa bstan pa zhe na/ mkhas pa dag ni skye mched rnams btsal na yang dag par yod par mi mthong ste/ bus pa so so'i skye bo blo phyin</text></item>
<item><p>70b7</p><section>mdo sde</section><text>ci log tu gyur pa dag ni mig gi skye mched dang / gzugs kyi skye mched mtshan ma gnyis su 'chad do/ /mig gi skye mched dang / gzugs kyi skye mched de nyid yang dag pa ma</text></item>
<item><p>71a1</p><section>mdo sde</section><text>yin pa'i skye mched bstan pa'o/ /yang dag pa ji lta ba bzhin du chos rnams kyi de kho na'i mtshan nyid shes bar bya ba'i phyir skye mched rnams ni rten</text></item>
<item><p>71a2</p><section>mdo sde</section><text>cing 'brel te byung ba phyin ci log tu mngon par 'byed pa dang ldan pa las byung ste/ skye mched kyi mtshan nyid du yang dag par dmigs su med do/ /de ci'i phyir zhe na/ mig gi</text></item>
<item><p>71a3</p><section>mdo sde</section><text>skye mched dang / gzugs kyi skye mched nang na mi gnas/ phyi rol na mi gnas/ gnyis ka'i bar na mi gnas so/ /mig gi skye mched dang / gzugs kyi skye mched 'das pa ma</text></item>
<item><p>71a4</p><section>mdo sde</section><text>yin| ma 'ongs pa ma yin/ da ltar gyi ma yin te/ 'on kyang da ltar gyi rgyu dang / rkyen 'dus pa las gzugs su shes pas mig gi skye mched du brjod de/ bus pa so so'i skye bo</text></item>
<item><p>71a5</p><section>mdo sde</section><text>dag spyod pa bzhin no/ /mkhas pa dag ni skye mched rnams yang dag pa ma yin pa ci'ang med pa/ rnam par brtags pa'i phyin ci log las byung bar khong du chud pas skye mched</text></item>
<item><p>71a6</p><section>mdo sde</section><text>ma yin pa ni skye mched du mthong zhing shes so/ /skye mched kyi mtshan nyid mi brjod cing skye mched la mtshan nyid nges pa med do/ /rten cing 'brel te 'byung bar de bzhin gshegs</text></item>
<item><p>71a7</p><section>mdo sde</section><text>pas gsungs so/ /de dag ni skye mched du mthong ba dang / shes pa zhes bya'o/ /'di lta ste/ skye mched rnams ni yang dag pa ma yin pa/ ci'ang med pa/ rgyu dang / rkyen la rag lus</text></item>
<item><p>71b1</p><section>mdo sde</section><text>pa| phyin ci log dang ldan pa'i 'du byed las byung ba'o/ /skye mched ni byas pa med pa/ byed pa med de/ mig gi skye mched gzugs kyi skye mched du rnam par mi rtog/ gzugs kyi skye</text></item>
<item><p>71b2</p><section>mdo sde</section><text>mched kyang mig gi skye mched du mi shes rnam par mi rtog ste/ gnyis ka'i mtshan ma dang bral ba'o zhes chos nyid kyis 'brel ba'i mtshan nyid kyis na de la rnam par brtag cing brjod</text></item>
<item><p>71b3</p><section>mdo sde</section><text>du med do/ /skye mched kyi mtshan nyid ni rten cing 'brel te 'byung bas bus pas phyin ci log tu shes pa dang / 'phags pas khong du chud cing rtogs par ji bzhin te/ mig gi skye mched</text></item>
<item><p>71b4</p><section>mdo sde</section><text>dang | gzugs kyi skye mched ni ma skyes pa/ mi 'gag pa/ ma 'ongs pa/ mi 'gro ba'i mtshan nyid yin pas mig gis mig mi shes/ mig gis mig tu rnam par mi rtog/ gzugs</text></item>
<item><p>71b5</p><section>mdo sde</section><text>kyis gzugs mi shes/ gzugs kyis gzugs su rnam par mi rtog go/ de ci'i phyir zhe na/ gnyis ka stong pa'i phyir ro/ /gnyis ka bral ba'i phyir mig gis mig gi mtshan nyid</text></item>
<item><p>71b6</p><section>mdo sde</section><text>mi shes/ gzugs kyis gzugs kyi mtshan nyid mi shes/ mig dang / gzugs gnyis ka la mtshan nyid med/ chos med de/ de la nges pa'i mtshan nyid med pas mig gis</text></item>
<item><p>71b7</p><section>mdo sde</section><text>mig ma byas/ mig gis mig tu mi shes so/ /gzugs kyis gzugs ma byas/ gzugs kyis gzugs mi shes so/ /gnyis ka med pa'i phyir mig kyang bdag go snyam du</text></item>
<item><p>72a1</p><section>mdo sde</section><text>mi sems/ gzugs kyang bdag ni gzugs so snyam du mi sems/ mig dang / gzugs kyi bdag nyid ni sgyu ma'i ngo bo nyid de/ yang dag pa ma yin</text></item>
<item><p>72a2</p><section>mdo sde</section><text>pa'i bla dwags su mig dang / gzugs zhes brjod do/ /byang chub sems dpa' rnams ni mig gi skye mched dang / gzugs kyi skye mched la ji ltar rnam par 'byed cing rtog pa bzhin</text></item>
<item><p>72a3</p><section>mdo sde</section><text>du rna ba dang / sgra dang / sna dang / dri dang / lce dang / ro dang / lus dang / reg bya'ang de bzhin no/ /'jig rten 'dzin/ de la ji ltar na byang chub sems dpa' sems</text></item>
<item><p>72a4</p><section>mdo sde</section><text>dpa' chen po yid kyi skye mched la rnam par 'byed cing rtog pa zhe na/ byang chub sems dpa' sems dpa' chen po rnams yid kyi skye mched la rnam par 'byed cing rtog pa'i tshe de</text></item>
<item><p>72a5</p><section>mdo sde</section><text>'di snyam du yid kyi skye mched dmigs su med/ yid la skye mched du nges pa'i mtshan nyid med de/ yid kyi skye mched la dngos po med par sems so/ /de ci'i phyir zhe na/</text></item>
<item><p>72a6</p><section>mdo sde</section><text>yid kyi skye mched ni rten cing 'brel te byung bas phyin ci log las skyes te/ chos kyi skye mched las rag lus pas gnyis phrad pa las bya ba med par 'gyur ro/ /yid kyi skye</text></item>
<item><p>72a7</p><section>mdo sde</section><text>mched kyang chos kyi skye mched kyi rkyen gyis 'byung la/ chos kyi skye mched kyi rkyen gyis rnam par 'byed par gyur te/ mtshan nyid gnyis su phye'o/ /yid la brten nas chos kyi</text></item>
<item><p>72b1</p><section>mdo sde</section><text>skye mched kyi gnas yod par 'gyur te/ yid ni chos skye zhing mched par byed pa'i sgo yin la chos kyi skye mched kyang yid kyi sgo yin no/ /de bas na chos kyi skye mched ces gdags so/ /</text></item>
<item><p>72b2</p><section>mdo sde</section><text>chos kyi skye mched kyi sgo'i rkyen gyis yid kyi skye mched du brjod de/ yid kyi mtshan nyid kyi sgo bstan cing shes par bya ba'i phyir chos kyi skye mched ces brjod par gyur to/ /kun rdzob</text></item>
<item><p>72b3</p><section>mdo sde</section><text>kyi bden pa yang dag par bshad kyi yid kyang chos la mi brten chos kyang yid la mi brten te/ rten cing 'brel te 'byung bas chos rnams rkyen du gyur te yid kyi skye mched ces bshad</text></item>
<item><p>72b4</p><section>mdo sde</section><text>do| |rten cing 'brel te 'byung ba dang / yid kyi mtshan nyid bstan pa'i phyir ro/ /chos kyi skye mched brjod de/ kun rdzob tu phyin ci log bshad pa'i zlas don dam par yid kyi skye mched</text></item>
<item><p>72b5</p><section>mdo sde</section><text>dmigs su med/ chos kyi skye mched dmigs su med par gsungs so/ /mkhas pa dag ni skye mched la rnam par brtags na yang dag par yod par mi mthong ngo / /bus pa so</text></item>
<item><p>72b6</p><section>mdo sde</section><text>so'i skye bo blo phyin ci log tu gyur pa dag ni yid kyi skye mched dang / chos kyi skye mched ces mtshan ma rnam pa gnyis su brjod do/ /yid kyi skye mched dang / chos kyi skye mched ni yang dag pa</text></item>
<item><p>72b7</p><section>mdo sde</section><text>ma yin pa/ ci'ang med pa de kho na nyid ji bzhin du de bzhin gshegs pas thugs su chud pas skye mched ces gsungs so/ /skye mched rnams ni rten cing 'brel te byung ba phyin ci</text></item>
<item><p>73a1</p><section>mdo sde</section><text>log dang ldan pa'i 'du byed las byung bas de la ni yid kyi skye mched dang / chos kyi skye mched du yang dag par dmigs su med do/ /yid kyi skye mched</text></item>
<item><p>73a2</p><section>mdo sde</section><text>dang | chos kyi skye mched ni nang na mi gnas/ phyi rol na mi gnas/ gnyis ka'i bar na mi gnas so/ /gzhan yang / yid kyi skye mched ni 'das pa'ang ma yin/ ma 'ongs pa'ang ma yin/</text></item>
<item><p>73a3</p><section>mdo sde</section><text>da ltar gyi'ang ma yin te/ da ltar gyi 'phral gyi rkyen shes pa las bus pa so so'i skye bos bsams pas rjes su yid kyi skye mched dang / chos kyi skye mched ces brjod do/ /mkhas</text></item>
<item><p>73a4</p><section>mdo sde</section><text>pa dag ni yid kyi skye mched dang / chos kyi skye mched la yang dag pa ma yin pa/ ci'ang med pa/ phyin ci log tu rnam par rtog pa las byung ba skye mched ma yin pa la skye mched du khong</text></item>
<item><p>73a5</p><section>mdo sde</section><text>du chud par rtogs so/ /de ci'i phyir zhe na/ skye mched rnams la nges par skye mched kyi mtshan nyid med pa'i phyir ro/ /mkhas pa dag ni de ltar skye mched rnams la yang dag pa ma</text></item>
<item><p>73a6</p><section>mdo sde</section><text>yin pa ci'ang med par rtogs te/ yid kyi skye mched dang / chos kyi skye mched rang bzhin gyis dmigs su med/ yid kyi skye mched dang / chos kyi skye mched las byung ba de kho na'i mtshan</text></item>
<item><p>73a7</p><section>mdo sde</section><text>nyid du'ang mi dmigs so/ /de ltar yid kyi skye mched dang / chos kyi skye mched ni rten cing 'brel te byung bas de bzhin gshegs pas kyang skye mched rnams kyi shes pa dang / mthong</text></item>
<item><p>73b1</p><section>mdo sde</section><text>ba'i mtshan nyid gsungs pa ni/ 'di lta ste/ skye mched rnams yang dag pa ma yin pa/ ci'ang med pa/ phyin ci log dang ldan pa'i 'du byed las byung ba/ rgyu dang / rkyen la rag lus pa/</text></item>
<item><p>73b2</p><section>mdo sde</section><text>yid kyi skye mched dang / chos kyi skye mched byas pa/ byed pa/ byed pa med pa/ yid kyi skye mched kyis chos kyi skye mched du rnam par mi rtog /chos kyi skye mched kyang yid kyi skye mched du</text></item>
<item><p>73b3</p><section>mdo sde</section><text>rnam par mi rtog par shes so/ /de ci'i phyir zhe na/ gnyis ka'i dang bral ba'i phyir ro/ /de ltar mtshan nyid gnyis dang bral bas na de la rnam par dbyer med do/ /skye mched de dag</text></item>
<item><p>73b4</p><section>mdo sde</section><text>ni rten cing 'brel te byung ba yin yang bus pa so so'i skye bo dag phyin ci log tu sems pa'i rjes su brjod pa yin no/ /'phags pa rnams kyis khong du chud cing rtogs pa ltar na yid kyi</text></item>
<item><p>73b5</p><section>mdo sde</section><text>skye mched mi skye ba/ ma skyes pa/ mi 'gag pa/ mi 'ong ba/ ma song ba ste/ yid kyis yid mi shes/ yid du rnam par mi rtog /chos kyis chos su mi shes/ chos su rnam par mi</text></item>
<item><p>73b6</p><section>mdo sde</section><text>rtog ste/ gnyis ka stong pa'i phyir ro/ /gnyis ka dang bral ba'i phyir yid kyis yid kyi mtshan nyid mi shes/ chos kyis chos kyi mtshan nyid mi shes te/ mtshan nyid de gnyis ka ci'ang</text></item>
<item><p>73b7</p><section>mdo sde</section><text>med pas de la ni nges pa'i chos gcig kyang med do/ /yid kyis mi 'grub la yid 'jig par yang mi nus/ chos kyis kyang chos mi 'grub la chos 'jig par mi nus so/ /gnyis ka med</text></item>
<item><p>74a1</p><section>mdo sde</section><text>pas yid kyi skye mched ni bdag yid kyi skye mched do snyam du mi sems so/ /chos kyi skye mched kyang bdag ni chos kyi skye mched do snyam du mi sems so/ /</text></item>
<item><p>74a2</p><section>mdo sde</section><text>de gnyis ka stong pas sgyu ma lta bu ste/ ming dang / tshig tu rnam par phye nas btags so/ /byang chub sems dpa' sems dpa' chen po rnams yid kyi skye mched dang / chos kyi</text></item>
<item><p>74a3</p><section>mdo sde</section><text>skye mched de lta bu rnam par 'byed cing rtog go/ 'jig rten 'dzin/ de la ji ltar na byang chub sems dpa' sems dpa' chen po rnams nang gi skye mched drug dang / phyi'i</text></item>
<item><p>74a4</p><section>mdo sde</section><text>skye mched drug la rnam par 'byed cing rtog pa zhe na/ 'di lta ste/ skye mched bcu gnyis ni thams cad kyang yang dag pa ma yin pa rkyen mang po dang / phyin ci log tu ldan pa</text></item>
<item><p>74a5</p><section>mdo sde</section><text>las skyes pa ste/ mtshan ma gnyis su gyur pa'i phyir phyi dang / nang gnyis so/ /bus pa so so'i skye bo dag yang dag pa'i chos ma thos pa skye mched bcu gnyis kyi yang dag</text></item>
<item><p>74a6</p><section>mdo sde</section><text>pa nyid mi shes pa'i phyir mig gi skye mched la chags nas bdag mig gi skye mched gi mig gi skye mched ces chags/ gzugs kyi skye mched la chags nas bdag gzugs</text></item>
<item><p>74a7</p><section>mdo sde</section><text>kyi skye mched bdag gi gzugs kyi skye mched ces chags pa nas rna ba dang / sgra dang / sna dang / dri dang / lce dang / ro dang / lus dang / reg bya dang / yid dang / chos kyi</text></item>
<item><p>74b1</p><section>mdo sde</section><text>bar du bdag yid/ bdag gi yid/ bdag chos/ bdag gi chos so zhes chags so/ /de ltar chags pas na skye mched bcu gnyis kyis kun nas klags shing bcings te lam</text></item>
<item><p>74b2</p><section>mdo sde</section><text>rgyud ldar yang dang / yang 'khor bar gyur nas 'byung ba'i lam mi shes so/ /byang chub sems dpa' sems dpa' chen po rnams de ltar skye mched bcu gnyis la yang dag par</text></item>
<item><p>74b3</p><section>mdo sde</section><text>brtags na skye mched bcu gnyis rnams yang dag pa ma yin pa/ sgyu ma/ snying po med pa/ gsog/ gsob lta bu/ stong pa/ sgyu ma lta bur mthong / mig gi skye mched la</text></item>
<item><p>74b4</p><section>mdo sde</section><text>bdag gam/ bdag gi bar mi chags pa nas chos kyi skye mched kyi bar du bdag gam bdag gi bar mi chags so/ /de ltar mi chags pas na rnam par mi rtog ste/ byang chub sems</text></item>
<item><p>74b5</p><section>mdo sde</section><text>dpa' rnams de ltar skye mched bcu gnyis la shin tu mkhas so/ /'jig rten 'dzin/ byang chub sems dpa' sems dpa' chen po rnams de ltar skye mched rnams kyi thabs</text></item>
<item><p>74b6</p><section>mdo sde</section><text>la mkhas pas skye mched bcu gnyis thams cad la mi chags mi thogs/ skye mched rnams shes par bya ba dang / mthong bar bya ba la'ang rtog la skye mched rnams rnam par 'byed pa</text></item>
<item><p>74b7</p><section>mdo sde</section><text>la'ang mkhas pas rkyen mang po las skyes pa'i chos kyi skye mched bcu gnyis khong du chud cing rtogs pa dang / mtshan ma med pas skye mched bcu gnyis kyi mtshan ma 'jig pa dang /</text></item>
<item><p>75a1</p><section>mdo sde</section><text>skye mched rnams rten pa'i lam gyi rjes su mi gnas pa dang / skye mched rnams kyi mtshan nyid med par shes pa dang / mtshan nyid rnams kyi sbyor pa'i</text></item>
<item><p>75a2</p><section>mdo sde</section><text>thabs kyi mtha' dag kyang shes shing rtogs so/ /'jig rten 'dzin/ 'di lta ste/ sgyu ma mkhan gyis sgyu ma byas pa'i 'khrul 'khor las phyogs bzhi nas chu 'bab pa ltar skye</text></item>
<item><p>75a3</p><section>mdo sde</section><text>mched bcu gnyis kyang de bzhin du phyi nang gi rten cing 'brel ba las bya ba kun byed par gyur te/ de la yang dag par dngos por dmigs su med do/ /skye mched bcu gnyis po</text></item>
<item><p>75a4</p><section>mdo sde</section><text>'di sngon gyi las kyi 'khrul 'khor gyis rnam par bcings pas bya ba kun byas par gyur to/ /'jig rten 'dzin/ 'di lta ste/ skye mched ces bya ba ni bus pa so so'i skye bo shes</text></item>
<item><p>75a5</p><section>mdo sde</section><text>pa'i blo med pa dag gi nyon mongs pa skye zhing mched par byed pa'i sgo'i mig ni gzugs kyi sgo ste/ byams pa dang / sdang ba skyed pa'i phyir ro/ /gzugs kyang mig gi sgo ste /</text></item>
<item><p>75a6</p><section>mdo sde</section><text>byams pa dang / sdang ba skyed pa'i phyir ro/ /de bzhin du rna ba dang / sna dang / lce dang / lus dang / yid kyi bar du ste/ yid chos kyi sgor gyur pas byams sdang skyed do/ /</text></item>
<item><p>75a7</p><section>mdo sde</section><text>chos kyang yid kyi sgor gyur pas byams sdang skyed la de ltar skye mched bcu gnyis ni byams sdang dang 'tshogs shing 'dus pa ste yang dag pa'i mtshan nyid mi shes so/ /'jig</text></item>
<item><p>75b1</p><section>mdo sde</section><text>rten 'dzin/ byang chub sems dpa' sems dpa' chen po rnams ni skye mched rnams kyi rang bzhin gyi ngo bo dang / skye mched kyi mtshan nyid la shin tu legs par rtags pas byams</text></item>
<item><p>75b2</p><section>mdo sde</section><text>pa dang / sdang bas rnam par 'ching bar mi 'gyur/ 'jig rten 'dzin/ byang chub sems dpa' sems dpa' chen po skye mched rnams shin tu rtogs so/ /skye mched bcu gnyis shes</text></item>
<item><p>75b3</p><section>mdo sde</section><text>par bya pa'i le'u ste bzhi pa'o// //'jig rten 'dzin/ de la ji ltar na byang chub sems dpa' sems dpa' chen po rnams rten cing 'brel te 'byung ba bcu</text></item>
<item><p>75b4</p><section>mdo sde</section><text>gnyis rnam par 'byed cing rtog pa la mkhas pa zhe na/ byang chub sems dpa' sems dpa' chen po rnams rten cing 'brel te 'byung ba gnyis la rnam par 'byed cing rtog pa ni 'di</text></item>
<item><p>75b5</p><section>mdo sde</section><text>lta ste/ ci'ang med pa'i phyir ma rig pa zhes btags te/ ma rig pa la chos med pa'i phyir ma rig pa zhes btags/ ma rig pas ma rig pa mi shes pa'i phyir ma rig pa</text></item>
<item><p>75b6</p><section>mdo sde</section><text>zhes brjod do/ /ji ltar ma rig pa mi shes pas ma rig pa zhe na/ ma rig pa la nges pa'i chos su dmigs su med pas ma rig pa zhes bya'o/ /ci'i phyir ma rig pa'i rkyen gyis 'du byed</text></item>
<item><p>75b7</p><section>mdo sde</section><text>rnams zhe na/ chos thams cad ni ci'ang med pa ste/ bus pa so so'i skye bo dag rnam par 'du byed pas na ma rig pa'i rkyen gyis 'du byed ces bya'o/ /'du byed las rnam par shes</text></item>
<item><p>76a1</p><section>mdo sde</section><text>shes pa skye bas na 'du byed kyi rkyen gyis rnam par shes pa'o/ /ming dang / gzugs ni mtshan nyid gnyis te/ de bas na rnam par shes pa'i rkyen gyis</text></item>
<item><p>76a2</p><section>mdo sde</section><text>ming dang gzugs so/ /ming dang gzugs las drug gi skye mched skyes pas de bas na ming dang gzugs kyi rkyen gyis drug gi skye mched do/ /drug gi skye mched las reg pa skye bas</text></item>
<item><p>76a3</p><section>mdo sde</section><text>de bas na skye mched drug gi rkyen gyis reg pa'o/ /reg pa las chor ba skye bas de'i phyir reg pa'i rkyen gyis tshor ba'o/ /tshor ba las sred pa skye ste/ de bas na tshor ba'i rkyen gyis</text></item>
<item><p>76a4</p><section>mdo sde</section><text>sred pa'o/ /sred pa las len pa skye ste/ de bas na sred pa'i rkyen gyis len pa'o/ /len pa las srid pa 'byung ste/ de bas na len pa'i rkyen gyis srid pa'o/ /srid pa las skye ba</text></item>
<item><p>76a5</p><section>mdo sde</section><text>byung bas de bas na srid pa'i rkyen gyis skye pa'o/ /skye bas rga ba dang / shi ba dang / slos pa'i mya ngan dang / smre sngags 'don pa dang / sdug bsngal ba 'ba' zhig gi phung por</text></item>
<item><p>76a6</p><section>mdo sde</section><text>gyur pas de bas na skye ba'i rkyen gyis rga ba dang / shi ba dang / yid blong ba dang / smre sngags 'don pa dang / sdug bsngal ba'i phung po zhes brjod de/ de ltar sdug bsngal</text></item>
<item><p>76a7</p><section>mdo sde</section><text>gyi phung po chen po 'ba' zhig tu gyur ro/ /de la kun 'dus pa ni blo phyin ci log tu gyur nas rig pa dang 'gal bar byed cing ma rig pa'i phung por bsags nas srid pa phyi ma'i</text></item>
<item><p>76b1</p><section>mdo sde</section><text>'dod pa bskyed de dga' ba dang / chags pa la gnas thams cad du skye ba tshol ba ni srid pa'i phung po'o/ /'jig rten 'dzin/ 'jig rten 'di dag rten cing 'brel te 'byung ba bcu gnyis kyis</text></item>
<item><p>76b2</p><section>mdo sde</section><text>rnam par bcings te ma rig pas ldongs nas ma rig pa'i mun pas g.yang sar 'thom zhing ma rig pa'i thog mar 'gro bas rten cing 'brel te 'byung ba bcu gnyis rdzogs par skyed do/ /</text></item>
<item><p>76b3</p><section>mdo sde</section><text>byang chub sems dpa' rnams de ltar ma rig pa'i yang dag pa'i mtshan nyid la shin tu brtags na ma rig pa nyid stong pa nyid thog ma'i mtha' dmigs su med par shes so/ /de ci'i</text></item>
<item><p>76b4</p><section>mdo sde</section><text>phyir zhe na/ ma rig pa med pa'i phyir thog ma'i mtha' zhes bya ba med bas mkhas pa dag gis mtha' med pas thog ma'i mthar rtogs te thog ma'i mthar rnam par mi 'byed do/ /</text></item>
<item><p>76b5</p><section>mdo sde</section><text>rnam par rtog pa yongs su gcad pas ma rig pa la mi chags so/ /chos thams cad ci'ang med pas chos ni ji ltar bshad pa ltar ma yin te/ chos thams cad ci'ang med ces</text></item>
<item><p>76b6</p><section>mdo sde</section><text>brjod na'ang de nyid ma rig pa shes shing mthong ba'o/ gang chos thams cad chud cing rtogs na de de nyid rig pa ste/ de nyid las rig pa gzhan zhes bya ba med kyi/ gang rig pa</text></item>
<item><p>76b7</p><section>mdo sde</section><text>shes shing mthong ba nyid rig pa zhes bya'o/ /de la ji ltar na ma rig pa shes shing mthong ba zhe na/ 'di lta ste/ chos thams cad ci'ang med pa/ chos thams cad ci'ang dmigs</text></item>
<item><p>77a1</p><section>mdo sde</section><text>su med pa/ chos thams cad yang dag pa ma yin pa phyin ci log pa/ chos thams cad ji ltar bshad pa ltar ma yin par rig pa na ma rig par shes</text></item>
<item><p>77a2</p><section>mdo sde</section><text>shing mthong ste/ ma rig pa shes shing mthong ba ni rig pa zhes bya'o/ /de ci'i phyir zhe na/ ma rig pa dmigs su med pa'i phyir ro/ /ma rig pa'i rkyen gyis 'du byed ces bya</text></item>
<item><p>77a3</p><section>mdo sde</section><text>ba'ang chos thams cad ci'ang med de/ bus pa so so'i skye bo dag ma rig pa'i mun par 'thom pas phyin ci log tu 'du byed kyi las rnams byed de/ 'du byed kyi las de ni</text></item>
<item><p>77a4</p><section>mdo sde</section><text>gzugs med/ gnas med pas ma rig pas kyang 'du byed kyi las skyed mi nus la byas pa'i chos med pas ma rig pa'i rkyen gyis 'du byed ces brjod do/ /'du byed kyi las</text></item>
<item><p>77a5</p><section>mdo sde</section><text>ni 'dus pa 'am/ 'ongs pa'i gnas sam/ song ba'i gnas kyang med la 'du byed kyi gnas 'das pa ma yin/ ma 'ongs pa ma yin/ da ltar gyi ma yin pas ma rig pa'ang</text></item>
<item><p>77a6</p><section>mdo sde</section><text>ma rig pas stong / 'du byed kyi las kyang 'du byed kyi las kyis stong ste/ 'du byed kyi las la gnas med kyang ma rig pa la brten nas 'du byed kyi las byung ste/ 'du byed</text></item>
<item><p>77a7</p><section>mdo sde</section><text>kyi las kyang ma rig pa la mi gnas/ ma rig pa'ang 'du byed kyi las la mi gnas te/ ma rig pa'ang ma rig pa mi shes/ 'du byed kyi las kyang 'du byed kyi las kyis</text></item>
<item><p>77b1</p><section>mdo sde</section><text>mi shes te/ de ltar ma rig pa dang / 'du byed kyi las ni phyin ci log gi dbang gis ma rig pa las skyes kyang de la ni ma rig pa dmigs su med/ ma rig pa'i rang bzhin dmigs su</text></item>
<item><p>77b2</p><section>mdo sde</section><text>med| 'du byed kyi las dmigs su med/ 'du byed kyi las kyi rang bzhin dmigs su med kyi mun pa'i thibs bo las mun pa zhes btags te/ ma rig pa'i mun pa'i thibs po</text></item>
<item><p>77b3</p><section>mdo sde</section><text>las 'du byed kyi las zhes rnam par rtog ste/ ci'ang med pa'i chos las bya ba byas pas ma rig pa dang / 'du byed kyi las ni ci'ang med pa'o/ /'du byed kyi rkyen gyis rnam par shes pa</text></item>
<item><p>77b4</p><section>mdo sde</section><text>zhes bya ba ni rnam par shes pa 'du byed kyi las la mi gnas la 'du byed kyi las dang yang ma bral te rnam par shes pa skyes kyang 'du byed kyi las kyis rnam par shes pa bskyed pa</text></item>
<item><p>77b5</p><section>mdo sde</section><text>ni ma yin no/ /de ci'i phyir zhe na/ 'du byed kyi las kyang 'du byed kyi las su mi shes la 'du byed kyi las la ltos pa'ang ma yin te/ skye bo blo phyin ci log tu gyur pa dag 'du</text></item>
<item><p>77b6</p><section>mdo sde</section><text>byed kyi las kyi rnam par shes pa skyed mod kyi rnam par shes pa de ni 'du byed kyi las kyi nang na mi gnas/ 'du byed kyi las kyi phyi rol na mi gnas/ gnyis ka'i bar na'ang mi gnas</text></item>
<item><p>77b7</p><section>mdo sde</section><text>te| rnam par shes pa skye ba'ang med mod kyi 'du byed las kyi rgyun gcig gis bsabs te ma chad pa las rnam par shes pa skyes so/ /mkhas pa dag ni rnam par shes pa'i mtshan</text></item>
<item><p>78a1</p><section>mdo sde</section><text>nyid btsal na dmigs su med de/ rnam par shes pa skye bar mi dmigs pa rnam par shes pas rnam par shes pa mi shes/ rnam par shes pas</text></item>
<item><p>78a2</p><section>mdo sde</section><text>rnam par shes par mi mthong / rnam par shes pas rnam par shes pa la mi gnas so/ /rnam par shes pa'i rkyen gyis ming dang gzugs zhes bya ba na ming dang / gzugs</text></item>
<item><p>78a3</p><section>mdo sde</section><text>rnam par shes pa la mi gnas/ rnam par shes pa'i pha rol na ming dang / gzugs mi skye ste/ ming dang gzugs de ni rnam par shes pa las ma 'ongs kyi rnam par shes pas</text></item>
<item><p>78a4</p><section>mdo sde</section><text>dmigs pas bus pa so so'i skye bo'i ldongs pa dag ming dang / gzugs su chags te/ rnam par shes pas ming dang gzugs bskyed pa ni ma yin no/ /mkhas pa dag ni de la</text></item>
<item><p>78a5</p><section>mdo sde</section><text>brtags na ming dang gzugs su mi dmigs mi mthong ste/ ming dang / gzugs zhes bya ba ni gzugs med phyogs med de/ log par rnam par rtog pa las skyes so/ /gzugs</text></item>
<item><p>78a6</p><section>mdo sde</section><text>kyi mtshan nyid rnam par shes pa'i rkyen gyis yod ces bya ba rnam par shes pa nyid dmigs su med pa yin na rnam par shes pa'i rkyen gyis gzugs skye ba lta ci smos te/ gzugs</text></item>
<item><p>78a7</p><section>mdo sde</section><text>zhes nges par btags pa'i gnas med do/ /ming dang gzugs kyi rkyen gyis drug gi skye mched ces bya ba ni drug gi skye mched kyi rkyen gyis gzugs skye zhes bya bar mi rung ste/ ming</text></item>
<item><p>78b1</p><section>mdo sde</section><text>ni lus la gnas pas dbugs phyi nang du rgyu bas lus dang / sems dang / sems las byung ba'i chos rnams brtas par byed de/ skye mched drug ni sgyu ma lta bu med pa las rnam par rtog pa</text></item>
<item><p>78b2</p><section>mdo sde</section><text>las byung ste/ phyin ci log tu bya ba yod do/ /drug gi skye mched kyi rkyen gyis reg bya zhes bya ba ni reg bya de gzugs la brten te yod pa yin na/ reg bya ni gzugs la med do/ /de</text></item>
<item><p>78b3</p><section>mdo sde</section><text>ci'i phyir zhe na/ gzugs ni shes pa med pa'i rang bzhin can te/ rdo dang / shing dang / tha mi dad kyang skye mched drug las byung ba'i phyir reg bya zhes rnam par phye ste btags so/ /de</text></item>
<item><p>78b4</p><section>mdo sde</section><text>ci'i phyir zhe na/ skye mched drug nyid yang dag pa ma yin pa ci'ang med na reg bya lta ci smos te/ reg bya ni stong pa ci'ang med pa ste/ rnam par rtog pa'i phyin ci log las skyes te/</text></item>
<item><p>78b5</p><section>mdo sde</section><text>reg bya ni yul na mi gnas phyogs na mi gnas so/ /reg bya nyid stong pa ste reg bya'i mtshan nyid med pas reg byas skye mched drug mi shes/ skye mched drug kyang reg byas mi shes</text></item>
<item><p>78b6</p><section>mdo sde</section><text>so| |reg bya'i rkyen gyis tshor ba zhes bya ba ni tshor ba ste reg bya'i nang na mi gnas/ reg bya'i phyi rol na mi gnas so/ /gnyis ka'i bar na mi gnas/ reg bya de gud nas tshor ba la</text></item>
<item><p>78b7</p><section>mdo sde</section><text>ltos te 'ongs pa ma yin gyi reg bya las tshor ba skyes so/ /reg bya nyid kyang yang dag pa ma yin te/ med na tshor ba lta ci smos te tshor ba la nges pa'i mtshan nyid med/ tshor ba ni</text></item>
<item><p>79a1</p><section>mdo sde</section><text>med pa las phyin ci log tu rtog pa skye ste phyin ci log tu bya ba yod do/ /tshor ba'i rkyen gyis sred pa zhes bya ba ni tshor ba de gud na sred pa la ltos te 'ongs pa ma</text></item>
<item><p>79a2</p><section>mdo sde</section><text>yin| tshor ba nyid sred pa dang lhan cig pa ma yin/ tshor bas kyang sred pa mi shes la sred pa la rnam par mi rtog/ sred pa la'ang tshor ba mi shes la tshor ba la rnam par mi rtog/</text></item>
<item><p>79a3</p><section>mdo sde</section><text>sred pa'ang tshor ba dang lhan cig pa ma yin te/ tshor ba sred pa la mi gnas pa la sred pa las gud na'ang tshor ba yod pa ma yin no/ /tshor ba nyid la tshor ba'i mtshan nyid med na</text></item>
<item><p>79a4</p><section>mdo sde</section><text>tshor ba'i rkyen gyis sred pa zhes bya ba lta ci smos te/ tshor ba sred pa'i nang na mi gnas/ tshor ba'i phyi rol na mi gnas/ gnyis ka'i bar na mi gnas/ sred pa nyid kyang sred pa'i</text></item>
<item><p>79a5</p><section>mdo sde</section><text>nang na mi gnas/ sred pa'i phyi rol na mi gnas/ gnyis ka'i bar na mi gnas te/ sred pa'i nang na sred pa'i mtshan nyid dmigs su med de/ sred pa de ni yang dag pa ma</text></item>
<item><p>79a6</p><section>mdo sde</section><text>yin pa phyin ci log dang ldan pa'i rnam par rtog pa las sred pa zhes btags kyi sred pa ni 'das pa ma yin/ ma 'ongs pa ma yin/ da ltar ma yin no/ /sred pa de ni bcings</text></item>
<item><p>79a7</p><section>mdo sde</section><text>pa las sred pa skyes pa ma yin/ bcings pa ma yin pa las kyang ma yin te/ rgyu dang / rkyen gcig gis gcig bsabs pa'i rgyun ma chad pa las tshor ba'i rkyen gyis sred pa zhes</text></item>
<item><p>79b1</p><section>mdo sde</section><text>btags so/ /mkhas pa dag ni sred pa'i yul na mi gnas/ phyogs na mi gnas/ stong pa/ gsob/ gsog lta bu/ snying po med pa/ yang dag pa ma yin te ci la'ang med par</text></item>
<item><p>79b2</p><section>mdo sde</section><text>shes so/ /sred pa'i rkyen gyis len pa zhes bya ba ni sred pa gud nas len pa la ltos te 'ongs pa ma yin/ sred pa dang / len pa lhan cig pa ma yin te/ sred pa las len pa ma bskyed</text></item>
<item><p>79b3</p><section>mdo sde</section><text>kyang sred pa yod pas rgyu dang / rkyen lhan cig pa'i phyir rjes su len pa zhes bya ba btags so/ /len pa dang / sred pa lhan cig pa ma yin te/ sred pa las gzhan pa'ang ma yin no/ /</text></item>
<item><p>79b4</p><section>mdo sde</section><text>sred pa'ang len pa dang / lhan cig pa ma yin te/ len pa las tha mi dad pas sred pa'i nang na mi gnas/ sred pa'i phyi rol na mi gnas/ gnyis ka'i bar na mi gnas te/ sred pa</text></item>
<item><p>79b5</p><section>mdo sde</section><text>nyid kyang dmigs su med na sred pa'i rkyen gyis len pa zhes bya ba lta ci smos te/ len pa'i nges pa'i mtshan nyid dmigs su med do/ /mkhas pa dag ni len pa de yang dag pa ma</text></item>
<item><p>79b6</p><section>mdo sde</section><text>yin pa ci'ang med par rtogs te/ len pa'i nang na len pa'i mtshan nyid med pas len pa ni 'das pa dang / ma 'ongs pa dang / da ltar gyi ma yin te/ len pa ni len pa'i</text></item>
<item><p>79b7</p><section>mdo sde</section><text>nang na mi gnas/ len pa'i phyi rol na mi gnas/ gnyis ka'i bar na mi gnas te/ phyin ci log las byung ba/ rgyu dang / rkyen las skyes pa'o/ /rkyen mang po 'dus pa las len pa</text></item>
<item><p>80a1</p><section>mdo sde</section><text>zhes bya ste/ chos gang yang lhan cig pa 'am/ so so ba med do/ /len pa ngo bo nyid med de/ nges pa'i chos med kyang bus pa so so'i skye bo dag ni yang dag</text></item>
<item><p>80a2</p><section>mdo sde</section><text>pa ma yin pa'i len pa la tshor bar byed do/ /'du byed thams cad yang dag pa ma yin pas 'jig rten pa dag ni len pas rnam par bcings so/ /mkhas pa dag ni len pa la yang</text></item>
<item><p>80a3</p><section>mdo sde</section><text>dag pa ma yin pa/ stong pa/ snying po med pa/ dngos po med pa nges pa'i chos cung zad tsam yang dmigs su med par rtogs so/ /len pa'i rkyen gyis srid pa zhes bya ba ni len</text></item>
<item><p>80a4</p><section>mdo sde</section><text>pa'ang srid pa la ltos te 'ongs pa ma yin la/ len pas srad pa bskyed nus pa'i phyir len pa'i rkyen gyis srid pa zhes bya ba ma yin gyi srid pa de ni len pa'i nang na'ang mi gnas/ len</text></item>
<item><p>80a5</p><section>mdo sde</section><text>pa'i phyi rol na'ang mi gnas/ gnyis ka'i bar na'ang mi gnas te/ srid pa'i de ni len pa la mi gnas/ len pa'ang srid pa dang lhan cig pa 'am/ so so ba ma yin mod kyi rkyen mang</text></item>
<item><p>80a6</p><section>mdo sde</section><text>po 'dus pa las len pa'i rkyen gyis srid pa zhes brjod kyi/ len pas srid pa skyed nus la len pas srid pa rnam par mi 'byed do/ /len pa nyid yang dag pa ma yin pa ci'ang med</text></item>
<item><p>80a7</p><section>mdo sde</section><text>pa min na len pa'i rkyen gyis srid pa zhes bya ba lta ci smos te srid pa la ltos pa med do/ /srid pa nyid srid pa zhes dmigs su med de/ srid pa nyid kyang srid pa'i nang na mi gnas/</text></item>
<item><p>80b1</p><section>mdo sde</section><text>srid pa'i phyi rol na mi gnas te/ gnyis ka'i bar na mi gnas pas srid pa de ni 'das pa ma yin/ ma 'ongs pa ma yin/ da ltar ma yin no/ /mkhas pa dag ni srid pa de ni yang dag pa</text></item>
<item><p>80b2</p><section>mdo sde</section><text>ma yin pa phyin ci log dang ldan pa lhan cig pa dang / so so ba ma yin pas srid pa ni shes pa med pa'i rang bzhin can rnam par mi 'byed/ srid pa de ni yul na mi gnas/ phyogs na mi gnas</text></item>
<item><p>80b3</p><section>mdo sde</section><text>so| |srid pa de ni snga ma'i mtha' med/ phyi ma'i mtha' med/ da ltar gyi mtha' med do/ /srid pa de ni yod pa ma yin/ med pa ma yin pas rten cing 'brel te 'byung ba bcu gnyis kyi nang du</text></item>
<item><p>80b4</p><section>mdo sde</section><text>srid pa'o zhes khong du chud cing rtogs so/ /mkhas pa blo can dag ni srid pa la stong pa nyid/ snying po med pa/ gsob/ gsog lta bur yongs su rtogs so/ /srid pa'i rkyen gyis skye ba zhes</text></item>
<item><p>80b5</p><section>mdo sde</section><text>bya ba ni srid pa de skye ba la ltos nas 'ongs pa ma yin/ skye ba de srid pa dang lhan cig pa'ang ma yin/ so so ba'ang ma yin la/ skye ba de ni srid pa'i nang na mi gnas/ srid pa'i phyi rol na</text></item>
<item><p>80b6</p><section>mdo sde</section><text>mi gnas/ gnyis ka'i bar na mi gnas te/ srid pas skye ba ma bskyed la srid pa las gud nas skye bar 'gyur ba ma yin gyi rten cing 'brel te 'byung ba bcu gnyis gcig gis gcig</text></item>
<item><p>80b7</p><section>mdo sde</section><text>bsabs pa'i rgyun ma chad pa las sred pa'i rkyen gyis skye ba zhes brjod do/ /srid pa dang / skye ba gcig gis gcig rkyen byas pa'ang ma yin/ rkyen ma byas pa'ang ma yin te/ srid pa</text></item>
<item><p>81a1</p><section>mdo sde</section><text>nyid kyang dmigs su med na srid pa'i rkyen gyis skye ba skyes pa lta ci smos te/ mkhas pa dag ni skye ba de sred pa la mi gnas la skye ba la skye ba'i mtshan nyid</text></item>
<item><p>81a2</p><section>mdo sde</section><text>med| skye ba la rang bzhin med/ skye ba la ngo bo nyid med pas nges par dmigs su rung ba'i chos gcig tsam yang med par rtogs so/ /mkhas pa dag gis de ltar skye ba la</text></item>
<item><p>81a3</p><section>mdo sde</section><text>rang bzhin med la ci'ang med de/ rten cing 'brel te 'byung ba bcu gnyis gcig gis gcig bsabs pa'i rgyun tsam zhig bstan pa'i phyir srid pa'i rkyen gyis skye ba zhes brjod</text></item>
<item><p>81a4</p><section>mdo sde</section><text>par yongs su rtogs so/ /skye ba la lhan cig pa'am/ so so ba'i chos med de/ skye ba de srid pa'i nang na mi gnas/ srid pa'i phyi rol na mi gnas/ gnyis ka'i bar na'ang mi</text></item>
<item><p>81a5</p><section>mdo sde</section><text>gnas so/ /skye ba de 'das pa ma yin/ ma 'ongs pa ma yin/ da ltar ma yin/ skye ba de snga ma'i mtha' dang / phyi ma'i mtha' dang / bar gyi mthar dmigs su med do/ /skye ba de</text></item>
<item><p>81a6</p><section>mdo sde</section><text>dngos por dmigs su med pas mkhas pa dag rgyu dang / rkyen mang po 'dus pa dang / phyin ci log dang ldan pa'i yang dag pa ma yin pa/ ci'ang med pa sgyu ma lta bu las skyes par</text></item>
<item><p>81a7</p><section>mdo sde</section><text>yongs su rtogs so/ /skye ba'i rkyen gyis rga shi dang / slos pa'i mya ngan dang / smre sngags 'don pa dang / sdug bsngal ba zhes bya ba ni skye ba de rga shi dang / slos pa'i</text></item>
<item><p>81b1</p><section>mdo sde</section><text>mya ngan dang / smre sngags 'don pa dang / sdug bsngal la ltos te 'ongs pa ma yin gyi skye bas kyang rga shi dang / slos pa'i mya ngan dang / smre sngags 'don pa dang / sdug bsngal</text></item>
<item><p>81b2</p><section>mdo sde</section><text>ba bskyed mi nus so/ /rga shi dang / slos pa'i mya ngan dang / smre sngags 'don pa dang / sdug bsngal ba skye ba'i nang na mi gnas/ skye ba'i phyi rol na mi gnas/ gnyis ka'i</text></item>
<item><p>81b3</p><section>mdo sde</section><text>bar na'ang mi gnas so/ /rga shi dang / slos pa'i mya ngan dang / smre sngags 'don pa dang / sdug bsngal ba skye ba gnas te skye ba'i phyir rga shi dang / slos pa'i mya ngan dang / smre</text></item>
<item><p>81b4</p><section>mdo sde</section><text>sngags 'don pa dang / sdug bsngal ba brjod pa'ang rgyu dang / rkyen mang po las skye ba'i chos bstan pa'i phyir ro/ /skye ba nyid rga shi dang / slos pa'i mya</text></item>
<item><p>81b5</p><section>mdo sde</section><text>ngan dang / smre sngags 'don pa dang / sdug bsngal ba dang lhan cig pa'ang ma yin/ so so ba'ang ma yin no/ /skye ba la skye ba nyid kyang dmigs su med na skye ba'i rkyen gyis</text></item>
<item><p>81b6</p><section>mdo sde</section><text>rga shi dang / slos pa'i mya ngan dang / smre sngags 'don pa dang / sdug bsngal ba lta ci smos/ rga shi dang / sdug bsngal nyid la rga shi dang / sdug bsngal dmigs su med do/ /de ci'i</text></item>
<item><p>81b7</p><section>mdo sde</section><text>phyir zhe na/ rga shi dang / sdug bsngal nyid rga shi dang / sdug bsngal gyi nang na mi gnas/ phyi rol gyi nang na mi gnas/ gnyis ka'i bar na mi gnas so/ /rga shi dang / sdug bsngal 'das</text></item>
<item><p>82a1</p><section>mdo sde</section><text>pa ma yin/ ma 'ongs pa ma yin/ da ltar gyi ma yin no/ /rga shi dang / sdug bsngal nyid rga shi dang / sdug bsngal dang lhan cig pa ma yin/ so so ba'ang</text></item>
<item><p>82a2</p><section>mdo sde</section><text>ma yin te/ phyin ci log dang ldan pa/ rgyu dang / rkyen mang po 'dus pa/ rten cing 'brel te 'byung ba bcu gnyis tshogs pa las skye ba'i rkyen gyis rga shi dang / sdug bsngal ba zhes</text></item>
<item><p>82a3</p><section>mdo sde</section><text>brjod do/ /rga shi dang / sdug bsngal la gnas med/ rga shi dang / sdug bsngal la nges pa'i mtshan nyid dmigs su med do/ /rga shi dang / sdug bsngal la 'das pa'i mtha'</text></item>
<item><p>82a4</p><section>mdo sde</section><text>dang / ma 'ongs pa'i mtha' dang / da ltar gyi mtha' dmigs su med do/ /mkhas pa dag ni rga shi dang / sdug bsngal la yang dag pa ma yin pa/ ci'ang med pa/ phyin ci</text></item>
<item><p>82a5</p><section>mdo sde</section><text>log dang ldan pa/ ngo bo nyid med pa/ ma byas pa/ ma byung ba/ ma skyes par yongs su rtogs so/ /de ltar rten cing 'brel te 'byung ba bcu gnyis kyis chos la rtog</text></item>
<item><p>82a6</p><section>mdo sde</section><text>pa'i tshe rten cing 'brel te byung ba'i chos la 'das pa'am/ ma 'ongs pa'am/ da ltar gyir ma mthong ngo / /rten cing 'brel te byung ba bcu gnyis kyi chos kyi mtshan</text></item>
<item><p>82a7</p><section>mdo sde</section><text>nyid mi mthong ste/ rten cing 'brel te 'byung ba la rkyen med pa dang / ma skyes pa dang / mtshan ma med pa dang / mngon par 'du byas pa med pa dang / ma byung ba dang /</text></item>
<item><p>82b1</p><section>mdo sde</section><text>byas pa'i dngos po med pa dang / thog ma nas chos thams cad ci'ang med par shes shing rtogs so/ /de ltar rten cing 'brel te byung ba bcu gnyis khong du chud cing rtogs pas rten</text></item>
<item><p>82b2</p><section>mdo sde</section><text>cing 'brel te byung ba bcu gnyis la byas pa'am/ byed pa yod par mi mthong ngo / /gal te chos rnams rgyu las byung na rgyu med pa'i phyir chos de'ang med do/ /byang chub sems dpa'</text></item>
<item><p>82b3</p><section>mdo sde</section><text>ma rig pa'i don gyi rjes su zhugs pas chos thams cad dmigs su med par rtogs so/ /de ltar rtog pa de la zhugs na rkyen med pa nyid rten cing 'brel te byung ba bcu gnyis</text></item>
<item><p>82b4</p><section>mdo sde</section><text>yin te de la skye ba med do/ /byang chub sems dpas rten cing 'brel te byung ba bcu gnyis yang dag pa ma yin pa las skyes par rtogs so/ /ma rig pa'i don gyi rjes su rten cing</text></item>
<item><p>82b5</p><section>mdo sde</section><text>'brel te byung ba bcu gnyis rtogs pas chos bya ba med na chos su gdags pa'ang med de/ de bas na ma rig pa'i don gyi rjes su rten cing 'brel te byung ba bcu gnyis khong du chud</text></item>
<item><p>82b6</p><section>mdo sde</section><text>cing rtogs so/ /ma rig pa ni ma skyes pa/ ma byas pa/ ma byung ba/ ngo bo nyid med pa/ nges pa'i chos med pa/ rgyu med pa/ ci'ang med pa ste/ byang chub sems dpa' de'i</text></item>
<item><p>82b7</p><section>mdo sde</section><text>tshe rig pa dang / ma rig pa gnyis su rnam par mi 'byed de/ ma rig pa'i yang dag pa'i mtshan nyid de rig pa nyid do/ /ma rig pa'i rgyu las chos thams cad ci'ang med pa dang /</text></item>
<item><p>83a1</p><section>mdo sde</section><text>chos thams cad rkyen med pa dang / rnam par rtog pa med do/ /de bas na ma rig pa'i don gyi rjes su rten cing 'brel te byung ba bcu gnyis rtogs so/ /</text></item>
<item><p>83a2</p><section>mdo sde</section><text>'jig rten 'dzin/ byang chub sems dpa' sems dpa' chen po rnams rten cing 'brel te byung ba bcu gnyis kyi thabs dang / shes rab ces bya'o/ /byang chub sems dpa' gang</text></item>
<item><p>83a3</p><section>mdo sde</section><text>de ltar rten cing 'brel te byung ba bcu gnyis lhan cig pa dang / so so ba rtogs na de ni byang chub sems dpa' mi skye ba'i shes rab legs par thob pa zhes bya'o/ /de ci'i</text></item>
<item><p>83a4</p><section>mdo sde</section><text>phyir zhe na/ skye ba dang / 'gog par rtogs na ni rten cing 'brel te byung ba bcu gnyis la mkhas pa ma yin gyi gang rkyen mang po las 'du ba dang / bral bar shes pa de ni</text></item>
<item><p>83a5</p><section>mdo sde</section><text>mi skye ba'i shes rab thob pa zhes bya'o/ /gang mi skye ba'i shes rab thob pa de ni rten cing 'brel te byung ba bcu gnyis rtogs pa zhes bya'o/ /de bas na byang chub sems dpa' sems</text></item>
<item><p>83a6</p><section>mdo sde</section><text>dpa' chen po rnams mi skye ba'i shes rab rtogs pa'am/ reg pa 'dod na de ltar rten cing 'brel te byung ba bcu gnyis kyi shes rab la nan tan du bya'o/ /des na rten cing</text></item>
<item><p>83a7</p><section>mdo sde</section><text>'brel te byung ba bcu gnyis kyi mi skye ba'i mtshan nyid rtogs shing rig par 'gyur ro/ /'jig rten 'dzin/ byang chub sems dpa' sems dpa' chen po gang mi skye ba</text></item>
<item><p>83b1</p><section>mdo sde</section><text>nyid rten cing 'brel te byung ba bcu gnyis su shes na rten cing 'brel te byung ba bcu gnyis kyi sbyor ba la thob par 'gyur ro/ /de ltar mi skye ba'i mtshan nyid du khams gsum shes shing</text></item>
<item><p>83b2</p><section>mdo sde</section><text>mthong ba des ni myur du mi skye ba'i chos kyi bzod pa thob par 'gyur te/ byang chub sems dpa' de da ltar gyi bzhugs pa'i sangs rgyas 'di nyid las 'di nyid du bla na med pa yang dag</text></item>
<item><p>83b3</p><section>mdo sde</section><text>par rdzogs pa'i byang chub tu lung bstan pa 'thob pa dang / byang chub sems dpa' de ring por mi thogs par lung ston pa dang / mthar gyis lung ston par yang 'gyur ro/ /'jig</text></item>
<item><p>83b4</p><section>mdo sde</section><text>rten 'dzin/ de ltar shin tu dge ba lung bstan pa thob pas rab tu bde ba'i sems su 'gyur te/ chos thams cad la gtad cing 'jug pa'i sbyor ba las shes rab kyi snang ba thob</text></item>
<item><p>83b5</p><section>mdo sde</section><text>par 'gyur ro/ /de ltar rten cing 'brel te byung ba bcu gnyis la ma skyes pa nyid du rtogs pas da ltar bzhugs pa'i sangs rgyas rnams la bsnyen bkur byed par 'gyur ro/ /gang</text></item>
<item><p>83b6</p><section>mdo sde</section><text>zag de bdud ma rungs pa rnams kyis spa mi 'gong bar 'gyur/ des skye zhing 'khor ba'i rgyun las brgal te skam sar phyin par 'gyur/ de ma rig pa'i 'dam rdzab las thar bar</text></item>
<item><p>83b7</p><section>mdo sde</section><text>'gyur/ des rab tu bde ba'i gnas su phyin par 'gyur ro/ /'jig rten 'dzin/ gang zhig da ltar bzhugs kyang rung / mya ngan las 'das kyang rung / rten cing 'brel te 'byung ba</text></item>
<item><p>84a1</p><section>mdo sde</section><text>bcu gnyis kyi sbyor ba la gal te nyan nam/ dad dam/ klog gam/ 'don tam/ rnal 'byor du byed na des ni ring po mi thogs par ma skyes pa'i chos</text></item>
<item><p>84a2</p><section>mdo sde</section><text>kyi bzod pa thob par ngas lung ston to/ /des ring po mi thogs par da ltar bzhugs pa'i de bzhin gshegs pa rnams kyis bla na med pa yang dag par rdzogs pa'i byang chub tu</text></item>
<item><p>84a3</p><section>mdo sde</section><text>lung ston par 'gyur bar ngas bstan to/ /rten cing 'brel te 'byung ba bcu gnyis shes par bya ba'i le'u ste lnga pa'o// //'jig rten 'dzin/ de la ji ltar na byang</text></item>
<item><p>84a4</p><section>mdo sde</section><text>chub sems dpa' sems dpa' chen po rnams dran pa nye bar gzhag pa rnams la mkhas pa gang zhe na/ byang chub sems dpa' sems dpa' chen po rnams dran pa nye bar gzhag</text></item>
<item><p>84a5</p><section>mdo sde</section><text>pa bzhi la rnam par 'byed cing rtog go /bzhi gang zhe na/ lus la lus kyi rjes su rtog pa dang / tshor ba la tshor ba'i rjes su rtog pa dang / sems la sems kyi rjes su rtog pa</text></item>
<item><p>84a6</p><section>mdo sde</section><text>dang | chos la chos kyi rjes su rtog pa'o/ /de la ji ltar na lus la lus kyi rjes su rtog pa nas/ tshor ba dang / sems dang / chos la tshor ba dang / sems dang / chos kyi bar</text></item>
<item><p>84a7</p><section>mdo sde</section><text>du rjes su rtog pa zhe na/ 'jig rten 'dzin/ byang chub sems dpa' sems dpa' chen po rnams lus la rnal 'byor du spyod cing lus kyi rjes su rtog pa na yang dag pa ji lta ba</text></item>
<item><p>84b1</p><section>mdo sde</section><text>bzhin du lus kyi mtshan nyid la rtog go /'di lta ste/ lus 'di ni mi rtag pa/ sdug bsngal ba/ nad lta bu/ shu ba lta bu/ sdug bsngal gyis gzir ba/ nyams pa dang / 'pho ba</text></item>
<item><p>84b2</p><section>mdo sde</section><text>dang | 'jig pa'i mtshan nyid do/ /lus 'di ni shin tu mi gtsang ba ste mi sdug pa/ mi gtsang ba sna tshogs kyis yongs su gang ba/ bu ga dgu nas mi gtsang ba rtag tu zag pa'o/ /</text></item>
<item><p>84b3</p><section>mdo sde</section><text>lus 'di ni shin tu mnam pa ste/ ngan skyugs kyi rkyal ba 'gro shes pa dang 'dra'o/ /de ltar yang dag pa ji lta ba bzhin du lus 'di la brtags na lus 'di la spu nyag ma tsam gyi</text></item>
<item><p>84b4</p><section>mdo sde</section><text>gtsang ba'am/ yid du 'ong ba mi rnyed do/ /lus 'di ni rus pa dang / rgyus pa dang / pags pa dang / shas yongs su dkris shing glags nas sngon gyi las kyi rgyu dang / rkyen dang / 'bras</text></item>
<item><p>84b5</p><section>mdo sde</section><text>bu rnam par smin pa las byung ste/ kun 'byung dang / len pas yongs su bcings par shes so/ /de la kun 'byung ni gang / len pa ni gang zhe na/ sngon gyi rgyu dang / rkyen las lus</text></item>
<item><p>84b6</p><section>mdo sde</section><text>'di byung bas na len pa zhes brtags so/ /da ltar gyi tshe 'di la lus bkrus nas kha zas dang / gos dang / khri stan dang / sman gyis gsos pa ni kun 'byung zhes bya ste/ de</text></item>
<item><p>84b7</p><section>mdo sde</section><text>ltar da ltar gyi rgyu dang / rkyen ni kun 'byung zhes bya/ sngon gyi 'bras bu rnam par smin pa'i mthus rnam par bcings nas bya ba kun byed pa ni len pa zhes bya'o/ /yang lus 'di</text></item>
<item><p>85a1</p><section>mdo sde</section><text>ni chen po bzhi las byas te nges par yang dag par mtshan nyid med de/ gzugs kyi phung por gtogs pa rnams la lus zhes btags so/ /ci'i</text></item>
<item><p>85a2</p><section>mdo sde</section><text>phyir lus zhes bya zhe na/ bya ba byed nus pa'i phyir lus zhes bya'o/ /rten pa'i gnas la zhen cing chags pa'i phyir lus zhes bya'o/ /yid kyi rjes su kun byed pa'i phyir lus</text></item>
<item><p>85a3</p><section>mdo sde</section><text>zhes bya'o/ /rnam par rtog pa las byung ba'i phyir lus zhes bya'o/ sgyu ma 'dus pa las byas pa'i phyir lus zhes bya'o/ /las dang 'dus pa'i phyir lus zhes bya'o/ /lus</text></item>
<item><p>85a4</p><section>mdo sde</section><text>'di ni ring po mi thogs par mthar 'gyur zhing 'pho ba ste/ mi rtag pa nges pa med par 'gyur ba'i mtshan nyid med do/ /lus 'di ni lus kyi nang na mi gnas/ lus kyi phyi</text></item>
<item><p>85a5</p><section>mdo sde</section><text>rol na mi gnas/ de gnyis ka'i bar na mi gnas so/ /lus 'di ni lus su mi shes pa lus su mi mthong ngo / /lus 'di ni byed pa med pa/ g.yo ba med pa/ smon cing re ba</text></item>
<item><p>85a6</p><section>mdo sde</section><text>med| sems med de/ rdo dang / shing dang tha mi dad do/ /lus 'di la lus kyi mtshan nyid du nges pa med do/ /de ltar yang dag par lus la rnam par 'byed cing</text></item>
<item><p>85a7</p><section>mdo sde</section><text>brtags na byas pa med/ byed pa med/ lus 'di la snga ma'i mtha' med/ phyi ma'i mtha' med/ bar gyi mtha' med do/ /lus 'di la rtag pa/ brtan pa/ sra ba'i</text></item>
<item><p>85b1</p><section>mdo sde</section><text>mtshan gcig kyang med/ ji ltar chu'i dbu ba gzung zhing bcad du mi bzod pa bzhin no/ /lus 'di ni srin bu brgyad khri gnas pa'i khyim mo/ /lus 'di ni las rnam pa sna tshogs</text></item>
<item><p>85b2</p><section>mdo sde</section><text>kyis rnam par 'tshe ba'o/ /sdug bsngal rnam pa gsum gyi phyir lus 'di sdug bsngal ba ste/ mgon med pas na 'du byed kyi sdug bsngal dang / 'gyur ba'i sdug bsngal dang /</text></item>
<item><p>85b3</p><section>mdo sde</section><text>sdug bsngal ba'i yid sdug bsngal bas rnam par 'tshe bas na sdug bsngal thams cad kyis sdug bsngal ba mang po'i snod do/ /de ltar yang dag pa ji lta ba bzhin du lus la lus</text></item>
<item><p>85b4</p><section>mdo sde</section><text>kyi rjes su rtogs nas kyang 'di snyam du lus 'di ni bdag ma yin/ gzhan ma yin/ dbang med pa/ 'dir rang nyams byar med pa/ byas pa'o snyam du sems so/ /lus 'di</text></item>
<item><p>85b5</p><section>mdo sde</section><text>ni dngos po med pa nges pa'i chos su dmigs su med pa'o/ /lus 'di ni rang bzhin gyis stong pa ste nges pa'i mtshan nyid med pa'o/ /lus 'di ni yang dag pa ma yin pa las</text></item>
<item><p>85b6</p><section>mdo sde</section><text>byung ba 'khrul 'khor las byas pa lta bu ste/ sngon gyi las kyi rgyu dang / rkyen las byung bas na lus 'di la ni bdag dang / bdag gi zhes 'du shes bskyed pa'i mi rigs te/ bdag</text></item>
<item><p>85b7</p><section>mdo sde</section><text>cag kyang lus dang / srog la mi blta'o snyam du mi sems so/ /byang chub sems dpas de ltar yang dag pa ji lta ba bzhin du yongs su rtog pa'i tshe lus 'di dang lhan cig pa'am/</text></item>
<item><p>86a1</p><section>mdo sde</section><text>so so bar mi dmigs te/ gzhan nas 'ongs pa 'am/ gud du 'gro ba'i gnas yod par ram/ rten pa'i gnas yod par mi blta'o/ /lus</text></item>
<item><p>86a2</p><section>mdo sde</section><text>'di la 'das pa 'am/ ma 'ongs pa 'am/ da ltar gnas par rnam par mi rtog pas lus dang / srog la mi gnas/ lus la bdag gam/ bdag gi bar mi chags te/ lus</text></item>
<item><p>86a3</p><section>mdo sde</section><text>su 'dzin pa yongs su spong ngo / /byang chub sems dpa' des de ltar lus 'di la stong pa nyid dang / bdag med pa/ bdag gi ba med par yongs su rtogs te/ lus 'di la</text></item>
<item><p>86a4</p><section>mdo sde</section><text>bdag dang / bdag gi bar dmigs su med pas na lus kyi mtshan nyid du mi dmigs so/ /byang chub sems dpa' des de ltar lus kyi mtshan nyid du mi dmigs pas na lus</text></item>
<item><p>86a5</p><section>mdo sde</section><text>su 'jug pa la re ba med de/ lus bskyed pa 'am/ 'byung ba'i lam med do/ /de 'jug pa gang zhe na/ lus 'di la byas pa med/ byung ba med pa'o/ /lus 'di ni ma</text></item>
<item><p>86a6</p><section>mdo sde</section><text>byas pa/ ma byung ba'i mtshan nyid pas na rgyu dang / rkyen mang po las skyes so/ /rgyu dang / rkyen 'dus pa las lus su gyur te/ rgyu dang / rkyen yang dag pa ma yin pa/ ci'ang med</text></item>
<item><p>86a7</p><section>mdo sde</section><text>pa| phyin ci log dang ldan pa/ stong pa nyid/ snying po med pa ste/ rgyu dang / rkyen de las lus 'di skyes par gyur to/ /rgyu dang / rkyen nyid skye ba med pa/ mtshan ma med pas</text></item>
<item><p>86b1</p><section>mdo sde</section><text>na de ltar lus la rtog pa'i tshe/ lus ma skyes pa'i mtshan nyid la 'jug par 'gyur ro/ /de ltar zhugs nas lus la mtshan nyid med par rtog go /yang dag pa ji lta ba bzhin</text></item>
<item><p>86b2</p><section>mdo sde</section><text>du lus la mtshan nyid med par rtogs pas na lus 'di la mtshan ma med par shes so/ /mtshan mar dmigs su med pas na skye ba med par shes so/ /lus 'di ni 'das pa'i</text></item>
<item><p>86b3</p><section>mdo sde</section><text>mtshan ma'am/ ma 'ongs pa'i mtshan ma 'am/ da ltar gyi mtshan mar dmigs su med do/ /de ci'i phyir zhe na/ lus 'di la ngo bo nyid du nges pa'i chos su dmigs su med</text></item>
<item><p>86b4</p><section>mdo sde</section><text>de/ lus 'di ni bdag dang / gzhan du dmigs su med pa'i phyir ro/ /de ltar yongs su rtog pa na lus 'di gang nas kyang ma 'ongs la gang du mi 'gro bar shes te/ lus 'di ma</text></item>
<item><p>86b5</p><section>mdo sde</section><text>skyes pa dang / mi 'gag pa'i lam la 'jug par 'gyur ro/ /'jig rten 'dzin/ byang chub sems dpa' sems dpa' chen po rnams de ltar lus la lus kyi rjes su 'jug pa</text></item>
<item><p>86b6</p><section>mdo sde</section><text>la lus kyi rjes su 'jug pa'i yang dag pa'i mtshan nyid la rtog pa ni lus su zhen cing chags pa yongs su sel zhing chod par 'gyur te/ dran pa yang dag pa ji lta ba bzhin</text></item>
<item><p>86b7</p><section>mdo sde</section><text>du lus la de ma thag tu gnas par 'gyur ro/ /de dag ni lus la lus kyi rjes su rtog pa la rnal 'byor pa zhes bya'o/ /'jig rten 'dzin/ de la ji ltar na byang chub sems</text></item>
<item><p>87a1</p><section>mdo sde</section><text>dpa' sems dpa' chen po tshor ba la tshor ba'i rjes su rtog pa la rnal 'byor pa zhe na/ byang chub sems dpa' sems dpa' chen po sdug</text></item>
<item><p>87a2</p><section>mdo sde</section><text>bsngal gyi tshor ba dang / bde ba'i tshor ba dang / sdug bsngal ba'ang ma yin bde ba'ang ma yin pa'i tshor ba ste/ tshor ba gsum po la rtog pa na gang nas kyang ma 'ongs</text></item>
<item><p>87a3</p><section>mdo sde</section><text>la| gang du'ang mi 'gro bar rtogs te/ yang dag pa ma yin pa'i rkyen dang / sngon gyi las kyi 'bras bu rnam par smin pa dang / phyin ci log dang ldan pa'i gzugs byas</text></item>
<item><p>87a4</p><section>mdo sde</section><text>par shes so/ /tshor ba la yang dag pa ma yin pa'i log par rnam par rtog pa las byung bar shes so/ /byang chub sems dpa' de ltar tshor ba rnams la rtog pa na 'das</text></item>
<item><p>87a5</p><section>mdo sde</section><text>pa'i tshor ba la mi dmigs/ ma 'ongs pa'i tshor ba la mi dmigs/ da ltar gyi tshor ba la mi dmigs so/ /byang chub sems dpa' 'das pa'i tshor ba rnams la stong</text></item>
<item><p>87a6</p><section>mdo sde</section><text>pa nyid dang / bdag med pa/ bdag gi ba med/ mi rtag pa/ mi brtan pa/ snying po med pa/ mi 'gyur ba/ mtshan nyid med par blta'o/ /'das pa'i tshor ba la'ang stong</text></item>
<item><p>87a7</p><section>mdo sde</section><text>pa'i mtshan nyid dang / zhi ba'i mtshan nyid dang / mtshan ma med pa'i mtshan nyid du rtogs so/ /ma 'ongs pa'i tshor ba rnams la'ang stong pa nyid dang / bdag med pa/ bdag</text></item>
<item><p>87b1</p><section>mdo sde</section><text>gi ba med pa/ mi rtag pa/ mi brtan pa/ snying po med pa/ mi 'gyur ba/ med par blta'o/ /ma 'ongs pa'i tshor ba rnams la'ang stong pa'i mtshan nyid dang / zhi ba'i mtshan nyid</text></item>
<item><p>87b2</p><section>mdo sde</section><text>dang | mtshan ma med pa'i mtshan nyid du rtog go /byang chub sems dpa' de ltar rtog pa na 'di snyam du tshor ba ni nges pa'i mtshan nyid med pa/ dngos po med pa/ gcig tu nges pa'i</text></item>
<item><p>87b3</p><section>mdo sde</section><text>chos med de/ mi 'dra ba las yang dang / yang skye zhing 'gog go snyam du sems so/ /tshor ba la gnas pa'i dus med do snyam du sems pa'i tshe byang chub sems dpa' yang 'di snyam du</text></item>
<item><p>87b4</p><section>mdo sde</section><text>tshor ba ni byas pa med/ byed pa med de/ bus pa so so'i skye bo dag phyin ci log dang ldan pa'i sems las tshor ba rnam pa gsum skyed de/ de'ang sngon gyi las kyi rgyu dang / da ltar</text></item>
<item><p>87b5</p><section>mdo sde</section><text>gyi rkyen 'dus pa las tshor ba yod par gyur to/ /tshor ba ni kun kyang stong pa/ mi brtan pa/ snying po med pa/ yang dag pa ma yin pa'i chos nyid de khang pa stong pa dang mtshungs</text></item>
<item><p>87b6</p><section>mdo sde</section><text>so| |de ltar yongs su rtog pa'i tshe tshor ba mang po'i rgyu las sems gcig tu gnas te/ byang chub sems dpa' de'i tshe tshor ba rnams la 'dus nas 'gag pa'i mtshan nyid</text></item>
<item><p>87b7</p><section>mdo sde</section><text>chud cing rtog te tshor ba rnams la 'dus pa yang ma yin so so ba'ang ma yin par blta'o/ /gzhan yang / tshor ba'i nang na tshor ba mi mthong ste/ 'di snyam du tshor ba rnams</text></item>
<item><p>88a1</p><section>mdo sde</section><text>stong pa nyid do snyam du sems so/ /rang bzhin stong pas tshor ba'i rnams la ma skyes pa'i mtshan nyid du rtogs so/ /tshor ba rnams ma skyes pa mi 'gog</text></item>
<item><p>88a2</p><section>mdo sde</section><text>pas grub pa'i mtshan nyid med par rtogs so/ /de ltar tshor ba rnams yid la byed par chags pa med do/ /yang dag pa ji ltar /bzhin du tshor ba rnams kyi mtshan nyid shes shing</text></item>
<item><p>88a3</p><section>mdo sde</section><text>mthong ngo / /tshor ba rnams dang bral te tshor ba rnams la mi gnas pas tshor ba rnams sems btang snyoms par 'gyur te/ des na btang snyoms kyi ting nge 'dzin yang thob par</text></item>
<item><p>88a4</p><section>mdo sde</section><text>'gyur ro/ /'jig rten 'dzin/ de ltar na byang chub sems dpa' sems dpa' chen po rnams tshor ba la tshor ba'i rjes su rtog pa gang la rnal 'byor ba zhes bya'o/ /'jig rten</text></item>
<item><p>88a5</p><section>mdo sde</section><text>'dzin/ de la ji ltar na byang chub sems dpa' sems dpa' chen po sems la sems kyi rjes su rtog pa la rnal 'byor pa zhe na/ byang chub sems dpa' sems dpa' chen</text></item>
<item><p>88a6</p><section>mdo sde</section><text>po sems la skye ba dang / 'gog pa dang / gnas pa dang / 'pho ba'i mtshan nyid du yongs su rtog go/ de ltar yongs su rtog pa na 'di snyam du sems 'di ni gang nas kyang</text></item>
<item><p>88a7</p><section>mdo sde</section><text>ma 'ongs la/ gang du'ang mi 'gro ste/ rnam par shes pa dang / rkyen las skyes pas dngos po med de/ des pa'i chos su dmigs su med do snyam du sems so/ /sems 'di</text></item>
<item><p>88b1</p><section>mdo sde</section><text>ni 'ongs pa'ang med/ song ba'ang med/ gnas pa'am/ 'pho ba'ang dmigs su med do/ /sems 'di ni 'das pa'ang ma yin/ ma 'ongs pa dang / da ltar gyi ma yin te/ sems</text></item>
<item><p>88b2</p><section>mdo sde</section><text>'di ni rnam par shes pa dang / rkyen dang / rnam par rtog pa las skyes so/ /sems ni nang na mi gnas/ phyi rol na mi gnas/ gnyis ka'i bar na mi gnas te/ sems 'di ni skye</text></item>
<item><p>88b3</p><section>mdo sde</section><text>zhing 'byung ba'i mtshan ma gcig tsam yang med pa'o/ /sems 'di ni ngo bo nyid med pa/ nges pa med pa/ skyed pa med pa/ skyes pa med pa ste/ las sna tshogs 'byung ba'i phyir</text></item>
<item><p>88b4</p><section>mdo sde</section><text>sems zhes bya'o/ /rnam par shes pa'i rkyen sna tshogs las sems zhes bya'o/ /skad cig skad cig gis skye zhing 'gog pa/ gcig gis bsags pa rgyun mi chad pas sems zhes</text></item>
<item><p>88b5</p><section>mdo sde</section><text>bya ste/ de ni so so'i skye bo dag sems kyis mi dmigs pa'i mtshan nyid khong du chud cing rtogs par bya ba'i phyir ro/ /sems la sems kyi mtshan nyid med do/ /sems 'di ni thog ma</text></item>
<item><p>88b6</p><section>mdo sde</section><text>nas ma skyes pa/ ma byung ba ngo bo nyid kyis rnam par dag pa ste/ glo bur gyi nyon mongs pas kun nas nyon mongs pa rnam par rtog kyang sems kyis sems mi shes sems</text></item>
<item><p>88b7</p><section>mdo sde</section><text>kyis sems mi mthong ngo / /de ci'i phyir zhe na/ sems 'di ni stong pa nyid de/ stong pa nyid pas na ngo bo nyid med pa'o/ /sems 'di ni nges bya'i chos can ma yin te/ nges pa'i</text></item>
<item><p>89a1</p><section>mdo sde</section><text>chos su dmigs su med pa'i phyir ro/ /sems 'di ni gcig dang / tha dad pa'i chos med pa'i phyir ro/ /sems 'di ni snga ma'i mtha' yang dmigs su med</text></item>
<item><p>89a2</p><section>mdo sde</section><text>la phyi ma'i mtha' yang dmigs su med de/ bar gyi mtha' yang dmigs su med do/ /sems 'di ni gzugs med de/ mthong bar mi nus bas sems nyid kyis sems mi mthong</text></item>
<item><p>89a3</p><section>mdo sde</section><text>la rang bzhin mi shes te/ bus pa so so'i skye bo phyin ci log dang ldan pa dag yang dag pa ma yin pa'i rkyen dang / rnam par shes pas dmigs pa'i phyir 'byung ngo / /sems</text></item>
<item><p>89a4</p><section>mdo sde</section><text>'di ni stong pa nyid de bdag med pa/ bdag gi ba med pa/ mi rtag pa/ mi brtan pa/ snying po med pa/ mi 'gyur ba'i chos can ma yin pa'o/ /de ltar sems shing yid la</text></item>
<item><p>89a5</p><section>mdo sde</section><text>byed pa na sems kyi dran pa nye bar gzhag pa 'thob ste/ gang zag de de'i tshe na sems sam/ sems ma yin par rnam par mi rtog ste/ sems la ma skyes pa'i mtshan nyid</text></item>
<item><p>89a6</p><section>mdo sde</section><text>du legs par shes pas sems ma skyes pa nyid du'ang rtogs so/ /de ci'i phyir zhe na/ sems la nges pa'i rang bzhin med de/ nges pa'i mtshan nyid med pa'i phyir ro/ /mkhas</text></item>
<item><p>89a7</p><section>mdo sde</section><text>pa dag ni de ltar sems la ma skyes pa dang / mtshan nyid med par chud cing rtogs so/ /de'i tshe yang dag pa ji lta ba bzhin du sems kyi 'dus pa dang / 'gog pa'i mtshan nyid</text></item>
<item><p>89b1</p><section>mdo sde</section><text>rtogs te/ de ltar rtogs pa na sems pa la kun 'byung ngam/ 'gog pa'i mtshan nyid ma rnyed do/ /sems la 'gog pa 'am/ mi 'gog par rnam par mi rtog pa'i sems kyi de bzhin nyid</text></item>
<item><p>89b2</p><section>mdo sde</section><text>rnam par dag pa'i mtshan nyid thob par 'gyur ro/ /byang chub sems dpa' rnams de ltar sems rnam par dag pas na glo bur gyi nyon mongs pas nyon mongs par mi 'gyur ro/ /de ci'i</text></item>
<item><p>89b3</p><section>mdo sde</section><text>phyir zhe na/ byang chub sems dpa' rnams bdag gi sems rnam par dag pa nyid du shes shing mthong bas sems can dag gi sems kyang rnam par dag par shes te snyam du sems</text></item>
<item><p>89b4</p><section>mdo sde</section><text>so| |sems dri ma yod pas na/ sems rnam par dag pas na sems can yang rnam par dag pa'o snyam sems shing yid la byed pa na sems la dri ma'o mtshan nyid dam/ sems</text></item>
<item><p>89b5</p><section>mdo sde</section><text>la rnam par dag pa'i mtshan nyid du mi dmigs te/ sems nyid rtag tu rnam par dag pa'i mtshan nyid du shes so/ /'jig rten 'dzin/ byang chub sems dpa' sems dpa'</text></item>
<item><p>89b6</p><section>mdo sde</section><text>chen po chos la chos kyi rjes su rtog pa la rnal 'byor pa zhe na/ byang chub sems dpa' rnams chos thams cad la nang ngam/ phyi rol lam/ gnyis ka'i bar na yod par mi rtog</text></item>
<item><p>89b7</p><section>mdo sde</section><text>go| gzhan yang / chos la 'das pa'am/ ma 'ongs pa 'am/ da ltar gyi rmi dmigs te chos thams cad rkyen mang po las skyes te/ phyin ci log las byung ba'i nges pa'i mtshan</text></item>
<item><p>90a1</p><section>mdo sde</section><text>nyid med pa'o/ /'di lta ste/ chos thams cad gang zag dbang po zhes bya ba dang / chos kyi ngo bo nyid ces bya ba ni chos thams cad la chos zhes bya ba med</text></item>
<item><p>90a2</p><section>mdo sde</section><text>de| chos rnams ni chos rnams kyi nang na mi gnas/ chos rnams kyi phyi rol na mi gnas/ gnyis ka'i bar na mi gnas so/ /chos ni chos dang lhan cig pa'ang ma yin/ so so</text></item>
<item><p>90a3</p><section>mdo sde</section><text>ba'ang ma yin te/ chos thams cad ni dngos po med pa'i nges pa'i mtshan nyid med pa'o/ /chos thams cad yod pa ma yin pas na g.yo ba med/ byas pa med do/ /chos thams</text></item>
<item><p>90a4</p><section>mdo sde</section><text>cad nam mkha' lta bu ste ci'ang med pa'o/ /chos thams cad ni slu ba'i chos can/ sgyu ma lta bu/ sgyu ma'i mtshan nyid dmigs su med pa'i phyir ro/ /chos thams cad rnam par</text></item>
<item><p>90a5</p><section>mdo sde</section><text>dag pa ste/ ces kyang ma gos pa'i phyir ro/ /chos thams cad ni mi len pa'i mtshan nyid de/ len pa med pa'i phyir ro/ /chos thams cad rmi lam lta bu ste/ rmi lam nyid</text></item>
<item><p>90a6</p><section>mdo sde</section><text>med pa'i phyir ro/ /chos thams cad ni gzugs med pa ste/ gzugs ci'ang med pa'i phyir ro/ /chos thams cad gzugs brnyan lta bu ste/ gzugs brnyan nyid med</text></item>
<item><p>90a7</p><section>mdo sde</section><text>pa'i phyir ro/ /chos thams cad ni ming med/ mtshan ma med de/ ming dang / mtshan ma med pa'i phyir ro/ /chos thams cad ni brag ca lta bu ste/ yang dag pa ma yin pa</text></item>
<item><p>90b1</p><section>mdo sde</section><text>las byung bas ci'ang med pa'i phyir ro/ /chos thams cad ni ngo bo nyid med pa ste/ rang bzhin dmigs su med pa'i phyir ro/ /chos thams cad ni smig rgyu lta bus te/ ci'ang med par</text></item>
<item><p>90b2</p><section>mdo sde</section><text>shes pa'i phyir ro/ /byang chub sems dpa' de ltar chos thams cad la yongs su rtog na chos thams cad la mtshan nyid gcig pa 'am/ mtshan nyid tha dad par mi mthong / chos</text></item>
<item><p>90b3</p><section>mdo sde</section><text>dang / chos lhan cig pa'am/ so so bar mi mthong / chos la chos gnas par yang mi mthong ste/ der rtog na chos thams cad gzhan nas 'ongs par yang mi mthong ngo / /chos thams</text></item>
<item><p>90b4</p><section>mdo sde</section><text>cad la gnas pa'i gnas yod par yang mi mthong ngo / /de ci'i phyir zhe na/ chos thams cad la gnas med/ rten med/ byung ba med de/ chos thams cad gnas med pa ni rten</text></item>
<item><p>90b5</p><section>mdo sde</section><text>pa'i gnas med pa'i phyir ro/ /dmigs pa'i gnas med pa'i phyir ro/ /'jig rten 'dzin/ chos thams cad la bye brag med pa ni chos thams cad bye brag tu dbye ba'i mtshan ma</text></item>
<item><p>90b6</p><section>mdo sde</section><text>med de/ rkyen mang po las skyes pas phyin ci log tu bya ba yod kyang chos thams cad ni yul na mi gnas/ phyogs na mi gnas so/ /mkhas pa dag ni chos thams cad la mtshan</text></item>
<item><p>90b7</p><section>mdo sde</section><text>nyid gcig pa'ang ma yin/ mtshan nyid gnyis su yod pa'ang ma yin/ tha dad pa'i mtshan nyid du'ang ma yin par dmigs so/ /de ci'i phyir zhe na/ 'jig rten 'dzin/ chos thams</text></item>
<item><p>91a1</p><section>mdo sde</section><text>cad ni ma skyes pa/ ma byung ba/ byas pa med pa ste/ chos thams cad ni rang bzhin dang bral ba/ ngo bo nyid med pa ste/ rang bzhin las 'das pa'i phyir</text></item>
<item><p>91a2</p><section>mdo sde</section><text>ro| |chos thams cad gnas med pa ni phyin pa'i gnas med pa'i phyir ro/ /de ltar chos thams cad la shin tu rtogs pa na chos thams cad la bdag med gang zag med par legs</text></item>
<item><p>91a3</p><section>mdo sde</section><text>par chung cing rtogs so/ /chos thams cad rang bzhin gyis stong pa nyid du rtogs so/ /chos thams cad stong pa nyid du rtogs pas na chos thams cad mtshan ma med par rtogs</text></item>
<item><p>91a4</p><section>mdo sde</section><text>so| |mtshan ma med par blta bas chos thams cad la smon pa mi 'byung ste/ de'i tshe chos thams cad ma skyes pa nyid du rtogs pas 'di snyam du sems te/ 'di la yang dag</text></item>
<item><p>91a5</p><section>mdo sde</section><text>par chos gang yang skye ba'am/ 'gog pa med par sems so/ /de ltar rtog pa'i tshe sems rtse gcig tu gnas pas na de nyid kyis na chos thams cad ma skyes pa nyid du khong du</text></item>
<item><p>91a6</p><section>mdo sde</section><text>chud cing chos thams cad kyi kun 'byung dang / 'gog pa zad pa'ang mthong zhing shes so/ /chos thams cad mtshan ma dang bral/ rang bzhin dang bral bar yang rtogs so/ /</text></item>
<item><p>91a7</p><section>mdo sde</section><text>de ci'i phyir zhe na/ 'jig rten 'dzin/ chos thams cad la nges pa'i mtshan nyid med pas na chos thams cad mtshan ma med cing mtshan ma dang bral bar khong du chud</text></item>
<item><p>91b1</p><section>mdo sde</section><text>do| |'jig rten 'dzin/ de ltar na byang chub sems dpa' sems dpa' chen po rnams chos la chos kyi rjes su rtog pa la rnal 'byor pa zhes bya'o/ /de ltar rtogs pa ni chos la</text></item>
<item><p>91b2</p><section>mdo sde</section><text>dmigs pa med/ len pa med de/ chos la skyed par mi byed/ gnas par mi byed/ 'gog par mi byed par nan tan byed de/ des chos thams cad kyi mi 'gog pa zang</text></item>
<item><p>91b3</p><section>mdo sde</section><text>pa'i mtshan nyid dang / rab tu zhi pa'i mtshan nyid kyang mthong ngo / /'jig rten 'dzin/ de dag ni byang chub sems dpa' sems dpa' chen po rnams dran pa nye bar gzhag pa bzhi la</text></item>
<item><p>91b4</p><section>mdo sde</section><text>shin tu rtogs pa zhes bya'o/ /ci'i phyir dran pa nye bar gzhag pa zhes bya zhe na/ dran pa nye bar gzhag pa zhes bya ba ni chos thams cad gzhig pa'i gnas med/ 'byung ba med/</text></item>
<item><p>91b5</p><section>mdo sde</section><text>gnas pa'i gnas med par de ltar 'jug na chos thams cad la dran pa mi nyams te/ dran pa nye bar gzhag pa zhes bya'o/ /gzhan yang / dran pa nye bar gzhag pa'i chos thams</text></item>
<item><p>91b6</p><section>mdo sde</section><text>cad ni mi gnas pa dang / ma skyes pa dang / mi len par yang dag pa ji lta ba bzhin du shes shing mthong ba'i don ni dran pa nye bar gzhag pa zhes bya'o/ /dran pa nye bar gzhag</text></item>
<item><p>91b7</p><section>mdo sde</section><text>pa zhes bya ba'i le'u ste drug go// //'jig rten 'dzin/ de la ja ltar na byang chub sems dpa' sems dpa' chen po rnams dbang po rnams la mkhas</text></item>
<item><p>92a1</p><section>mdo sde</section><text>pa zhe na/ byang chub sems dpa' sems dpa' chen po rnams 'jig rten las 'das pa'i dbang po lnga la yang dag par rtog go /lnga gang zhe na/ 'di lta</text></item>
<item><p>92a2</p><section>mdo sde</section><text>ste/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po'o/ /byang chub sems dpa' rnams</text></item>
<item><p>92a3</p><section>mdo sde</section><text>dbang po lnga bo la rnal 'byor du spyod pa na chos thams cad rten cing 'brel te byung ba las skyes shing phyin ci log las byung ba dang / yang dag pa ma yin pa'i rkyen las 'dus pas</text></item>
<item><p>92a4</p><section>mdo sde</section><text>me mgal bskor ba lta bu'am/ rmi lam gyi rang bzhin lta bur yid ches so/ /chos thams cad mi rtag pa dang / sdug bsngal ba dang / mi gtsang ba dang / bdag med pa dang / zug</text></item>
<item><p>92a5</p><section>mdo sde</section><text>rdul bu dang / shu ba lta bu ste snying po med pa/ mi brtan pa/ 'gyur zhing 'jig pa'i mtshan nyid du yid ches so/ /gzhan yang / chos thams cad yang dag pa ma yin pas</text></item>
<item><p>92a6</p><section>mdo sde</section><text>ci'ang med pa ste/ khu tshur stong pa'am/ kha dog sdug gu sna tshogs kyis byis pa chung du brid pa lta bur rnam par brtags pa las byung ba ltos pa las yod pa tsam du zad pas</text></item>
<item><p>92a7</p><section>mdo sde</section><text>dngos por nges pa'i chos su gcig tsam yang med par yid ches so/ /gzhan yang / chos thams cad ni 'das pa ma yin/ ma 'ongs pa ma yin/ da ltar gyi ma yin par yid ches</text></item>
<item><p>92b1</p><section>mdo sde</section><text>so| |chos thams cad gang nas kyang ma 'ongs la gang yang mi 'gro bar yid ches so/ /chos thams cad stong pa nyid/ mchen ma med pa/ mngon par 'dus ma byas par yid ches</text></item>
<item><p>92b2</p><section>mdo sde</section><text>so| |chos thams cad ma skyes pa dang / mngon par 'dus ma byas pa dang / ma byung ba dang / mtshan ma med pa dang / mtshan ma dang bral bar yang yid ches so/ /tshul khrims rnam</text></item>
<item><p>92b3</p><section>mdo sde</section><text>par dag pa dang / ting nge 'dzin yongs su dag pa dang / shes rab rnam par dag pa dang / rnam par grol ba'i ye shes ston pa rnam par dag pa la yid ches so/ /byang chub sems</text></item>
<item><p>92b4</p><section>mdo sde</section><text>dpas da ltar dad pa'i dbang po lhun gyis grub nas phyir mi ldog par gyur te/ dad pas thog mar 'gro'o/ /de bas na khrims la bde bar gnas pas dad pa mi nyams mi ldog ste/</text></item>
<item><p>92b5</p><section>mdo sde</section><text>phyir mi ldog pa'i chos lhun gyis grub pas mi g.yo ba'i dad pa la gnas te/ las kyi 'bras bu rnam par smin pa'i rjes su dad pa yongs su smin par byed cing ngan par lta ba thams</text></item>
<item><p>92b6</p><section>mdo sde</section><text>cad yongs su gcod do/ /chos mi spong zhing ston pa sangs rgyas bcom ldan 'das las gzhan yang mi tshol te/ rtag tu chos thams cad kyi yang dag pa'i rjes su 'jug go /dge</text></item>
<item><p>92b7</p><section>mdo sde</section><text>'dun gyi spyod pa'i yang dag pa'i lam la 'jug go /tshul khrims rnam par dag pa la gnas shing bzod pa lhun gyis grub pas de ltar mi g.yo mi 'gyur ba'i dad pa dang / dad pa</text></item>
<item><p>93a1</p><section>mdo sde</section><text>khyad par du gyur pas dad pa'i dbang po dang ldan pa zhes bya'o/ /'jig rten 'dzin/ de la ji ltar na byang chub sems dpa' sems dpa' chen po rnams</text></item>
<item><p>93a2</p><section>mdo sde</section><text>brtson 'grus kyi dbang po la yang dag par rtog pa dang / brtson 'grus kyi dbang po lhun gyis grub pa dang / brtson 'grus kyi dbang po la shin tu mkhas pa zhe na/ byang chub sems</text></item>
<item><p>93a3</p><section>mdo sde</section><text>dpa' sems dpa' chen po rnams brtson 'grus spyod pa mi gtong / rgyun mi gcod par sgrib pa lnga bsal ba'i phyir brtson 'grus spyod do/ /'di ltar zab mo'i chos nyan pa'i</text></item>
<item><p>93a4</p><section>mdo sde</section><text>phyir brtson 'grus spyod do/ /byang chub sems dpa' rnams chos tshol ba la rgyun mi chad pas brtson 'grus rtsom pa las phyir mi ldog go /sgrib pa'i chos yongs su gcod pa'i</text></item>
<item><p>93a5</p><section>mdo sde</section><text>phyir brtson 'grus rtsom pa la zhum pa med do/ /gzhan yang / sdig pa mi dge ba'i chos rnam pa sna tshogs dang / 'jig pa'i chos yongs su spong ba'i phyir brtson 'grus spyod do/ /gzhan</text></item>
<item><p>93a6</p><section>mdo sde</section><text>yang / dge ba'i chos rnam pa sna tshogs spel zhing bskyed pa'i phyir brtson 'grus spyod do/ /de ltar byang chub sems dpas gdon mi za bar brtson 'grus lhun gyis grub kyang</text></item>
<item><p>93a7</p><section>mdo sde</section><text>brtson 'grus la mi chags te mnyam pa'i brtson 'grus la 'jug go / de ltar phyir mi ldog pa'i brtson 'grus lhun gyis grub pas gang zag de yang dag pa'i sbyor ba'i chos</text></item>
<item><p>93b1</p><section>mdo sde</section><text>thams cad khong du chud ci rtogs nas brtson 'grus rab tu spyod do/ /brtson 'grus shin tu brtsams pas gzhan gyi dring la mi 'jog ste/ brtson 'grus brtsams pa las shes rab kyi</text></item>
<item><p>93b2</p><section>mdo sde</section><text>snang ba thob cing phyir mi ldog pa'i mtshan nyid du lhun gyis grub pa'o/ /de ltar brtson 'grus las phyir mi ldog pa dang / brtson 'grus khyad par can du gyur pas brtson 'grus kyi dbang po</text></item>
<item><p>93b3</p><section>mdo sde</section><text>dang ldan pa zhes bya'o/ /'jig rten 'dzin/ de la ji ltar na byang chub sems dpa' sems dpa' chen po rnams dran pa'i dbang po thob cing dran pa'i dbang po la shin tu rnal 'byor can</text></item>
<item><p>93b4</p><section>mdo sde</section><text>du gyur pa zhe na/ byang chub sems dpa' sems dpa' chen po rnams dran pa rtse gcig tu sdud cing sbyin pa byin pa la 'jam pa dang / tshangs par spyod pa dang ldan par mthar phyin</text></item>
<item><p>93b5</p><section>mdo sde</section><text>par rnam par dag pa'i tshul khrims kyi phung po srung pa dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye</text></item>
<item><p>93b6</p><section>mdo sde</section><text>shes ston pa'i phung po shin tu srung ngo / /rtag tu lus dang / ngag dang / yid kyi las la sems shing dran par byed/ rtag tu mthar phyin pa'i dngos po la sems shing dran par byed/</text></item>
<item><p>93b7</p><section>mdo sde</section><text>chos thams cad skye ba dang / 'gog pa dang / gnas pa dang / 'pho ba'i mtshan nyid gyi thabs la sems shing dran par byed/ sdug bsngal ba dang / kun 'byung dang / 'gog</text></item>
<item><p>94a1</p><section>mdo sde</section><text>pa dang / lam gyi bden pa mthong ba dang / shes par bya ba la sems shing dran par byed/ dbang po rnams dang / stobs dang / byang chub kyi phyogs dang /</text></item>
<item><p>94a2</p><section>mdo sde</section><text>lam dang / ting nge 'dzin dang / rnam par grol ba dang / snyoms par 'jug pa'i sbyor ba la sems shing dran par byed/ chos thams cad mi skye ba dang / mi 'gag pa dang / mngon</text></item>
<item><p>94a3</p><section>mdo sde</section><text>par 'dus ma byas pa dang / ma byung ba dang / brjod du med pa'i mtshan nyid du sems shing dran par byed/ rtag tu ma skyes pa'i shes rab 'thob par bya ba la sems shing dran</text></item>
<item><p>94a4</p><section>mdo sde</section><text>par byed/ bzod pa'i ye shes dang / spong ba'i ye shes dang / 'gog pa'i ye shes phun sum tshogs par 'dod pa la sems shing dran par byed/ sangs rgyas kyi</text></item>
<item><p>94a5</p><section>mdo sde</section><text>chos thams cad phun sum tshogs par 'dod pa la dran par byed/ nyan thos dang / rang sangs rgyas kyi chos kyis sems la glags mi rnyed par sems shing dran par</text></item>
<item><p>94a6</p><section>mdo sde</section><text>byed| rtag tu thogs pa med pa'i ye shes dran par bya ba la sems shing dran par byed de/ yang dag par sems pa na lus kyi chos de dag rig pas dran pa de las mi ldog</text></item>
<item><p>94a7</p><section>mdo sde</section><text>mi nyams so/ /de ltar rtog pa las gzhan gyi dring la mi 'jog na gang zag des de lta bu'i snying po yod pa'i dran pa khyad par can du gyur pas dran pa'i dbang po dbang ldan pa</text></item>
<item><p>94b1</p><section>mdo sde</section><text>zhes bya'o/ /'jig rten 'dzin/ de la ji ltar na byang chub sems dpa' sems dpa' chen po rnams ting nge 'dzin gyi dbang po thob cing ting nge 'dzin gyi sbyor ba thob pa zhe na/ byang</text></item>
<item><p>94b2</p><section>mdo sde</section><text>chub sems dpa' sems dpa' chen po rnams 'phags pa'i sa la gnas pa na rtag tu ting nge 'dzin spyod kyang ting nge 'dzin la mi gnas/ ting nge 'dzin la mi chags te/ ting nge</text></item>
<item><p>94b3</p><section>mdo sde</section><text>'dzin gyi mtshan nyid la shin tu 'jug pa dang / ting nge 'dzin gyi sbyor ba la shin tu thob pa dang / ting nge 'dzin shin tu bskyed pa dang / mi dmigs pa'i ting nge 'dzin spyod pas</text></item>
<item><p>94b4</p><section>mdo sde</section><text>ting nge 'dzin thams cad kyi sgo la shin tu mkhas pa dang / ting nge 'dzin du 'jug pa la mkhas pa dang / ting nge 'dzin gnas pa la mkhas pa dang / ting nge 'dzin las ldang ba</text></item>
<item><p>94b5</p><section>mdo sde</section><text>la mkhas pa dang / ting nge 'dzin la mi rten pa dang / dmigs pa'i mtshan nyid la shin tu mkhas pa dang / de bzhin nyid kyi mtshan nyid dmigs pa la mkhas pa'o/ /ting</text></item>
<item><p>94b6</p><section>mdo sde</section><text>nge 'dzin thams cad kyi ro la'ang mkhas te/ ting nge 'dzin la dbang du gyur pas gzhan gyi dring la mi 'jog cing ting nge 'dzin gyi dbang du mi 'gyur te/ ting nge 'dzin las dbang</text></item>
<item><p>94b7</p><section>mdo sde</section><text>dang mthu'ang thob bo/ /ting nge 'dzin las dka' ba cung zad kyang med par 'dod pa bzhin du gang zag des de ltar ting nge 'dzin khyad par can du gyur pas na/ ting nge 'dzin gyi</text></item>
<item><p>95a1</p><section>mdo sde</section><text>dbang po thob pa dang / ting nge 'dzin gyi dbang po sbyor ba thob pa zhes bya'o/ /'jig rten 'dzin/ de la ji ltar na byang chub sems dpa' sems dpa'</text></item>
<item><p>95a2</p><section>mdo sde</section><text>chen po rnams shes rab kyi dbang po dang ldan pa dang / shes rab kyi dbang po sbyor ba thob pa zhe na/ byang chub sems dpa' sems dpa' chen po rnams shes rab kyi dbang</text></item>
<item><p>95a3</p><section>mdo sde</section><text>po khong du chud cing rtogs pa ni/ 'di lta ste/ yang dag pa ji lta ba bzhin du sdug bsngal rnams 'gog par 'gyur ro/ /gang zag des de ltar shes rab kyi gnas dang / shes</text></item>
<item><p>95a4</p><section>mdo sde</section><text>rab kyi las khong du chud cing rtogs pas rtog pa las dpen te/ rtog pa btang snyoms su gyur pas mya ngan las 'da' ba la rjes su gzhol ba'i shes rab yongs su rdzogs</text></item>
<item><p>95a5</p><section>mdo sde</section><text>par 'gyur ro/ /shes rab kyi dbang po lhun gyis grub pas khams gsum 'di dag ni kun gcig tu 'bar bar shes so/ /khams gsum 'di dag ni thams cad kyang sdug</text></item>
<item><p>95a6</p><section>mdo sde</section><text>bsngal ba ste/ shes rab de lta bus na khams gsum na mi gnas so/ /gang zag des de ltar khams gsum 'di dag ni thams cad kyang stong pa nyid de/ mtshan ma</text></item>
<item><p>95a7</p><section>mdo sde</section><text>med pa/ smon pa med pa/ ma skyes pa/ mngon par 'dus ma byas pa/ ma byung ba/ 'dus byas kyi chos kyi lam las 'das pa/ sangs rgyas kyi chos phun sum tshogs</text></item>
<item><p>95b1</p><section>mdo sde</section><text>bar rtog pas mgo'i thod la me 'bar ba bzhin du brtson 'grus shin tu rtsom mo/ /byang chub sems dpa' de'i shes rab ni gzhig nus pa med de/ shes rab de lta bu khong du chud</text></item>
<item><p>95b2</p><section>mdo sde</section><text>pas khams gsum las shin tu 'das te khams gsum gyi dngos po mi gnas so/ /'dus byas kyi chos thams cad yongs su bcad de/ rnam par chags pa dang / bcings pa'i</text></item>
<item><p>95b3</p><section>mdo sde</section><text>chos la mi gnas so/ /'dod pa'i rnam pa lnga la sems kyis skyo zhing gzugs yod pa dang / gzugs med pa'i khams la mi gnas pas shes rab khyad par can dang ldan zhing</text></item>
<item><p>95b4</p><section>mdo sde</section><text>rgya mtsho chen po ltar yon tan tshad med pa dang ldan no/ /shes rab des na chos thams cad kyi sbyong ba la thogs pa med par 'gyur ro/ /gang zag des de ltar shes rab kyis</text></item>
<item><p>95b5</p><section>mdo sde</section><text>khams gsum khong du chud cing rtogs pas khams gsum la sems mi chags te/ shes rab khyad par can du gyur pas shes rab kyi dbang po dang / shes rab kyi sbyor ba</text></item>
<item><p>95b6</p><section>mdo sde</section><text>thob pa zhes bya'o/ /'jig rten 'dzin/ ci'i phyir dbang po zhes bya zhe na/ mchog tu gyur pa'i phyir dbang po zhes bya/ mi g.yo ba'i phyir dbang po zhes bya/ mi shigs</text></item>
<item><p>95b7</p><section>mdo sde</section><text>pa'i phyir dbang po zhes bya/ phyir mi ldog pa'i phyir dbang po zhes bya/ gzhan gyi dring la mi 'jog pa'i phyir dbang po zhes bya/ mi 'phrogs pa'i phyir dbang po zhes bya/ yang</text></item>
<item><p>96a1</p><section>mdo sde</section><text>dag pa'i chos la gzhol ba'i phyir dbang po zhes bya/ mi chags pa'i phyir dbang po zhes bya/ ma bral ba'i phyir dbang po zhes bya'o/ /gzhan yang</text></item>
<item><p>96a2</p><section>mdo sde</section><text>'jig rten 'dzin/ byang chub sems dpa' sems dpa' chen po rnams sems can rnams kyis dbang po la shin tu mkhas pa'i dbang po rnams kyi khyad par slob pa la'ang</text></item>
<item><p>96a3</p><section>mdo sde</section><text>mkhas par byed do/ /byang chub sems dpas 'dod chags dang ldan pa'i sems kyi dbang po rnams kyang shes/ sems can 'dod chags dang bral ba'i dbang po'ang</text></item>
<item><p>96a4</p><section>mdo sde</section><text>shes| sems can zhe sdang dang ldan pa'i dbang po'ang shes/ sems can zhe sdang dang bral ba'i dbang po'ang shes/ sems can gti mug dang ldan pa'i dbang po'ang</text></item>
<item><p>96a5</p><section>mdo sde</section><text>shes| sems can gti mug dang bral ba'i dbang po'ang shes/ sems can ngan song du ltung bar 'gyur ba'i dbang po'ang shes/ sems can lhar skye ba dang / mir skye ba'i</text></item>
<item><p>96a6</p><section>mdo sde</section><text>dbang po'ang shes/ sems can des pa'i sems can gyi dbang po'ang shes/ sems can gyi dbang po rab dang / sems can gyi dbang po 'bring dang / sems can gyi</text></item>
<item><p>96a7</p><section>mdo sde</section><text>dbang po tha ma'ang shes/ sems can gyi dbang po nyams pa dang / sems can gyi dbang po ma nyams pa'ang shes/ sems can brtson pa dang / mi brtson pa'i dbang po'ang shes/</text></item>
<item><p>96b1</p><section>mdo sde</section><text>sems can thabs la mkhas pa dang / thabs la mi mkhas pa'ang shes/ sems can kha na ma tho ba dang bcas pa dang / kha na ma tho ba med pa dang / dri ma dang bcas pa dang / dri</text></item>
<item><p>96b2</p><section>mdo sde</section><text>ma med pa dang / zhe sdang dang bcas pa dang / zhe sdang med pa dang / rjes su gzhol ba dang / rjes su mi gzhol ba dang / thogs pa dang bcas pa dang / thogs pa med pa'i</text></item>
<item><p>96b3</p><section>mdo sde</section><text>dbang po'ang shes/ sems can gyi 'dod pa'i khams kyi 'du byed dang / gzugs yod pa'i khams dang / gzugs med pa'i khams kyi 'du byed kyi dbang po'ang shes/ sems</text></item>
<item><p>96b4</p><section>mdo sde</section><text>can gyi dge ba'i rtsa ba stug pa dang / dge ba'i rtsa ba srab pa dang / nges pa dang / ma nges pa dang / log par nges pa'i dbang po'ang shes/ sems can ser sna dang bcas pa dang /</text></item>
<item><p>96b5</p><section>mdo sde</section><text>ser sna med pa dang / rgod pa dang / mi rgod pa dang / slu ba'i chos can dang / mi slu ba'i chos can dang / 'phyar ba dang / mi 'phyar ba dang / khro zhing mi bzod pa dang / des shing</text></item>
<item><p>96b6</p><section>mdo sde</section><text>bzod pa dang / shin tu ser sna dang bcas pa dang / sbyin pa dang ldan pa'i dbang po'ang shes/ sems can gyi dad pa'i dbang po dang / ma dad pa'i dbang po dang / bsti stang</text></item>
<item><p>96b7</p><section>mdo sde</section><text>dang bcas pa dang / bsti stang med pa dang / tshul khrims dang ldan pa dang / tshul khrims rnam par mdag pa dang / bzod pa dang ldan pa dang / le lo dang bcas pa dang /</text></item>
<item><p>97a1</p><section>mdo sde</section><text>brtson 'grus dang ldan pa dang / sems g.yeng ba dang / sems ting nge 'dzin la mnyam par 'jog pa dang / 'chal pa'i shes rab dang / shes</text></item>
<item><p>97a2</p><section>mdo sde</section><text>rab ldan pa dang / glen pa dang / glen pa med pa dang / nga rgyal dang bcas pa dang / nga rgyal med pa dang / yang dag pa'i lam spyod pa dang / lam ngan pa spyod pa dang /</text></item>
<item><p>97a3</p><section>mdo sde</section><text>dran pa nyams pa dang / dran pa dang ldan pa dang / blo dang ldan pa dang / dbang po 'khrugs pa dang / dbang po sdud pa dang / dbang po nyams pa dang / dbang po ma nyams pa</text></item>
<item><p>97a4</p><section>mdo sde</section><text>dang | dbang po ma dag pa dang / dbang po dag pa dang / theg pa chung du'i dbang po dang / rang sangs rgyas kyi dbang po dang / byang chub sems dpa'i dbang po dang / bla na</text></item>
<item><p>97a5</p><section>mdo sde</section><text>med pa'i byang chub kyi dbang po'ang shes so/ /byang chub sems dpa' des de ltar dbang po'i khyad par dang / sbyor ba las shin tu 'das pas sems can de dag gi dbang po'i</text></item>
<item><p>97a6</p><section>mdo sde</section><text>khyad par rnam par 'byed pa la mkhas pa zhes bya'o/ /shes rab kyis gzhan gyi dring la mi 'jog pa'i phyir dbang po'i sbyor ba thob pa zhes bya'o/ /gzhan gyis mi 'phrogs</text></item>
<item><p>97a7</p><section>mdo sde</section><text>pa zhes bya/ mi shigs pa zhes bya/ phyir mi ldog pa zhes bya/ sbyor ba'i stobs thob pa zhes bya/ dbang po la 'jug pa zhes bya/ lha dang / klu dang / gnod</text></item>
<item><p>97b1</p><section>mdo sde</section><text>sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa la sogs pa'i dbang po thob pa zhes bya/ dbang po</text></item>
<item><p>97b2</p><section>mdo sde</section><text>mchog thob pa zhes bya/ mi 'jigs mi g.yo ba thob pa zhes bya/ pha rol tu phyin pa zhes bya/ tshad med pa'i yon tan lhun gyis grub pa zhes bya ste/ chos thams cad la mthu dang /</text></item>
<item><p>97b3</p><section>mdo sde</section><text>dbang myur du thob par 'gyur ro/ /dbang po lnga zhes bya ba'i le'u ste bdun no// //'jig rten 'dzin ces bya ba'i mdo/ bam po bzhi pa ste tha ma/ 'jig rten</text></item>
<item><p>97b4</p><section>mdo sde</section><text>'dzin/ gzhan yang / ji ltar na byang chub sems dpa' sems dpa' chen po rnams 'phags pa'i lam la mkhas pa zhe na/ byang chub sems dpa' sems dpa' chen po rnams</text></item>
<item><p>97b5</p><section>mdo sde</section><text>'phags pa'i lam la bde bar gnas pa dag gi lam zhes bya ba gang zhe na/ 'di lta ste/ 'phags pa'i lam brgyad de/ de dag kyang yang dag pa'i lta ba dang / yang dag pa'i</text></item>
<item><p>97b6</p><section>mdo sde</section><text>rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag</text></item>
<item><p>97b7</p><section>mdo sde</section><text>pa'i ting nge 'dzin to/ /'jig rten 'dzin/ de la byang chub sems dpa' sems dpa' chen po rnams 'phags pa'i lam gyi yan lag brgyad po la spyod pa ni gang 'phags pa'i</text></item>
<item><p>98a1</p><section>mdo sde</section><text>lam gyi yan lag brgyad po la sbyor ba thob pa gang zhe na/ byang chub sems dpa' sems dpa' chen po rnams yang dag pa'i lta bar gyur pas yang</text></item>
<item><p>98a2</p><section>mdo sde</section><text>dag par lta ba la bde bar gnas te/ lta ba thams cad yongs su bcad pa'i phyir lam la nan tan du byed de/ lta ba thams cad yongs su bcad pa'i phyir lam la bde bar</text></item>
<item><p>98a3</p><section>mdo sde</section><text>gnas shing mya ngan las 'das par lta ba dang / sangs rgyas su lta ba'i bar du yang yongs su gcod do/ /de ci'i phyir zhe na/ 'jig rten 'dzin/ ji tsam du lta bar gyur pa</text></item>
<item><p>98a4</p><section>mdo sde</section><text>thams cad ni mya ngan las 'da' bar lta ba dang / sangs rgyas su lta ba'i bar du thams cad kyang ngan par lta ba ste/ lta ba la chags pa thams cad yongs su 'jig cing gzhom</text></item>
<item><p>98a5</p><section>mdo sde</section><text>pa'i phyir yang dag par lta ba zhes bya'o/ /gzhan yang / lta ba med cing lta bar mi len pa dang / mi sems pa dang / mi chags pa dang / mi dmigs pa dang / mi spyod pa dang /</text></item>
<item><p>98a6</p><section>mdo sde</section><text>lta ba thams cad du rnam par mi rtog pa ni yang dag par lta ba zhes bya'o/ /yang dag par lta ba des ci mthong zhe na/ 'jig rten 'di dag thams cad yang dag pa ma yin pa'i phyin</text></item>
<item><p>98a7</p><section>mdo sde</section><text>ci log tu lta bas yongs su bcings par mthong ngo / /de ltar mthong ba'i tshe na lta ba thams cad yongs su gcad pa la bde bar gnas pa zhes bya'o/ /yang dag par lta ba de</text></item>
<item><p>98b1</p><section>mdo sde</section><text>nyid la'ang mi sems/ mi lta/ mi chags/ rnam par mi rtog ste/ mya ngan las 'das par lta ba dang / sangs rgyas su lta ba'i bar du med pa ni lta ba thams cad mi skyed pa la nan</text></item>
<item><p>98b2</p><section>mdo sde</section><text>tan byed pa'i phyir ro/ /de la ji ltar na yang dag par lta bas chos thams cad rab tu zhi ba dang / rang bzhin gyis mi skye mi 'gog cing mya ngan las 'das pa dang mthun pa gang zhe</text></item>
<item><p>98b3</p><section>mdo sde</section><text>na| 'di ltar mi rtog pa dang / rnam par mi rtog pa'i chos thams cad la mi rtog/ rnam par mi rtog/ mngon sum du byed pa'ang ma yin/ mi mtho/ mi dma'/ mi len/ mi</text></item>
<item><p>98b4</p><section>mdo sde</section><text>gtong ba ste/ de ni 'jig rten las 'das pa'i yang dag par lta ba zhes bya'o/ /de la ji ltar na 'jig rten las 'das pa'i yang dag par lta ba gang zhe na/ gang 'jig rten du'ang</text></item>
<item><p>98b5</p><section>mdo sde</section><text>mi dmigs/ 'jig rten las 'das par yang mi dmigs/ 'jig rten las 'das par yang mi dmigs te rnam par mi rtog pas na 'jig rten las 'das pa'i yang dag par</text></item>
<item><p>98b6</p><section>mdo sde</section><text>lta ba zhes bya'o/ /gzhan yang / yang dag par lta ba zhes bya ba ni 'jig rten la ji ltar shes pa dang / mthong ba ltar 'jig rten las 'das pa'ang de bzhin de/ gang 'jig rten dang /</text></item>
<item><p>98b7</p><section>mdo sde</section><text>gang 'jig rten las 'das par yang rnam par mi rtog cing rnam par rtog pa'i 'du shes thams cad yongs su gcad pa'i phyir 'jig rten las 'das pa'i yang dag par lta ba zhes</text></item>
<item><p>99a1</p><section>mdo sde</section><text>bya'o/ /gang zhig ngan par yang mi lta la/ yang dag par yang mi lta zhing sems kyis rtog pa thams cad yongs su bcad pa ni yang dag par lta ba zhes</text></item>
<item><p>99a2</p><section>mdo sde</section><text>bya'o| |gzhan yang / yang dag par lta ba ni chos thams cad la khyad par med pa ni yang dag par lta ba zhes bya'o/ /gzhan yang / yang dag par lta ba ni yang dag pa ji lta ba bzhin</text></item>
<item><p>99a3</p><section>mdo sde</section><text>du ngan par lta ba'i don shes pa'o/ /gzhan yang / yang dag par lta ba ni ngan par lta ba thams cad mnyam pa nyid du rtogs pa ste/ de dag ni byang chub sems dpa' rnams yang</text></item>
<item><p>99a4</p><section>mdo sde</section><text>dag par lta ba la bde bar gnas pa zhes bya'o/ /'jig rten 'dzin/ byang chub sems dpa' sems dpa' chen po rnams yang dag par lta ba la bde bar gnas nas yang dag</text></item>
<item><p>99a5</p><section>mdo sde</section><text>pa ji lta ba bzhin du yang dag pa'i rtog pa shes te/ de 'di snyam du ji tsam du rtog par gyur pa thams cad log pa yin pas mya ngan las 'das par rtog pa'am/ sangs rgyas su rtog</text></item>
<item><p>99a6</p><section>mdo sde</section><text>pa'i bar du thams cad ngan par rtog pa'o snyam du sems so/ /de ci'i phyir zhe na/ rnam par rtog pa yongs su bcad pa ni yang dag par rtog pa zhes bya'o/ /rnam par mi</text></item>
<item><p>99a7</p><section>mdo sde</section><text>rtog pa ni yang dag par rtog pa'o/ /rnam par rtog pa dang bcas pa ni rnam par rtog pa'o/ /de ci'i phyir zhe na/ de ltar rtog pa thams cad kyi mtshan nyid mthong zhing shes</text></item>
<item><p>99b1</p><section>mdo sde</section><text>pas na ngan par rtog pa med de/ gang zag de ni 'di'am gzhan zhes rnam par rtog par mi 'gyur ro/ /de ltar yang dag pa'i rtog pa la gnas pas na yang dag par rtog pa'am/ ngan par</text></item>
<item><p>99b2</p><section>mdo sde</section><text>yang rnam par mi rtog ste/ de ltar rnam par rtog pa thams cad dang bral bas rnam par rtog pa las 'das te yang dag pa'i rtog pa zhes bya'o/ /yang dag par rtog pa zhes bya ba ni rnam</text></item>
<item><p>99b3</p><section>mdo sde</section><text>par rtog pa thams cad las yang dag pa ma yin pa/ mi bden pa/ phyin ci log las byung bar mthong zhing shes te/ rnam par rtog pa thams cad la rnam par mi rtog go /de ltar</text></item>
<item><p>99b4</p><section>mdo sde</section><text>yang dag par rtog pa las gnas nas yang dag pa'am/ ngan par rtog pa la mi dmigs te/ rnam par rtog pa dang bral ba/ rnam par rtog pa las 'das pa/ rnam par rtog pa</text></item>
<item><p>99b5</p><section>mdo sde</section><text>yongs su bcad pas na yang dag par rtog pa zhes bya'o/ /de ltar de'i tshe na rnam par rtog pa thams cad kyis ma bcings te rnam par rtog pa thams cad kyi rang bzhin mnyam par shes</text></item>
<item><p>99b6</p><section>mdo sde</section><text>shing mthong ba ni yang dag par rtog pa las gnas pa zhes bya'o/ /'jig rten 'dzin/ byang chub sems dpa' sems dpa' chen po rnams yang dag pa'i ngag la rtsom pa ni ji</text></item>
<item><p>99b7</p><section>mdo sde</section><text>snyed kyi tshig tu smra ba thams cad yang dag pa ma yin pa/ mi bden pa/ phyin ci log las byung ba /log par rnam par brtags pa/ rgyu dang / rkyen mang po las byung bar shes nas 'di snyam</text></item>
<item><p>100a1</p><section>mdo sde</section><text>du ji tsam du tshig tu smra ba nyid la dmigs su med de/ tshig thams cad 'gags nas yang dag pa ji lta ba bzhin du ngag gi las thams cad shes pa ni</text></item>
<item><p>100a2</p><section>mdo sde</section><text>yang dag pa'i ngag ces bya'o/ /tshig tu smra ba'i ngag de nyid kyang gang nas kyang ma 'ongs la gang du'ang mi 'gro ba mthong na yang dag pa'i ngag ces bya'o/ /de ltar de'i tshe na yang dag</text></item>
<item><p>100a3</p><section>mdo sde</section><text>pa'i mtshan nyid la bde bar gnas pas ji tsam du tshig tu smra ba thams cad yang dag pa'i ngag ces bya'o/ /de bas na yang dag pa'i ngag la bde bar gnas na don dam pa'i rnam</text></item>
<item><p>100a4</p><section>mdo sde</section><text>par dag pa'i ngag gi las la gnas pa zhes bya ste/ ngag gi las kyi mtshan nyid shes shing mthong ba dang / tshig tu smra ba'i ngag thams cad khong du chud cing tshig tu smra ba</text></item>
<item><p>100a5</p><section>mdo sde</section><text>thams cad 'khrul pa med pas de bas na yang dag pa'i ngag la gnas pa zhes bya'o/ /'jig rten 'dzin/ byang chub sems dpa' sems dpa' chen po rnams las thams</text></item>
<item><p>100a6</p><section>mdo sde</section><text>cad la ngan pa log pa'i las su shes so/ /las thams cad la yang dag pa ma yin pa/ ci'ang med pa/ mngon par 'dus ma byas pa/ ma byung bar shes so/ /de ci'i</text></item>
<item><p>100a7</p><section>mdo sde</section><text>phyir zhe na/ las thams cad la nges pa'i mtshan nyid med de/ las thams cad 'gog pa'i phyir yang dag pa'i las zhes bya'o/ /yang dag pa'i las zhes bya ba ni las</text></item>
<item><p>100b1</p><section>mdo sde</section><text>ngan pa'am/ las yang dag par rnam par mi rtog go /las rnams kyi mnyam pa nyid la zhugs pas log pa'am/ yang dag par rnam par mi rtog pas de'i phyir yang dag pa'i</text></item>
<item><p>100b2</p><section>mdo sde</section><text>las zhes bya'o/ /yang dag pa'i las zhes bya ba ni khams gsum la ma chags pa'i don yang dag pa ji lta ba bzhin du shes shing mthong ba'i don to/ /yang dag pa'i de kho na</text></item>
<item><p>100b3</p><section>mdo sde</section><text>nyid la mnyam pa nyid du gyur pas yang dag pa 'am/ log par mi rtog go /byang chub sems dpa' de ltar yang dag pa'i las la yang dag pa ji lta ba bzhin du las thams cad</text></item>
<item><p>100b4</p><section>mdo sde</section><text>shes shing mthong ba'i phyir chos thams cad mi len/ mi mthong ste/ de bas na yang dag pa'i las kyi mtha' la nan tan byed pa zhes bya'o/ /yang dag pa'i las la las ngan</text></item>
<item><p>100b5</p><section>mdo sde</section><text>pa med de/ yang dag pa ji lta ba bzhin du shes shing mthong bas yang dag pa'i las kyis mtha' la gnas pa zhes bya'o/ /'jig rten 'dzin/ byang chub sems dpa' sems</text></item>
<item><p>100b6</p><section>mdo sde</section><text>dpa' chen po rnams 'tsho ba thams cad la log pa'i 'tsho bar shin tu shes so/ /de ci'i phyir zhe na/ ji tsam du 'tsho ba'i mtshan ma dang / chos kyi mtshan ma dang / len pa'i</text></item>
<item><p>100b7</p><section>mdo sde</section><text>mtshan ma nas mya ngan las 'da' pa'i mtshan ma dang / sangs rgyas kyi mtshan ma'i bar dang / rnam par dag pa dang / sangs rgyas su mtshan mar 'dzin te/ de la tshor ba</text></item>
<item><p>101a1</p><section>mdo sde</section><text>rnam par dag par 'dzin na log par 'tsho ba zhes bya'o/ /yang dag par 'tsho ba ni 'tsho ba'i yo byad la chags pa thams cad btang ste tshong dpogs</text></item>
<item><p>101a2</p><section>mdo sde</section><text>kyang yongs su bcad nas rtog pa med cing spros pa med la spros pa thams cad las 'das pa ni yang dag pa'i 'tsho ba zhes bya'o/ /yang dag pa'i 'tsho ba la ngan pa'i 'tsho ba'am/</text></item>
<item><p>101a3</p><section>mdo sde</section><text>yang dag pa'i 'tsho bar rnam par mi rtog pa ni thams cad du rnam par dag pa'i 'tsho ba 'thob par 'gyur bas de bas na rnam par dag pa'i yang dag pa'i 'tsho ba thob pa zhes bya'o//</text></item>
<item><p>101a4</p><section>mdo sde</section><text>gzhan yang / 'tsho ba thams cad ni kun kyang ma skyes pas log pa'am/ yang dag pa med de/ gang zag de ni rnam par dag pa'i 'tsho ba thob cing yang dag pa'i lam la bde bar gnas</text></item>
<item><p>101a5</p><section>mdo sde</section><text>pa spros pa med pa'o/ /yang dag pa'i 'tsho ba de la gnas pas yang dag pa'i 'tsho ba mi len/ log par 'tsho ba mi spong ste/ de bas na yang dag pa'i 'tsho ba la gnas pa zhes</text></item>
<item><p>101a6</p><section>mdo sde</section><text>bya'o/ |gang de'i tshe de ltar gyur pa ni yang dag pa la gnas pa zhes kyang mi bya/ ngan pa la gnas pa zhes kyang mi bya ste/ rnam par dag pa mnyam pa nyid kyi 'tsho ba thob ste/</text></item>
<item><p>101a7</p><section>mdo sde</section><text>'tsho ba'i mtshan ma dang bral bas g.yo ba med/ mngon par 'du bya ba med/ 'tsho bar mi rtog/ 'tsho ba ma yin par mi rtog go /de ni yang dag pa ji lta ba bzhin du shes</text></item>
<item><p>101b1</p><section>mdo sde</section><text>ba dang / yang dag pa ji lta ba bzhin du mthong ba ste/ de bas na yang dag pa'i 'tsho ba la gnas pa zhes bya'o/ /'jig rten 'dzin/ de la byang chub sems dpa' sems dpa' chen po rnams</text></item>
<item><p>101b2</p><section>mdo sde</section><text>yang dag pa'i rtsol ba la mkhas pa ni gang / byang chub sems dpa' sems dpa' chen po rnams yang dag pa'i rtsol ba la gnas pa ni gang zhe na/ byang chub sems dpa' rnams brtson</text></item>
<item><p>101b3</p><section>mdo sde</section><text>'grus kyi lam thams cad gcod pa'i phyir yang dag pa'i rtsol ba la gnas pa zhes bya'o/ /de ci'i phyir zhe na/ rtsol ba thams cad ni kun kyang log pa ste/ ji tsam du bskyed pa dang /</text></item>
<item><p>101b4</p><section>mdo sde</section><text>byed pa dang / spyod pa thams cad kyang log pa'o/ /de ci'i phyir zhe na/ chos thams cad ni byed pa log pa las byas par yod par gyur te/ thams cad yang dag pa ma yin no/ /yang dag</text></item>
<item><p>101b5</p><section>mdo sde</section><text>pa ma yin pas na log pa'o/ /yang dag pa'i rtsol ba zhes bya ba ni bskyed pa med/ byas pa med/ spyod pa med/ smon pa med de/ chos thams cad la byas pa yongs su bcad pa'o/ /byang</text></item>
<item><p>101b6</p><section>mdo sde</section><text>chub sems dpa' chos thams cad la byed pa yongs su bcad pas mya ngan las 'das pa'i mtshan ma'am/ sangs rgyas kyi mtshan ma'i bar du'ang byed pa'i mtshan ma mi skyed do/ /de</text></item>
<item><p>101b7</p><section>mdo sde</section><text>ltar bya ba thams cad la yang dag pa ma yin par shes pas bya ba med pa'i phyir rnal 'byor du spyod do/ /gang yang dag pa'i rtsol ba la ni mngon par 'du bya ba med de/ chos</text></item>
<item><p>102a1</p><section>mdo sde</section><text>thams cad mnyam pa/ khyad par med pa/ mngon par 'du bya ba med pa/ mngon par 'du byed pa'i mtshan ma la shin tu 'das</text></item>
<item><p>102a2</p><section>mdo sde</section><text>so| |byang chub sems dpas de ltar brtson 'grus la brtson 'grus ma yin par shes te/ mi len mi gtong bas yang dag pa'i rtsol ba la gnas pa zhes bya'o/ /yang dag pa'i</text></item>
<item><p>102a3</p><section>mdo sde</section><text>rtsol ba ni brtson 'grus la dmigs su med pa'i don to/ /chos rnams la yang dag pa ji lta ba bzhin du shes shing mthong ba'i don to/ /gang de ltar yang dag pa'i rtsol ba</text></item>
<item><p>102a4</p><section>mdo sde</section><text>mthong ba ni yang dag pa'i rtsol ba'am/ log pa'i rtsol bar rnam par mi rtog ste/ de bas na yang dag pa'i brtson 'grus zhes bya'o/ /'jig rten 'dzin/ de la ji ltar na byang</text></item>
<item><p>102a5</p><section>mdo sde</section><text>chub sems dpa' sems dpa' chen po rnams yang dag pa'i dran pa la mkhas pa zhe na/ byang chub sems dpa' sems dpa' chen po rnams dran pa thams cad dran pa log</text></item>
<item><p>102a6</p><section>mdo sde</section><text>par shes so/ /ji tsam du dran pa nye bar gzhag pa thams cad dran pa log pa'o/ /de ci'i phyir zhe na/ dran pa thams cad ni dran pa log pa ste/ gal te gnas la dmigs</text></item>
<item><p>102a7</p><section>mdo sde</section><text>nas dran pa skyed na'ang dran pa log pa ste/ gang sems pa dang / dran pa med pa ni yang dag pa'i dran pa zhes bya'o/ /de ci'i phyir zhe na/ dran pa thams cad ni yang dag pa ma yin</text></item>
<item><p>102b1</p><section>mdo sde</section><text>par log par dmigs pa'i rkyen las byung bas na de'i phyir ji tsam du dran pa skye bar gnas de thams cad log pa'o/ /dmigs pa'i gnas mi skye mi 'gog pa ni yang dag pa'i dran</text></item>
<item><p>102b2</p><section>mdo sde</section><text>pa zhes bya'o/ /gang dran pa'i las 'byung ba'i gnas med pa ni rnam par dag pa'i dran pa la bde bar gnas pa zhes bya ste/ de la ni dran pa log par 'byung ba'i gnas med do/ /de</text></item>
<item><p>102b3</p><section>mdo sde</section><text>ltar chos thams cad log par shes shing mthong bas yang dag pa'i chos la dran pa med de/ de'i phyir na yang dag pa'i dran pa la gnas pa zhes bya'o/ /yang dag pa'i dran pa zhes</text></item>
<item><p>102b4</p><section>mdo sde</section><text>bya ba ni chos thams cad ni log pa'i dran pa dang / yang dag pa'i dran pa rnam par mi 'byed pa'o/ /de ltar dran pa thams cad la dran pa'i mtshan ma med par khong du chud cing rtogs</text></item>
<item><p>102b5</p><section>mdo sde</section><text>pas rtag tu btang snyams kyi sems drug spyod de/ de'i phyir na yang dag pa'i dran pa dang / gnas pa zhes bya'o/ /de ltar de la chags shing zhen pa med pas dran pa med par yang rnam</text></item>
<item><p>102b6</p><section>mdo sde</section><text>par mi rtog go/ chos thams cad la dran pa thams cad mnyam pa nyid du rtogs so/ /de ltar yang dag pa ji lta ba bzhin du dran pa thams cad shes shing mthong bas dran pa'am/ dran pa</text></item>
<item><p>102b7</p><section>mdo sde</section><text>ma yin par mi len/ mi gtong ste/ de bas na yang dag pa'i dran pa la gnas pa zhes bya'o/ /de ltar dran pa des mnyam pa'am/ mi mnyam pa nyid du rnam par mi 'byed la/ dran pa</text></item>
<item><p>103a1</p><section>mdo sde</section><text>dang / dran pa ma yin pa la'ang mi 'jug mi dmigs so/ /de ltar mi dmigs pas dran pa thams cad la dran pa ma yin par shes te/ dran pa dang /</text></item>
<item><p>103a2</p><section>mdo sde</section><text>dran pa ma yin pa la sems mi 'byed do/ /de ltar des yang dag pa'i dran pa la gnas pas bstan du med/ brjod du med/ tshig tu smra ba'i lam thams cad bcad pa/ tshig</text></item>
<item><p>103a3</p><section>mdo sde</section><text>tu smra ba'i lam thams cad dang bral ba'o/ /yang dag pa ji lta ba bzhin tshig tu smra ba thams cad shes pas bdag gam/ gzhan du rnam par mi 'byed do/ /de bas na yang dag</text></item>
<item><p>103a4</p><section>mdo sde</section><text>pa'i dran pa la gnas pa zhes bya'o/ /'jig rten 'dzin/ de la ji ltar na byang chub sems dpa' sems dpa' chen po rnams yang dag pa'i ting nge 'dzin la gnas pa zhe na/ byang</text></item>
<item><p>103a5</p><section>mdo sde</section><text>chub sems dpa' sems dpa' chen po rnams ting nge 'dzin thams cad la log pa'i ting nge 'dzin du rtogs so/ /de ci'i phyir zhe na/ ji tsam du chos thams cad la ting nge 'dzin</text></item>
<item><p>103a6</p><section>mdo sde</section><text>du mi dmigs pa la zhugs pa las ting nge 'dzin la mtshan mar shes/ ting nge 'dzin gyi dga' ba la 'jug pas ting nge 'dzin gyi mtshan ma thams cad log pa'o/ /log pa ni</text></item>
<item><p>103a7</p><section>mdo sde</section><text>chags pa'i don yin gyi de ni ting nge 'dzin gyi de lta ma yin no/ /ji ltar dmigs pa la zhugs pa'i mtshan ma nyid log pa'i mtshan ma med cing re ba med/ spros pa med/ rtog</text></item>
<item><p>103b1</p><section>mdo sde</section><text>pa med pa ni ting nge 'dzin ces bya'o/ /gal te chags shing zhen pa med na bdag gam/ gzhan du rnam par mi rtog ste/ chags pa'i dga' ba bcad nas ting nge 'dzin gyi rol mi len cing</text></item>
<item><p>103b2</p><section>mdo sde</section><text>ting nge 'dzin du 'jug pa'i mtshams bcad de/ sems ci la'ang mi gnas pa ni yang dag pa'i ting nge 'dzin ces bya'o/ /gzhan yang / yang dag pa'i ting nge 'dzin ces bya ba ni ting nge</text></item>
<item><p>103b3</p><section>mdo sde</section><text>'dzin thams cad la mi gnas shing spros pa med pa la yang dag pa ji lta ba bzhin du chos kyi ngo bo nyid rtogs pas ting nge 'dzin gyi mtshan nyid la shin tu mkhas shing sems ci la'ang</text></item>
<item><p>103b4</p><section>mdo sde</section><text>mi chags pa'o/ /bdag dang / gzhan du rtog pa'i lam gcod cing ji skad du smra ba la'ang rnam par mi rtog la rnam par rtog pa thams cad bcad pa'i phyir yang dag pa'i ting nge 'dzin</text></item>
<item><p>103b5</p><section>mdo sde</section><text>ces bya'o/ /gzhan yang / yang dag pa'i ting nge 'dzin ces bya ba ni ting nge 'dzin log pa'am/ yang dag pa'i 'du shes mi skyed cing 'du shes thams cad bcom pa/ 'du shes thams</text></item>
<item><p>103b6</p><section>mdo sde</section><text>cad bcad pa/ 'du shes thams cad 'gags pa'i phyir yang dag pa'i ting nge 'dzin ces bya'o/ /yang dag pa'i ting nge 'dzin ces bya ba ni log pa'am yang dag pa mi skyed la/ log</text></item>
<item><p>103b7</p><section>mdo sde</section><text>pa/ yang dag par rnam par mi 'byed pa ni yang dag pa'i ting nge 'dzin ces bya'o/ /de ci'i phyir zhe na/ byang chub sems dpa' ting nge 'dzin du sbyor ba thams cad khong du chud cing</text></item>
<item><p>104a1</p><section>mdo sde</section><text>yang dag pa'i ting nge 'dzin la gnas pas ting nge 'dzin nam/ ting nge 'dzin gyi mtshan mas 'ching bar mi 'gyur te/ ting nge 'dzin gyi mtshan ma la shin</text></item>
<item><p>104a2</p><section>mdo sde</section><text>tu 'das pas yang dag pa'i ting nge 'dzin la gnas pa zhes bya'o/ /gzhan yang / chos thams cad la spros pa med cing mnyam pa'i chos la log pa 'am/ yang dag par spros pa med</text></item>
<item><p>104a3</p><section>mdo sde</section><text>do| |yang dag pa'i ting nge 'dzin ni chos thams cad mnyam pa'i don to/ /yang dag pa'i ting nge 'dzin ni ting nge 'dzin thams cad dang / khams gsum gyi 'dus byas kyi chos</text></item>
<item><p>104a4</p><section>mdo sde</section><text>thams cad las shin tu 'das pa yang dag pa ji lta ba bzhin du lam rgyud lngar 'khor ba thams cad shes shing mthong ba'i don to/ /'jig rten 'dzin/ de ltar na byang chub</text></item>
<item><p>104a5</p><section>mdo sde</section><text>sems dpa' sems dpa' chen po rnams 'phags pa'i lam la mkhas pa dang / lam gyi sbyor ba la mkhas pa ste/ de ltar yang dag pa ji lta ba bzhin du shes shing</text></item>
<item><p>104a6</p><section>mdo sde</section><text>mthong bas mya ngan las 'das pa'i bar du phyin par 'gyur ro/ /'phags pa'i lam yan lag brgyad ces bya ba'i le'u ste brgyad do// //'jig rten</text></item>
<item><p>104a7</p><section>mdo sde</section><text>'dzin/ de la byang chub sems dpa' sems dpa' chen po rnams 'jig rten dang / 'jig rten las 'das pa'i chos la mkhas pa ni gang / 'jig rten dang /'jig rten las</text></item>
<item><p>104b1</p><section>mdo sde</section><text>'das pa'i chos la sbyor ba thob pa ni gang zhe na/ 'jig rten 'dzin/ byang chub sems dpa' sems dpa' chen po rnams 'jig rten dang / 'jig rten las 'das pa'i chos yang dag</text></item>
<item><p>104b2</p><section>mdo sde</section><text>pa nyid du rtogs so/ /de la 'jig rten gyi chos gang zhe na/ byang chub sems dpa' 'di snyam du de tsam du chos la rtog pa dang / rnam par rtog pa ni phyin ci log las skyes te/ rgyu dang / rkyen</text></item>
<item><p>104b3</p><section>mdo sde</section><text>gyis bskyed pas yang dag pa ma yin pa la rag lus so/ /mtshan ma gnyis las byung bas stong pa ci'ang med pa ni nya lcibs la snang ba'i kha dog sna tshogs dang me mgal bskor ba</text></item>
<item><p>104b4</p><section>mdo sde</section><text>lta bu ste/ bus pa so so'i skye bo dag slu ba'o/ /'jig cing nyams pa'i chos can las bla dgas su 'jig rten ces btags pa ste/ de la 'jig rten zhes bya'o/ /'jig rten gyi chos</text></item>
<item><p>104b5</p><section>mdo sde</section><text>'di dag ni thams cad bden pa ma yin te/ yang dag pa ma yin pa'i rkyen las skyes par byas pa dang / byung ba'i mtshan nyid med de/ phung po dang / khams dang / skye mched dang /</text></item>
<item><p>104b6</p><section>mdo sde</section><text>gzugs dang / sgra dang / dri dang / ro dang / reg bya dang / chos la btags te ming dang / gzugs kyi phyir bshad do/ /bus pa so so'i skye bo sems chags shing zhen pas rnam pa</text></item>
<item><p>104b7</p><section>mdo sde</section><text>sna tshogs kyi rjes su chags shing zhen pa ni kha tshar dar 'dzings pa'am/ rtswa khri shing glags pa gcig la gcig 'brel pa lta bu ste/ phyin ci log dang ldan pa rjes su 'jig</text></item>
<item><p>105a1</p><section>mdo sde</section><text>rten gyi chos zhes brjod do/ /de la 'jig rten las 'das pa'i chos gang zhe na/ ji ltar 'jig rten gyi chos thog ma nas yang dag pa ji lta ba bzhin du dben</text></item>
<item><p>105a2</p><section>mdo sde</section><text>pa ni 'jig rten las 'das pa zhes bya'o/ /de ci'i phyir zhe na/ mkhas pa dag ni 'jig rten gyi chos kyang dmigs su med/ 'jig rten las 'das pa'i chos kyang dmigs su med de/</text></item>
<item><p>105a3</p><section>mdo sde</section><text>'jig rten dag 'jig rten las 'das pa'i gnas kyang dmigs su med do/ /de la 'jig rten dang / 'jig rten las 'das pa'ang rnam par brtag tu med de/ 'jig rten gyi phyir 'jig</text></item>
<item><p>105a4</p><section>mdo sde</section><text>rten las 'das pa zhes brjod kyi 'jig rten gyi yang dag pa'i mtshan nyid ni 'jig rten las 'das pa'o/ /de ci'i phyir zhe na/ 'jig rten zhes bya ba la nges pa'i mtshan nyid du dmigs</text></item>
<item><p>105a5</p><section>mdo sde</section><text>su med do/ /'jig rten dang / 'jig rten las 'das pa'i mtshan nyid ni thog ma nas stong pa nyid de/ 'jig rten gyi chos la nges pa'i mtshan nyid med pa'i phyir ro/ /'jig rten ni</text></item>
<item><p>105a6</p><section>mdo sde</section><text>thog ma nas rab tu zhi ba'i mtshan nyid do/ /byang chub sems dpas de ltar 'jig rten dang / 'jig rten las 'das pa'i chos la dmigs su med par rtog pas 'jig rten gyi chos</text></item>
<item><p>105a7</p><section>mdo sde</section><text>la'ang mi chags/ 'jig rten las 'das pa la'ang mi chags so/ /de ltar 'jig rten dang / 'jig rten las 'das pa'i chos la mi rton cing mi chags pas 'jig rten dang</text></item>
<item><p>105b1</p><section>mdo sde</section><text>rtsod par mi 'gyur ro/ /de ci'i phyir zhe na/ mkhas pa dag ni 'jig rten la yang dag pa ma yin pa'i mtshan nyid khong du chud cing rtogs so/ /'jig rten la yang dag pa ma yin par mthong</text></item>
<item><p>105b2</p><section>mdo sde</section><text>bas 'jig rten nam 'jig rten las 'das par mi rtog go /de ci'i phyir zhe na/ 'jig rten 'dzin/ 'jig rten zhes bya ba ni nye bar len pa'i phung po lnga'i don to/ /'jig rten gyi chos</text></item>
<item><p>105b3</p><section>mdo sde</section><text>thams cad der ma 'dus pa med do/ /mkhas pa dag gis brtags na phung po med de/ phung pos phung por mi dmigs/ phung po'i rang bzhin du mi dmigs/ phung po 'ongs pa'i</text></item>
<item><p>105b4</p><section>mdo sde</section><text>gnas dmigs su med/ 'dug pa'i gnas kyang dmigs su med/ song ba'i gnas kyang dmigs su med de/ phung po lnga dang / skye mched bcu gnyis dang / khams bco brgyad</text></item>
<item><p>105b5</p><section>mdo sde</section><text>kyang dmigs su med/ rnam par brtag tu med/ ming med/ rang bzhin med/ mtshan nyid med/ spyod du med pas 'jig rten las 'das pa zhes bya'o/ /'jig rten 'dzin/ byang</text></item>
<item><p>105b6</p><section>mdo sde</section><text>chub sems dpa' sems dpa' chen po rnams 'jig rten dang / 'jig rten las 'das pa'i chos yongs su rtog pa'i tshe 'jig rten gyi chos rnams 'jig rten las 'das pa'i chos dang</text></item>
<item><p>105b7</p><section>mdo sde</section><text>lhan cig pa ma yin/ 'jig rten las 'das pa'i chos kyang 'jig rten gyi chos dang bral ba ma yin/ de ltar gang zag des de ltar 'jig rten dang ma bral bar 'jig rten las 'das</text></item>
<item><p>106a1</p><section>mdo sde</section><text>pa'i chos kyang mthong ngo / /'jig rten las 'das pa'i chos dang ma bral bar 'jig rten gyi chos rnams kyang mthong ngo / /de ltar gang zag des spyod pa rnam pa</text></item>
<item><p>106a2</p><section>mdo sde</section><text>gnyis la mi dmigs pa ni/ 'di lta ste/ 'jig rten dang / 'jig rten las 'das pa'o/ /de ci'i phyir zhe na/ 'jig rten 'dzin/ 'jig rten gyi yang dag pa'i mtshan nyid ni 'jig</text></item>
<item><p>106a3</p><section>mdo sde</section><text>rten las 'das pa'o/ /'jig rten la 'jig rten gyi mtshan nyid dmigs su med/ 'jig rten gyi chos la 'jig rten gyi chos dmigs su med de/ de ltar ci'ang med pas chos</text></item>
<item><p>106a4</p><section>mdo sde</section><text>de rtogs shing / khong du chud pa na 'jig rten las 'das pa zhes bya'o/ /'jig rten 'dzin/ ci ste 'jig rten zhes bya ba 'jig rten las 'das pa dang tha dad pa ma yin na sangs</text></item>
<item><p>106a5</p><section>mdo sde</section><text>rgyas bcom ldan 'das 'jig rten du'ang mi 'byung la/ de bzhin gshegs pas 'jig rten thams cad dmigs pa med par yang mi gsung ngo / /'jig rten thams cad ni</text></item>
<item><p>106a6</p><section>mdo sde</section><text>ma skyes pas yang dag pa ji lta ba bzhin du 'jig rten thams cad shes shing mthong ngo / /'jig rten 'dzin/ gang 'jig rten du mi dmigs shing 'jig rten la mi 'jug pa de</text></item>
<item><p>106a7</p><section>mdo sde</section><text>ni 'jig rten las 'das pa'o/ /de bas na 'di ltar shes par bya ste/ yang dag pa ji ltar bzhin du 'jig rten rtogs shing 'jig rten dmigs su med par khong du chud pas</text></item>
<item><p>106b1</p><section>mdo sde</section><text>'jig rten las 'das pa zhes bya'o/ /de bas na sangs rgyas bcom ldan 'das 'jig rten du byung ngo / /ji tsam du chos su gtogs pa 'jig rten nam/ 'jig rten las 'das pa thams cad mi</text></item>
<item><p>106b2</p><section>mdo sde</section><text>gnyis pa/ dbyer med par yang dag pa ji lta ba bzhin du shes shing mthong bas 'jig rten las 'das pa'i chos zhes gsungs so/ /'jig rten 'dzin/ de ltar 'jig rten ni shin</text></item>
<item><p>106b3</p><section>mdo sde</section><text>tu zab cing gting dpag dka' ba'o/ /'jig rten gyi chos la gnas pa dang / 'jig rten gyi chos la dmigs pa dang / 'jig rten las 'das pa'i chos la re ba dang / kun rdzob tu smra</text></item>
<item><p>106b4</p><section>mdo sde</section><text>ba'i tshig la don dam pa'i mtshan nyid du dmigs pa dang / chos gnyis la gnas pa ni chos 'di la 'bab cing 'jug par mi 'gyur ro/ /de ci'i phyir zhe na/ de ltar gang zag de ni</text></item>
<item><p>106b5</p><section>mdo sde</section><text>'jig rten mi shes/ 'jig rten las 'das pa mi shes te chos rnam pa gnyis spyod pa'o/ /'jig rten 'dzin/ chos rnam pa gnyis spyod pa na 'jig rten dang / 'jig rten las 'das pa</text></item>
<item><p>106b6</p><section>mdo sde</section><text>chud cing rtogs par mi 'gyur ro/ /'jig rten 'dzin/ byang chub sems dpa' sems dpa' chen po rnams de ltar 'jig rten dang / 'jig rten las 'das pa'i chos la shin tu mkhas</text></item>
<item><p>106b7</p><section>mdo sde</section><text>pa dang / 'jig rten dang / 'jig rten las 'das pa'i chos kyi sbyor ba'ang thob pa'o/ /'jig rten dang / 'jig rten las 'das pa'i chos zhes bya ba'i le'u ste dgu pa'o// //</text></item>
<item><p>107a1</p><section>mdo sde</section><text>'jig rten 'dzin/ de la byang chub sems dpa' sems dpa' chen po 'dus byas dang / 'dus ma byas pa'i chos shin tu mkhas pa ni gang / 'dus byas</text></item>
<item><p>107a2</p><section>mdo sde</section><text>dang | 'dus ma byas pa'i chos kyi sbyor ba thob pa ni gang zhe na/ 'jig rten 'dzin/ byang chub sems dpa' sems dpa' chen po rnams 'dus byas dang / 'dus ma byas pa'i chos</text></item>
<item><p>107a3</p><section>mdo sde</section><text>rnams rnam par 'byed cing yang dag par rtog go /de la ji ltar na 'dus byas kyi chos la rnam par 'byed cing yang dag par rtog pa zhe na/ 'dus byas kyi chos ni mngon par 'dus</text></item>
<item><p>107a4</p><section>mdo sde</section><text>pa ste tshor ba byed/ 'dus byas kyi chos ni rang skyes shing rang bgrang ba'i grangs su gtogs pas 'dus byas kyi chos zhes bya'o/ /'dus byas kyi chos ni yang dag pa ma yin pa'i</text></item>
<item><p>107a5</p><section>mdo sde</section><text>rgyu dang / rkyen 'dus pa'i 'du byed kyi dbang gis so/ /'du byed ces bya ba ni bgrang ba'i grangs su gtogs shing mtshan nyid gnyis kyi rkyen gyis shes pa'i phyir 'dus byas kyi chos</text></item>
<item><p>107a6</p><section>mdo sde</section><text>zhes btags so/ /'dus byas kyi chos de ni byas pa med/ byed pa med kyi rang skyes pas bskyed pa'ang med do/ /de bas na 'dus byas kyi chos zhes bya'o/ /'dus byas kyi chos</text></item>
<item><p>107a7</p><section>mdo sde</section><text>rnams ni nang na mi gnas/ phyi rol na mi gnas/ gnyis ka'i bar na mi gnas/ gcig pa ma yin/ tha dad pa ma yin te/ yang dag pa ma yin pa'i kun tu brtags pa las</text></item>
<item><p>107b1</p><section>mdo sde</section><text>chung ngo / /ma rig pa'i dbang gis byung gi yod pa ma yin te/ 'du byed kyi mthus spyod pa yod kyang byas pa med/ byung ba med pas 'dus byas zhes bya'o/ /'dus byas zhes bya ba ni mtshan</text></item>
<item><p>107b2</p><section>mdo sde</section><text>mas bcings pa'i don te/ bus pa ma rabs phyin ci log la chags pa'i phyir bshad do/ /mkhas pa dag shin tu chung cing rtogs pa ni 'dus byas kyi chos su mi dmigs/ 'dus byas</text></item>
<item><p>107b3</p><section>mdo sde</section><text>kyi chos su rtogs par mi dmigs so/ /mkhas pa dag ni grangs su mi bgrang ba'i phyir 'dus byas kyi chos zhes bya'o/ /de ci'i phyir zhe na/ mkhas pa dag 'dus byas kyi rnam pa de la</text></item>
<item><p>107b4</p><section>mdo sde</section><text>ji ltar na chud cing rtogs pa zhe na/ mkhas pa dag ni 'dus byas kyi chos thams cad yang dag pa ma yin pa dngos po med cing rnam par bcings pa med de/ bgrang ba'i grangs su mi</text></item>
<item><p>107b5</p><section>mdo sde</section><text>rtogs par blta'o/ /de ltar yongs su rtog pa'i tshe 'dus byas kyi chos la'ang mi chags/ 'dus byas kyi chos su'ang mi len to/ /de ci'i phyir zhe na/ 'jig rten 'dzin/ 'dus byas</text></item>
<item><p>107b6</p><section>mdo sde</section><text>kyi chos las gzhan pa 'dus ma byas pa'i chos yod pa'am/ 'dus ma byas kyi chos las gzhan pa 'dus byas kyi chos yod pa ma yin te/ 'dus byas kyi de kho na'i mtshan nyid de</text></item>
<item><p>107b7</p><section>mdo sde</section><text>ni 'dus ma byas pa'o/ /de ci'i phyir zhe na/ 'dus byas kyi nang sna 'dus byas pa med/ 'dus ma byas kyi nang na 'dus ma byas pa med kyi skye bo phyin ci log tu thar pa dag gis 'dus</text></item>
<item><p>108a1</p><section>mdo sde</section><text>byas kyi mtshan nyid shes shing mthong bar bya ba'i phyir 'di ni 'dus byas ba'o/ /'di ni 'dus ma byas pa'o/ /'di ni 'dus byas kyi mtshan nyid do/ /'di</text></item>
<item><p>108a2</p><section>mdo sde</section><text>ni 'dus ma byas pa'i mtshan nyid do zhes rnam par phye ste bshad do/ /de la 'dus byas kyi mtshan nyid ces bya ba gang zhe na/ 'di lta ste/ skye ba dang / 'gog pa dang / gnas pa dang /</text></item>
<item><p>108a3</p><section>mdo sde</section><text>'pho ba'o/ /de la 'dus ma byas pa'i mtshan nyid ces bya ba gang zhe na/ 'di lta ste/ mi skye ba dang / mi 'gog pa dang / mi gnas pa dang / mi 'pho ba'o/ /de ltar 'dus byas kyi</text></item>
<item><p>108a4</p><section>mdo sde</section><text>mtshan nyid dang / 'dus ma byas pa'i mtshan nyid kyang bus pa so so'i skye bo dag bkri ba'i don du gsungs so/ /'jig rten 'dzin/ 'dus byas kyi chos ni ma skyes pa'i mtshan</text></item>
<item><p>108a5</p><section>mdo sde</section><text>nyid/ mi 'gog pa'i mtshan nyid/ mi gnas pa dang / mi 'pho ba'i mtshan nyid do/ /gnas pa dang / 'pho bar gsungs pa'ang mtshan ma med cing skye ba med do/ /gal te 'dus ma</text></item>
<item><p>108a6</p><section>mdo sde</section><text>byas kyi chos la mtshan nyid gsum du yod par nges na ni bcom ldan 'das kyis 'di dag ni skye ba'i mtshan nyid/ 'di dag ni 'gog pa'i mtshan nyid/ 'di dag ni gnas pa dang /</text></item>
<item><p>108a7</p><section>mdo sde</section><text>'pho ba'i mtshan nyid do zhes gcig tu chad par gsungs pa'i rigs na/ 'jig rten 'dzin/ de bzhin gshegs pas ni chos thams cad mtshan ma med par gsungs</text></item>
<item><p>108b1</p><section>mdo sde</section><text>so| |'jig rten 'dzin/ ma skyes pa la gal te mtshan ma yod dam/ mi 'gog pa la gal te mtshan ma yod dam/ mi gnas pa dang / mi 'pho ba la gal te mtshan ma yod na bcom ldan</text></item>
<item><p>108b2</p><section>mdo sde</section><text>'das kyis kyang 'dus ma byas pa'ang nges par mtshan ma yod ces gsungs par 'gyur ro/ /'jig rten 'dzin/ ci ste 'dus ma byas pa la mtshan ma yod na de ni 'dus ma byas pa ma yin</text></item>
<item><p>108b3</p><section>mdo sde</section><text>no| |mtshan ma can du bshad pa dang / bus pa so so'i skye bo dag chos la grangs su gcod pa dag ni 'dus byas la mtshan nyid gsum du gsungs te/ skye ba dang / 'gog pa dang / gnas</text></item>
<item><p>108b4</p><section>mdo sde</section><text>shing 'pho ba'o/ /'dus ma byas pa'i mtshan nyid gsum ni ma skyes pa dang / mi 'gog pa dang / gnas pa dang / 'pho ba med pa'o/ /'jig rten 'dzin/ skyes bu la las 'dus byas</text></item>
<item><p>108b5</p><section>mdo sde</section><text>dang | 'dus ma byas pa'i chos chud cing rtogs na skyes bu de la ni skye ba dang / 'gog pa dang / gnas shing 'pho ba med de/ de bas na 'dus ma byas thob pa zhes bya'o/ /'jig rten 'dzin</text></item>
<item><p>108b6</p><section>mdo sde</section><text>skye ba dang / 'gog pa ni kun 'byung 'byung ba'i don shes shing mthong ba yin no/ /chos la kun 'byung med na 'byung ba med do/ /kun 'byung ma skyes na phyir ldog pa med de/ gnas shing</text></item>
<item><p>108b7</p><section>mdo sde</section><text>'pho ba'ang med do/ /'jig rten 'dzin/ de dag ni 'dus byas kyi de kho na nyid yang dag pa ji lta ba bzhin du mthong zhing shes pa zhes bya'o/ /gang gis de ltar yang dag pa ji lta ba</text></item>
<item><p>109a1</p><section>mdo sde</section><text>bzhin du shes shing mthong ba skye ba dang / 'gog pa dang / gnas shing 'pho ba'i grangs su mi ltung ngo / /byang chub sems dpas de ltar 'dus</text></item>
<item><p>109a2</p><section>mdo sde</section><text>byas dang / 'dus ma byas pa'i chos la 'di snyam du 'dus byas kyi chos dang / 'dus ma byas pa'i chos dang lhan cig par mi lta/ 'dus ma byas pa'i chos kyang 'dus byas kyi</text></item>
<item><p>109a3</p><section>mdo sde</section><text>chos dang lhan cig par mi lta'o snyam du bsams nas/ yang 'di snyam du 'dus byas kyi chos kyi de kho na'i mtshan nyid ni 'dus ma byas pa nyid do snyam sems shing rnam par</text></item>
<item><p>109a4</p><section>mdo sde</section><text>mi rtog go |'dus byas dang / 'dus ma byas pa'i chos su rnam par mi rtog pas de nyid 'dus ma byas pa'i chos so/ /gal te 'dus byas dang / 'dus ma byas rnam par rtog na des</text></item>
<item><p>109a5</p><section>mdo sde</section><text>'dus ma byas pa chud cing rtogs par mi 'gyur ro/ /gang gis rnam par rtog pa thams cad yongs su bcad na 'dus ma byas pa'i de kho na nyid du chud cing rtogs pa zhes</text></item>
<item><p>109a6</p><section>mdo sde</section><text>bya'o| |dmigs pa'i mtshan nyid rtogs pa/ dmigs pa kun bcad pa/ grangs sam/ grangs pa ma yin par mi rtogs so/ /'jig rten 'dzin/ de dag ni byang chub sems</text></item>
<item><p>109a7</p><section>mdo sde</section><text>dpa' sems dpa' chen po rnams 'dus byas dang / 'dus ma byas pa'i chos la sbyor ba zhes bya ste/ de'ang 'dus byas kyi chos sam/ 'dus ma byas pa'i chos su mi dmigs</text></item>
<item><p>109b1</p><section>mdo sde</section><text>pas ni mi chags pa dang / mi 'dzin to/ /'dus byas dang / 'dus ma byas pa zhes bya ba'i le'u ste bcu'o// //'jig rten 'dzin/ gal te byang chub sems dpa' sems</text></item>
<item><p>109b2</p><section>mdo sde</section><text>dpa' chen po rnams de ltar phung po lnga la shin tu mkhas pa dang / khams bco brgyad la shin tu mkhas pa dang / skye mched bcu gnyis la shin tu mkhas pa dang / rten cing 'brel bar</text></item>
<item><p>109b3</p><section>mdo sde</section><text>'byung ba bcu gnyis la shin tu mkhas pa dang / dran pa nye bar gzhag pa bzhi la shin tu mkhas pa dang / dbang po lnga la shin tu mkhas pa dang / 'phags pa'i lam yan lag</text></item>
<item><p>109b4</p><section>mdo sde</section><text>brgyad pa la shin tu mkhas pa dang / 'jig rten dang / 'jig rten las 'das pa'i chos la shin tu mkhas pa dang / 'dus byas dang / 'dus ma byas pa'i chos la shin tu mkhas pas chos</text></item>
<item><p>109b5</p><section>mdo sde</section><text>thams cad kyi de kho na'i mtshan nyid kyang shin tu mkhas la/ chos rnams kyi mtshan nyid rnam par 'byed pa la'ang shin tu mkhas shing dran pa'i mthu rnyed pa dang / chos thams cad</text></item>
<item><p>109b6</p><section>mdo sde</section><text>kyi tshig rnam par 'byed pa'i blo dang ldan pa dang / lus 'di brjes ma thag tu dran pa rgyun mi 'chad pa dang ldan zhing bla na med pa yang dag par rdzogs pa'i byang chub kyi bar du thob par</text></item>
<item><p>109b7</p><section>mdo sde</section><text>'gyur ro/ /'jig rten 'dzin/ sngon bskal pa tshad med grangs med pa 'das pa de'i tshe de'i dus na/ dzam+bu chu klung gi gser gyi ri rab ri'i rgyal po zhes bya ba/ de bzhin gshegs pa</text></item>
<item><p>110a1</p><section>mdo sde</section><text>dgra bcom pa/ yang dag par rdzogs pa'i sangs rgyas mkhyen pa dang zhabs su ldan pa/ bde bar gshegs pa/ 'jig rten rig pa/ bla na med pa/ skyes</text></item>
<item><p>110a2</p><section>mdo sde</section><text>bu 'dul zhing kha lo sgyur ba/ lha dang / mi'i ston pa/ sangs rgyas bcom ldan 'das 'jig rten du mngon par byung ngo / /'jig rten 'dzin/ bcom ldan 'das dzam+bu chu klung gi gser gyi</text></item>
<item><p>110a3</p><section>mdo sde</section><text>ri rab ri'i rgyal po'i tshe'i tshad ni bskal pa lnga snyed do/ /nyan thos kyi dge 'dun gyi 'khor yang tshad med do/ /sangs rgyas kyi zhing de yongs su dag la rab tu bde ba dang ldan no/ /de na</text></item>
<item><p>110a4</p><section>mdo sde</section><text>gnas pa'i sems can dag kyang rab tu bde zhing skyid la 'dod chags dang / zhe sdang dang / gti mug gi shas srab pa/ gdul sla ba/ bcos sla ba/ rnam par dag par sla ba sha</text></item>
<item><p>110a5</p><section>mdo sde</section><text>stag go /'jig rten 'dzin/ bcom ldan 'das dzam+bu chu klung gi gser gyi ri rab ri'i rgyal po'ang byang chub sems dpa'i 'khor rnams la sems can thams cad kyi the tshom</text></item>
<item><p>110a6</p><section>mdo sde</section><text>gcod pa byang chub sems dpa'i sde snod ces bya ba'i mdo ston to/ /'jig rten 'dzin/ de'i tshe na 'khor de na byang chub sems dpa' rin chen 'od ces bya ba zhig phung po dang /</text></item>
<item><p>110a7</p><section>mdo sde</section><text>khams dang / skye mched dang / rten cing 'brel te 'byung ba dang / dran pa nye bar gzhag pa bzhi dang / dbang po lnga dang / 'phags pa'i lam gyi yan lag brgyad dang / 'jig</text></item>
<item><p>110b1</p><section>mdo sde</section><text>rten dang / 'jig rten las 'das pa'i chos dang / 'dus byas dang / 'dus ma byas pa'i chos la sbyor ba bshad pa thos nas de'i tshe shin tu brtson 'grus brtsams te tshe lo khri phrag nyi shu'i bar</text></item>
<item><p>110b2</p><section>mdo sde</section><text>du'ang nam du'ang ngan sems ma bskyed de/ 'dod chags kyi sems dang / zhe sdang gi sems dang / gti mug gi sems dang / khe dang / grags pa dang / zas dang / skom dang</text></item>
<item><p>110b3</p><section>mdo sde</section><text>gos dang / lhung bzed la bsam pa'i sems ma skyes kyi chos 'di sbyor ba la 'jug pa'i phyir brtson 'grus chen po bskyed do/ /'jig rten 'dzin/ byang chub sems dpa' sems</text></item>
<item><p>110b4</p><section>mdo sde</section><text>dpa' chen po rin chen 'od de bcom ldan 'das dzam+bu chu klung gi gser gyi ri rab ri'i rgyal po'i bstan pa la nam 'tsho'i bar du tshangs par spyad pa spyod de/ des tshe 'phos nas phyir yang</text></item>
<item><p>110b5</p><section>mdo sde</section><text>sangs rgyas kyi zhing de nyid du skyes nas gzhon nu las tshe 'phos nas phyir yang sangs rgyas kyi zhing de nyid du skyes te tshangs par spyad pa spyod do/ /bskal pa de re re na'ang skye ba lnga brgya</text></item>
<item><p>110b6</p><section>mdo sde</section><text>len te tha mar bcom ldan 'das dzam+bu chu klung gi gser gyi ri rab ri'i rgyal po yongs su mya ngan las 'das su nye ba na bskal pa lnga po'i tha mar shin tu mang du thos pa dang / 'di lta</text></item>
<item><p>110b7</p><section>mdo sde</section><text>bu'i yang dag pa'i mtshan nyid kyi chos la sbyor ba'ang thob cing sangs rgyas de las chos thos pa dag thams cad yongs su dran par gyur te/ de ltar dran pa'i mthu dang ldan pas</text></item>
<item><p>111a1</p><section>mdo sde</section><text>bcom ldan 'das la 'di skad ces gsol to/ /bcom ldan 'das/ chos kyi rnam grangs 'di dag bdag gis rgyas par bstan par 'tshal na gnang</text></item>
<item><p>111a2</p><section>mdo sde</section><text>bar mdzad du gsol lo/ /tshe de nyid du sems can tshad med dpag tu med pa rnams bla na med pa yang dag par rdzogs pa'i byang chub tu btsud par gyur to/ /bcom ldan 'das/</text></item>
<item><p>111a3</p><section>mdo sde</section><text>dzam+bu chu klung gi gser gyi ri rab ri'i rgyal po yongs su mya ngan las 'das pa'i tshe byang chub sems dpa' rin chen 'od kyis chos bsrung bar bya ba'i phyir rjes su bzung nas bcom</text></item>
<item><p>111a4</p><section>mdo sde</section><text>ldan 'das yongs su mya ngan las 'das pa'i 'og tu dam pa'i chos bskal pa gcig gi bar du gnas par gyur ro/ /bskal pa gcig la skye ba lnga brgya'i bar du rtag tu mi'i nang</text></item>
<item><p>111a5</p><section>mdo sde</section><text>du skye zhing rab tu byung nas chos thams cad kyi yang dag pa nyid bskyed cing 'phel bar byed do/ /gzhan yang / sems can tshad med dpag tu med pa'i sems can la phan pa dang</text></item>
<item><p>111a6</p><section>mdo sde</section><text>bde ba'i don byas so/ /'jig rten 'dzin/ byang chub sems dpa' rin chen 'od de bzhin du mthar gyis sangs rgyas khri phrag du ma dang phrad nas tha ma sangs rgyas tshad med</text></item>
<item><p>111a7</p><section>mdo sde</section><text>'od kyis lung bstan pa/ bskal pa grangs med pa 'das nas gdod bla na med pa yang dag par rdzogs pa'i byang chub tu lung bstan par 'gyur ro/ /bskal pa grangs med pa de</text></item>
<item><p>111b1</p><section>mdo sde</section><text>nyid kyi tshe na'ang sangs rgyas khri phrag khrag khrig brgya stong dang phrad de/ de nas bla na med pa yang dag par rdzogs pa'i byang chub tu mngon par rdzogs par 'tshang rgya ste/ don thams cad gdon</text></item>
<item><p>111b2</p><section>mdo sde</section><text>mi za ba'i rgyan zhes bya ba/ de bzhin gshegs pa/ dgra bcom pa/ yang dag par rdzogs pa'i sangs rgyas/ mkhyen pa dang / zhabs su ldan pa/ bde bar gshegs pa/ 'jig rten rig pa/ bla</text></item>
<item><p>111b3</p><section>mdo sde</section><text>na med pa/ skyes bu 'dul ba'i kha lo sgyur ba/ lha dang / mi'i ston pa/ sangs rgyas bcom ldan 'das zhes bya ba ste/ byang chub sems dpa'i 'khor tshad med dpag tu med do/ /nyan thos</text></item>
<item><p>111b4</p><section>mdo sde</section><text>kyi dge 'dun gyi 'khor yang grangs med de/ sangs rgyas de'i tshe'i tshad kyang bskal pa gnyis te/ sangs rgyas de'i zhing rab tu bde ba dang ldan zhing rgyan dam pas shin tu brgyan to/ /'jig</text></item>
<item><p>111b5</p><section>mdo sde</section><text>rten 'dzin/ de bas na byang chub sems dpa' rnams chos de dag gi sbyor ba la shin tu mkhas par 'dod pa dag shin tu brtson 'grus su chos 'di dag la bslab pa dang / 'don pa dang /</text></item>
<item><p>111b6</p><section>mdo sde</section><text>nan tan bya'o/ /gzhan yang / byang chub sems dpa' sems dpa' chen po rnams chos de dag la sbyor ba thob par 'dod pa dag chos rnam pa bzhi la shin tu brtson par bya'o/ /bzhi</text></item>
<item><p>111b7</p><section>mdo sde</section><text>gang zhe na/ 'di lta ste/ khyim nas khyim ma yin par rab tu byung ba dang / gcig pu 'dug pa dang / tshul khrims rnam par dag pa dang / le lo'i sems yongs su bsal bar</text></item>
<item><p>112a1</p><section>mdo sde</section><text>bya'o| |byang chub sems dpa'i chos rnam pa de bzhi dang ldan pas mang du thos pa la brtson zhing bzod pa la bde bar gnas pas myur du chos rnam pa bzhi</text></item>
<item><p>112a2</p><section>mdo sde</section><text>dang phrad par 'gyur ro/ /bzhi gang zhe na/ 'di lta ste/ dzam+bu'i gling gi dbus su skye ba dang / sangs rgyas dang phrad pa dang / chos kyi rjes su spyod pa dang / sdig pa'i las kyi sgrib</text></item>
<item><p>112a3</p><section>mdo sde</section><text>pa sel bar 'gyur ro/ /gzhan yang / 'jig rten 'dzin/ byang chub sems dpa' sems dpa' chen po rnams chos 'di la shin tu brtson pa dag ni sbyin pa'i stobs rnam par</text></item>
<item><p>112a4</p><section>mdo sde</section><text>dag par 'gyur ba dang / tshul khrims rnam par dag pa dang / bzod pa rnam par dag pa dang / brtson 'grus rnam par dag pa dang / bsam gtan rnam par dag pa dang / shes</text></item>
<item><p>112a5</p><section>mdo sde</section><text>rab kyi stobs rnam par dag par 'gyur te/ byang chub sems dpa' sems dpa' chen po rnams chos 'di la gnas na de la sbyor ba'i stobs myur du thob par 'gyur ro/ /</text></item>
<item><p>112a6</p><section>mdo sde</section><text>gzhan yang / 'jig rten 'dzin/ byang chub sems dpa' sems dpa' chen po rnams sbyangs pa'i yon tan gyi chos phra mo spyod kyang sems can dag la snying rje chen po'i sems</text></item>
<item><p>112a7</p><section>mdo sde</section><text>dang ldan no/ /de ltar snying rje chen po'i sems la zhugs pas chos de dag gi sbyor ba la shin tu brtson par 'gyur ro/ /'jig rten 'dzin/ gzhan yang / byang chub sems dpa'</text></item>
<item><p>112b1</p><section>mdo sde</section><text>sems dpa' chen po chos 'di lta bu dag thob par 'dod pa dag gzungs kyi sgor 'jug pa la shin tu brtson par bya'o/ /de la gzungs kyi sgor 'jug pa la brtson pa gang zhe na/ 'di lta</text></item>
<item><p>112b2</p><section>mdo sde</section><text>ste| chos thams cad kyi rkyen tshad med pa la rtog pa dang / tshad med pa thams cad kyi rtog pa la sbyor ba dang ldan pa'i sbyor ba tshad med pa la rtog pa'o/ /de ltar brtson pa'i tshe ting nge</text></item>
<item><p>112b3</p><section>mdo sde</section><text>'dzin gyi sgor sbyor bas chos thams cad kyi sgo tshad med pa'i rkyen la 'jug pa dang / tshad med pa'i sbyor ba dang ldan pa'i 'jug pa de lta bu'i mthu dang ldan pas chos thams cad kyi yang</text></item>
<item><p>112b4</p><section>mdo sde</section><text>dag pa nyid la shin tu mkhas pa dang / chos thams cad kyi mtshan nyid rnam par 'byed pa la shin tu mkhas pa dang / dran pa'i mthu dang ldan pa dang / chos thams cad rnam par</text></item>
<item><p>112b5</p><section>mdo sde</section><text>'byed pa la shin tu mkhas pa'i shes rab dang ldan pa dang / lus 'phos nas kyang rgyun mi 'chad pa'i dran pa dang ldan pa dang / chos la phyir mi ldog pa nas nam bla na med pa yang</text></item>
<item><p>112b6</p><section>mdo sde</section><text>dag par rdzogs pa'i byang chub kyi bar du thob par 'gyur ro/ /'jig rten 'dzin/ gzhan yang / byang chub sems dpa' sems dpa' chen po rnams gzungs kyi sgor zhugs pas</text></item>
<item><p>112b7</p><section>mdo sde</section><text>na ci dang / cir ldan pa de'i rgyu dang / rkyen gyis chos thams cad rtogs te/ rgyu dang / rkyen gcig gis rgyu dang / rkyen stong la 'jug cing shes rab kyi rjes su chos thams cad la sbyor ba'ang thob</text></item>
<item><p>113a1</p><section>mdo sde</section><text>bo/ /'jig rten 'dzin/ gzhan yang / byang chub sems dpa' sems dpa' chen po rnams de ltar chos la brtson 'grus bskyed pas mtshan nyid gcig pa'i</text></item>
<item><p>113a2</p><section>mdo sde</section><text>sgo'i ting nge 'dzin la 'jug par 'gyur ro/ /mtshan nyid gcig pa'i sgo'i ting nge 'dzin thob nas mtshan nyid tshad med pa'i ting nge 'dzin la 'jug go /de ltar zhugs nas rnam pa sna</text></item>
<item><p>113a3</p><section>mdo sde</section><text>tshogs kyi rgyu dang / rkyen dang / thabs kyis chos thams cad kyi sgor 'jug go /de ltar byang chub sems dpa' rnams chos thams cad kyi sgor zhugs pas chos thams cad la sbyor ba</text></item>
<item><p>113a4</p><section>mdo sde</section><text>thob par gyur to/ /'jig rten 'dzin/ gzhan yang / byang chub sems dpa' sems dpa' chen po rnams shes rab mang du bsgoms pas bsam gtan gyi mtshan nyid la shin tu</text></item>
<item><p>113a5</p><section>mdo sde</section><text>mkhas pa dang / dmigs pa med pa'i ting nge 'dzin la shin tu mkhas par 'gyur ro/ /de ltar ting nge 'dzin de'i shugs kyis dmigs pa tshad med pa dang / ting nge 'dzin las</text></item>
<item><p>113a6</p><section>mdo sde</section><text>ldang ba tshad med pa la mkhas par 'gyur ro/ /de ltar byang chub sems dpas 'di la gnas na chos thams cad kyi yang dag pa'i mtshan nyid la sbyor ba thob par 'gyur ro/ /'jig</text></item>
<item><p>113a7</p><section>mdo sde</section><text>rten 'dzin/ gzhan yang / byang chub sems dpa' sems dpa' chen po rnams rtag tu 'jig rten la dmigs pa'i thabs la rtog pa dang / 'dus byas kyi chos la dmigs pa</text></item>
<item><p>113b1</p><section>mdo sde</section><text>la rtog pa dang / gzhan yang / chos thams cad la dmigs pa'i thabs rnam par 'jig pa la brtson pa'i nan tan byed de/ de la chags pa'i gnas kyang med do/ /byang chub sems</text></item>
<item><p>113b2</p><section>mdo sde</section><text>dpa' de ltar chos de la bsgoms pas chos thams cad kyi yang dag par sbyor ba myur du thob par 'gyur ro/ /'jig rten 'dzin/ gzhan yang / byang chub sems dpa' sems dpa'</text></item>
<item><p>113b3</p><section>mdo sde</section><text>chen po rnams shin tu brtson 'grus bskyed de/ sbyor ba'i stobs bskyed kyang chos thams cad kyi yang dag pa'i mtshan nyid rtog cing 'jig rten gyi bde ba la mi gnas/ 'jig rten gyi</text></item>
<item><p>113b4</p><section>mdo sde</section><text>chos dang 'dres par mi spyod do/ /de lta bu'i chos dang ldan pas na myur du chos rnams kyi yang dag pa'i mtshan nyid la mkhas par 'gyur zhing chos rnams kyi mtshan nyid rnam par 'byed</text></item>
<item><p>113b5</p><section>mdo sde</section><text>pa la shin tu mkhas pa dang / dran pa'i mthu thob pa dang / chos thams cad kyi rnam grangs 'byed pa la mkhas pa'i shes rab thob pa dang / lus 'di 'phos nas kyang rgyun mi 'chad</text></item>
<item><p>113b6</p><section>mdo sde</section><text>pa'i dran pa dang ldan zhing bla na med pa yang dag par rdzogs pa'i byang chub kyi bar du thob par 'gyur ro/ /'jig rten 'dzin/ de bas na byang chub sems dpa' sems dpa' chen</text></item>
<item><p>113b7</p><section>mdo sde</section><text>po rnams chos 'di dag gi pha rol tu phyin par 'dod pa dag chos 'di ji ltar bstan pa bzhin du yongs su bsgom par bya'o/ /'jig rten 'dzin/ khyod kyis chos 'di la shin tu brtson</text></item>
<item><p>114a1</p><section>mdo sde</section><text>par bsgoms na ring por mi thogs par chos 'di la thogs pa med pa'i ye shes thob par 'gyur ro/ /'jig rten 'dzin/ sngon 'das pa'i bskal pa</text></item>
<item><p>114a2</p><section>mdo sde</section><text>tshad med/ dpag tu med/ bsam gyis mi khyab/ grangs med pa 'das pa de'i dus na/ tshad med yon tan 'od kyi rgyal po zhes bya ba/ de bzhin gshegs pa/ dgra bcom pa/ yang</text></item>
<item><p>114a3</p><section>mdo sde</section><text>dag pa rdzogs pa'i sangs rgyas/ mkhyen pa dang / zhabs su ldan pa/ bde bar gshegs pa/ 'jig rten rig pa/ bla na med pa skyes bu 'dul zhing kha lo sgyur ba/ lha dang / mi'i ston</text></item>
<item><p>114a4</p><section>mdo sde</section><text>pa| sangs rgyas bcom ldan 'das 'jig rten du mngon par 'byung ngo / /bcom ldan 'das tshad med 'od kyi yon tan rgyal po de'i tshe'i tshad ni bskal pa gcig go /sangs rgyas</text></item>
<item><p>114a5</p><section>mdo sde</section><text>de'i zhing yang rin po che sna bdun gyi dra bas bla bre bres so/ /rin po che sna bdun gyi shing ta la rnams kyis 'jig rten gyi khams de yongs su brgyan to/ /shing ta la de dag la'ang</text></item>
<item><p>114a6</p><section>mdo sde</section><text>rin po che sna bdun gyi dra bas steng bla bre bres te/ shing de dag re re'i 'og na'ang seng ge'i khri re re ste/ shing ta la de dag kun las lha'i na bza' rang skyes so/ /seng ge'i khri</text></item>
<item><p>114a7</p><section>mdo sde</section><text>de dag kyang rin po che bai DUR+ya dang / dzam+bu'i chu klung gi gser dang / mu tig dmar po las byas pa'o/ /shing ta la de dag gi phyogs bzhi na bsung gi shing dang / me tog gi</text></item>
<item><p>114b1</p><section>mdo sde</section><text>shing gis bskor zhing brgyan to/ /shing de dag re re'i 'og na'ang rdzing bu re re ste/ yon tan brgyad dang ldan pa'i chus yongs su gang ngo / /rdzing bu de dag kyang shel dang / asmra garba</text></item>
<item><p>114b2</p><section>mdo sde</section><text>dang / mu tig dmar po las byas pa/ chu de dag gi steng na pad+ma sngon po dang / dmar po dang / dkar po dang / le brgan gyis steng yongs su khebs te/ rdzing de rnams kyi 'gram yang</text></item>
<item><p>114b3</p><section>mdo sde</section><text>rin po che sna bdun las byas so/ /'jig rten 'dzin/ sangs rgyas kyi zhing de ni de ltar rin po che mang pos yongs su brgyan te/ 'jig rten gyi khams de'i phyogs bzhi na/ gzhan yang /</text></item>
<item><p>114b4</p><section>mdo sde</section><text>sum cu rtsa gsum gnam gyi lha rdzas kyi shing pa ri dzA ta ka dang / ko bi dA ra stong phrag du mas 'jig rten gyi khams de'i mtha' yongs su bskor to/ /rin po che'i shing de dag gi 'od zer</text></item>
<item><p>114b5</p><section>mdo sde</section><text>gyis nyi ma dang / zla ba dang / skar ma'i 'od thams cad mi snang bar zil gyis mnan to/ /'jig rten 'dzin/ 'jig rten gyi khams de'i shing ta la dang / rin po che'i dra bar kun nas</text></item>
<item><p>114b6</p><section>mdo sde</section><text>rnam pa sna tshogs kyi sgra dbyangs dam pa ji ltar lha rnams kyi glu dang / bstod pa'i dbyangs lta bu rang 'byung ste/ rtag tu 'di lta bu'i dbyangs shin tu snyan pa grag go /ngan song gsum</text></item>
<item><p>114b7</p><section>mdo sde</section><text>med de/ ngan song gsum gyi ming tsam yang mi grag go /'jig rten 'dzin/ bcom ldan 'das tshad med 'od kyi yon tan rgyal pos sems can rnams la chos 'di dag rgyas par</text></item>
<item><p>115a1</p><section>mdo sde</section><text>gsungs so/ /'di lta ste/ shes rab kyi pha rol tu phyin pa dang / byang chub sems dpa'i sde snod sems can thams cad kyi the tshom gcod cing sems</text></item>
<item><p>115a2</p><section>mdo sde</section><text>can thams cad shin tu dga' bar byed pa zhes bya ba ston to/ /'jig rten 'dzin/ bcom ldan 'das tshad med 'od kyi yon tan rgyal po chos ston pa'i tshe nyin zhag gcig la'ang</text></item>
<item><p>115a3</p><section>mdo sde</section><text>sems can tshad med pa khri phrag brgya stong snyed bla na med pa yang dag par rdzogs pa'i byang chub tu sems bskyed de/ sems bskyed pa de dag thams cad kyang byang chub kyi tshogs</text></item>
<item><p>115a4</p><section>mdo sde</section><text>yongs su rdzogs par 'gyur ro/ /'jig rten 'dzin/ bcom ldan 'das tshad med 'od kyi yon tan rgyal pos de ltar sems can tshad med dpag tu med pa rnams bla na med pa</text></item>
<item><p>115a5</p><section>mdo sde</section><text>yang dag par rdzogs pa'i byang chub tu yongs su smin par byas so/ /sangs rgyas kyi zhing de na byang chub sems dpa' sems dpa' chen po'ang shin tu mang ngo / /'jig rten 'dzin/</text></item>
<item><p>115a6</p><section>mdo sde</section><text>bcom ldan 'das de yongs su mya ngan las 'das nas dam pa'i chos bskal pa phyed kyi bar du gnas par gyur to/ /bcom ldan 'das tshad med 'od kyi yon tan rgyal po yongs</text></item>
<item><p>115a7</p><section>mdo sde</section><text>su mya ngan las 'das nas dam pa'i chos rnam par 'jig tu nye ba na 'og ma'i phyogs sangs rgyas kyi zhing bcu 'das pa'i pha rol nas byang chub sems dpa' tshad med blo gros</text></item>
<item><p>115b1</p><section>mdo sde</section><text>zhes bya ba zhig de nas tshe 'phos te zhing 'dir skyes nas lo bcu drug lon pa dang rab tu byung ste/ bcom ldan 'das tshad med 'od kyi yon tan rgyal po'i chos rnam par 'jig tu nye ba na byang</text></item>
<item><p>115b2</p><section>mdo sde</section><text>chub sems dpa' sems dpa' chen po rnam par grol bar 'gyur ba phung po dang / khams dang / skye mched la sbyor ba'i mdo thos par gyur to/ /byang chub sems dpa' tshad med blo gros</text></item>
<item><p>115b3</p><section>mdo sde</section><text>kyis mdo sde 'di thos nas brtson 'grus chen po skyed de chos 'di dag gi mthar yang phyin cing sbyor ba'i mthu shin tu zab mo dang ldan par gyur to/ /byang chub sems dpa' de dge ba'i rtsa</text></item>
<item><p>115b4</p><section>mdo sde</section><text>ba de nyid kyi rgyu dang / rkyen gyis de nas tshe 'phos nas sangs rgyas khri phrag nyi shu dang phrad de chos 'di dag dang ldan par gyur to/ /sngon gyis gnas kyang rtag tu dran pas gzhon nu nas rab tu</text></item>
<item><p>115b5</p><section>mdo sde</section><text>byung ste/ tshangs par spyad par spyod cing rtag tu dran pa'i mthu dang ldan par gyur to/ /gang nas gang du skyes pa'i gnas kun tu chos 'di lta bu dang ma bral te skye ba'i gnas thams cad du</text></item>
<item><p>115b6</p><section>mdo sde</section><text>dran pa rgyun mi 'chad pa dang ldan te/ de nas bla na med pa yang dag par rdzogs pa'i byang chub tu mngon par sangs rgyas nas mtshan yang tshad med 'od kyi bkod pa'i rgyal po zhes bya'o//</text></item>
<item><p>115b7</p><section>mdo sde</section><text>'jig rten 'dzin/ de bas na byang chub sems dpa' sems dpa' chen po rnams myur du bla na med pa yang dag par rdzogs pa'i byang chub tu mngon par rdzogs par 'tshang rgya bar</text></item>
<item><p>116a1</p><section>mdo sde</section><text>'dod pa dang / thams cad mkhyen pa'i ye shes yongs su rdzogs par 'dod pa dag nga yongs su mya ngan las 'das nas lnga brgya tha ma la shin tu</text></item>
<item><p>116a2</p><section>mdo sde</section><text>brtson 'grus rtsom zhing yi dam chen po bskyed nas mos pa chen po dang / brtson 'grus chen po dang / bag byed pa chen po bskyed de/ phyi ma'i dus ngan par gyur pa de'i tshe</text></item>
<item><p>116a3</p><section>mdo sde</section><text>mdo sde 'di dag la sogs pa shin tu bsrung zhing bskyab par bya'o/ /de'i tshe byang chub sems dpa' bzang skyong la sogs pa 'dug pa stan las langs nas bcom ldan</text></item>
<item><p>116a4</p><section>mdo sde</section><text>'das gang na ba de ba de logs su thal mo sbyar te 'di skad ces gsol to/ /bcom ldan 'das/ bdag cag kyang phyi ma ma 'ongs pa'i dus lnga brgya'i tha ma la dam pa'i chos rnam</text></item>
<item><p>116a5</p><section>mdo sde</section><text>par 'jig tu nye ba na bdag cag gis mdo sde 'di dag la sogs pa bsrung zhing bskyab pa'i phyir brtson 'grus shin tu bskyed de klog pa dang / 'don pa dang / nyan pa dang / 'dzin</text></item>
<item><p>116a6</p><section>mdo sde</section><text>pa dang / gzhan dag la'ang rgya cher yang dag par bstan pa 'tshal lo/ /gzhan yang / byang chub sems dpa' stong du ma snyed 'dug pa las langs nas bcom ldan 'das ga</text></item>
<item><p>116a7</p><section>mdo sde</section><text>la ba de logs su thal mo sbyar nas mig mi 'dzum par blta zhing 'di skad du yi dam du bcas so/ /bcom ldan 'das/ bdag cag gis phyi ma ma 'ongs pa'i dus lnga brgya'i tha</text></item>
<item><p>116b1</p><section>mdo sde</section><text>ma la 'di lta bu shin tu zab mo chags pa med pa'i mdo sde sangs rgyas thams cad kyis snang ba/ byang chub sems dpa' thams cad kyi dge ba'i yon tan skye bar 'gyur ba/ byang chub</text></item>
<item><p>116b2</p><section>mdo sde</section><text>sems dpa' thams cad kyi byang chub kyi tshogs yongs su rdzogs par 'gyur ba bdag cag gis shin tu bsrung zhing 'dzin par 'tshal lo/ /chos 'di thos nas rnam par dag cing</text></item>
<item><p>116b3</p><section>mdo sde</section><text>sems rab tu dag par gyur te tshol ba dang / 'chang ba dang / 'dzin pa dang / 'don pa dang / klog pa la shin tu brtson par bgyi'o/ /de nas bcom ldan 'das bzhad mo 'dzum</text></item>
<item><p>116b4</p><section>mdo sde</section><text>pa mdzad pa dang / de'i tshe stong gsum gyi stong chen po'i 'jig rten gyi khams 'od zer gyis kun tu snang bar gyur te/ stong gsum gyi stong chen po'i 'jig rten gyi khams rnam pa</text></item>
<item><p>116b5</p><section>mdo sde</section><text>drug tu g.yos so/ /de'i tshe na dga' bo 'dug pa las langs nas bla gos phyogs gcig tu byas te pus mo g.yas pa'i lha ngas la btsugs nas bcom ldan 'das gang na ba de'i</text></item>
<item><p>116b6</p><section>mdo sde</section><text>logs su thal mo sbyar nas 'di skad ces gsol to/ /bcom ldan 'das/ ci'i rgyu/ ci'i rkyen gyis na deng 'dir bzhad mo 'dzum pa mdzad de sa chen po yang rab tu g.yos par gyur/</text></item>
<item><p>116b7</p><section>mdo sde</section><text>bcom ldan 'das kyis bka' stsal pa/ khyod kyis byang chub sems dpa' sems dpa' chen po 'di rnams yi dam chen po bcas nas phyi ma ma 'ongs pa'i dus su shin tu zab</text></item>
<item><p>117a1</p><section>mdo sde</section><text>mo'i mdo sde chags pa med pa'i chos 'di lta bu shin tu bsrung zhing 'dzin par yi dam bcas pa mthong ngam/ dga' bo/ byang chub sems dpa' 'di dag</text></item>
<item><p>117a2</p><section>mdo sde</section><text>ni skye ba 'di gcig bur yi dam 'di lta bur bcas pa ma yin gyi/ dga' bo/ ngas mngon par dran te byang chub sems dpa' 'di dag gis sangs rgyas kyi zhing tshad med dpag tu</text></item>
<item><p>117a3</p><section>mdo sde</section><text>med pa rnams su'ang yi dam 'di lta bu bcas te dus gsum du sangs rgyas de dag gi chos kyang shin tu bsrungs te sems can tshad med dpag tu med pa rnams la phan pa dang / bde</text></item>
<item><p>117a4</p><section>mdo sde</section><text>ba'i don byas so/ /de'ang dus gsum du nga'i chos kyang skyob cing bsrung bar 'gyur te/ da ltar gyi dus dang / nga mya ngan las 'das pa'i 'og chos rnam par 'jig tu nye ba na sems</text></item>
<item><p>117a5</p><section>mdo sde</section><text>can tshad med pa rnams la phan pa dang / bde ba'i don byed par 'gyur ro/ /'jig rten 'dzin/ bzang skyong la sogs pa dus gsum du nga'i chos bsrung bar ma zad kyi bskal pa bzang po'i</text></item>
<item><p>117a6</p><section>mdo sde</section><text>sangs rgyas thams cad kyi chos kyang dus gsum du bsrung zhing 'dzin par 'gyur ro/ /de bzhin du ma 'ongs pa'i dus kyi sangs rgyas kyi chos 'di lta bu dag kyang bsrung zhing 'dzin</text></item>
<item><p>117a7</p><section>mdo sde</section><text>par 'gyur ro/ /dga' bo/ ngas skyes bu de dag gi yon tan tshad med pa lhun gyis grub pa dang / sems can tshad med pa rnams la phan pa dang / bde ba'i don byas pa bshad</text></item>
<item><p>117b1</p><section>mdo sde</section><text>na brjod kyis mi rdzogs so/ /dga' bo/ ngas skyes bu de dag gi yon tan kun bshad na skye bo dag yid ches par mi 'gyur ro/ /gal te skye bo dag sangs rgyas kyi gsung la yid ches</text></item>
<item><p>117b2</p><section>mdo sde</section><text>par ma gyur na yun ring por bde ba stor nas sdug bsngal mang po myong zhing ngan song du ltung bar 'gyur ro/ /dga' bo/ byang chub sems dpa' sngon gyi smon lam la gnas pa ni ma</text></item>
<item><p>117b3</p><section>mdo sde</section><text>gtogs te/ sems can la phan pa dang / bde ba'i don byas pa phyogs gcig cig bshad par bya'o/ /gal te stong gsum gyi stong chen po'i 'jig rten gyi khams de'i sems</text></item>
<item><p>117b4</p><section>mdo sde</section><text>can yongs su gang ba thams cad dmyal ba chen por lhung la/ de la skyes bu gcig gis 'di skad du de dag la khyed rnams ma 'jigs shig /khyed rnams kyi sems can dmyal</text></item>
<item><p>117b5</p><section>mdo sde</section><text>ba chen po'i sdug bsngal kun so so nas nga blang ngo zhes smras te/ sems can de dag ni dmyal ba chen po las thar pa de dag gi dmyal ba'i sdug bsngal kun so sor re re nas lo</text></item>
<item><p>117b6</p><section>mdo sde</section><text>brgya stong gi bar du lus kyis blangs na/ dga' bo/ de khyod kyis yid la ji snyam/ skyes bu des shin tu bde ba chen po dang / phan pa chen po byas pa yin nam/ dga' bos gsol</text></item>
<item><p>117b7</p><section>mdo sde</section><text>pa| bcom ldan 'das/ de ni shin tu phan pa chen po dang / bde ba chen po bgyis pa lags so/ /dga' bo/ skyes bu des sems can de dag dmyal ba las phyung nas kyang bdag gi</text></item>
<item><p>118a1</p><section>mdo sde</section><text>mthu rtsal gyis thams cad 'jig rten gyi bde ba mchog dam pa dang ldan pa byas na/ dga' bo/ skyes bu des shin tu drin gyis phan btags shing sems</text></item>
<item><p>118a2</p><section>mdo sde</section><text>can dag la shin tu bde ba byin nam/ dga' bos gsol pa/ skyes bu des phan par bgyis pa ni tshig gis brjod par sla ba ma lags so/ /dga' bo/ ngas der bden par gsungs</text></item>
<item><p>118a3</p><section>mdo sde</section><text>te| byang chub sems dpa' bzang skyong la sogs pas sems can la phan pa dang / bde ba'i don byas pa'i gan na skyes bu des phan pa dang / bde ba'i don byas pa ni rtsis sam/ bgrang</text></item>
<item><p>118a4</p><section>mdo sde</section><text>ba'am/ dpe'i bar du'ang nye bar mi 'gro'o/ /de ci'i phyir zhe na/ dga' bo/ skyes bu des bde ba'i yo byad kyis phan pa byas pa ni thams cad kyang 'dus byas kyi chos dang 'brel</text></item>
<item><p>118a5</p><section>mdo sde</section><text>pa yin pas skyo zhing chog shes pa'i phyir ma yin/ 'dod pa spong ba'i phyir ma yin/ shes rab kyi phyir ma yin/ dge sbyong gi 'bras bu'i phyir ma yin/ mya ngan las 'da'</text></item>
<item><p>118a6</p><section>mdo sde</section><text>ba'i phyir ma yin no/ /dga' bo/ byang chub sems dpa' de dag gis sems can dag la phan pa dang / bde ba'i don byas pa ni bla na med pa'i bde ba dang / mkhas pa dag sangs</text></item>
<item><p>118a7</p><section>mdo sde</section><text>rgyas kyi byang chub tshol ba la mos pa byin pa/ sangs rgyas kyi mdzad pa byed pa/ yang dag pa'i gnas su ma chud pa dag nyan thos dang / rang sangs rgyas kyis thob par</text></item>
<item><p>118b1</p><section>mdo sde</section><text>'gyur ba dang / sangs rgyas kyi chos kyis byang chub sems dpa' rnams la bstan cing gsungs pas phan pa dang / dga' bar 'gyur ro/ /dga' bo/ byang chub sems dpa' rnams bstan</text></item>
<item><p>118b2</p><section>mdo sde</section><text>cing brjod de phan pa dang / dga' bar byas pas byang chub sems dpa' rnams sangs rgyas kyi gdung rgyun mi 'chad par bya ba'i phyir thams cad mkhyen pa'i ye shes kyi gdung bskyab</text></item>
<item><p>118b3</p><section>mdo sde</section><text>cing bsrung ba'i phyir 'jig rten na gnas so/ /dga' bo/ skyes bu de dag sngon 'das pa'i dus na byang chub sems dpa'i spyad pa spyod pa na bskal pa bye ba khrag khrig brgya stong gi bar du</text></item>
<item><p>118b4</p><section>mdo sde</section><text>sangs rgyas rgyun mi 'chad par byed pa dang / ma 'ongs pa'i dus su'ang bskal pa tshad med pa khrag khrig brgya stong gi bar du sangs rgyas rgyun mi 'chad par byed do/ /de ci'i phyir zhe na/</text></item>
<item><p>118b5</p><section>mdo sde</section><text>dga' po/ byang chub sems dpa' de dag sngon byang chub sems dpa'i spyad pa spyod pa na sangs rgyas tshad med pa rnams sangs rgyas kyi byang chub la btsud de byang chub sems dpa' de</text></item>
<item><p>118b6</p><section>mdo sde</section><text>rnams skye ba thams cad du chos yongs su bskyabs nas sangs rgyas khris phrag brgya stong rnams bla na med pa yang dag par rdzogs pa'i byang chub tu lhun gyis grub par byas so/ /de nas</text></item>
<item><p>118b7</p><section>mdo sde</section><text>kyang sems can grangs med pa brgya stong rnams sangs rgyas kyi byang chub la btsud de/ bstan cing bslabs pa'i mthus sangs rgyas kyi chos phun sum tshogs pa na thams cad bla na</text></item>
<item><p>119a1</p><section>mdo sde</section><text>med pa yang dag par rdzogs pa'i byang chub tu mngon par 'tshang rgya'o/ /dga' bo/ bzang skyong la sogs pa skye bo mang po la sangs rgyas kyi bde ba dang /</text></item>
<item><p>119a2</p><section>mdo sde</section><text>thams cad mkhyen pa'i bde ba stobs pa'i phyir shin tu brtson 'grus rtsom mo/ /dga' bo/ de la gang zhig byang chub sems dpa'i pha dang / ma lta bu dang / gnas dang / skyabs dang / byang chub</text></item>
<item><p>119a3</p><section>mdo sde</section><text>sems dpa' rnams kyi 'byung gnas gang yin pa bshad par 'dod na bzang skyong la sogs pa byang chub sems dpa' brgya po yin par rig par bya'o/ /dga' bo/ de la gang</text></item>
<item><p>119a4</p><section>mdo sde</section><text>zhig byang chub sems dpa' rnams kyi rigs skye bar 'gyur zhes 'dri na/ de la/ 'di skad du/ bzang skyong la sogs pa byang chub sems dpa' brgya po yin no zhes bshad par bya'o/ /</text></item>
<item><p>119a5</p><section>mdo sde</section><text>de ltar rigs kyi bu de dag ni sangs rgyas kyi gdung rgyun mi 'chad pa dang / thams cad mkhyen pa'i ye shes kyi gdung rgyun mi 'chad par byed pa'i phyir 'jig rten na gnas so/ /</text></item>
<item><p>119a6</p><section>mdo sde</section><text>rigs kyi bu de dag la sogs pas phyi ma ma 'ongs pa'i dus lnga brgya'i tha mar yang bstan cing bslab pa la sbyor ba'i mthu dang / bde ba'i rgyu dang / rkyen gyis skye bo mang po ngan song gsum</text></item>
<item><p>119a7</p><section>mdo sde</section><text>du mi ltung zhing de ma yin pa sems can tshad med pa brgya stong rnams byang chub sems dpa'i theg pa la bkod do/ /dga' bo/ sangs rgyas brgya stong du ma rnams kyis rigs</text></item>
<item><p>119b1</p><section>mdo sde</section><text>kyi bu de dag gi yon tan brjod kyang rdzogs par mi 'gyur ro/ /de ci'i phyir zhe na/ rigs kyi bu de dag la sogs pas de lta bu'i yon tan bsam gyis mi khyab pa dang ldan pa'i phyir ro/ /</text></item>
<item><p>119b2</p><section>mdo sde</section><text>dga' bo/ ngas bskal pa grangs med tshad med pa brgya stong gi bar du chos yongs su bsgrubs pa rnams rigs kyi bu 'di dag gis bsrung zhing 'dzin par 'gyur ro/ /dga' bo/ ngas</text></item>
<item><p>119b3</p><section>mdo sde</section><text>bskal pa khri phrag tshad med pa'i bar du chos dkon mchog bsgrubs pa rnams 'di dag la gtad cing gdams so/ /rigs kyi bu 'di dag ni sangs rgyas kyi zhing tshad med grangs med pa na</text></item>
<item><p>119b4</p><section>mdo sde</section><text>da ltar bzhugs pa'i sangs rgyas thams cad kyis dgongs pa'i phyir ro/ /dga' bo/ rigs kyi bu de dag la rtag tu lha dang / mi dang / 'jig rten du bcas pa thams cad kyis phyag bya ba'i</text></item>
<item><p>119b5</p><section>mdo sde</section><text>gnas yin no/ /dga' bo/ skyes bu de dag la ni phyogs bcu'i sangs rgyas stong snyed kyang chos gsungs pa'i tshe rtag par bsngags shing gsungs so/ /dga' bo/ ngas nges par lung</text></item>
<item><p>119b6</p><section>mdo sde</section><text>bstan te/ sems can thams cad kyi the tshom gcad pa'i phyir gang zhig phyi ma ma 'ongs pa'i dus sum mdo sde 'di 'chang ba dang / 'dzin pa dang / klog pa dang / 'don pa dang / khong du</text></item>
<item><p>119b7</p><section>mdo sde</section><text>chud par byed pa dang / gzhan la rgya cher ston cing 'chad na rigs kyi bu'am/ rigs kyi bu mo de ni thams cad mkhyen pa'i ye shes la shin tu nye bar bsnyen pa yin par rig par bya'o/ /</text></item>
<item><p>120a1</p><section>mdo sde</section><text>skyes bu gang zhig phyi ma ma 'ongs pa'i dus su mdo sde 'di thos nas shin tu zab mo'i chos 'di la dad cing mos te yi dam bcas na ngas de'ang bla na med pa</text></item>
<item><p>120a2</p><section>mdo sde</section><text>yang dag par rdzogs pa'i byang chub tu lung bstan par bya'o/ /phyi ma ma 'ongs pa'i dus lnga brgya'i tha mar dad cing mos pas sems bskyed de brtson 'grus shin tu brtsams nas</text></item>
<item><p>120a3</p><section>mdo sde</section><text>mdo sde 'di bsrung zhing 'dzin pa'i rigs kyi bu 'am/ rigs kyi bu mo de'ang ngas bla na med pa yang dag par rdzogs pa'i byang chub kyi chos kyis gtad cing gdams so/ /gal te nyan</text></item>
<item><p>120a4</p><section>mdo sde</section><text>thos pa zhig gi chos zab mo 'di dag la dad cing log pa'i sems med na de'ang phyi ma ma 'ongs pa'i dus su sangs rgyas byams pa dang phrad par 'gyur ro zhes ngas lung bstan</text></item>
<item><p>120a5</p><section>mdo sde</section><text>to| |sangs rgyas kyi byang chub tshol ba gang zhig chos 'di 'dzin cing dang na sangs rgyas byams pas lung bstan par 'gyur te/ sngon gyi smon lam gyis rab tu 'byung zhing byang</text></item>
<item><p>120a6</p><section>mdo sde</section><text>chub kyi rgyud slob par 'gyur ro/ /dga' bo/ rigs kyi bu'am/ rigs kyi bu mo phyi ma ma 'ongs pa'i dus lnga brgya'i tha ma la chos 'di'i phyir shin tu brtson 'grus bskyed na skyes</text></item>
<item><p>120a7</p><section>mdo sde</section><text>bu de dag gi dge ba'i rtsa ba shin tu rno zhing rtag par rig par bya'o/ /sngon byung ba'i bstan pa zhes bya ba'i le'u ste bcu gcig go/ //de nas de'i tshe byang chub</text></item>
<item><p>120b1</p><section>mdo sde</section><text>sems dpa' sems dpa' chen po 'jig rten 'dzin gyis bcom ldan 'das la 'di skad ces gsol to/ /bcom ldan 'das/ byang chub sems dpa' sems dpa' chen po rnams</text></item>
<item><p>120b2</p><section>mdo sde</section><text>la phan pa dang / bde ba'i don gyi slad du mdo sde bskyab pa'i slad du byin gyis brlab tu gsol/ byang chub sems dpa' sems dpa' chen po phyi ma ma mchis pa'i dus su mdo sde thos na</text></item>
<item><p>120b3</p><section>mdo sde</section><text>sems yongs su dag pa dang / dga' ba dang / bde bar ldan zhing chos 'di dag bsgrub pa'i slad du shin tu brtson 'grus rtsom par 'gyur ro/ /de'i tshe bcom ldan 'das kyis mdo sde 'di</text></item>
<item><p>120b4</p><section>mdo sde</section><text>byin gyis brlab pa'i phyir rdzu 'phrul gyi mthus stong gsum gyi stong chen po'i 'jig rten gyi khams 'di dri dang / bsung ngo mtshar rmad dang ldan pas yongs su khyab par gyur to/ /sems</text></item>
<item><p>120b5</p><section>mdo sde</section><text>can rnams gcig la gcig byams pa'i sems kyis blta bar gyur to/ /bcom ldan 'das kyis de ltar byin gyis brlabs nas 'jig rten 'dzin la 'di skad ces bka' stsal to/ /</text></item>
<item><p>120b6</p><section>mdo sde</section><text>'jig rten 'dzin/ ngas chos kyi phyag rgya'i mdo sde 'di byin gyis brlabs pa ni thams cad kyi the tshom gcad pa'i phyir ro/ /'jig rten 'dzin/ gang zhig gis mdo sde 'di 'chang</text></item>
<item><p>120b7</p><section>mdo sde</section><text>ngam| 'dzin tam/ klog gam/ 'don na ring por mi thogs par thams cad mkhyen pa'i ye shes su 'gyur ro/ /skyes bu de dag myur du thams cad mkhyen pa'i ye shes rdzogs</text></item>
<item><p>121a1</p><section>mdo sde</section><text>par 'gyur bar lung bstan to/ /'jig rten 'dzin/ byang chub sems dpa' sems dpa' chen po rnams gang zhig mdo sde chos kyi phyag rgya 'di 'chang ngam/</text></item>
<item><p>121a2</p><section>mdo sde</section><text>'dzin tam/ klog gam/ 'don tam/ yid la byed dam/ gzhan dag la'ang rgya cher ston cing 'chad na skyes bu de ring po mi thogs par gyur du phung po lnga la sbyor ba dang / skye</text></item>
<item><p>121a3</p><section>mdo sde</section><text>mched bcu gnyis dang / khams bco brgyad dang / rtan cing 'brel te byung ba bcu gnyis dang / dran pa nye bar gzhag pa bzhi dang / yang dag par spong ba bzhi dang / rdzu</text></item>
<item><p>121a4</p><section>mdo sde</section><text>'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad dang / 'jig rten dang / 'jig rten</text></item>
<item><p>121a5</p><section>mdo sde</section><text>las 'das pa'i chos dang / 'dus byas dang / 'dus ma byas pa'i chos la sbyor ba thob par 'gyur ro/ /gzhan yang / chos rnams kyi yang dag pa'i mtshan nyid myur du thob par 'gyur</text></item>
<item><p>121a6</p><section>mdo sde</section><text>chos thams cad kyi mtshan nyid rnam par 'byed pa la mkhas pa myur du thob pa dang / dran pa'i stobs myur du thob pa dang / chos thams cad rnam par 'byed pa la mkhas pa'i shes</text></item>
<item><p>121a7</p><section>mdo sde</section><text>rab myur du thob pa dang / gzhan yang lus 'di brjes kyang dran pa rgyun mi 'chad pa dang ldan pa nas bla na med pa yang dag par rdzogs pa'i byang chub kyi bar du myur du thob par 'gyur</text></item>
<item><p>121b1</p><section>mdo sde</section><text>ro| |'jig rten 'dzin/ mdo sde 'di ni phyi ma ma 'ongs pa'i dus su skye bo mang po la chos chen po'i snang ba byed cing ye shes 'od kyis bsod nams kyi rgyu dang / rkyen du 'gyur ro/ /gzhan yang</text></item>
<item><p>121b2</p><section>mdo sde</section><text>byang chub sems dpa' rnams kyi bla na med pa yang dag par rdzogs pa'i byang chub kyi tshogs yongs su rdzogs par 'gyur ro/ /'jig rten 'dzin/ byang chub sems dpa' gang zhig phyi ma ma</text></item>
<item><p>121b3</p><section>mdo sde</section><text>'ongs pa'i dus su mdo sde 'di'am/ mdo sde zab mo gzhan byang chub kyi sde snod du gtogs pa pha rol tu phyin pa rnams dang ldan pa dang phrad na/ skyes bu de la bdud kyis bar du mi gcod</text></item>
<item><p>121b4</p><section>mdo sde</section><text>cing las kyis grib las kyang bar du gcod par mi 'gyur ro/ /'jig rten 'dzin/ skyes bu de ma skyes pa'i chos kyi bzod pa ma thob pa zhig na'ang sangs rgyas gnyis sam/ sangs rgyas</text></item>
<item><p>121b5</p><section>mdo sde</section><text>gsum po las ma skyes pa'i chos kyi bzod pa thob par 'gyur bar ngas lung bstan to/ /gal te ma skyes pa'i chos kyi bzod pa thob pa zhig na'ang chos thams cad la myur du dbang thob</text></item>
<item><p>121b6</p><section>mdo sde</section><text>par 'gyur ba dang / myur du sangs rgyas kyi zhing rnam par dag pa thob pa dang / myur du nyan thos kyi dge 'dun gyi 'khor tshad med pa thob pa dang / myur du byang chub sems dpa'i</text></item>
<item><p>121b7</p><section>mdo sde</section><text>'khor thob par 'gyur ro/ /'jig rten 'dzin/ ngas mdo sde chos kyi phyag rgya 'di gsungs pa ni sems can thams cad phyi ma ma 'ongs pa'i skye bo mang po'i the tshom gcad pa'i phyir</text></item>
<item><p>122a1</p><section>mdo sde</section><text>ro| |'jig rten 'dzin/ byang chub sems dpa' sems dpa' chen po rnams phan pa'i dngos po bzhi mthong bas ma 'ongs pa'i dus su mdo sde 'di la sogs</text></item>
<item><p>122a2</p><section>mdo sde</section><text>pa bsrung ba dang / 'dzin par yi dam len to/ /bzhi gang zhe na/ 'di lta ste/ byang chub sems dpa' rnams 'di snyam du bdag gis myur du yon tan tshad med dpag tu med pa thob</text></item>
<item><p>122a3</p><section>mdo sde</section><text>par 'gyur snyam pa dang / sems can rnams dge ba'i rtsa ba chen po skye zhing sangs rgyas kyi zhing yang dag pa'i chos 'dzin cing bsrung ba yin no snyam pa dang / sangs rgyas thams</text></item>
<item><p>122a4</p><section>mdo sde</section><text>cad kyi chos kyi sde snod 'dzin pa yin no snyam pa dang / sangs rgyas tshad med pa rnams kyis bstod cing bsngags par 'gyur ro snyam du sems dpa' dang bzhi'o/ /'jig rten 'dzin/ byang</text></item>
<item><p>122a5</p><section>mdo sde</section><text>chub sems dpa' sems dpa' chen po khyed la sogs pas ngas bskal pa grangs med pa brgya stong gi bar du bsgrubs pa'i chos kyi dkon mchog gi sde snod 'di lta dang mi rnams la shin</text></item>
<item><p>122a6</p><section>mdo sde</section><text>tu rgyas par shod cig /de'i tshe bzang skyong la sogs pas bcom ldan 'das kyi zhabs la spyi bos phyag btsal nas 'di skad ces gsol to/ /bdag cag gi rngo ci thogs pa dang / bcom</text></item>
<item><p>122a7</p><section>mdo sde</section><text>ldan 'das kyi byin gyis phyi ma ma mchis pa'i dus su chos dkon mchog 'di rgyas par ston cing bshad par 'tshal lo zhes gsol to/ /chos kyi phyag rgya'i mdo sde 'di gsungs pa'i tshe</text></item>
<item><p>122b1</p><section>mdo sde</section><text>dpag tu med tshad med grangs med pa snyed kyi skye ba gcig gis thogs pa'i byang chub sems dpa' rnams ni dge ba'i rtsa ba lhun gyis grub bo/ /sems can tshad med pa brgya stong rnams ni bla</text></item>
<item><p>122b2</p><section>mdo sde</section><text>na med pa yang dag par rdzogs pa'i byang chub tu sems bskyed de/ bla na med pa yang dag par rdzogs pa'i byang chub tu gdon mi za bar lung bstan to/ /bcom ldan 'das kyis de skad ces</text></item>
<item><p>122b3</p><section>mdo sde</section><text>gsungs nas byang chub sems dpa' 'jig rten 'dzin dang / bzang skyong la sogs pa byang chub sems dpa' gzhan dag dang / 'khor rnam bzhi dang / lha dang / mi dang / lha ma yin la</text></item>
<item><p>122b4</p><section>mdo sde</section><text>sogs pa thams cad bcom ldan 'das kyis gsungs pa la mngon par dga'o/ /gdams pa zhes bya ba'i le'u ste bcu gnyis so// //'phags pa 'jig rten 'dzin</text></item>
<item><p>122b5</p><section>mdo sde</section><text>ces bya ba'i mdo rdzogs so// //rgya gar skad du/ AR+ya ak+Sha ya ma ti ni rde sha nA ma ma hA yA na sU tra/ bod skad du/ 'phags pa blo gros mi zad pas bstan pa</text></item>
<item><p>122b6</p><section>mdo sde</section><text>zhes bya ba theg pa chen po'i mdo/ bam po dang po/ sangs rgyas dang / byang chub sems dpa' dang / 'phags pa nyan thos dang / rang sangs rgyas thams cad la phyag 'tshal lo/ /'di skad</text></item>
<item><p>122b7</p><section>mdo sde</section><text>bdag gis thos pa dus gcig na/ bcom ldan 'das rgyal po'i khab na/ de bzhin gshegs pa'i spyod yul rin po che bkod pa'i 'khor gyi khyams/ de bzhin gshegs pa thams</text></item>
<item><p>123a1</p><section>mdo sde</section><text>cad kyi gnas/ bsod nams chen po'i rgyan gyi tshogs bsags pa/ spyod pa chen po'i rgyu mthun pa'i 'bras bu/ sangs rgyas thams cad kyi chos rnam par smin pas mngon</text></item>
<item><p>123a2</p><section>mdo sde</section><text>bar grub pa/ byang chub sems dpa' sems dpa' chen po'i gnas chos kyi dbyings mtha' yas pa bstan pa/ de bzhin gshegs pa'i rnam par sprul pa'i byin gyi rlabs chags</text></item>
<item><p>123a3</p><section>mdo sde</section><text>pa med pa'i spyod yul gyi ye shes la 'jug pa/ dga' ba chen po yang dag par skyed pa dang / dran pa dang / blo gros dang / rtogs pa la 'jug pa/ mdzes pa'i rdzu 'phrul</text></item>
<item><p>123a4</p><section>mdo sde</section><text>kun nas ma smad pa/ ye shes rnam par dpyod pa/ de la ma chags pa'i rtogs pa la 'jug pa/ phyi ma'i mtha'i bskal par mngon par bstod pa/ yon tan thams cad kyi tshogs</text></item>
<item><p>123a5</p><section>mdo sde</section><text>dpag tu med pa na bzhugs te/ bcom ldan 'das chos thams cad kyi mnyam pa nyid ni mngon par rdzogs par sangs rgyas/ chos kyi 'khor lo ni rab tu bskor/ slob ma shin tu</text></item>
<item><p>123a6</p><section>mdo sde</section><text>dul ba mtha' yas pa'i tshogs ni mnga'/ chos thams cad la ni mnga' brnyes/ sems can thams cad kyi bsam pa'i tshul ni rab tu mkhyen/ dbang po dam pa'i mchog ni brnyes</text></item>
<item><p>123a7</p><section>mdo sde</section><text>sems can thams cad kyi nyon mongs pa'i bag chags kyi mtshams sbyor ba legs par 'joms pa la ni mkhas/ sangs rgyas kyi mdzad pa lhun gyis grub pa ni rgyun ma bcad cing /</text></item>
<item><p>123b1</p><section>mdo sde</section><text>dge slong brgya stong phrag drug cu'i dge slong gi dge 'dun chen po dang thabs gcig ste/ thams cad kyang cang shes pa'i sems dang ldan pa/ yang dag par shes pas sems shin tu rnam</text></item>
<item><p>123b2</p><section>mdo sde</section><text>par grol ba/ nyon mongs pa'i bag chags kyi mtshams sbyor ba thams cad legs par 'joms pa la brtson pa/ de bzhin gshegs pa chos kyi rgyal po'i sras/ sangs rgyas kyi chos</text></item>
<item><p>123b3</p><section>mdo sde</section><text>zab mo la gnas par mkhas pa/ dmigs pa med pa'i chos las nges par byung ba/ spyod lam mdzes pa phun sum tshogs pa/ sbyin pa'i gnas chen por gyur pa/ de bzhin gshegs</text></item>
<item><p>123b4</p><section>mdo sde</section><text>pa'i bka' la shin tu zhugs pa sha stag go/ byang chub sems dpa'i dge 'dun chen po dang yang thabs gcig ste/ sangs rgyas kyi zhing sna tshogs nas 'dus pa grangs med/ tshad med/</text></item>
<item><p>123b5</p><section>mdo sde</section><text>dpag tu med/ bsam gyis mi khyab/ mtshungs pa med/ dper na/ gzhal du med/ bskyed du med/ brjod du med pa'i byang chub sems dpa' sems dpa' chen po rnams dang thabs</text></item>
<item><p>123b6</p><section>mdo sde</section><text>gcig ste/ sems kyi skad cig la sangs rgyas kyi zhing mtha' yas pa rtsal gyis gnon cing / 'ong ba dang / 'gro ba la mkhas pa/ de bzhin gshegs pa thams cad la mchod cing rim</text></item>
<item><p>123b7</p><section>mdo sde</section><text>gro byed par gyur pa/ sangs rgyas kyi chos mnyan pa dang / yongs su tshol bas mi ngoms pa/ rtag tu rgyun mi 'chad par sems can thams cad yongs su smin par bya ba la brtson pa thabs</text></item>
<item><p>124a1</p><section>mdo sde</section><text>dang | shes rab dam pa'i mchog thob pa/ sgrib pa med pa'i rnam par thar pa dang / ye shes la rab tu gnas pa/ rtog pa dang / rnam par rtog pa dang / spros pa thams</text></item>
<item><p>124a2</p><section>mdo sde</section><text>cad las yang dag par 'das pa/ thams cad mkhyen pa nyid kyis la nye bar gyur pa sha stag la/ 'di lta ste/ byang chub sems dpa' glog gi lha zhes bya ba dang / byang chub sems dpa</text></item>
<item><p>124a3</p><section>mdo sde</section><text>g.yul las rnam par rgyal ba dang / byang chub sems dpa' rnam par snang ba'i snying po dang / byang chub sems dpa' rtsal gyis dpa' ba dang / byang chub sems dpa' yid gnyis</text></item>
<item><p>124a4</p><section>mdo sde</section><text>shin tu 'joms pa dang / byang chub sems dpa' sgra rnam par bsgrags pa dang / byang chub sems dpa' rnam par blta ba'i mig dang / byang chub sems dpa' mun pa dang bral ba</text></item>
<item><p>124a5</p><section>mdo sde</section><text>dang | byang chub sems dpa' byams pa dang / 'jam dpal la sogs pa byang chub sems dpa' sems dpa' chen po grangs med/ dpag tu med/ bskyed du med/ bsam gyis</text></item>
<item><p>124a6</p><section>mdo sde</section><text>mi khyab/ mtshungs pa med/ dpe med/ gzhal du med/ tshad med/ brjod du med pa'i yang brjod du med pa dag dang thabs gcig go /de nas bcom ldan 'das byang chub</text></item>
<item><p>124a7</p><section>mdo sde</section><text>sems dpa'i spyod pa la rab tu 'jug pa dang / nges par 'byung ba/ sgrib pa med pa'i sgo zhes bya ba'i chos kyi rnam grangs/ byang chub sems dpa'i lam bkod pa la dmigs pa/ sangs</text></item>
<item><p>124b1</p><section>mdo sde</section><text>rgyas kyi chos zab mo thams cad dang / stobs bcu dang / mi 'jigs pa yongs su 'grub pa'i ye shes kyi 'byung gnas/ chos thams cad la dbang byed pa'i tshul dang / gzungs kyi</text></item>
<item><p>124b2</p><section>mdo sde</section><text>phyag rgya'i sgor 'jug pa/ so so yang dag par rig pa shin tu rnam par nges pa la gzud pa'i sgor 'jug pa/ mngon par shes pa chen po'i ye shes la gzud pa'i sgor 'jug pa/ phyir</text></item>
<item><p>124b3</p><section>mdo sde</section><text>mi ldog pa'i chos kyi 'khor lo mi skye zhing mi ldog pa'i chos rab tu ston pa/ bgrod pa gcig pa'i lam du yang dag par gzhol ba/ theg pa thams cad theg pa gcig tu mtshungs pa nyid</text></item>
<item><p>124b4</p><section>mdo sde</section><text>la yang dag par gzhol ba/ tshul gcig pa'i chos kyi dbyings dbyer med pa la 'jug pa/ sems can thams cad kyi bsam pa dang / dbang po la gzud par bstan pa/ snying po'i rjes su</text></item>
<item><p>124b5</p><section>mdo sde</section><text>song ba'i chos rnam par nges pa/ bdud kyi 'khor thams cad shin tu rnam par 'joms par byed pa/ tshul bzhin gyi chos la gzud pa'i sgor 'jug pa/ nyon mongs pa dang / lta bar gyur</text></item>
<item><p>124b6</p><section>mdo sde</section><text>pa thams cad 'dul ba/ chags pa med pa'i shes rab dang / ye shes kyi rjes su 'jug pa/ mtha' yas shing mtshungs pa med pa'i bsngo ba la mkhas pa'i thabs kyi ye shes bstan</text></item>
<item><p>124b7</p><section>mdo sde</section><text>pa| sangs rgyas kyi chos thams cad kyi mnyam pa nyid kyi ye shes kyi rjes su 'jug pa/ thogs pa med pa'i ye shes kyi byin gyi rlabs kyi sgor 'jug pa/ chos thams cad ji lta ba bzhin</text></item>
<item><p>125a1</p><section>mdo sde</section><text>du shin tu gtan la bab par bstan pa/ mi rtog rnam par mi rtog pa'i mnyam pa nyid la 'jug pa/ rten cing 'brel par 'byung ba zab mo khong du chud pa/ bsod</text></item>
<item><p>125a2</p><section>mdo sde</section><text>nams dang / ye shes kyi tshogs chen po thams cad bsags pa/ sangs rgyas kyi sku dang / gsung dang / thugs kyi mnyam pa nyid kyi rgyan gyi rjes su song ba/ dran pa dang / blo gros dang /</text></item>
<item><p>125a3</p><section>mdo sde</section><text>rtogs pa dang / mos pa dang / shes rab mi zad pa mngon par sgrub pa/ nyan thos kyi theg pas gdul ba'i phyir 'phags pa'i bden pa'i tshul la 'jug pa/ rang sangs rgyas kyi</text></item>
<item><p>125a4</p><section>mdo sde</section><text>theg pas gdul ba'i phyir lus dang / sems rab tu dben pa shes pa/ theg pa chen pos gdul ba'i phyir thams cad mkhyen pa'i ye shes kyi sar dbang bskur ba thob pa/ de bzhin</text></item>
<item><p>125a5</p><section>mdo sde</section><text>gshegs pa'i yon tan brjod pa'i phyir chos thams cad la dbang byed pa'i tshul la 'jug pa gsung ngo / /ston to/ /rab tu ston to/ /mos par mdzad do/ /'dzin du 'jug go/ klog</text></item>
<item><p>125a6</p><section>mdo sde</section><text>tu 'jug go/ shes par mdzad do/ /rnam par rig par mdzad do/ /rab tu shes par mdzad do/ /'jug par mdzad do/ /'grel to/ /rnam par 'byed do/ /gsal bar mdzad</text></item>
<item><p>125a7</p><section>mdo sde</section><text>do| |yang dag par rab tu ston to/ /de nas bcom ldan 'das de lta bu shin tu rnam par nges pa'i don 'dus pa chen po'i le'u'i chos kyi rnam grangs 'di rgya cher yang dag par rab</text></item>
<item><p>125b1</p><section>mdo sde</section><text>tu ston pa na/ shar phyogs logs nas gser gyi 'od chen po snang bar gyur to/ /gser gyi 'od snang ba des rin po che bkod pa'i 'khor gyi khyams thams cad dang / stong gsum gyi stong</text></item>
<item><p>125b2</p><section>mdo sde</section><text>chen po'i 'jig rten gyi khams 'di'ang gser gyi 'od chen po des snang bar gyur te/ de bzhin gshegs pa'i 'od dang / byang chub sems dpa' dbang bskur ba thob pa rnams kyi 'od</text></item>
<item><p>125b3</p><section>mdo sde</section><text>ma gtogs par gang gzhan stong gsum gyi stong chen po'i 'jig rten gyi khams 'di'i nyi ma dang / zla ba'i 'od dang / brgya byin dang / tshangs pa dang / 'jig rten skyong ba rnams kyi 'od</text></item>
<item><p>125b4</p><section>mdo sde</section><text>dang | lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po rnams kyi 'od dang / me dang / nor bu dang / rin</text></item>
<item><p>125b5</p><section>mdo sde</section><text>po che dang / glog dang / skar ma rnams kyi 'od de dag thams cad mog mog por byas te zil gyis gnon cing mi gsal bar gyur to/ /gang stong gsum gyi stong chen po'i 'jig rten</text></item>
<item><p>125b6</p><section>mdo sde</section><text>gyi khams 'di'i 'jig rten gyi bar na bsags pa'i gzugs su gyur pa dang / mun nag mi snang bas nyi ma dang / zla ba 'di ltar rdzu 'phrul che ba/ 'di ltar mthu che ba/ 'di ltar dbang che</text></item>
<item><p>125b7</p><section>mdo sde</section><text>bas kyang lha ma me/ lhan ne/ lhang nger ma gyur pa de dag kyang 'od des sal ler gyur te/ 'od de la rtswa dang / shing gel pa dang / sman dang / nags tshal rnams sgrib par mi byed do//</text></item>
<item><p>126a1</p><section>mdo sde</section><text>ri nag po rnams dang / gangs kyi ri dang / ri rab dang / khor yug dang / khor yug chen po dang / ri btang zung dang / ri btang zung chen po'ang rung ste/ ri'i</text></item>
<item><p>126a2</p><section>mdo sde</section><text>rgyal po chen po thams cad kyang sgrib par mi byed do/ /ma nar med pa'i sems can dmyal ba chen po yan chad thams cad du thal te/ stong gsum gyi stong chen po'i 'jig rten gyi khams</text></item>
<item><p>126a3</p><section>mdo sde</section><text>thams cad snang bar byas nas sa ler gyur to/ /gang sems can dmyal ba pa rnams sam/ dud 'gro'i skye gnas pa rnams sam/ gshin rje'i 'jig rten pa'i sems can rnams</text></item>
<item><p>126a4</p><section>mdo sde</section><text>gyi lus la 'od des phog par gyur pa de dag thams cad sdug bsngal gyi tshor ba med par gyur te/ lus dang / sems rab tu tshim par gyur cing bdag nyid bde ba thams cad dang</text></item>
<item><p>126a5</p><section>mdo sde</section><text>ldan pa snyam du sems so/ /rin po che bkod pa'i 'khor gyi khyams su bcom ldan 'das kyi spyan sngar 'khor gyi dkyil 'khor gyi khor yug thams cad du rin po che sna bdun gyi pad+ma kha</text></item>
<item><p>126a6</p><section>mdo sde</section><text>tshon shing rta'i phang lo tsam/ 'dab ma bye ba brgya stong du ma dang ldan pa/ dri zhim pa/ bkra ba/ blta na sdug pa/ kha dog dang ldan zhing yid du 'ong ba/ steng rin po che'i gdugs kyi</text></item>
<item><p>126a7</p><section>mdo sde</section><text>dra bas g.yogs pa/ ka tsa lin+de ltar 'jam zhing reg na bde ba bye ba phrag drug cu sa'i rum nas 'thon te mngon par 'phags so/ /rin po che'i pad+ma de dag re re las dri gang byung ba'i</text></item>
<item><p>126b1</p><section>mdo sde</section><text>dri des stong gsum gyi stong chen po'i 'jig rten gyi khams kun tu rgyas te/ gang stong gsum gyi stong chen po'i 'jig rten gyi khams 'di'i lha dang / mi'i spos de dag thams cad pad+ma'i dri</text></item>
<item><p>126b2</p><section>mdo sde</section><text>des zil gyis non par gyur to/ /lha dang / mi dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po gang rnams kyi sna'i</text></item>
<item><p>126b3</p><section>mdo sde</section><text>rnam par rig pa la pad+ma'i dri des phog pa de dag thams cad kyang chos kyi dga' ba dang ldan te/ bdag nyid nyon mongs pa dang bral ba snyam du shes so/ /tshe dang ldan pa kun dga' bos</text></item>
<item><p>126b4</p><section>mdo sde</section><text>gser gyi 'od de dang / pad+ma bkod pa byung ba de dag mthong ngo / /mthong nas kyang ngo mtshar du gyur/ rmad du gyur nas/ stan las langs te bla gos phrag pa gcig tu gzar nas pus mo</text></item>
<item><p>126b5</p><section>mdo sde</section><text>g.yas pa'i lha nga sa la btsugs te/ bcom ldan 'das ga la ba der logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das/ 'od blta</text></item>
<item><p>126b6</p><section>mdo sde</section><text>na sdug pa 'di lta bu 'di rab tu gda' zhing / pad+ma bkod pa sngon ma mthong ma thos pa 'di dag byung ba su'i snga ltas lags/ de skad ces gsol pa dang / bcom ldan 'das kyis tshe dang</text></item>
<item><p>126b7</p><section>mdo sde</section><text>ldan pa kun dga' bo la 'di skad ces bka' stsal to/ /kun dga' bo/ 'di ni shar phyogs nas byang chub sems dpa' blo gros mi zad pa zhes bya ba/ byang chub sems dpa' bye ba phrag</text></item>
<item><p>127a1</p><section>mdo sde</section><text>drug cus yongs su bskor zhing mdun du bdar nas lhan cig tu 'ong ste/ de dag 'ong ba'i snga ltas so/ /bcom ldan 'das kyis de skad ces bka' stsal nas</text></item>
<item><p>127a2</p><section>mdo sde</section><text>ring po ma lon par de nas de'i tshe byang chub sems dpa' blo gros mi zad pas sa cher g.yo bar byed cing 'od zer ni rab tu gtong ste/ byang chub sems dpa'i rdzu 'phrul chen po dang / byang</text></item>
<item><p>127a3</p><section>mdo sde</section><text>chub sems dpa'i mthu chen po dang / byang chub sems dpa'i rnam par 'phrul pa chen pos me tog gi char chen po ni 'bebs/ sil snyan bye ba khrag khrig brgya stong dang / glu rab tu len</text></item>
<item><p>127a4</p><section>mdo sde</section><text>cing byang chub sems dpa' bye ba phrag drug cus yongs su bskor te mdun du bdar nas/ lhan cig tu rin po che bkod pa'i 'khor gyi khyams ga la ba der bcom ldan 'das ga la ba der</text></item>
<item><p>127a5</p><section>mdo sde</section><text>'ongs te lhags nas/ bcom ldan 'das kyi spyan sngar steng gi bar snang la ta la bdun srid na 'khod nas thal mo sbyar te/ stong gsum gyi stong chen po'i 'jig rten gyi khams 'di</text></item>
<item><p>127a6</p><section>mdo sde</section><text>thams cad dbyangs kyis go bar byed cing / bcom ldan 'das la tshul dang 'dra ba'i tshigs su bcad pa 'di dag gis mngon par bstod do/ /rdul med rdul dang bral ba dpa' bo 'dod</text></item>
<item><p>127a7</p><section>mdo sde</section><text>chags bral/ /ye shes rab rib mi mnga' spyan gsum rnam par sbyangs/ /skyon rnams bsal ba dri ma gsum dang tha ba spangs/ /rdul bral sangs rgyas thugs rje can la phyag</text></item>
<item><p>127b1</p><section>mdo sde</section><text>'tshal lo/ /'jigs dang bral zhing gti mug dra ba rnam par bsal/ /stobs bcu rgol ba'i tshogs kyis shin tu thul bar dka'/ /log pa'i lam zhugs pha rol tshogs skrag mdzad/ /</text></item>
<item><p>127b2</p><section>mdo sde</section><text>seng ge lta bur bsnyengs pa mi mnga' sa la gshegs/ /lha yul sa steng na yang skyon rnams kun dang bral/ /khyod kyi yan lag dri ma mi mnga' lam mer bzhugs/ /mun dang rab rib ma</text></item>
<item><p>127b3</p><section>mdo sde</section><text>rig legs par rab bsal nas/ /sprin gyi dra ba las sgrol nyi ma bzhin du lhan/ /'gro ba 'di rnams mgon skyabs med cing sdug bsngal gyur/ /rga dang 'chi bas mnar zhing gnas</text></item>
<item><p>127b4</p><section>mdo sde</section><text>skabs ma mchis la/ /sems can mchog gis thugs brtse thugs rje bskyed mdzad nas/ /sman pa bzhin du rab tu grol bar mdzad cing gshegs/ /ma rig pa dang gti mug srid</text></item>
<item><p>127b5</p><section>mdo sde</section><text>mtsho rgal dka' ba/ /nyon mongs rnam rtog rnam mnga' dba' klong mang po las/ /gzhan las ma gsan par ni bdag nyid rab brgal te/ /pad+ma bzhin du chags pa mi mnga' rnam</text></item>
<item><p>127b6</p><section>mdo sde</section><text>par gshegs/ /chos 'di thams cad rang bzhin gyis ni bdag ma mchis/ /brag ca sgra skad bzhin du bsten nas 'byung ba lags/ /ma bgyis byed pa po dang tshor ba ma</text></item>
<item><p>127b7</p><section>mdo sde</section><text>mchis par/ /'jig rten mgon po sems can phan phyir rab tu gsung / /'jig rten chos rnams 'jig rten ri yi chu bzhin g.yo/ /mi mkhas skye bos bsten pa snying po ma mchis</text></item>
<item><p>128a1</p><section>mdo sde</section><text>pa| |chos rnams thams cad ston ka'i sprin dang 'drar mkhyen nas/ /srid las brgal bar gyur cing srid pa kun la smod/ /pad+ma dkar po 'dab</text></item>
<item><p>128a2</p><section>mdo sde</section><text>ma rgyas 'dra'i spyan mnga' ba/ /nyi zla brgya bas lhag pa'i gzi brjid mnga' ba po/ /'jig rten kun na bstod cing bsngags pa bstod 'os pa/ /mi 'dul snyun dang bral ba khyod la</text></item>
<item><p>128a3</p><section>mdo sde</section><text>phyag 'tshal lo/ /mi yi khyu mchog mtha' yas pa yi pha rol gshegs/ /yon tan khyad par kun gyi pha rol byon gyur pa/ /bde bar gshegs kyi yon tan 'di dag dpag</text></item>
<item><p>128a4</p><section>mdo sde</section><text>mi lang / /sangs rgyas bsod nams zhing la mgo bos phyag 'tshal lo/ /de nas byang chub sems dpa' blo gros mi zad pa byang chub sems dpa' bye ba phrag drug cu po de dag</text></item>
<item><p>128a5</p><section>mdo sde</section><text>dang bcas pas/ bcom ldan 'das la tshul dang 'dra ba'i tshigs su bcad pa 'di dag gis mngon par bstod nas steng gi bar snang las babs te/ bcom ldan 'das kyi</text></item>
<item><p>128a6</p><section>mdo sde</section><text>zhabs la mgo bos phyag btsal nas/ bcom ldan 'das la lan bdun bskor ba byas te/ bcom ldan 'das kyis gnang nas 'khor dang bcas te/ pad+ma'i snying po de dag</text></item>
<item><p>128a7</p><section>mdo sde</section><text>la skyil mo krung du 'khod do/ /de nas sangs rgyas kyi mthus tshe dang ldan pa shA ra dwa ti'i bu stan las langs te/ bla gos phrag pa gcig tu gzar nas pus mo g.yas pa'i lha nga sa</text></item>
<item><p>128b1</p><section>mdo sde</section><text>la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ byang chub sems dpa' blo gros mi</text></item>
<item><p>128b2</p><section>mdo sde</section><text>zad pa 'di gang nas mchis/ de bzhin gshegs pa de'i mtshan dang / 'jig rten gyi khams de'i ming ci zhes bgyi/ 'jig rten gyi khams de 'di nas ji srid cig na mchis/ bcom ldan</text></item>
<item><p>128b3</p><section>mdo sde</section><text>'das kyis bka' stsal pa/ shA ra dwa ti'i bu/ de'i phyir khyod kyis byang chub sems dpa' blo gros mi zad pa 'di la dris shig dang / 'di nyid khyod la ston to/ /de nas tshe dang ldan pa shA ra dwa</text></item>
<item><p>128b4</p><section>mdo sde</section><text>ti'i bus/ byang chub sems dpa' blo gros mi zad pa la 'di skad ces smras so/ /rigs kyi bu/ khyod gang nas 'ongs/ de bzhin gshegs pa de'i mtshan dang / 'jig rten gyi khams de'i ming ci</text></item>
<item><p>128b5</p><section>mdo sde</section><text>zhes bya/ 'jig rten gyi khams de 'di nas ji srid cig na yod/ blo gros mi zad pas smras pa/ gnas brtan shA ra dwa ti'i bu la da dung du'ang 'ong ba dang / 'gro ba'i 'du shes 'byung ngam/ smras</text></item>
<item><p>128b6</p><section>mdo sde</section><text>pa/ rigs kyi bu/ bdag gis 'du shes ni yongs su shes so/ /smras pa/ btsun pa shA ra dwa ti'i bu/ 'du shes yongs su shes pa dang ldan pa ni gnyis ka la blo mi 'jug na/ de ci'i</text></item>
<item><p>128b7</p><section>mdo sde</section><text>phyir 'od 'di ltar gang khyod gang nas 'ongs snyam du sems/ btsun pa shA ra dwa ti'i bu/ 'ong ba zhes bya ba de ni bsdu ba'i tshig go /btsun pa shA ra dwa ti'i bu/ 'gro ba zhes bya ba de ni bsal</text></item>
<item><p>129a1</p><section>mdo sde</section><text>ba'i tshig go /gang la bsdu ba'i tshig med pa dang / bsal ba'i tshig med pa de la 'ong ba'ang med/ 'gro ba'ang med do/ /'ong ba dang / 'gro ba med pa ni 'phags pa</text></item>
<item><p>129a2</p><section>mdo sde</section><text>rnams kyi 'gro ba'o/ /btsun pa shA ra dwa ti'i bu/ 'ong ba zhes bya ba de ni las kyi rang bzhin gyi mtshan nyid do/ /btsun pa shA ra dwa ti'i bu/ 'gro ba zhes bya ba de ni las kyi rang bzhin zad</text></item>
<item><p>129a3</p><section>mdo sde</section><text>pa'i mtshan nyid do/ /gang la las kyi rang bzhin gyi mtshan nyid med pa dang / las kyi rang bzhin zad pa'i mtshan nyid med pa de la 'ong ba'ang med/ 'gro ba'ang med de/ 'ong ba dang / 'gro</text></item>
<item><p>129a4</p><section>mdo sde</section><text>ba med pa ni 'phags pa rnams kyi 'gro ba'o/ /btsun pa shA ra dwa ti'i bu/ 'ong ba zhes bya ba de ni smon lam gyi mtshan nyid do/ /btsun pa shA ra dwa ti'i bu/ 'gro ba zhes bya ba de ni smon lam</text></item>
<item><p>129a5</p><section>mdo sde</section><text>zad pa'i mtshan nyid do/ /gang la smon lam gyi mtshan nyid dang / smon lam zad pa'i mtshan nyid med pa de la 'ong ba'ang med/ 'gro ba'ang med do/ /'ong ba dang / 'gro ba med pa ni 'phags</text></item>
<item><p>129a6</p><section>mdo sde</section><text>pa rnams kyi 'gro ba'o/ /btsun pa shA ra dwa ti'i bu/ 'ong ba zhes bya ba de ni skye ba'i mtshan nyid do/ /btsun pa shA ra dwa ti'i bu/ 'gro ba zhes bya ba de ni 'gog pa'i mtshan nyid do/ /gang</text></item>
<item><p>129a7</p><section>mdo sde</section><text>la skye ba'i mtshan nyid med pa dang / 'gog pa'i mtshan nyid med pa de la 'ong ba'ang med/ 'gro ba'ang med do/ /'ong ba dang / 'gro ba med pa ni 'phags pa rnams kyi 'gro ba'o/ /btsun</text></item>
<item><p>129b1</p><section>mdo sde</section><text>pa shA ra dwa ti'i bu/ 'ong ba zhes bya ba de ni rnam par rig pa'i sgo'i mtshan nyid do/ /btsun pa shA ra dwa ti'i bu/ 'gro ba zhes bya ba de ni rnam par thar pa'i sgo zad pa'i mtshan nyid do/ /gang la</text></item>
<item><p>129b2</p><section>mdo sde</section><text>rnam par rig pa'i sgo'i mtshan nyid med pa dang / rnam par rig pa'i sgo zad pa'i mtshan nyid med pa de la 'ong ba'ang med/ 'gro ba'ang med do/ /'ong ba dang / 'gro ba med pa de ni 'phags pa</text></item>
<item><p>129b3</p><section>mdo sde</section><text>rnams kyi 'gro ba'o/ /btsun pa shA ra dwa ti'i bu/ 'ong ba zhes bya ba de ni 'ong ba'i yul lo/ /btsun pa shA ra dwa ti'i bu/ 'gro ba zhes bya ba de ni 'gro ba'i yul lo/ /gang la 'ong ba'i yul</text></item>
<item><p>129b4</p><section>mdo sde</section><text>med pa dang / 'gro ba'i yul med pa de la 'ong ba'ang med/ 'gro ba'ang med de/ 'ong ba dang / 'gro ba med pa de ni 'phags pa rnams kyi 'gro ba'o/ /btsun pa shA ra dwa ti'i bu/ 'ong ba zhes bya ba</text></item>
<item><p>129b5</p><section>mdo sde</section><text>de ni rkyen gyi mtshan nyid do/ /btsun pa shA ra dwa ti'i bu/ 'gro ba zhes bya ba de ni rkyen zad pa'i mtshan nyid do/ /gang la rkyen gyi mtshan nyid med pa dang / rkyen zad pa'i mtshan nyid med pa de la</text></item>
<item><p>129b6</p><section>mdo sde</section><text>'ong ba'ang med/ 'gro ba'ang med de/ 'ong ba dang / 'gro ba med pa de ni 'phags pa rnams kyi 'gro ba'o/ /btsun pa shA ra dwa ti'i bu/ 'ong ba zhes bya ba de ni rten cing 'brel par 'byung ba'i mtshan</text></item>
<item><p>129b7</p><section>mdo sde</section><text>nyid do/ /btsun pa shA ra dwa ti'i bu/ 'gro ba zhes bya ba de ni rten cing 'bral par 'byung ba zad pa'i mtshan nyid do/ /gang la rten cing 'brel par 'byung ba'i mtshan nyid med pa dang / rten</text></item>
<item><p>130a1</p><section>mdo sde</section><text>cing 'brel bar 'byung ba zad pa'i mtshan nyid med pa de la 'ong ba'ang med/ 'gro ba'ang med de/ 'ong ba dang / 'gro ba med pa ni 'phags pa rnams kyi 'gro</text></item>
<item><p>130a2</p><section>mdo sde</section><text>ba'o| |btsun pa shA ra dwa ti'i bu/ 'ong ba zhes bya ba ni rgyu las byung ba'i mtshan nyid do/ /btsun pa shA ra dwa ti'i bu/ 'gro ba zhes bya ba de ni/ rgyu las byung ba zad pa'i mtshan nyid do/ /</text></item>
<item><p>130a3</p><section>mdo sde</section><text>gang la rgyu las byung ba'i mtshan nyid med pa dang / rgyu las byung ba zad pa'i mtshan nyid med pa de la 'ong ba'ang med/ 'gro ba'ang med de/ 'ong ba dang / 'gro ba med pa ni 'phags</text></item>
<item><p>130a4</p><section>mdo sde</section><text>pa rnams kyi 'gro ba'o/ /btsun pa shA ra dwa ti'i bu/ 'ong ba zhes bya ba de ni tha snyad kyi sgra dang / yi ge dang / brda'o/ /btsun pa shA ra dwa ti'i bu/ 'gro ba zhes bya ba de ni tha snyad kyi sgra dang /</text></item>
<item><p>130a5</p><section>mdo sde</section><text>yi ge dang / brda yongs su shes pa'o/ /gang la tha snyad kyi sgra dang / yi ge dang / brda med pa dang / tha snyad kyi sgra dang / yi ge dang / brda yongs su shes pa med pa de la 'ong ba'ang</text></item>
<item><p>130a6</p><section>mdo sde</section><text>med/ 'gro ba'ang med de/ 'ong ba dang / 'gro ba med pa ni 'phags pa rnams kyi 'gro ba'o/ /de nas tshe dang ldan pa shA ra dwa ti'i bus/ byang chub sems dpa' blo gros mi zad pa la 'di</text></item>
<item><p>130a7</p><section>mdo sde</section><text>skad ces smras so/ /rigs kyi bu/ khyod kyi spobs pa 'di lta bu'i phyir ma yin gyi/ ci nas de lta bu sngon ma thos pa'i gnas rnams mnyan pa'i phyir 'dri'o/ /rigs kyi bu/ 'di lta</text></item>
<item><p>130b1</p><section>mdo sde</section><text>ste| dper na/ yul btsas dang / sho gam gcod pa'i mi zhig yod de/ des mi reng ngam/ khur thogs te lam nas 'gro ba la mi khyod ci zhig thogs zhes 'dri zhing nga la yul bcas</text></item>
<item><p>130b2</p><section>mdo sde</section><text>dang / shog ma byin cig ces zer ba de bzhin du/ rigs kyi bu/ bdag cag nyan thos gzhan gyi sgra'i rjes su 'gro ba/ gzhan las thos pa la mos par bdag gi sems kyi rgyud la</text></item>
<item><p>130b3</p><section>mdo sde</section><text>snang ba nye bar gnas pa rnams kyis rtag tu rgyun mi 'chad par khyod lta bu skyes bu dam pa rnams la/ gang las nyan thos dang / rang sangs rgyas mang po 'byung bar 'gyur ba'i theg pa</text></item>
<item><p>130b4</p><section>mdo sde</section><text>chen po 'di rjes su gzung ba'i phyir dri bar bya ste/ de bas na rigs kyi bu khyod gang nas 'ongs/ de bzhin gshegs pa de'i mtshan dang / 'jig rten gyi khams de'i ming ci zhes bya/</text></item>
<item><p>130b5</p><section>mdo sde</section><text>'jig rten gyi khams de 'di nas ji srid na yod pa legs par ston cig /blo gros mi zad pas smras ba/ btsun pa shA ra dwa ti'i bu/ de bzhin gshegs pa 'di khyod kyi mdun na/</text></item>
<item><p>130b6</p><section>mdo sde</section><text>bzhugs kyi 'di la zhus shig dang / des khyod la lan ldon par 'gyur te/ 'khor thams cad kyang the tshom med par 'gyur ro/ /de nas bcom ldan 'das la tshe dang ldan pa shA</text></item>
<item><p>130b7</p><section>mdo sde</section><text>ra dwa ti'i bus 'di skad ces gsol to/ /bcom ldan 'das/ byang chub sems dpa' blo gros mi zad pa 'di gang nas mchis/ de bzhin gshegs pa de'i mtshan dang / 'jig</text></item>
<item><p>131a1</p><section>mdo sde</section><text>rten gyi khams de'i ming ci zhes bgyi/ 'jig rten gyi khams de 'di nas ji srid cig na mchis/ 'di ltar de bzhin gshegs pa de'i mtshan dang /</text></item>
<item><p>131a2</p><section>mdo sde</section><text>sangs rgyas kyi zhing de'i ming thos nas/ sems can dpag tu ma mchis/ grangs ma mchis pa rnams byang chub kyi phyir go cha 'tshal bar 'gyur bar de bzhin gshegs pas</text></item>
<item><p>131a3</p><section>mdo sde</section><text>bstan du gsol/ bcom ldan 'das/ bde bar gshegs pas bstan du gsol/ bcom ldan 'das kyis bka' stsal pa/ shA ra dwa ti'i bu/ de'i phyir legs par rab</text></item>
<item><p>131a4</p><section>mdo sde</section><text>tu nyon la yid la zungs shig dang / ngas khyod la bshad do/ /'jig rten gyi khams de'i yon tan yongs su brjod pa dang / byang chub sems dpa' de dag dang / de bzhin</text></item>
<item><p>131a5</p><section>mdo sde</section><text>gshegs pa de'i ming thos nas/ dad pa dang / mos pas de bzhin gshegs pa'i ye shes chags pa med cing sgrib pa med pa la mi skrag par bya'o/ /the tshom za bar mi bya'o/ /</text></item>
<item><p>131a6</p><section>mdo sde</section><text>de nas tshe dang ldan pa shA ra dwa ti'i bus/ bcom ldan 'das la legs so zhes gsol nas/ bcom ldan 'das kyi ltar nyan pa dang / bcom ldan 'das kyis 'di skad ces</text></item>
<item><p>131a7</p><section>mdo sde</section><text>bka' stsal to/ /shA ra dwa ti'i bu/ sangs rgyas kyi zhing 'di nas shar phyogs logs su sangs rgyas kyi zhing gang+gA'i klung gi phye ma snyed kyi rdul phra rab kyi rdul snyed 'das pa na</text></item>
<item><p>131b1</p><section>mdo sde</section><text>'jig rten gyi khams mi 'dzum pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas kun tu bzang po zhes bya ba da ltar bzhugs te/</text></item>
<item><p>131b2</p><section>mdo sde</section><text>'tsho zhing gzhes la chos kyang ston te/ byang chub sems dpa' blo gros mi zad pa de nas 'ongs so/ /shA ra dwa ti'i bu/ 'jig rten gyi khams mi 'dzum pa de na nyan thos dang / rang sangs</text></item>
<item><p>131b3</p><section>mdo sde</section><text>rgyas rnams kyi ming yang med de/ de bzhin gshegs pa'i dge 'dun yang byang chub sems dpa' 'ba' zhig ste/ sngon yongs su sbyang ba byas pa/ sbyin pa dang / dul ba dang / legs</text></item>
<item><p>131b4</p><section>mdo sde</section><text>par sdom pa dang / des pa dang / tshul khrims dang / thos pa dang / bag yod pa dang / sbyangs pa'i yon tan dang / yo byad bsnyungs pa la rab tu gnas pa/ bzod pa'i stobs kyis</text></item>
<item><p>131b5</p><section>mdo sde</section><text>khong khro ba med cing / byang chub tu brtson 'grus brtan pas dge ba'i tshogs bsags pa/ bsam gtan dang / rnam par thar pa dang / ting nge 'dzin dang / snyoms par 'jug pa dang /</text></item>
<item><p>131b6</p><section>mdo sde</section><text>mngon par shes pas rnam par rol pa/ shes rab kyi 'od dang / snang ba chen pos sangs rgyas kyi chos thams cad kyi tshig rab tu dbye ba ston pa'i ye shes la mkhas pa/ byams</text></item>
<item><p>131b7</p><section>mdo sde</section><text>pa'i sems nam mkha'i dkyil dang mtshungs pa/ snying rje ba'i bsam pa brtan pas sems can thams cad yongs su smin par bya ba'i cho ga shes pa/ dge bas chos la yang</text></item>
<item><p>132a1</p><section>mdo sde</section><text>dag par dga' bar byed pa/ nyes pa dang / rjes su chags pa dang / khong khro ba dang / nga rgyal shin tu spangs pa/ btang snyoms kyis gnyis dang bral ba/</text></item>
<item><p>132a2</p><section>mdo sde</section><text>stong pa nyid dang / mtshan ma med pa dang / smon pa med pa'i chos kyi tshul la rab tu gnas pa/ bdud kyi lcags kyu dang / nyon mongs pa dang / 'thab mo'i rnyog pa rnam par sel bar</text></item>
<item><p>132a3</p><section>mdo sde</section><text>byed pa| sems can thams cad kyi bsam pa dang / dbang po mchog dang / mchog ma yin pa shes pa'i sgrub pa'i shes pa so so ci rigs par chos dang / nor dang / shes pa rab tu</text></item>
<item><p>132a4</p><section>mdo sde</section><text>sbyin pa| sems sa dang / chu dang / me dang / rlung dang mtshungs pa/ pha rol rgol ba dang / log pa'i tshogs can gyi tshogs thams cad rab tu 'joms pa/ g.yul las rnam</text></item>
<item><p>132a5</p><section>mdo sde</section><text>par rgyal te rgyal mtshan dang / ba dan sgreng zhing mi zlog par dpa' ba/ sangs rgyas kyi chos zab mo dang / stobs bcu dang / mi 'jigs pas 'khor gyis 'jigs pa dang / bag</text></item>
<item><p>132a6</p><section>mdo sde</section><text>tsha ba med pa/ rten cing 'brel par 'byung ba la 'jug pa yod pa dang / med pa dang / gnyis ka'i mthar lta ba dang bral bas dbu ma'i lam du zhugs pa dang / bdag dang / bdag</text></item>
<item><p>132a7</p><section>mdo sde</section><text>gi dang | sems can dang / srog dang / skye ba po dang / gso ba dang / skyes bu dang / gang zag dang / shed bu dang / shed las skyes dang / byed pa po dang / tshor ba po dang /</text></item>
<item><p>132b1</p><section>mdo sde</section><text>rtag pa dang / chad pa dang / 'byung ba dang / 'jig pa dang / lta bar gyur pa'i kun nas ldang ba thams cad dang bral ba/ gzungs dang / mdo sde'i rgyal po dang / de bzhin gshegs</text></item>
<item><p>132b2</p><section>mdo sde</section><text>pa'i phyag rgyas btab pa/ chags pa med pa'i ye shes kyi byin gyi rlabs kyis bskal pa bye ba khrag khrig brgya stong du sgra bsgrags kyang spo bas pa rgyun mi 'chad pa/ sangs rgyas kyi rdzu 'phrul</text></item>
<item><p>132b3</p><section>mdo sde</section><text>dang | rnam par 'phrul ba dang / cho 'phrul ston pas sangs rgyas kyi zhing mtha' yas pa gnon pa dang / rnam par gnon pa dang / 'gro ba dang / 'ong ba la mkhas pa/ 'jigs pa</text></item>
<item><p>132b4</p><section>mdo sde</section><text>dang | khro ba dang / nga rgyal dang / rgyags pa dang / dregs pa kun chad pas seng ge'i sgra mngon par bsgrags pa/ sems can rab 'bring tha ma thams cad kyi mdza' bshes brtan pa/</text></item>
<item><p>132b5</p><section>mdo sde</section><text>mya ngan las 'da' ba la 'god pa/ chos kyi sprin las 'brug gi sgra 'byung zhing / rig pa dang / rnam par grol ba'i glog dang / bdud rtsi'i char rab tu 'bebs pa/ chos rin po</text></item>
<item><p>132b6</p><section>mdo sde</section><text>che rab tu gtor bas/ dkon mchog gsum gyi rigs mi 'chad par byed pa/ nor bu rin po che lta bur bsam pa dag cing phyi nang du blo rab tu sbyangs pa/ mtshan dang / dpe byad bzang</text></item>
<item><p>132b7</p><section>mdo sde</section><text>po'i mchog dang / rang gi gzi brjid kyi rgyan dang / dge ba'i rtsa ba brgya stong gis shin tu brgyan pa/ sangs rgyas kyi chos thams cad la dbang bskur ba/ skye ba gcig gis thogs</text></item>
<item><p>133a1</p><section>mdo sde</section><text>pas rgyal tshab tu gyur pa/ sems can thams cad kyi mos pa dang / rnam par grol ba dang / gdul bya 'dul ba'i cho ga shes pa/ byang chub kyi sa'i snying</text></item>
<item><p>133a2</p><section>mdo sde</section><text>po'i gdan mnan pa dang / rnam par mnan pa la mi 'jigs pa'i tshul shes pa/ sangs rgyas thams cad kyi cho ga dang / sangs rgyas kyi sku rab tu ston cing / rab tu gzung ba</text></item>
<item><p>133a3</p><section>mdo sde</section><text>dang tshar gcod pas sems la dpa' zhing dbang byed pa dang / bla na med pa'i chos kyi 'khor lo rin po che rab tu bskor ba sha stag ste/ shA ra dwa ti'i bu/ bcom ldan 'das</text></item>
<item><p>133a4</p><section>mdo sde</section><text>de'i dge 'dun ni byang chub sems dpa' de lta bu sha stag go /de nas thams cad dang ldan pa'i 'khor des byang chub sems dpa' de dag gi bsngags pa dang / yon tan dang /</text></item>
<item><p>133a5</p><section>mdo sde</section><text>phan yon bstan pa 'di lta bu 'di dag thos nas tshim zhing mgu la yi rangs te rab tu dga' nas dga' ba dang / yid bde ba skyes te/ lha'i me tog ut+pa la dang / pad+ma dang /</text></item>
<item><p>133a6</p><section>mdo sde</section><text>ku mu da dang / pad+ma dkar po dang / mnad ra ba dang / man+dA ra ba chen po dag gis bcom ldan 'das dang / byang chub sems dpa' blo gros mi zad pa dang / byang chub sems</text></item>
<item><p>133a7</p><section>mdo sde</section><text>dpa' de dag la gtor nas skyes bu dam pa 'di 'dra ba dag la blta ba dang / phyag bya ba dang / bsnyen bkur bya ba rnyed pa ni bdag cag gis rnyed pa legs par rnyed do/ /gang</text></item>
<item><p>133b1</p><section>mdo sde</section><text>byang chub sems dpa'i yon tan dang / phan yon bstan pa 'di thos nas bla na med pa yang dag par rdzogs pa'i byang chub tu sems bskyed pa'i sems can de dag gis kyang rnyed pa legs</text></item>
<item><p>133b2</p><section>mdo sde</section><text>par rnyed do zhes ched du brjod do/ /de na srog chags brgya stong phrag sum cu rtsa drug gis bla na med pa yang dag par rdzogs pa'i byang chub tu sems bskyed do/ /de nas yang bcom ldan</text></item>
<item><p>133b3</p><section>mdo sde</section><text>'das kyis gnas brtan shA ra dwa ti'i bu la bka' stsal pa/ shA ra dwa ti'i bu/ yang 'jig rten gyi khams mi 'dzum pa de na ngan song dang / mi khom pa dang / sdug bsngal gyi sgra'ang</text></item>
<item><p>133b4</p><section>mdo sde</section><text>med de| ltung ba'i 'khrul pa dang / nyon mongs pa'i sgra'ang med/ log pa'i sgrub pa dang / bslab pa las 'das pa'i sgra'ang med/ bud med du skye bar 'gyur ba'i sgra'ang med/ ser</text></item>
<item><p>133b5</p><section>mdo sde</section><text>sna dang | 'chal pa'i tshul khrims dang / gnod sems dang / le lo dang / g.yeng ba dang / 'chal pa'i shes rab kyi sgra'ang med/ sgrib pa dang / chod pa dang / kun nas ldang</text></item>
<item><p>133b6</p><section>mdo sde</section><text>ba dang | bag chags kyi sgra'ang med/ rab 'bring tha ma'i sgra'ang med/ sems can dang / theg pa dang / zhing tha dad pa'i sgra'ang med/ sangs rgyas tha dad pa'i sgra'ang med /</text></item>
<item><p>133b7</p><section>mdo sde</section><text>chos tha dad pa'i sgra'ang med/ dge 'dun tha dad pa'i sgra'ang med/ bza' ba dang / btung ba dang / bkres pa dang / skom pa'i sgra'ang med/ ngar 'dzin pa dang / nga yir 'dzin</text></item>
<item><p>134a1</p><section>mdo sde</section><text>pa dang / yongs su 'dzin pa'i sgra'ang med/ bdud kyi lta ba kun nas ldang ba dang / bag chags kyi sgra'ang med do/ /'jig rten gyi khams de ni yangs</text></item>
<item><p>134a2</p><section>mdo sde</section><text>shing rgya che ste/ gling bye ba khrag khrig brgya stong phrag bcu yod de/ byang chub sems dpa'i smon lam gyis nyi ma dang / zla ba gcig gi 'od kyis kun tu snang ngo / /'jig rten gyi khams</text></item>
<item><p>134a3</p><section>mdo sde</section><text>de'ang lag mthil bzhin du mnyam zhing bai DUR+ya sngon po'i sa gzhi la rin po che thams cad kyi pad+mas rab tu spras te/ ka tsa lin+di ltar 'jam zhing reg na bde ba/ mig mang ris</text></item>
<item><p>134a4</p><section>mdo sde</section><text>su bris pa/ rin po che'i shing gi ra bas legs par brgyan pa/ rtag tu me tog rgyas pas mdzes par byas pa/ rdo dang / gseg ma dang / gyo mo dang / bong ba dang / ri nag</text></item>
<item><p>134a5</p><section>mdo sde</section><text>po med de/ ri rab kyis legs par brgyan pa/ lha dang / mi'i longs spyod bye brag med cing / sems can de dag gi zas kyang chos kyi dga' ba dang / bsam gtan gyi zas</text></item>
<item><p>134a6</p><section>mdo sde</section><text>te| 'jig rten gyi khams de ni de bzhin gshegs pa dgra bcom pa yang dag par rdzogs pa'i sangs rgyas kun tu bzang po chos kyi rgyal po bla na med pa ma gtogs par rgyal</text></item>
<item><p>134a7</p><section>mdo sde</section><text>po gzhan gang yang med do/ /bcom ldan 'das de'ang byang chub sems dpa' de dag la yi ge dang / sgra dang / brda'i tshig rab tu dbye bas chos mi ston te/ gzhan du na byang</text></item>
<item><p>134b1</p><section>mdo sde</section><text>chub sems dpa' de dag bcom ldan 'das de'i drung du lhags te/ mig mi 'dzum par bltas pas/ sangs rgyas rjes su dran pa'i ting nge 'dzin thob ste/ mi skye ba'i chos la bzod</text></item>
<item><p>134b2</p><section>mdo sde</section><text>pa thob par lung bstan pa'ang byin no/ /de'i phyir na 'jig rten gyi khams de'ang mi 'dzum pa zhes bya'o/ /de la sangs rgyas rjes su dran pa gang zhe na/ gang gzugs kyi mtshan nyid</text></item>
<item><p>134b3</p><section>mdo sde</section><text>kyis rab tu ma phye ba/ tshe dang / rigs dang / rus dang / cho rigs kyis rab tu ma phye ba/ sngon gyi mtha'i dkar po'i spyod pas rab tu ma phye ba/ phyi ma'i mtha' shes pas sems</text></item>
<item><p>134b4</p><section>mdo sde</section><text>pas rab tu ma phye ba/ da ltar byung ba la gnas pas rab tu ma phye ba/ phung po dang / khams dang / skye mched kyis rab tu ma phye ba/ mthong ba dang / thos pa dang / bye brag phyed pa</text></item>
<item><p>134b5</p><section>mdo sde</section><text>dang | rnam par rig pas rab tu ma phye ba/ sems dang / yid dang / rnam par shes pas rab tu ma phye ba/ spros pa dang / lta bas rab tu ma phye ba/ skye ba dang / gnas pa dang / 'jig</text></item>
<item><p>134b6</p><section>mdo sde</section><text>pas rab tu ma phye ba/ gzung ba dang / rtsod pa dang / btang bas rab tu ma phye ba/ dran pa dang yid la byed pas rab tu ma phye ba/ rtog pa dang / rnam par rtog pa dang / yongs su rtog</text></item>
<item><p>134b7</p><section>mdo sde</section><text>pas rab tu ma phye ba/ chos kyi mtshan nyid dang / rang gi mtshan nyid kyis rab tu ma phye ba/ gcig dang / tha dad pa dang / so so bas rab tu ma phye ba/ sems kyi dmigs pa bgrang</text></item>
<item><p>135a1</p><section>mdo sde</section><text>bas rab tu ma phye ba/ nang dang / phyi rol tu g.yo bas rab tu ma phye ba/ rnam par rtog pa'i mtshan ma dang / blang ba dang / ngor bas rab tu ma phye ba/ kha dog</text></item>
<item><p>135a2</p><section>mdo sde</section><text>dang | dbyibs dang / rtags kyis rab tu ma phye ba/ spyod lam dang / spyod pa dang / spyod pas rab tu ma phye ba/ tshul khrims dang / ting nge 'dzin dang / shes rab dang / rnam par</text></item>
<item><p>135a3</p><section>mdo sde</section><text>grol ba dang / rnam par grol ba'i ye shes mthong ba yid la byed pas rab tu ma phye ba/ stobs dang / mi 'jigs pa dang / sangs rgyas kyi chos ma 'dres par sgro btags</text></item>
<item><p>135a4</p><section>mdo sde</section><text>pas rab tu ma phye ba yin te/ 'di ltar sangs rgyas rjes su dran pa ni bsam gyis mi khyab pa/ rgyu ba med pa/ rnam par rig pa med pa'i mtshan nyid de/ nga yi ba med pa/ yid</text></item>
<item><p>135a5</p><section>mdo sde</section><text>la byed pa dang bral pa/ dran pa med cing yid la byed pa med pa/ phung po dang / khams dang / skye mched 'byung ba dang / 'jig pa'i gnas ma yin/ thogs pa med pa ma</text></item>
<item><p>135a6</p><section>mdo sde</section><text>yin| 'jug pa ma yin/ gnas pa ma yin/ mi gnas pa ma yin/ rab tu gnas pa ma yin/ yang dag par gnas pa ma yin/ gzugs kyi rnam par shes pa'i</text></item>
<item><p>135a7</p><section>mdo sde</section><text>gnas ma yin/ tshor ba dang / 'du shes dang / 'du byed dang / rnam par shes pas shes par bya ba'i gnas ma yin/ sa'i khams kyi rnam par shes pa'i gnas</text></item>
<item><p>135b1</p><section>mdo sde</section><text>ma yin/ chu'i khams kyi ma yin/ me'i khams kyi ma yin/ rlung gi khams kyi rnam par shes pa'i gnas ma yin/ mig dang / gzugs kyi rnam par shes pa'i gnas ma yin/</text></item>
<item><p>135b2</p><section>mdo sde</section><text>de bzhin du rna ba'i ma yin/ sgra'i ma yin/ sna'i ma yin/ dri'i ma yin/ lce'i ma yin/ ro'i ma yin/ lus kyi ma yin/ reg bya'i ma yin/ yid kyi ma yin/ chos kyi rnam par</text></item>
<item><p>135b3</p><section>mdo sde</section><text>shes pa'i gnas ma yin no/ /yang sangs rgyas rjes su dran pa ni dmigs pa thams cad la mi gnas pa'o/ /mtshan ma thams cad mi ldang ba'o/ /g.yo ba dang / sems pa dang /</text></item>
<item><p>135b4</p><section>mdo sde</section><text>bskyod pa thams cad kyi rgyu ba med pa'o/ /mthong ba dang / thos pa dang / bye brag phyed pa dang / rnam par rig pa mi skyed pa'o/ /dbang po dang / rnam par grol ba'i mtshan nyid thams</text></item>
<item><p>135b5</p><section>mdo sde</section><text>cad kyi rjes su mi 'gro ba'o/ /sems gcig nas gcig tu nying mtshams sbyor ba med pa'o/ /rtog pa dang / rnam par rtog pa thams cad nye bar zhi ba'o/ /nyes pa dang / rjes su chags</text></item>
<item><p>135b6</p><section>mdo sde</section><text>pa dang / khong khro ba bcom pa'o/ /rgyu'i mtshan nyid rnam par chad pa'o/ /pha rol dang / tshu rol dang / dpung dang / mthar 'dzin pa thams cad yang dag par chad pa'o/ /sgro btags</text></item>
<item><p>135b7</p><section>mdo sde</section><text>pa med pas 'od gsal ba'o/ /phye ba med pa'i phyir dga' ba med pa'o/ /myang ba med pa'i phyir bde ba med pa'o/ /gzod ma nas zhi ba'i yongs su gdung ba med pa'o/ /'bad pa</text></item>
<item><p>136a1</p><section>mdo sde</section><text>thams cad dang bral bas rnam par grol ba'i mtshan nyid do/ /gzugs med pas lus med pa'o/ /tshor ba med pas tshor bar gyur pa med pa'o/ /mdud</text></item>
<item><p>136a2</p><section>mdo sde</section><text>pa med pas mdud pa dang bral ba'o/ /'du mi byed pas 'dus ma byas pa'o/ /rnam par shes pa med pas rnam par mi rig pa'i mtshan nyid do/ /mi 'dzin pas len pa med pa'o/ /</text></item>
<item><p>136a3</p><section>mdo sde</section><text>mi gtong bas dor ba med pa'o/ /gnas med pas mi gnas pa'o/ /tshor ba dang bral bas mi 'dug pa'o/ /mi 'byung bas med par mi 'gyur ba'i mtshan nyid do/ /dran pa dang / yid</text></item>
<item><p>136a4</p><section>mdo sde</section><text>la byed pa dang / sems dang / sems las byung ba'i chos thams cad kyis ma bzung ba/ mchog tu 'dzin pa med pa/ len pa med pas 'dor ba med pa/ rab tu zhi ba/ gzod ma</text></item>
<item><p>136a5</p><section>mdo sde</section><text>nas ma skyes pa/ mi skye bas rab tu phye ba /chos kyi dbyings su yang dag par 'du ba/ mnyam zhing mi mnyam pa med par gyur pa/ nam mkha' dang mtshungs shing mnyam pa/</text></item>
<item><p>136a6</p><section>mdo sde</section><text>mig dang / gzugs kyi lam las 'das pa/ de bzhin du rna ba dang / sgra dang / rna dang / dri dang / lce dang / ro dang / lus dang / reg bya dang / yid dang / chos kyi lam</text></item>
<item><p>136a7</p><section>mdo sde</section><text>las 'das pa yin te/ sangs rgyas kyi rjes su dran pa 'di 'dra ba byang chub sems dpa' de dag gis rab tu 'thob bo/ /de dag gis sangs rgyas rjes su dran pa 'di thob ma thag</text></item>
<item><p>136b1</p><section>mdo sde</section><text>tu chos thams cad la sgrib pa med pa'i ye shes thob par 'gyur te/ sangs rgyas bcom ldan 'das thams cad kyis gsungs pa 'dzin cing brjed par yang mi byed/ dran par yang mi byed</text></item>
<item><p>136b2</p><section>mdo sde</section><text>de| sgra'i don thams cad rnam par nges par yang rnyed par 'gyur ro/ /shA ra dwa ti'i bu/ de bzhin gshegs pa dgra bcom pa yang dag par rdzogs pa'i sangs rgyas kun tu bzang po ni/</text></item>
<item><p>136b3</p><section>mdo sde</section><text>ji ltar 'di na gzhan gyi sgra dang / so so rang gi tshul bzhin yid la byed pa ltar rgyu dang / rkyen gnyis kyis yang dag par lta ba mi ston te/ shA ra dwa ti'i bu/ byang chub sems dpa' de dag</text></item>
<item><p>136b4</p><section>mdo sde</section><text>gis de bzhin gshegs pa de mthong ma thag tu don rnam par nges pa las pha rol tu phyin pa drug yongs su rdzogs par byed do/ /mi skye ba'i chos la bzod pa'i lung bstan pa'ang rab tu</text></item>
<item><p>136b5</p><section>mdo sde</section><text>'thob bo/ /de ci'i phyir zhe na/ gang gzugs kyi mtshan nyid la mngon par zhen pa spangs pa 'di ni sbyin pa'i pha rol tu phyin pa'o/ /gang gzugs kyi mtshan nyid rgyun bcad pa 'di ni</text></item>
<item><p>136b6</p><section>mdo sde</section><text>tshul khrims kyi pha rol tu phyin pa'o/ /gang gzugs kyi mtshan nyid zad pa'i chos nyid 'di ni bzod pa'i pha rol tu phyin pa'o/ /gang gzugs kyi mtshan nyid la dben par mthong ba</text></item>
<item><p>136b7</p><section>mdo sde</section><text>'di ni brtson 'grus kyi pha rol tu phyin pa'o/ /gang gzugs kyi mtshan nyid sems la mi 'jog pa 'di ni bsam gtan gyi pha rol tu phyin pa'o/ /gang gzugs kyi mtshan nyid la</text></item>
<item><p>137a1</p><section>mdo sde</section><text>spros pa'i rgyu med pa 'di ni shes rab kyi pha rol tu phyin pa'o/ /de ltar byang chub sems dpa' de dag gis bcom ldan 'das de bzhin gshegs pa</text></item>
<item><p>137a2</p><section>mdo sde</section><text>dgra bcom pa yang dag par rdzogs pa'i sangs rgyas kun tu bzang po mthong ma thag tu don rnam par nges pa las pha rol tu phyin pa drug yongs su rdzogs nas mi skye ba'i chos la</text></item>
<item><p>137a3</p><section>mdo sde</section><text>bzod pa'i lung bstan pa 'thob bo/ /ji ltar bcom ldan 'das de bzhin gshegs pa kun tu bzang po'i sangs rgyas kyi zhing 'jig rten gyi khams mi 'dzum pa lta bur gang dag</text></item>
<item><p>137a4</p><section>mdo sde</section><text>na| byang chub sems dpa' 'di lta bu dag 'khod pa'i sangs rgyas kyi zhing de dag ni shin tu nyung ngo / /de nas tshe dang ldan pa shA ra dwa ti'i bus/ byang chub sems dpa' blo gros</text></item>
<item><p>137a5</p><section>mdo sde</section><text>mi zad pa dang / byang chub sems dpa' de dag la 'di skad ces smras so/ /skyes bu dam pa dag /gang khyed kyis bcom ldan 'das de bzhin gshegs pa kun tu bzang po</text></item>
<item><p>137a6</p><section>mdo sde</section><text>dang | byang chub sems dpa' de dag dang / 'jig rten gyi khams mi 'dzum pa de mthong ba ni rnyed pa legs par rnyed do/ /blo gros mi zad pas smras pa/ btsun pa shA ra dwa</text></item>
<item><p>137a7</p><section>mdo sde</section><text>ti'i bu/ khyod mi 'dzum pa'i 'jig rten gyi khams dang / bcom ldan 'das de bzhin gshegs pa kun tu bzang po de dang / pad+mo bkod pa de dag dang / byang chub sems dpa'</text></item>
<item><p>137b1</p><section>mdo sde</section><text>de dag blta 'dod dam/ shA ra dwa ti'i bus smras pa/ rigs kyi bu/ thams cad dang ldan pa'i 'khor 'di'ang dge ba'i rtsa ba rab tu 'phel bar 'gyur gyi bdag gis blta'o/ /de nas</text></item>
<item><p>137b2</p><section>mdo sde</section><text>byang chub sems dpa' blo gros mi zad pa de'i tshe/ sangs rgyas kyi zhing thams cad kun tu ston pa zhes bya ba'i ting nge 'dzin la snyoms par zhugs te/ rigs kyi bu de snyoms par</text></item>
<item><p>137b3</p><section>mdo sde</section><text>zhugs ma thag tu de nas thams cad dang ldan pa'i 'khor de gnas brtan shA ra dwa ti'i bus 'jig rten gyi khams mi 'dzum pa de dang / bcom ldan 'das de bzhin gshegs pa dgra</text></item>
<item><p>137b4</p><section>mdo sde</section><text>bcom pa yang dag par rdzogs pa'i sangs rgyas kun tu bzang po de dang / pad+mo bkod pa de dag dang / byang chub sems dpa' de dag mthong ste/ mthong nas kyang thams cad rang</text></item>
<item><p>137b5</p><section>mdo sde</section><text>rang gi stan las langs te thal mo sbyar nas/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun tu bzang po dang / byang chub sems</text></item>
<item><p>137b6</p><section>mdo sde</section><text>dpa' de dag la phyag 'tshal lo/ /de nas sangs rgyas kyi mthu dang / byang chub sems dpa' blo gros mi zad pa'i byin gyis brlabs kyis de dag gi lag pa g.yas par sngon ma mthong</text></item>
<item><p>137b7</p><section>mdo sde</section><text>ma thos pa'i me tog gi phur ma dri rab tu zhim zhing sna tshogs pa/ blta na sdug pa/ kha dog dang ldan zhing yid du 'ong ba dag byung bar gyur te/ de dag gis me tog gi phur ma de dag</text></item>
<item><p>138a1</p><section>mdo sde</section><text>shar phyogs su bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun tu bzang po ga la ba de logs su</text></item>
<item><p>138a2</p><section>mdo sde</section><text>gtor to/ /me tog gi phur ma gtor ba de dag sangs rgyas kyi zhing der chags te/ de bzhin gshegs pa dgra bcom pa yang dag par rdzogs pa'i sangs rgyas kun tu bzang po de</text></item>
<item><p>138a3</p><section>mdo sde</section><text>dang | byang chub sems dpa' de dag la mngon par gtor nas de dag gi 'jig rten gyi khams de thams cad me tog gis gang bar gyur to/ /byang chub sems dpa' gang dag 'jig</text></item>
<item><p>138a4</p><section>mdo sde</section><text>rten gyi khams de na gnas pa de dag gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kun tu bzang po de la/ bcom ldan 'das/</text></item>
<item><p>138a5</p><section>mdo sde</section><text>me tog blta na sdug pa 'di lta bu 'di dag gi char ga las 'bab ces zhus so/ /bcom ldan 'das des bka' stsal pa/ rigs kyi bu dag/ 'di ni byang chub sems dpa' blo</text></item>
<item><p>138a6</p><section>mdo sde</section><text>gros mi zad pa bcom ldan 'das de bzhin gshegs pa shAkya thub pa de la blta ba dang / phyag bya ba dang / mchod pa dang / bsen bkur bya ba dang / chos nyan pa'i phyir bcom</text></item>
<item><p>138a7</p><section>mdo sde</section><text>ldan 'das shAkya thub pa'i sangs rgyas kyi zhing 'jig rten gyi khams mi mjed der phyin nas 'jig rten gyi khams der phyogs bcu nas 'dus pa'i byang chub sems dpa' de dag</text></item>
<item><p>138b1</p><section>mdo sde</section><text>gis me tog 'di dag gtor to/ /bcom ldan 'das de bzhin gshegs pa shAkya thub pa de'ang 'dus pa chen po'i le'u zhes bya ba'i chos kyi rnam grangs ston te/ der yang sems</text></item>
<item><p>138b2</p><section>mdo sde</section><text>can dpag tu med pas chos mngon du rtogs par gyur to/ /de dag gis gsol pa/ bcom ldan 'das de bzhin gshegs pa shAkya thub pa de bzhugs pa'i 'jig rten gyi khams</text></item>
<item><p>138b3</p><section>mdo sde</section><text>'di nas ji srid cig na mchis/ bcom ldan 'das des bka' stsal pa/ sangs rgyas kyi zhing 'di nas nub phyogs su sangs rgyas kyi zhing gang+gA'i klung bcu'i bye ma snyed kyi</text></item>
<item><p>138b4</p><section>mdo sde</section><text>rdul phra rab kyi rdul snyed kyi 'jig rten gyi khams 'das pa na/ 'jig rten gyi khams mi mjed ces bya ba yod de/ de na bcom ldan 'das de bzhin gshegs pa dgra bcom pa</text></item>
<item><p>138b5</p><section>mdo sde</section><text>yang dag par rdzogs pa'i sangs rgyas shAkya thub pa da ltar bzhugs te/ 'tsho zhing gzhes la chos kyang ston to/ /de dag gis gsol pa/ bcom ldan 'das /bdag cag gis</text></item>
<item><p>138b6</p><section>mdo sde</section><text>'jig rten gyi khams mi mjed de dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de dang / byang chub sems</text></item>
<item><p>138b7</p><section>mdo sde</section><text>dpa' de dag blta bar bgyi'o/ /de nas de'i tshe de bzhin gshegs pa dgra bcom pa yang dag par rdzogs pa'i sangs rgyas kun tu bzang pos sku las 'di lta bu'i 'od phyung ste/</text></item>
<item><p>139a1</p><section>mdo sde</section><text>'od des sangs rgyas kyi zhing de dag thams cad las thal nas/ 'jig rten gyi khams mi mjed 'di dang / bcom ldan 'das de bzhin gshegs/</text></item>
<item><p>139a2</p><section>mdo sde</section><text>pa shAkya thub pa dang / byang chub sems dpa' 'di dag rang gi byang chub sems dpa' de dag la bstan te/ de dag gis mthong nas/ thams cad rang rang gi stan</text></item>
<item><p>139a3</p><section>mdo sde</section><text>las langs te/ thal mo sbyar nas bcom ldan 'das de bzhin gshegs pa shAkya thub pa 'di dang / byang chub sems dpa' 'di dag la phyag 'tshal zhing tshig 'di</text></item>
<item><p>139a4</p><section>mdo sde</section><text>skad ces smras so/ /bcom ldan 'das/ 'di ltar 'jig rten gyi khams 'di na skra'i rtse mo bzhag pa tsam yang byang chub sems dpas ma gang ba ma mchis na byang chub</text></item>
<item><p>139a5</p><section>mdo sde</section><text>sems dpa' 'di snyed gang nas 'dus/ bcom ldan 'das des bka' stsal pa/ rigs kyi bu dag/ byang chub sems dpa' 'di dag ni phyogs bcu'i sangs</text></item>
<item><p>139a6</p><section>mdo sde</section><text>rgyas kyi zhing tshad med pa nas chos nyan pa'i phyir 'dus so/ /de nas tshe dang ldan pa shA ra dwa ti'i bus/ byang chub sems dpa' blo gros mi zad pa la 'di skad ces smras</text></item>
<item><p>139a7</p><section>mdo sde</section><text>so| |ci'i phyir/ rigs kyi bu khyod kyi ming blo gros mi zad pa zhes btags/ blo gros mi zad pas smras pa/ btsun pa shA ra dwa ti'i bu/ blo gros mi zad pa zhes bya ba 'di ni</text></item>
<item><p>139b1</p><section>mdo sde</section><text>chos thams cad dmigs su med pa'i rgyu mthun pa'o/ /de ci'i phyir zhe na/ chos thams cad mi zad pa'i phyir ro/ /smras pa/ rigs kyi bu/ khyod byang chub sems dpa' rnams kyi</text></item>
<item><p>139b2</p><section>mdo sde</section><text>chos mi zad pa bstan pa la brtsams te/ spobs par gyis shig/ blo gros mi zad pas smras pa/ btsun pa shA ra dwa ti'i bu/ byang chub sems dpa' rnams kyi dang po sems</text></item>
<item><p>139b3</p><section>mdo sde</section><text>bskyed pa'ang mi zad pa'o/ /de ci'i phyir zhe na/ ma 'dres pa'i phyir ro/ /sems de ni nyon mongs pa thams cad dang ma 'dres par skyes so/ /theg pa gzhan la 'dod pa med pas</text></item>
<item><p>139b4</p><section>mdo sde</section><text>sems de ni ma 'brel bar skyes so/ /phas kyi rgol ba thams cad kyis mi 'phrogs pas sems de ni sra bar skyes so/ /sems de ni bdud thams cad kyis mi phyed par skyes so/ /dge</text></item>
<item><p>139b5</p><section>mdo sde</section><text>ba'i rtsa ba thams cad yang dag par sgrub pa'i phyir sems de ni brtan par skyes so/ /'dus byas mi rtag par shin tu rig pas na sems de ni rtag par skyes so/ /sangs rgyas kyi chos</text></item>
<item><p>139b6</p><section>mdo sde</section><text>thams cad yang dag par sdud pas sems de ni mi g.yo bar skyes so/ /log par sgrub pa thams cad bral bas sems de ni mi rdzi bar skyes so/ /mi bskyod pas na sems de ni</text></item>
<item><p>139b7</p><section>mdo sde</section><text>shin tu brtan par skyes so/ /gnyen po med pas na sems de ni dpe med par skyes so/ /chos thams cad la nges par 'bigs pas na/ sems de ni rdo rje lta bur skyes so/ /</text></item>
<item><p>140a1</p><section>mdo sde</section><text>bsod nams kyi tshogs tshad med pa bsags pas na sems de ni mu med par skyes so/ /sems can thams cad kyi bsam pa rnams la sems</text></item>
<item><p>140a2</p><section>mdo sde</section><text>de ni mnyam par skyes so/ /tha dad du byed pa med pas na sems de ni mi mnyam pa med par skyes so/ /rang bzhin gyis kun nas nyon mongs pa med pas na/ sems de ni</text></item>
<item><p>140a3</p><section>mdo sde</section><text>rnam par dag par skyes so/ /shes rab kyi 'od gsal ba'i phyir/ sems de ni dri ma med par skyes so/ /lhag pa'i bsam pas ma bor bas na sems de ni shin tu</text></item>
<item><p>140a4</p><section>mdo sde</section><text>nges par bsam ste skyes so/ /byams pa nam mkha' dang mnyam zhing mtshungs pas na sems de ni yangs par skyes so/ /sems can thams cad kyi go 'byed pas na/</text></item>
<item><p>140a5</p><section>mdo sde</section><text>sems de ni rgya che bar skyes so/ /chags pa med pa'i ye shes la btang bas na sems de ni sgrib ba med par skyes so/ /snying rje chen po rgyun ma bcad pas na sems de</text></item>
<item><p>140a6</p><section>mdo sde</section><text>ni thams cad kyi rjes su song bar skyes so/ /yongs su bsngo ba'i chog shes pas na sems de ni rgyun ma chad par skyes so/ /thams cad mkhyen pas rab tu bstod</text></item>
<item><p>140a7</p><section>mdo sde</section><text>pas na sems de ni mngon du 'gro bar byas par skyes so/ /theg pa gzhan la zhugs pas na sems de ni blta bar 'os pa'o/ /sems de ni sems can thams cad</text></item>
<item><p>140b1</p><section>mdo sde</section><text>kyis pa ltar mi mthong bar skyes so/ /sems de ni sangs rgyas kyi chos thams cad kyi sa bon du skyes so/ /sems de ni chos thams cad kyis mi shigs par skyes so/ /sems de ni bde</text></item>
<item><p>140b2</p><section>mdo sde</section><text>ba'i dngos po thams cad kyi gnas su skyes so/ /sems de ni bsod nams kyi tshogs kyis brgyan par skyes so/ /sems de ni ye shes kyi tshogs rab tu bsags te skyes so/ /sems</text></item>
<item><p>140b3</p><section>mdo sde</section><text>de ni sbyin pa'i tshogs kyis rab tu bsags te skyes so/ /sems de ni tshul khrims kyi tshogs kyis smon lam gyis 'phags par skyes so/ /sems de ni bzod pa'i tshogs kyis bsnyen</text></item>
<item><p>140b4</p><section>mdo sde</section><text>par dka' bar skyes so/ /sems de ni brtson 'grus kyi tshogs kyis rgyal bar dka' bar skyes so/ /sems de ni bsam gtan gyi tshogs kyis zhi ba'i mtshan nyid du skyes so/ /sems</text></item>
<item><p>140b5</p><section>mdo sde</section><text>de ni shes rab kyi tshogs kyis thogs pa med par skyes so/ /byams pa chen po bsags pas sems de ni gnod pa med par skyes so/ /snying rje chen po bsags pas sems de ni</text></item>
<item><p>140b6</p><section>mdo sde</section><text>rtsa ba sra zhing brtan pa'o/ /sems de ni dga' ba chen po bsags pa ste/ mgu ba dang / mos pa dang / mchog tu dga' ba la gnas par skyes so/ /sems de ni btang snyoms</text></item>
<item><p>140b7</p><section>mdo sde</section><text>chen po bsags pa ste/ bde ba dang / sdug bsngal gyis mi sgul bar skyes so/ /sems de ni sangs rgyas thams cad kyi byin gyi rlabs kyis byin du brlabs par skyes so/ /</text></item>
<item><p>141a1</p><section>mdo sde</section><text>sems de ni dkon mchog gsum gyi rigs rgyun mi gcad pa'i phyir rgyun mi gcad par skyes so/ /sems de ni phyogs bcu'i sangs rgyas gyi</text></item>
<item><p>141a2</p><section>mdo sde</section><text>zhing thams cad 'khor gyi dkyil 'khor du grags par skyes so/ /btsun pa shA ra dwa ti'i bu/ thams cad mkhyen pa nyid kyi sems 'di 'dra bar skyes pa la zad pa gang yang</text></item>
<item><p>141a3</p><section>mdo sde</section><text>yod dam/ shA ra dwa ti'i bu sa smras pa/ rigs kyi bu/ de ni ma yin te/ gang thams cad mkhyen pa nyid kyi sems 'di lta bu zad par 'dod pa ni nam mkha' zad par</text></item>
<item><p>141a4</p><section>mdo sde</section><text>'dod do/ /blo gros mi zad pas smras pa/ btsun pa shA ra dwa ti'i bu/ de bzhin gshegs pa'i sems de ni mi zad pa ste/ byang chub kyi sems de ni de'i rtsa ba skyes pas</text></item>
<item><p>141a5</p><section>mdo sde</section><text>na de'i phyir mi zad pa'o/ /btsun pa shA ra dwa ti'i bu/ de bzhin gshegs pa'i tshul khrims dang / ting nge 'dzin dang / shes rab dang / rnam par grol ba dang /</text></item>
<item><p>141a6</p><section>mdo sde</section><text>rnam par grol ba'i ye shes mthong ba'i phung po rnams mi zad pa ste/ byang chub kyi sems de ni de dag gi rtsa bar skyes pas na de'i phyir mi zad pa'o/ /btsun pa shA</text></item>
<item><p>141a7</p><section>mdo sde</section><text>ra dwa ti'i bu/ de bzhin gshegs pa'i bsam gtan dang / rnam par thar pa dang / ting nge 'dzin dang / snyoms par 'jug pa rnams mi zad pa ste/ byang chub kyi</text></item>
<item><p>141b1</p><section>mdo sde</section><text>sems de ni de dag gi rtsa bar skyes pas na de'i phyir mi zad pa'o/ /btsun pa shA ra dwa ti'i bu/ de bzhin gshegs pa'i sbyin pa dang / tshul khrims dang / bzod pa dang / brtson 'grus</text></item>
<item><p>141b2</p><section>mdo sde</section><text>dang / pas ma gtan dang / shes rab kyi pha rol tu phyin pa rnams mi zad pa ste/ byang chub kyi sems de ni de dag gi rtsa bar skyes pas na de'i phyir mi zad pa'o/ /btsun pa shA ra dwa ti'i bu/</text></item>
<item><p>141b3</p><section>mdo sde</section><text>de bzhin gshegs pa'i byams pa dang / snying rje dang / dga' ba dang / btang snyoms rnams mi zad pa ste/ byang chub kyi sems de ni de dag gi rtsa bar skyes bas na de'i phyir mi zad</text></item>
<item><p>141b4</p><section>mdo sde</section><text>ba'o| |btsun pa shA ra dwa ti'i bu/ de bzhin gshegs pa'i stobs bcu dang / mi 'jigs pa bzhi dang / sangs rgyas kyi chos ma 'dres pa bco brgyad rnams mi zad pa ste/ byang chub</text></item>
<item><p>141b5</p><section>mdo sde</section><text>kyi sems de ni de dag gi rtsa bar skyes pas na de'i phyir de mi zad pa'o/ /btsun pa shA ra dwa ti'i bu/ mdor na/ sangs rgyas kyi chos thams cad mi zad pa ste/ byang chub kyi sems de ni de dag</text></item>
<item><p>141b6</p><section>mdo sde</section><text>gi rtsa bar skyes pas na de'i phyir mi zad pa'o/ /dkon mchog gsum gyi rigs rgyun mi gcod pas na mi zad pa'o/ /sems can gyi khams mi zad pas na mi zad pa'o/ /de'i ye shes</text></item>
<item><p>141b7</p><section>mdo sde</section><text>btang bas na mi zad pa'o/ /sems can thams cad kyi sems kyi spyod pa rtogs pas na mi zad pa'o/ /sngon gyi smon lam gyi rgyun mi gcod pas na mi zad pa'o/ /'dus ma byas su</text></item>
<item><p>142a1</p><section>mdo sde</section><text>bsdos bas na mi zad pa'o/ /'dus ma byas la sems can yongs su smin par byed pas na mi zad pa'o/ /zad pa shes pa dang / mi zad pa shes pa</text></item>
<item><p>142a2</p><section>mdo sde</section><text>mi zad pas na mi zad pa'o/ /'byung ba med cing 'jig pa med pas na mi zad pa'o/ /chos thams cad gzod ma nas zad pa ste/ ye shes de mngon par rtogs pas na mi zad pa'o//</text></item>
<item><p>142a3</p><section>mdo sde</section><text>btsun pa shA ra dwa ti'i bu/ 'di ni byang chub sems dpa' rnams kyi byang chub kyi sems mi zad pa'o/ /btsun pa shA ra dwa ti'i bu/ gzhan yang / byang chub sems dpa' rnams kyi</text></item>
<item><p>142a4</p><section>mdo sde</section><text>bsam pa'ang mi zad pa ste/ de ci'i phyir zhe na/ bsam pa de'ang ma byas pas na bcos ma ma yin no/ /g.yo med pas na byas pa ma yin no/ /rab tu rtogs pas na g.yo med</text></item>
<item><p>142a5</p><section>mdo sde</section><text>pa'o| |rgyu med pas na rab tu rtogs pa'o/ /dag pas na rgyu med pa'o/ /drang bas na dag pa'o/ /gya gyu med pas na drang ba'o/ /gsal bas na gya gyu med pa'o/ /mi mnyam pa</text></item>
<item><p>142a6</p><section>mdo sde</section><text>med pas na gsal ba'o/ /sra bas na mi mnyam pa med pa'o/ /mi phyed pas na sra ba'o/ /mkhrang bas na mi phyed pa'o/ /mi g.yo bas na mkhrang ba'o/ /mi gnas pas na mi</text></item>
<item><p>142a7</p><section>mdo sde</section><text>g.yo ba'o/ /de la ma chags pas na mi gnas pa'o/ /bye brag tu 'phags pas na de la ma chags pa'o/ /ma smad pas na bye brag tu 'phags pa'o/ /legs par byas pa'i</text></item>
<item><p>142b1</p><section>mdo sde</section><text>las kyi phyir ma smad pa'o/ /ma bshungs pas na legs par byas pa'i las so/ /'gyod pa med pas na ma bshungs pa'o/ /gdud ba med pas na 'gyod pa med pa'o/ /bden par</text></item>
<item><p>142b2</p><section>mdo sde</section><text>gyur bas na mi gdung ba'o/ /slu ba med pas na bden par gyur ba'o/ /ji skad smra ba de bzhin byed pas na mi slu ba'o/ /legs par byas pas na ji skad smra ba de bzhin byed pa'o/ /rjes</text></item>
<item><p>142b3</p><section>mdo sde</section><text>su sbyor ba med pas na legs par byas pa'o/ /'khrul ba med pas na rjes su sbyor ba med pa'o/ /legs par gnas pas na 'khrul pa med pa'o/ /phyir mi ldog pas na legs par</text></item>
<item><p>142b4</p><section>mdo sde</section><text>gnas pa'o/ /sems can la lta bas na phyir mi zlog pa'o/ /snying rje chen po'i rtsa ba yin pas na sems can la lta ba'o/ /yongs su mi skyobs na snying rje chen po'i rtsa ba'o/ /sems can</text></item>
<item><p>142b5</p><section>mdo sde</section><text>yongs su smin par bya ba'i phyir cho ga shes bas na yongs su mi skyo ba'o/ /bdag la bde ba med pas na sems can yongs su smin par bya ba'i chog shes pa'o/ /lan mi re bas na bdag</text></item>
<item><p>142b6</p><section>mdo sde</section><text>la bde ba med ba'o/ /zang zing med pas na lan la re ba med pa'o/ /chos la rton par gyur bas na zang zing med pa'o/ /sems can mthu chung ba rnams la lta bas na chos la rton par</text></item>
<item><p>142b7</p><section>mdo sde</section><text>gyur ba'o/ /dpung gnyen du gyur bas na sems can mthu chung du la lta ba'o/ /skyabs su gyur bas na dbung gnyen du gyur pa'o/ /mgon du gyur bas na skyabs su gyur pa'o/ /nyon</text></item>
<item><p>143a1</p><section>mdo sde</section><text>mi mongs pas na mgon du gyur pa'o/ /shin tu yongs su btags pas na nyon mongs pa'o/ /brgal ba med pas na shin tu btags pa'o/ /</text></item>
<item><p>143a2</p><section>mdo sde</section><text>bsam pa dge bas na brgal ba med pa'o/ /ci'ang med pas na bsam pa dge ba'o/ /shin tu yongs su dag pas na ci'ang med pa'o/ /shin tu dka' bas na shin tu</text></item>
<item><p>143a3</p><section>mdo sde</section><text>yongs su dag pa'o/ /nang dri ma med pas na shin tu dkar ba'o/ /phyi rol dag pas na nang gi dri ma med pa'o/ /rnam pa thams cad yongs su dag pas na phyi rol dag</text></item>
<item><p>143a4</p><section>mdo sde</section><text>pa'o| |btsun pa shA ra dwa ti'i bu byang chub sems dpa' rnams kyi bsam pa de ni ser sna spang ba'i phyir blta ste/ sems can ser sna can yongs su smin par byed pas bsam</text></item>
<item><p>143a5</p><section>mdo sde</section><text>pa mi zad par blta'o/ /bsam pa ni 'chal pa'i tshul khrims kyi dri ma spang ba'i phyir blta ste/ sems can tshul khrims 'chal pa yongs su smin par byed pas bsam</text></item>
<item><p>143a6</p><section>mdo sde</section><text>pa mi zad par blta'o/ /bsam pa ni gnod sems dang / tha ba dang / nyes pa spang ba'i phyir blta ste/ nyes bar sems ba'i sems can yongs su smin par</text></item>
<item><p>143a7</p><section>mdo sde</section><text>byed pas bsam pa mi zad par blta'o/ /bsam pa ni le lo spang ba'i phyir blta ste/ sems can le lo can yongs su smin par byed pas bsam pa mi zad par</text></item>
<item><p>143b1</p><section>mdo sde</section><text>blta'o/ /bsam pa ni sems rnam par g.yeng ba gtong ba'i phyir blta ste/ sems can sems rnam par g.yeng pa yongs su smin par byed pas bsam pa mi zad par blta'o/ /</text></item>
<item><p>143b2</p><section>mdo sde</section><text>bsam pa ni 'chal ba'i shes rab spang ba'i phyir blta ste/ sems can shes rab 'chal pa yongs su smin par byed pas bsam pa mi zad par blta'o/ /btsun pa shA ra dwa ti'i</text></item>
<item><p>143b3</p><section>mdo sde</section><text>bu| de ltar na bsam pa ni sems can thams cad kyi mi dge ba'i chos thams cad spang ba'i phyir blta ste/ sems can thams cad dge ba'i chos la sbyor du 'dzud pas bsam</text></item>
<item><p>143b4</p><section>mdo sde</section><text>pa mi zad par blta'o/ /btsun pa shA ra dwa ti'i bu/ 'di ni byang chub sems dpa' rnams kyi bsam pa mi zad pa zhes bya'o// //bam po gnyis pa/</text></item>
<item><p>143b5</p><section>mdo sde</section><text>btsun pa shA ra dwa ti'i bu/ gzhan yang / byang chub sems dpa' rnams kyi bsam pa mi zad pas na sbyor ba mi zad pa yin te/ de ci'i phyir zhe na/ sbyin pa'i bsam pa ni byang chub</text></item>
<item><p>143b6</p><section>mdo sde</section><text>sems dpa'i sbyor ba mi zad pa ste/ gang yang bdog pa thams cad yongs su gtong bar snang ba 'di ni de'i sbyor ba'o/ /tshul khrims kyi bsam pa ni byang chub sems dpa'i</text></item>
<item><p>143b7</p><section>mdo sde</section><text>sbyor ba mi zad pa ste/ gang yang tshul khrims dang / bslab pa dang / sbyangs pa'i yon tan dang / yo byad bsnyungs pa yang dag par 'dzin par snang ba 'di ni de'i sbyor ba'o/ /</text></item>
<item><p>144a1</p><section>mdo sde</section><text>bzod pa'i bsam pa ni byang chub sems dpa'i sbyor ba mi zad pa ste/ gang yang sems can thams cad la zhe 'gras pa med pa'i sems su snang ba 'di ni</text></item>
<item><p>144a2</p><section>mdo sde</section><text>de'i sbyor ba'o/ /brtson 'grus kyi bsam pa ni byang chub sems dpa'i sbyor ba mi zad pa ste/ gang yang dge ba'i rtsa ba'i chos thams cad kyi sngon du 'gro bar snang ba 'di ni de'i sbyor</text></item>
<item><p>144a3</p><section>mdo sde</section><text>ba'o| |bsam gtan gyi bsam pa ni byang chub sems dpa'i sbyor ba mi zad pa ste/ gang yang bsam gtan yongs su sbyong bar snang ba 'di ni de'i sbyor ba'o/ /shes rab kyi bsam</text></item>
<item><p>144a4</p><section>mdo sde</section><text>pa ni byang chub sems dpa'i sbyor ba mi zad pa ste/ gang yang thos pa yongs su sbyong bar snang ba 'di ni de'i sbyor ba'o/ /byams pa dang / snying rje dang / dga' ba dang / btang snyoms</text></item>
<item><p>144a5</p><section>mdo sde</section><text>kyi bsam pa ni byang chub sems dpa'i sbyor ba mi zad pa ste/ gang yang sems can la phan pa dang / bde bar byed pas chos la dga' zhing mos te/ rjes su chags pa dang / khong</text></item>
<item><p>144a6</p><section>mdo sde</section><text>khro ba spong bar snang ba 'di ni de'i sbyor ba'o/ /lus kyi las rnam gsum gyi sdom pa yongs su dag pa'i phyir lus kyi bsam pa ni byang chub sems dpa'i sbyor ba mi zad pa'o/ /ngag</text></item>
<item><p>144a7</p><section>mdo sde</section><text>gi nyes pa rnam bzhi yongs su spang ba'i phyir ngag gi bsam pa ni byang chub sems dpa'i sbyor ba mi zad pa'o/ /brnab sems dang / gnod sems dang / log par lta ba</text></item>
<item><p>144b1</p><section>mdo sde</section><text>med pa'i phyir sems kyi bsam pa ni byang chub sems dpa'i sbyor ba mi zad pa'o/ /chos la slob dpon gyi dpe mkhyud med pa'i phyir thos pa'i bsam pa ni byang chub sems dpa'i sbyor</text></item>
<item><p>144b2</p><section>mdo sde</section><text>ba mi zad pa'o/ /thams cad mkhyen pa nyid kyi sems la sbyor ba'i phyir slob dpon gyi dpe mkhyud med pa'i bsam pa ni byang chub sems dpa'i sbyor ba mi zad pa'o/ /sems can</text></item>
<item><p>144b3</p><section>mdo sde</section><text>gzhan byang chub kyi sems yang dag par 'dzin du 'jug pa'i phyir thams cad mkhyen pa nyid kyi bsam pa ni byang chub sems dpa'i sbyor ba mi zad pa'o/ /dge ba'i rtsa ba la rab tu</text></item>
<item><p>144b4</p><section>mdo sde</section><text>'dzud pa'i phyir sems can gzhan byang chub kyi sems yang dag par 'dzin du 'jug pa'i bsam pa ni byang chub sems dpa'i sbyor ba mi zad pa'o/ /byang chub tu yongs su bsngo ba'i</text></item>
<item><p>144b5</p><section>mdo sde</section><text>phyir dge ba'i rtsa ba la sbyor ba'i bsam pa ni byang chub sems dpa'i sbyor ba mi zad pa'o/ /sangs rgyas kyi chos thams cad yang dag par sdud ba'i phyir byang chub tu yongs su bsngo</text></item>
<item><p>144b6</p><section>mdo sde</section><text>ba'i bsam pa ni byang chub sems dpa'i sbyor ba mi zad pa'o/ /dam pa'i chos kun 'dzin pa'i phyir sangs rgyas kyi chos thams cad yang dag par sdud pa'i bsam pa ni byang</text></item>
<item><p>144b7</p><section>mdo sde</section><text>chub sems dpa'i sbyor ba mi zad pa'o/ /nyes pa 'chags pa'i phyir dam pa'i chos kun 'dzin pa'i bsam pa ni byang chub sems dpa'i sbyor ba mi zad pa'o/ /sdig pa mthol</text></item>
<item><p>145a1</p><section>mdo sde</section><text>ba'i phyir nyes pa bshags pa'i bsam pa ni byang chub sems dpa'i sbyor ba mi zad pa'o/ /bsod nams thams cad kyi rjes su yi rang ba'i phyir sdig</text></item>
<item><p>145a2</p><section>mdo sde</section><text>pa mthol ba'i bsam pa ni byang chub sems dpa'i sbyor ba mi zad pa'o/ /bsod nams kyi tshogs tshad med pa bsags pa'i phyir bsod nams kyi tshogs thams cad kyi rjes su yi</text></item>
<item><p>145a3</p><section>mdo sde</section><text>rang ba'i bsam pa ni byang chub sems dpa'i sbyor ba mi zad pa'o/ /sangs rgyas thams cad la gsol ba 'debs pa'i phyir bsod nams kyi tshogs tshad med pa'i bsam pa ni byang</text></item>
<item><p>145a4</p><section>mdo sde</section><text>chub sems dpa'i sbyor ba mi zad pa'o/ /dam pa'i chos yongs su 'dzin pa'i phyir sangs rgyas thams cad la gsol ba 'debs pa'i bsam pa ni byang chub sems dpa'i sbyor ba</text></item>
<item><p>145a5</p><section>mdo sde</section><text>mi zad pa'o/ /skyes bu dam pa'i las kyi phyir dam pa'i chos yongs su 'dzin pa'i bsam pa ni byang chub sems dpa'i sbyor ba mi zad pa'o/ /khur blangs pa sgrol ba'i phyir skyes bu</text></item>
<item><p>145a6</p><section>mdo sde</section><text>dam pa'i las kyi bsam pa ni byang chub sems dpa'i sbyor ba mi zad pa'o/ /go cha sra zhing mi 'dor ba'i phyir khur blangs ba sgrol ba'i bsam pa ni byang chub sems dpa'i sbyor ba</text></item>
<item><p>145a7</p><section>mdo sde</section><text>mi zad pa'o/ /sems can thams cad kyi bya ba sgrub pa'i phyir go cha sra zhing mi 'dor ba'i bsam pa ni byang chub sems dpa'i sbyor ba mi zad pa'o/ /btsun pa shA ra dwa ti'i bu/</text></item>
<item><p>145b1</p><section>mdo sde</section><text>gzhan yang / bzhi po 'di dag ni byang chub sems dpa' rnams kyi sbyor ba mi zad pa ste/ bzhi gang zhe na/ byang chub kyi sems kyi sbyor ba mi zad pa dang / chos sbyin pa rnam par 'grel</text></item>
<item><p>145b2</p><section>mdo sde</section><text>ba'i sbyor ba mi zad pa dang / sems can yongs su smin par byed pa'i sbyor ba mi zad pa dang / dge ba'i rtsa ba bsags pa'i sbyor ba mi zad pa ste/ bzhi po de dag ni sbyor ba mi zad pa'o//</text></item>
<item><p>145b3</p><section>mdo sde</section><text>gzhan yang / sbyor ba mi zad pa bzhi ste/ bzhi gang zhe na/ dgon pa la gnas shing sbyangs pa'i yon tan dang / yo byad bsnyungs pa'i rjes su 'gro ba la mi ngoms pa'i sbyor ba mi zad pa</text></item>
<item><p>145b4</p><section>mdo sde</section><text>dang | bsod nams dang / ye shes kyi tshogs bsags pa la mi ngoms pa'i sbyor ba mi zad pa dang / thos pa btsal ba la mi ngoms pa'i sbyor ba mi zad pa dang / byang chub kyi yongs su</text></item>
<item><p>145b5</p><section>mdo sde</section><text>bsngo ba'i shes pas mi ngoms pa'i sbyor ba mi zad pa ste/ bzhi po de dag ni sbyor ba mi zad pa'o/ /gzhan yang / sbyor ba mi zad pa bzhi ste/ bzhi gang zhe na/ bgrang ba rtogs pa'i sbyor</text></item>
<item><p>145b6</p><section>mdo sde</section><text>ba mi zad pa dang / gzhal ba rtogs pa'i sbyor ba mi zad pa dang / dpyad pa rtogs pa'i sbyor ba mi zad pa dang / so sor brtag pa rtogs pa'i sbyor ba mi zad pa ste/ bzhi po de dag</text></item>
<item><p>145b7</p><section>mdo sde</section><text>ni sbyor ba mi zad pa'o/ /gzhan yang / sbyor ba mi zad pa bzhi ste/ bzhi gang zhe na/ kun nas nyon mongs pa'i rgyu rtogs pa'i sbyor ba mi zad pa dang / rnam par byang ba'i rgyu rtogs</text></item>
<item><p>146a1</p><section>mdo sde</section><text>pa'i sbyor ba mi zad pa dang / kun nas nyon mongs pa'i rgyu yongs su brjod pa'i sbyor ba mi zad pa dang / rnam par byang ba'i yon tan dang / phan yon</text></item>
<item><p>146a2</p><section>mdo sde</section><text>yongs su brjod pa'i sbyor ba mi zad pa ste/ bzhi po de dag ni sbyor ba mi zad pa'o/ /gzhan yang / sbyor ba mi zad pa bzhi ste/ bzhi gang zhe na/ phung po la brtag pa'i sbyor</text></item>
<item><p>146a3</p><section>mdo sde</section><text>ba mi zad pa dang / khams la brtag pa'i sbyor ba mi zad pa dang / skye mched la brtag pa'i sbyor ba mi zad pa dang / rten cing 'brel bar 'byung ba la brtag pa'i sbyor ba</text></item>
<item><p>146a4</p><section>mdo sde</section><text>mi zad pa ste/ bzhi po de dag ni sbyor ba mi zad pa'o/ /gzhan yang / sbyor ba mi zad pa bzhi ste/ bzhi gang zhe na/ 'du byed mi rtag par yongs su bstan pa'i sbyor ba mi</text></item>
<item><p>146a5</p><section>mdo sde</section><text>zad pa dang / 'du byed sdug bsngal bar yongs su bstan pa'i sbyor ba mi zad pa dang / chos thams cad bdag med par yongs su bstan pa'i sbyor ba mi zad pa dang / mya</text></item>
<item><p>146a6</p><section>mdo sde</section><text>ngan las 'das pa zhi ba la nye bar spyod pa bstan pa'i sbyor ba mi zad pa ste/ bzhi po de dag ni sbyor ba mi zad pa'o/ /btsun pa shA ra dwa ti'i bu/ mdor na byang chub sems</text></item>
<item><p>146a7</p><section>mdo sde</section><text>dpa'i sbyor ba ji snyed pa de dag thams cad ni thams cad mkhyen pa nyid la gzhol ba/ thams cad mkhyen pa nyid la 'bab pa/ thams cad mkhyen pa nyid la bab pa ste/</text></item>
<item><p>146b1</p><section>mdo sde</section><text>thams cad mkhyen pa nyid dag kyang mi zad pas na/ de'i phyir byang chub sems dpa' rnams kyi sbyor ba thams cad kyang mi zad pa'o/ /btsun pa shA ra dwa ti'i bu/ 'di ni byang chub</text></item>
<item><p>146b2</p><section>mdo sde</section><text>sems dpa' rnams kyi sbyor ba mi zad pa zhes bya'o/ /btsun pa shA ra dwa ti'i bu/ gzhan yang / byang chub sems dpa' rnams kyi lhag pa'i bsam pa mi zad pa yin te/ de ci'i phyir zhe</text></item>
<item><p>146b3</p><section>mdo sde</section><text>na/ dge ba'i rtsa ba thams cad la lhag par dmigs pa'i phyir ro/ /tha na byang chub sems dpa' gang ci sems pa de dag thams cad dge ba'i rtsa ba la lhag pa'i bsam pa dmigs</text></item>
<item><p>146b4</p><section>mdo sde</section><text>par gyur te/ sa nas sar 'jog pa'i phyir 'pho ba'i lhag pa'i bsam pa'o/ /bye brag tu 'gro ba'i phyir rgal ba'i lhag pa'i bsam pa'o/ /gong nas gong du khyad par du 'phags</text></item>
<item><p>146b5</p><section>mdo sde</section><text>pas na rtse mor lhag pa'i bsam pa'o/ /bye brag gi chos kun 'dzin pas na khyad par du 'phags pa'i lhag pa'i bsam pa'o/ /sangs rgyas kyi chos thams cad la mngon sum pa'i</text></item>
<item><p>146b6</p><section>mdo sde</section><text>lhag pa'i bsam pa'o/ /khyad par du 'phags pa'i cha dang mthun pa'i chos rnams la lhag par dmigs pa'i lhag pa'i bsam pa'o/ /rtsom pa thams cad nyams 'og tu chud</text></item>
<item><p>146b7</p><section>mdo sde</section><text>par byed pa'i lhag pa'i bsam pa'o/ /'bad pas yongs su mi skyobs na nges par byas pa'i lhag pa'i bsam pa'o/ /brtul zhugs thams cad yongs su rdzogs par byed pas na</text></item>
<item><p>147a1</p><section>mdo sde</section><text>brtul zhugs grub pa'i lhag pa'i bsam pa'o/ /grogs bdag yin pas na go skabs med pa'i lhag pa'i bsam pa'o/ /dmu rgod ma yin pas na</text></item>
<item><p>147a2</p><section>mdo sde</section><text>cad shes kyi sa'i lhag pa'i bsam pa'o/ /'phags pas na dul ba'i sa'i lhag pa'i bsam pa'o/ /skye bo mi srun pa dang / nyon mongs pa dang ma 'dres pas na ma 'dres pa'i</text></item>
<item><p>147a3</p><section>mdo sde</section><text>lhag pa'i bsam pa'o/ /yan lag gi dam pa mgo yongs su gtong bas na sbyin pa dka' ba yongs su gtong ba'i lhag pa'i bsam pa'o/ /sems can tshul khrims 'chal pa</text></item>
<item><p>147a4</p><section>mdo sde</section><text>rnams kyi dpung gnyen pas na dka' ba'i tshul khrims kyi lhag pa'i bsam pa'o/ /sems can mthu chung ba rnams kyi nyes pa ngang du len pas na bya dka' ba'i bzod pa'i</text></item>
<item><p>147a5</p><section>mdo sde</section><text>lhag pa'i bsam pa'o/ /nyan thos dang / rang sangs rgyas thams cad kyi byang chub lag mthil du 'ongs pa 'dor bas na bya dka' ba'i brtson 'grus kyi lhag pa'i bsam pa'o/ /</text></item>
<item><p>147a6</p><section>mdo sde</section><text>bsam gtan gyi ro mi myang bas na bya dka' ba'i bsam gtan gyi lhag pa'i bsam pa'o/ /dge ba'i rtsa ba thams cad kyi tshogs la mi smod pas bya dka' ba'i shes rab kyi</text></item>
<item><p>147a7</p><section>mdo sde</section><text>lhag pa'i bsam pa'o/ /sems can thams cad kyi bya ba bsgrub pa'i phyir brtsams pa dang / spyod pa nyams 'og tu chud par byed pa'i lhag pa'i bsam pa'o/ /shes</text></item>
<item><p>147b1</p><section>mdo sde</section><text>pas rab tu btags pas na nga rgyal dang / lhag pa'i nga rgyal dang / nga rgyal las kyang nga rgyal dang / nga'o snyam pa'i nga rgyal dang / mngon pa'i nga rgyal dang / cung zad snyam pa'i nga rgyal</text></item>
<item><p>147b2</p><section>mdo sde</section><text>dang | log pa'i nga rgyal med pa'i lag pa'i bsam pa'o/ /lan re ba med pas na sems can thams cad kyi sbyin pa'i gnas kyi lhag pa'i bsam pa'o/ /sangs rgyas kyi chos zab mo</text></item>
<item><p>147b3</p><section>mdo sde</section><text>la rab tu rtog pa'i phyir mi dngang ba'i lhag pa'i bsam pa'o/ /byin gyi rlabs kyis 'gro bas na khyad par du 'gro ba'i lhag pa'i bsam pa'o/ /khur blangs pa sgrol bas na ma zhum pa'i</text></item>
<item><p>147b4</p><section>mdo sde</section><text>lhag pa'i bsam pa'o/ /rtag tu brtson pas na mi zad pa'i lhag pa'i bsam pa'o/ /yang lhag pa'i bsam ba zhes bya ba ni 'byung po rnams la des pa'o/ /sems can rnams la byams</text></item>
<item><p>147b5</p><section>mdo sde</section><text>pa'o/ /'phags pa rnams la phan par sems pa'o/ /'phags pa ma yin pa rnams la snying rje ba'o/ /bla ma rnams la gus pa'o/ /dpung gnyen med pa rnams la dpung gnyen no/ /</text></item>
<item><p>147b6</p><section>mdo sde</section><text>skyabs med pa rnams la skyabs so/ /gling med pa rnams la gling ngo / /mgon med pa rnams la mgon no/ /grogs med pa rnams la grogs so/ /gya gyu can rnams la drang</text></item>
<item><p>147b7</p><section>mdo sde</section><text>ba'o| |dmu rgod rnams la gsal ba'o/ /yon tan can rnams la g.yo med pa'o/ /thibs po sbyod pa rnams la rgyu med pa'o/ /byas pa mi gzo ba rnams la byas pa gzo ba'o/</text></item>
<item><p>148a1</p><section>mdo sde</section><text>'khu ba rnams la byas pa tshor ba'o/ /gnod pa byed pa rnams la phan 'dogs pa'o/ /log par gyur pa rnams la bden pa'o/ /khengs pa rnams</text></item>
<item><p>148a2</p><section>mdo sde</section><text>la nga rgyal med pa'o/ /legs par byas pa rnams la mi spyo ba'o/ /gzhan gyi 'khrul pa rnams la mi gleng ba'o/ /log par zhugs pa rnams la kun tu srung ba'o/ /thabs kyis</text></item>
<item><p>148a3</p><section>mdo sde</section><text>dge ba spyod pa thams cad la nyes par mi lta ba'o/ /sbyin pa'i gnas rnams la rim gro byed pa'o/ /rjes su bstan pa rnams la mthun par 'dzin pa'o/ /gdams ngag dang / rjes</text></item>
<item><p>148a4</p><section>mdo sde</section><text>su bstan pa rnams la blo bde ba'o/ /dgon par gnas pa rnams la phu dud du byed pa'o/ /rnyed pa dang / bkur sti dang / tshigs su bcad pa dag don du mi gnyer ba'o/ /lus</text></item>
<item><p>148a5</p><section>mdo sde</section><text>dang | srog la mi lta ba dang / lhag pa'i bsam pa dag pas na tshul 'chos med pa'o/ /ngag bsdams pas na kha gsag med pa'o/ /bdag gi rnyed pas chog shes pas na thob</text></item>
<item><p>148a6</p><section>mdo sde</section><text>kyis 'jal ba med pa'o/ /sems nyon mongs pa can ma yin bas na las su rung ba'o/ /dge ba'i rtsa ba thams cad bsags pas na 'khor bar mi gzhol ba'o/ /sems can</text></item>
<item><p>148a7</p><section>mdo sde</section><text>thams cad la lta bas na sdug bsngal thams cad la ci mi snyam pa'o/ /de'i phyir na skyes bu dam pa de dag gi lhag pa'i bsam pa thams cad mi zad pa yin te/ bsod nams</text></item>
<item><p>148b1</p><section>mdo sde</section><text>thams cad kyis nye bar brtan pa dang / sems can thams cad nye bar 'tsho ba dang / ye shes mi zad pa yang dag par bsgrub pa'i phyir 'khor ba'i nyon mongs pa thams cad kyis zad par</text></item>
<item><p>148b2</p><section>mdo sde</section><text>mi nus so/ /btsun pa shA ra dwa ti'i bu/ 'di ni byang chub sems dpa' rnams kyi lhag pa'i bsam pa mi zad pa'o/ /de nas tshe dang ldan pa shA ra dwa ti'i bus byang chub sems dpa' blo gros</text></item>
<item><p>148b3</p><section>mdo sde</section><text>mi zad pa la 'di skad ces smras so/ /rigs kyi bu/ byang chub sems dpa' rnams kyi mi zad pa gzhan la la yod dam/ blo gros mi zad pas smras pa/ btsun pa shA ra dwa ti'i bu/</text></item>
<item><p>148b4</p><section>mdo sde</section><text>yod do/ /byang chub sems dpa' rnams kyi sbyin pa'ang mi zad pa ste/ de ci'i phyir zhe na/ tshad med pa'i phyir ro/ /btsun pa shA ra dwa ti'i bu/ byang chub sems dpa' rnams kyi sbyin</text></item>
<item><p>148b5</p><section>mdo sde</section><text>pa yongs su spyad pa'ang tshad med pa ste/ tshe dang / spobs pa dang / bde ba dang / stobs dang / kha dog nye bar bstan pa'i phyir zas 'dod pa rnams la zas sbyin pa'o/ /nyon</text></item>
<item><p>148b6</p><section>mdo sde</section><text>mongs pa dang / sred pa thams cad bsal ba'i phyir btung ba 'dod pa rnams la btung ba sbyin pa'o/ /bde ba dang / 'byor ba'i dngos po thams cad bsdu ba'i phyir bzhon pa 'dod</text></item>
<item><p>148b7</p><section>mdo sde</section><text>pa rnams la bzhon pa sbyin pa'o/ /ngo tsha shes pa dang / khrel yod pa dang / gser gyi kha dog lta bu'i mdog yongs su sbyang ba'i phyir gos 'dod pa rnams la gos sbyin</text></item>
<item><p>149a1</p><section>mdo sde</section><text>pa'o/ /de bzhin gshegs pa'i lha'i spyan yongs su gzigs par bya ba'i phyir mar me 'dod pa rnams la mar me sbyin pa'o/ /de bzhin</text></item>
<item><p>149a2</p><section>mdo sde</section><text>gshegs pa'i lha'i snyan yongs su dag par bya ba'i phyir rol mo 'dod pa rnams la rol mo'i sgra sbyin pa'o/ /tshul khrims dang / thos pa dang / ting nge 'dzin gyi spos</text></item>
<item><p>149a3</p><section>mdo sde</section><text>kyis byug pa'i phyir spos dang / byug pa 'dod pa rnams la spos dang / byug pa sbyin pa'o/ /gzungs dang / spobs pa dang / byang chub kyi yan lag gi me tog thob par bya</text></item>
<item><p>149a4</p><section>mdo sde</section><text>ba'i phyir me tog phreng ba 'dod pa rnams la me tog phreng ba sbyin pa'o/ /lus kyi dri yid du 'ong ba thob par bya ba'i phyir phye ma 'dod pa rnams la phye ma sbyin pa'o/ /skyes bu chen</text></item>
<item><p>149a5</p><section>mdo sde</section><text>po'i mtshan ro bro ba'i mchog yongs su rdzogs pa'i phyir bro thams cad 'dod pa rnams la bro thams cad sbyin pa'o/ /sems can thams cad kyi gnas dang / skyabs</text></item>
<item><p>149a6</p><section>mdo sde</section><text>dang | mgon dang / dpung gnyen bya ba'i phyir gnas 'dod pa rnams la gnas sbyin pa'o/ /sgrib pa thams cad rab tu spong ba dang / lha dang / /tshangs pa'i gnas dang /</text></item>
<item><p>149a7</p><section>mdo sde</section><text>de bzhin gshegs pa'i gzims cha thob par bya ba'i phyir mal cha 'dod pa rnams la mal cha sbyin pa'o/ /stong gsum gyi stong chen po'i sa thams cad kyi byang chub kyi</text></item>
<item><p>149b1</p><section>mdo sde</section><text>snying po rdo rje'i gdan thob par bya ba'i phyir stan 'dod pa rnams la stan sbyin pa'o/ /byang chub kyi yo byad thams cad yongs su bkang ba'i phyir yo byad 'dod pa rnams la yo byad</text></item>
<item><p>149b2</p><section>mdo sde</section><text>sbyin pa'o/ /mi rga mi 'chi ba'i bdud rtsi'i bde ba yongs su bkang ba'i phyir na ba dang / sman 'dod pa thams cad la sman sbyin pa'o/ /rang dbang dang / rang nyams dang / rang</text></item>
<item><p>149b3</p><section>mdo sde</section><text>'byung gi ye shes yongs su bkang ba'i phyir byang chub sems dpa' rnams kyi bran pho dang / bran mo yongs su gtong ba'i sbyin pa'o/ /skyes bu chen po'i mtshan dam pa sum cu rtsa</text></item>
<item><p>149b4</p><section>mdo sde</section><text>gnyis yongs su bkang ba'i phyir byang chub sems dpa' rnams kyi gser dang / dngul dang / nor bu dang / mu tig dang / bai DUR+ya dang / dung dang / man shel dang /</text></item>
<item><p>149b5</p><section>mdo sde</section><text>byu ru dang / rin po che thams cad yongs su gtong ba'i sbyin pa'o/ /dpe byad bzang po brgyad cu yongs su rdzogs par bya ba'i phyir byang chub sems dpa' rnams kyi rgyan sna</text></item>
<item><p>149b6</p><section>mdo sde</section><text>tshogs sbyin pa'o/ /gtsug gtor bltar mi mthong ba thob par bya ba'i phyir byang chub sems dpa' rnams kyi gtsug gi nor bu dang / cod pan sbyin pa'o/ /theg pa chen</text></item>
<item><p>149b7</p><section>mdo sde</section><text>po yongs su rdzogs par bya ba'i phyir byang chub sems dpa' rnams kyi rta dang / bal glang dang / shing rta dang / dpung bu chung dang / bzhon pa sbyin pa'o/ /bsam gtan</text></item>
<item><p>150a1</p><section>mdo sde</section><text>gyi yan lag dang / yan lag gi tshogs yongs su rdzogs par bya ba'i phyir byang chub sems dpa' rnams kyis skyed mos tshal dang / gzhal med</text></item>
<item><p>150a2</p><section>mdo sde</section><text>khang dang / dka' thub kyi nags tshal dang / gtsug lag khang yongs su gtong ba'i sbyin pa'o/ /bla na med pa yang dag par rdzogs pa'i byang chub la dga' ba mngon par</text></item>
<item><p>150a3</p><section>mdo sde</section><text>rdzogs par 'tshang rgya bar bya ba'i phyir byang chub sems dpa' rnams kyi bu pho dang / bu mo dang / chung ma dang / sdug pa yongs su gtong ba'i sbyin pa'o/ /dam pa'i chos kyi mdzod dang /</text></item>
<item><p>150a4</p><section>mdo sde</section><text>bang ba yongs su dgang ba'i phyir byang chub sems dpa' rnams kyi nor dang / 'bru dang / mdzod dang / bang ba yongs su gtong ba'i sbyin pa'o/ /rnam pa thams cad kyi mchog</text></item>
<item><p>150a5</p><section>mdo sde</section><text>dang ldan pa'i dam pa'i chos kyi rgyal po byang chub kyi snying por 'gro bar bya ba'i phyir byang chub sems dpa' rnams kyi grong dang / grong khyer dang / grong rdal dang / yul 'khor</text></item>
<item><p>150a6</p><section>mdo sde</section><text>dang | rgyal po'i pho brang 'khor dang / dzam+bu'i gling dang / gling bzhi dang / rgyal srid kyi dbang phyug thams cad yongs su gtong ba'i sbyin pa'o/ /chos la dga' zhing mos pa</text></item>
<item><p>150a7</p><section>mdo sde</section><text>thob par bya ba'i phyir byang chub sems dpa' rnams kyi bde ba dang / dga' ba dang / rtsed mo thams cad gtong ba'i sbyin pa'o/ /dam pa'i chos kyi rkang pas byang chub kyi</text></item>
<item><p>150b1</p><section>mdo sde</section><text>snying por 'gro bar bya ba'i phyir byang chub sems dpa' rnams kyi rkang pa sbyin pa'o/ /sems can thams cad la dam pa'i chos kyi lag pa sbyin pa'i phyir byang chub sems dpa'</text></item>
<item><p>150b2</p><section>mdo sde</section><text>rnams kyi lag mthil sbyin pa'o/ /dbang po nyams pa rdzogs par bya ba'i phyir byang chub sems dpa' rnams kyi rna ba dang / sna sbyin pa'o/ /sems can thams cad la sgrib pa med pa</text></item>
<item><p>150b3</p><section>mdo sde</section><text>sangs rgyas kyi spyan dang / chos kyi spyan thob par bya ba'i phyir byang chub sems dpa' rnams kyi mig sbyin pa'o/ /khams gsum thams cad las khyad par 'phags pa'i mchog</text></item>
<item><p>150b4</p><section>mdo sde</section><text>thams cad mkhyen pa'i ye shes thob par bya ba'i phyir byang chub sems dpa' rnams kyi yan lag gi dam pa mgo sbyin pa'o/ /snying po med pa'i lus las snying po blang zhing nye</text></item>
<item><p>150b5</p><section>mdo sde</section><text>bar 'tsho bar bya ba'i phyir byang chub sems dpa' rnams kyi sha dang / khrag yongs su gtong ba'i sbyin pa'o/ /'jam pa dang / snum pa dang / gser gyi kha dog lta bu'i mdog</text></item>
<item><p>150b6</p><section>mdo sde</section><text>yongs su dag par bya ba'i phyir byang chub sems dpa' rnams kyi phags pa yongs su gtong ba'i sbyin pa'o/ /sangs rgyas kyi sku rdo rje ltar mi shigs shing sra ba dang / sred</text></item>
<item><p>150b7</p><section>mdo sde</section><text>med kyi bu ltar mkhregs pa thob par bya ba'i phyir byang chub sems dpa' rnams kyi rus pa dang / rkang sbyin pa'o/ /btsun pa shA ra dwa ti'i bu/ gzhan yang / byang chub sems</text></item>
<item><p>151a1</p><section>mdo sde</section><text>sems dpa' rnams la mi mthun pa'i longs spyod yongs su tshol ba'i sbyin pa med do/ /sems can la gnod pa'i sbyin pa med do/ /nga rgyal bskyed</text></item>
<item><p>151a2</p><section>mdo sde</section><text>cing sbyin pa med do/ /'jigs pa dang / skrag pa dang / 'dzem pas sbyin pa med do/ /mgron du gnyer te yongs su mi gtong ba'i sbyin pa med do/ /ji skad smras pa las chung ba'i</text></item>
<item><p>151a3</p><section>mdo sde</section><text>sbyin pa med do/ /bzang po yod pa la bzang po ma yin pa'i sbyin pa med do/ /lhag pa'i bsam pa ma yin pas sbyin pa med do/ /g.yo dang / sgyus sbyin pa med do/ /bcos pa'i</text></item>
<item><p>151a4</p><section>mdo sde</section><text>sbyin pa med do/ /las kyi rnam par smin pa dang / rgod pas sbyin pa med do/ /log pa'i bsam pas sbyin pa med do/ /gti mug gi bsam pas sbyin pa med do/ /tshel ba'i bsam</text></item>
<item><p>151a5</p><section>mdo sde</section><text>pas sbyin pa med do/ /phyin ci log gi bsam pas sbyin pa med do/ /ma dad par sbyin pa med do/ /mi dga' bar sbyin pa med do/ /nye bar gnas pa'i sbyin pa med do/ /ngor bltas</text></item>
<item><p>151a6</p><section>mdo sde</section><text>te sbyin pa med do/ /sems can tha dad pa'i sbyin pa med do/ /sbyin pa'i gnas 'dam zhing sbyin pa med do/ /sems can thams cad la sbyin pa'i gnas ma yin par brnyas</text></item>
<item><p>151a7</p><section>mdo sde</section><text>shing sbyin pa med do/ /tshul khrims dang ldan pa dang / tshul khrims 'chal pa la bstod pa dang / smad pa'i sbyin pa med do/ /lan la re ba'i sbyin pa med do/ /grags</text></item>
<item><p>151b1</p><section>mdo sde</section><text>pa dang / sgra dang / tshigs su bcad pa'i phyir sbyin pa med do/ /bdag la bstod pa dang / gzhan la smod pa'i sbyin pa med do/ /yongs su gdung bar byed pa'i sbyin pa med do/ /yid</text></item>
<item><p>151b2</p><section>mdo sde</section><text>la gcags pa'i sbyin pa med do/ /'gyod pa'i sbyin pa med do/ /gnod par sbyin pa med do/ /gzhan gyi re ba la bab pa'i sbyin pa med do/ /smad par sbyin pa med do/ /las</text></item>
<item><p>151b3</p><section>mdo sde</section><text>kyi rnam par smin pa la re ba'i sbyin pa med do/ /dpags te sbyin pa med do/ /khro ba dang / zhe sdang dang / gti mug dang / gnod sems bskyed pa'i sbyin pa med do/ /slong</text></item>
<item><p>151b4</p><section>mdo sde</section><text>ba rnams la gnod pa'i sems med do/ /'phya ba dang / co 'dri ba'i sbyin pa med do/ /phyin phyogs su sbyin pa med do/ /bsgyur te sbyin pa med do/ /bsti stang du ma byas pa'i</text></item>
<item><p>151b5</p><section>mdo sde</section><text>sbyin pa med do/ /bdag gi lag ma bdar ba'i sbyin pa med do/ /mi rtag pa'i sbyin pa med do/ /shin tu ma sbyangs pa'i sbyin pa med do/ /gzhan la brnyogs pa'i sbyin pa med do/ /</text></item>
<item><p>151b6</p><section>mdo sde</section><text>yongs su chad par byas te sbyin pa med do/ /ji ltar bstabs pa las chung ba'i sbyin pa med do/ /spro ba las mi spro bar gyur pa'i sbyin pa med do/ /sems can zhing ma yin zhes</text></item>
<item><p>151b7</p><section>mdo sde</section><text>sbyin pa med do/ /chung ngu la brnyas shing sbyin pa med do/ /sbyin pa rgya chen po la bsnyems shing sbyin pa med do/ /log par sgrub pa'i sbyin pa med do/ /skye ba 'dod pa'i</text></item>
<item><p>152a1</p><section>mdo sde</section><text>sbyin pa med do/ /gzugs dang / longs spyod dang / dbang phyug la mngon par dga' bas sbyin pa med do/ /brgya byin dang / tshangs pa dang /</text></item>
<item><p>152a2</p><section>mdo sde</section><text>'jig rten skyong ba dang / lha thams cad du skye bar smon cing sbyin pa med do/ /nyan thos dang / rang sangs rgyas kyi theg par bsngo zhing sbyin pa med do/ /gzhon nu rgyal</text></item>
<item><p>152a3</p><section>mdo sde</section><text>srid kyi dbang phyug 'dod pas sbyin pa med do/ /tshe gcig tu zad pa'i sbyin pa med do/ /phyin chad chog cing mi dgos pa'i sbyin pa med do/ /thams cad mkhyen pa nyid</text></item>
<item><p>152a4</p><section>mdo sde</section><text>kyi sems su ma bsngos pa'i sbyin pa med do/ /rung ba ma yin pa'i sbyin pa med do/ /dus la ma bab par sbyin pa med do/ /dug dang / mtshon sbyin pa med do/ /sems</text></item>
<item><p>152a5</p><section>mdo sde</section><text>can la mtho 'tshams shing sbyin pa med do/ /byang chub sems dpa' rnams kyi sbyin pa ni mkhas pas smad pa med do/ /sbyin pa de ni stong pa nyid kyi rnam pas bsgrubs</text></item>
<item><p>152a6</p><section>mdo sde</section><text>pa ste/ de'i phyir de mi zad pa'o/ /sbyin pa de ni mtshan ma med pas yongs su bsgoms pa ste/ de'i phyir de mi zad pa'o/ /sbyin pa de ni smon pa med pa la rab</text></item>
<item><p>152a7</p><section>mdo sde</section><text>tu gnas pa ste/ de'i phyir de mi zad pa'o/ /sbyin pa de ni mngon par 'dus ma byas par yongs su bsngo ba ste/ de'i phyir de mi zad pa'o/ /sbyin pa de ni yang</text></item>
<item><p>152b1</p><section>mdo sde</section><text>dag par zin pa ste/ de'i phyir de mi zad pa'o/ /sbyin pa de ni khams gsum pa dang ma 'dres pa ste/ de'i phyir de mi zad pa'o/ /sbyin pa de ni 'bras bu rgyu mthun pa rnam</text></item>
<item><p>152b2</p><section>mdo sde</section><text>par grol ba ste/ de'i phyir de mi zad pa'o/ /sbyin pa de ni bdud thams cad tshar gcod pa ste/ de'i phyir de mi zad pa'o/ /sbyin pa de ni nyon mongs pa thams cad dang</text></item>
<item><p>152b3</p><section>mdo sde</section><text>ma 'dres pa ste/ de'i phyir de mi zad pa'o/ /sbyin pa de ni khyad par du 'gro ba ste/ de'i phyir de mi zad pa'o/ /sbyin pa de ni legs par byas pa nges pa ste/ de'i phyir de mi</text></item>
<item><p>152b4</p><section>mdo sde</section><text>zad pa'o/ /sbyin pa de ni byang chub kyi lam gyi tshogs bsags pa ste/ de'i phyir de mi zad pa'o/ /sbyin pa de ni yang dag par bsngos pa ste/ de'i phyir de mi zad pa'o/ /sbyin</text></item>
<item><p>152b5</p><section>mdo sde</section><text>pa de ni byang chub kyi snying po'i rgyan bkod pa rnam par grol ba rgyu mthun pa'i 'bras bu ste/ de'i phyir de mi zad pa'o/ /sbyin pa de ni sems can thams cad kyi 'tsho ba ste/ de'i</text></item>
<item><p>152b6</p><section>mdo sde</section><text>phyir de mi zad pa'o/ /sbyin pa de ni mu med pa ste/ de'i phyir de mi zad pa'o/ /sbyin pa de ni yongs su mi 'bri ba ste/ de'i phyir de mi zad pa'o/ /sbyin pa de ni kun tu mi gtogs</text></item>
<item><p>152b7</p><section>mdo sde</section><text>pa ste/ de'i phyir de mi zad pa'o/ /sbyin pa de ni yongs su ma chad pa ste/ de'i phyir de mi zad pa'o/ /sbyin pa de ni yangs pa ste/ de'i phyir de mi zad pa'o/ /sbyin pa de ni mi gan</text></item>
<item><p>153a1</p><section>mdo sde</section><text>pa ste| de'i phyir de mi zad pa'o/ /sbyin pa de ni thug pa med pa ste/ de'i phyir de mi zad pa'o/ /sbyin pa de ni kha na ma tho ba med pa ste/ de'i phyir</text></item>
<item><p>153a2</p><section>mdo sde</section><text>de mi zad pa'o/ /sbyin pa de ni ma skur ba ste/ de'i phyir de mi zad pa'o/ /sbyin pa de ni mi thul ba ste/ de'i phyir de mi zad pa'o/ /sbyin pa de ni zil gyis mi non pa ste/ de'i</text></item>
<item><p>153a3</p><section>mdo sde</section><text>phyir de mi zad pa'o/ /sbyin pa de ni thams cad mkhyen pa'i ye shes la btang ba ste/ de'i phyir de mi zad pa'o/ /btsun pa shA ra dwa ti'i bu/ 'di ni byang chub sems</text></item>
<item><p>153a4</p><section>mdo sde</section><text>dpa' rnams kyi sbyin pa mi zad pa zhes bya'o/ /de nas tshe dang ldan pa shA ra dwa ti'i bus/ byang chub sems dpa' blo gros mi zad pa la 'di skad ces smras so/ /</text></item>
<item><p>153a5</p><section>mdo sde</section><text>rigs kyi bu/ byang chub sems dpa' rnams kyi sbyin pa mi zad pa 'di ni khyod kyis legs par smras na/ rigs kyi bu/ byang chub sems dpa' rnams kyi tshul khrims</text></item>
<item><p>153a6</p><section>mdo sde</section><text>mi zad pa la brtsams te/ ji ltar byang chub sems dpa' rnams kyi tshul khrims mi zad par 'gyur ba khyod spobs par gyis shig /blo gros mi zad pas smras pa/ btsun</text></item>
<item><p>153a7</p><section>mdo sde</section><text>pa shA ra dwa ti'i bu/ rnam pa drug cu rtsa lngas byang chub sems dpa' rnams kyi tshul khrims kyi phung po yongs su mi zad pa yin no/ /drug cu rtsa lnga po gang zhe na/ 'di lta ste/ sems can thams</text></item>
<item><p>153b1</p><section>mdo sde</section><text>cad la mi gnod pa dang / gzhan gyi longs spyod dag la mi rku ba dang / gzhan gyi chung ma dag la ma chags pa dang / sems can thams cad la mi slu ba dang / bdag gi 'khor gyis</text></item>
<item><p>153b2</p><section>mdo sde</section><text>chog par 'dzin pas phra ma med pa dang / tshig drag po bzod pas mi brlang ba dang / tshig shin tu spong bas tshig kyal ba mi smra ba dang / gzhan bde ba la dga' bas brnab sems</text></item>
<item><p>153b3</p><section>mdo sde</section><text>med pa dang / ngan du brjod pa dang / ngan du smra ba'i tshig gi lam bzod pas gnod sems med pa dang / ston pa gzhan gyi bstan pa med pas yang dag par lta ba dang / sems la</text></item>
<item><p>153b4</p><section>mdo sde</section><text>rnyog pa med pas sangs rgyas la dad pa dang / chos nyid kyi chos dam pa'i phyir chos la dad pa dang / 'phags pa'i tshogs thams cad la dga' bas dge 'dun la dad pa dang / bla</text></item>
<item><p>153b5</p><section>mdo sde</section><text>ma la gus pas sri zhu che ba dang / sangs rgyas dang / chos dang / dge 'dun la yan lag lngas phyag 'tshal bas lus rab tu 'dud pa dang / kha na ma tho ba chung rabs la'ang 'jigs</text></item>
<item><p>153b6</p><section>mdo sde</section><text>par lta bas tshul khrims mi lhod pa dang / theg pa gzhan la mi brten pas tshul khrims ma ral ba dang / nyam nga bar skye ba spong bas tshul khrims ma nyams pa dang / skye bo mi srun pa</text></item>
<item><p>153b7</p><section>mdo sde</section><text>dang | nyon mongs pa dang ma 'bres pas tshul khrims ma 'dres pa dang / dkar po'i chos phyogs gcig tu 'phel bas tshul khrims ma 'tshol ba dang / ji ltar 'dod pa bzhin</text></item>
<item><p>154a1</p><section>mdo sde</section><text>du 'gro bas dpongs pa'i tshul khrims dang / mkhas pas ma smad pas rab tu bsngags pa'i tshul khrims dang / dran pa dang / shes bzhin rab tu nye</text></item>
<item><p>154a2</p><section>mdo sde</section><text>bar gnas pas rnam pa mchog gi tshul khrims dang / thams cad du kha na ma tho ba med pas ma smad pa'i tshul khrims dang / dbang po bsrungs pas shin tu spas pa'i tshul</text></item>
<item><p>154a3</p><section>mdo sde</section><text>khrims dang / sangs rgyas kyi chos thams cad la sems las rnam par grags pa'i tshul khrims dang / rung ba la tshod shes pas 'dod pa chung ba'i tshul khrims dang / chags</text></item>
<item><p>154a4</p><section>mdo sde</section><text>pa spong bas chog shes pa'i tshul khrims dang / lus dang / sems dben pas rang bzhin gyis dben pa'i tshul khrims dang / 'du 'dzi rnam par spong bas dgon pa la gnas</text></item>
<item><p>154a5</p><section>mdo sde</section><text>pa'i tshul khrims dang / gzhan gyi ngor mi lta bas 'phags pa'i rigs cho ga shes pa'i tshul khrims dang / dge ba'i rtsa ba bdag gi kha na las pas sbyangs pa'i yon tan</text></item>
<item><p>154a6</p><section>mdo sde</section><text>dang | yo byad bsnyungs pa'i tshul khrims dang / lha dang / mi mgu bar byed pas ji ltar smras pa de ltar spyod pa'i tshul khrims dang / sems can thams cad kyi dpung</text></item>
<item><p>154a7</p><section>mdo sde</section><text>gnyen du gyur pas byams pa'i tshul khrims dang / sdug bsngal thams cad bzod pas snying rje'i tshul khrims dang / sems ma zhum pas dga' ba'i tshul khrims</text></item>
<item><p>154b1</p><section>mdo sde</section><text>dang | rjes su chags pa dang / khong khro ba spangs pas btang snyoms kyi tshul khrims dang / bdag gi sems la nges par sems pas bdag gi 'khrul pa la rtog pa'i tshul</text></item>
<item><p>154b2</p><section>mdo sde</section><text>khrims dang / gzhan gyi sems srung bas gzhan gyi 'khrul pa la nyes par mi lta ba'i tshul khrims dang / sems can yongs su smin par byed pas sbyin pa'i tshul khrims</text></item>
<item><p>154b3</p><section>mdo sde</section><text>dang | tshul khrims rab tu bsrungs pas shin tu bzung ba'i tshul khrims dang / sems can thams cad la zhe 'gras pa'i sems med pas bzod pa'i tshul khrims dang /</text></item>
<item><p>154b4</p><section>mdo sde</section><text>phyir mi ldog pa'i brtson 'grus kyi tshul khrims dang / bsam gtan gyi yan lag gi tshogs 'phel bar byed pas bsam gtan gyi tshul khrims dang / thos pa'i</text></item>
<item><p>154b5</p><section>mdo sde</section><text>dge ba'i rtsa bas mi ngoms pa'i phyir shes rab kyi tshul khrims dang / thos pa'i snying po len pa'i phyir thos pa'i tshul khrims dang / byang chub kyi yan lag gi tshogs</text></item>
<item><p>154b6</p><section>mdo sde</section><text>spel ba'i phyir/ dge ba'i bshes gnyen la brten pa'i tshul khrims dang / lam nyam nga ba 'dor ba'i phyir sdig pa'i grogs po yongs su spong ba'i tshul khrims dang / mi</text></item>
<item><p>154b7</p><section>mdo sde</section><text>rtag pa'i 'du shes la rtogs pas lus la mi lta ba'i tshul khrims dang / dge ba'i rtsa ba la brtun te byed pas srog la yid mi rton pa'i tshul khrims dang / bsam pa dag pa'i</text></item>
<item><p>155a1</p><section>mdo sde</section><text>phyir yid la gcags pa med pa'i tshul khrims dang / sbyor ba dag pa'i phyir bcos ma ma yin pa'i tshul khrims dang / lhag pa'i bsam pa dag</text></item>
<item><p>155a2</p><section>mdo sde</section><text>pa'i phyir yongs su gdung ba med pa'i tshul khrims dang / las legs par byas pa'i phyir mi dga' ba med pa'i tshul khrims dang / khengs pa med pa'i phyir nga rgyal med pa'i</text></item>
<item><p>155a3</p><section>mdo sde</section><text>tshul khrims dang / 'dod chags dang bral ba'i phyir mi rgod pa'i tshul khrims dang / drang ba'i phyir mi g.yeng ba'i tshul khrims dang / cang shes pa'i phyir mu cor mi smra ba'i</text></item>
<item><p>155a4</p><section>mdo sde</section><text>tshul khrims dang / mi 'khrugs pa'i phyir dul ba'i tshul khrims dang / nye bar zhi ba'i phyir zhi ba'i tshul khrims dang / ji skad smras pa bzhin byed pas bka' blo bde</text></item>
<item><p>155a5</p><section>mdo sde</section><text>zhing mthun par 'dzin pa'i tshul khrims dang / bsdu ba'i dngos po mi 'dor bas sems can yongs su smin par byed pa'i tshul khrims dang / bdag gi nor chud mi gzon</text></item>
<item><p>155a6</p><section>mdo sde</section><text>pa'i phyir dam pa'i chos yongs su srung ba'i tshul khrims dang / gzod ma nas shin tu dag pas bsam pa thams cad yongs su skong ba'i tshul khrims dang / de'i tshul</text></item>
<item><p>155a7</p><section>mdo sde</section><text>khrims yongs su bsngos pas de bzhin gshegs pa'i tshul khrims la yang dag par gzhol ba'i tshul khrims dang / sems can thams cad la sems snyoms par sangs</text></item>
<item><p>155b1</p><section>mdo sde</section><text>rgyas kyi ting nge 'dzin dang / snyoms par 'jug pa'i tshul khrims te/ btsun pa shA ra dwa ti'i bu/ rnam pa drug cu rtsa lnga po de dag gis byang chub sems dpa' rnams kyi tshul khrims kyi phung</text></item>
<item><p>155b2</p><section>mdo sde</section><text>po yongs su dag pa mi zad pa yin no/ /btsun pa shA ra dwa ti'i bu/ gzhan yang / gang la bdag tu sgro btags pa med pa dang / sems can du ma yin/ srog tu ma yin/ gso bar ma</text></item>
<item><p>155b3</p><section>mdo sde</section><text>yin| skyes bur ma yin/ gang zag tu ma yin/ shed las skyes su ma yin zhing / shed bur sgro btags pa med pa'i tshul khrims so/ /gang la gzugs su sgro btags pa</text></item>
<item><p>155b4</p><section>mdo sde</section><text>med pa dang / tshor bar ma yin/ 'du shes su ma yin/ 'du byed du ma yin/ rnam par shes par sgro btags pa med pa de ni tshul khrims so/ /gang la sa'i khams su sgro</text></item>
<item><p>155b5</p><section>mdo sde</section><text>btags pa med pa dang / chu'i khams su ma yin/ me'i khams su ma yin zhing rlung gi khams su sgro btags pa med pa de ni tshul khrims so/ /gang la mig gi mtshan mar</text></item>
<item><p>155b6</p><section>mdo sde</section><text>sgro btags pa med pa dang / gzugs kyi mtshan mar sgro btags pa med pa dang / de bzhin du rna bar ma yin/ sgrar ma yin/ snar ma yin/ drir ma yin| lcer ma</text></item>
<item><p>155b7</p><section>mdo sde</section><text>yin/ ror ma yin/ lus su ma yin/ reg byar ma yin zhing yid kyi mtshan mar sgro btags pa med pa dang / chos su sgro btags pa med pa de ni tshul khrims so/ /</text></item>
<item><p>156a1</p><section>mdo sde</section><text>gang la lus dang / ngag dang / chos su sgro btags pa med pa de ni tshul khrims so/ /gang rtse gcig pa'i phyir zhi gnas kyi mtshan nyid de ni tshul</text></item>
<item><p>156a2</p><section>mdo sde</section><text>khrims so/ /chos rab tu rnam par 'byed pa la mkhas pas lhag mthong gi mtshan nyid de ni tshul khrims so/ /gang stong pa nyid rig pa dang / mtshan ma med pa'i mtha'</text></item>
<item><p>156a3</p><section>mdo sde</section><text>dang | smon pa med cing khams gsum pa dang ma 'dres pa de ni tshul khrims so/ /gang mngon par 'dus ma byas pa/ ma skyes pas rab tu phye ba/ mi skye ba la bzod</text></item>
<item><p>156a4</p><section>mdo sde</section><text>pa de ni tshul khrims so/ /gang ma byas shing bya ba med pa de ni tshul khrims so/ /gang sngon gyi mthar mi byed pa dang / phyi ma'i mthar ma 'phos pa dang / bar du mi</text></item>
<item><p>156a5</p><section>mdo sde</section><text>gnas pa de ni tshul khrims so/ /gang sems dri ma med pa dang / rnam par shes pa la mi gnas pa dang / yid la byed pa dang ma 'dres pa de ni tshul khrims so/ /</text></item>
<item><p>156a6</p><section>mdo sde</section><text>gang 'dod pa'i khams la mi rten pa dang / gzugs kyi khams la mi gnas pa dang / gzugs med pa'i khams na mi 'dug pa de ni tshul khrims so/ /gang 'dod</text></item>
<item><p>156a7</p><section>mdo sde</section><text>chags kyi rdul med pa dang / gnod sems dang / tha ba dang / skyon dang / khong khro ba bsal ba dang / gti mug gi mun pa dang / ma rig pa med pa de ni tshul</text></item>
<item><p>156b1</p><section>mdo sde</section><text>khrims so/ /gang rtag pa med pa dang / chad pa med pa dang / rten nas 'byung ba dang mi 'gal ba de ni tshul khrims so/ /gang ngar 'dzin pa med pa dang / nga yir 'dzin pa med</text></item>
<item><p>156b2</p><section>mdo sde</section><text>pa dang / 'jig tshogs la lta ba la mi gnas pa de ni tshul khrims so/ /gang ming dang / brda la mngon par ma zhen pa dang / gzugs kyi mtshan nyid la mi gnas pa dang / ming</text></item>
<item><p>156b3</p><section>mdo sde</section><text>dang | gzugs dang ma 'dres pa de ni tshul khrims so/ /gang rgyu'i bag la nyal ba med pa dang / lta ba'i kun nas ldang ba dang / kun nas ma langs pa dang / sgrib pa dang / 'gyod</text></item>
<item><p>156b4</p><section>mdo sde</section><text>pa la mi gnas pa de ni tshul khrims so/ /gang la chags pa mi dge ba'i rtsa ba'i gnas med pa dang / zhe sdang mi dge ba'i rtsa ba'i gnas med pa dang / gti mug mi dge</text></item>
<item><p>156b5</p><section>mdo sde</section><text>ba'i rtsa ba'i gnas med pa de ni tshul khrims so/ /gang mi dga' ba med pa dang / yongs su gdung ba med pa dang / shin tu sbyangs pa'i mtshan nyid de ni tshul khrims so/ /</text></item>
<item><p>156b6</p><section>mdo sde</section><text>gang chos kyi skus sangs rgyas kyi rigs mi gcod pa dang / chos kyi dbyings dbyer med pa'i phyir chos kyi rigs mi gcod pa dang / 'dus ma byas kyis rab tu phye ba'i</text></item>
<item><p>156b7</p><section>mdo sde</section><text>phyir dge 'dun gyi rigs mi gcod pa de ni tshul khrims so/ /btsun pa shA ra dwa ti'i bu/ tshul khrims mi zad pa ni rgyun mi zad pa'i phyir blta'o/ /de ci'i phyir zhe na/ so so'i</text></item>
<item><p>157a1</p><section>mdo sde</section><text>skye bo rnams kyi tshul khrims ni skye ba'i gnas rnams kyis zad par 'gyur ro/ /phyi rol gyi lnga mngon par shes pa rnams kyi tshul khrims</text></item>
<item><p>157a2</p><section>mdo sde</section><text>ni mngon par shes pa nyams pas zad par 'gyur ro/ /mi rnams kyi tshul khrims ni dge ba bcu'i las kyi lam zad pas zad par 'gyur ro/ /'dod pa'i khams kyi lha'i</text></item>
<item><p>157a3</p><section>mdo sde</section><text>bu rnams kyi tshul khrims ni bsod nams zad pas zad par 'gyur ro/ /gzugs kyi khams kyi lha'i bu rnams kyi tshul khrims ni tshad med pa dang / bsam gtan zad</text></item>
<item><p>157a4</p><section>mdo sde</section><text>pas zad par 'gyur ro/ /gzugs med pa'i khams kyi lha'i bu rnams kyi tshul khrims ni ji lta bur snyoms par zhugs pas skyes pa zad nas zad par 'gyur ro/ /slob</text></item>
<item><p>157a5</p><section>mdo sde</section><text>pa dang / mi slob pa dang / nyan thos thams cad kyi tshul khrims ni mya ngan las 'das pa'i mthar zad par 'gyur ro/ /rang sangs rgyas rnams kyi tshul khrims ni snying rje chen</text></item>
<item><p>157a6</p><section>mdo sde</section><text>po dang bral bas zad par 'gyur ro/ /btsun pa shA ra dwa ti'i bu/ byang chub sems dpa' rnams kyi tshul khrims ni mi zad pa ste/ de ci'i phyir zhe na/ 'di ltar tshul</text></item>
<item><p>157a7</p><section>mdo sde</section><text>khrims de las tshul khrims thams cad 'byung ba'i phyir te/ btsun pa shA ra dwa ti'i bu/ dper na/ sa bon mi zad pas 'thob pa mi zad do/ /btsun pa shA ra dwa ti'i bu/</text></item>
<item><p>157b1</p><section>mdo sde</section><text>de bzhin du byang chub kyi sems kyi sa bon mi zad pas na de bzhin gshegs pa'i tshul khrims mi zad par rig par bya ste/ de'i phyir na skyes bu dam pa de dag ni tshul khrims mi zad</text></item>
<item><p>157b2</p><section>mdo sde</section><text>pa zhes bya'o/ /btsun pa shA ra dwa ti'i bu/ de ni byang chub sems dpa' rnams kyi tshul khrims mi zad pa zhes bya'o/ /de nas tshe dang ldan pa shA ra dwa ti'i bus/ byang chub sems dpa' blo</text></item>
<item><p>157b3</p><section>mdo sde</section><text>gros mi zad pa la 'di skad ces smras so/ /rigs kyi bu/ byang chub sems dpa' rnams kyi tshul khrims mi zad pa 'di ni khyod kyis legs par smras na/ rigs kyi bu/ byang chub</text></item>
<item><p>157b4</p><section>mdo sde</section><text>sems dpa' rnams kyi bzod pa mi zad pa las brtsams te/ ji ltar byang chub sems dpa' rnams bzod pa mi zad par 'gyur ba khyod spobs par gyis shig /blo gros mi zad pas</text></item>
<item><p>157b5</p><section>mdo sde</section><text>smras pa/ btsun pa shA ra dwa ti'i bu/ rnam pa sum cu rtsa gnyis kyis byang chub sems dpa' rnams kyi bzod par blta'o/ /sum cu rtsa gnyis gang zhe na/ bag la nyal ba spangs pas</text></item>
<item><p>157b6</p><section>mdo sde</section><text>bzod par blta'o/ /mi gnod pas bzod par blta'o/ /yongs su mi gdung bas bzod par blta'o/ /gnod sems med pas bzod par blta'o/ /'khon du 'dzin pa med pas</text></item>
<item><p>157b7</p><section>mdo sde</section><text>bzod par blta'o/ /mi khro bas bzod par blta'o/ /'thab mo med pas bzod par blta'o/ /rtsod pa med pas bzod par blta'o/ /yul rma mi phyin pas bzod par blta'o/ /yu</text></item>
<item><p>158a1</p><section>mdo sde</section><text>gyis rma mi phyin pas bzod par blta'o/ /bdag dang / gzhan srung bas bzod par blta'o/ /byang chub kyi sems dang mthun pas bzod par blta'o//</text></item>
<item><p>158a2</p><section>mdo sde</section><text>tshul bzhin rab tu rtogs pas bzod par blta'o/ /yid byung zhing 'dod chags dang bral bas bzod par blta'o/ /las kyi rnam par smin pa la rton pas bzod par blta'o/ /lus</text></item>
<item><p>158a3</p><section>mdo sde</section><text>kyi rgyan gyis bzod par blta'o/ /ngag dang / sems yongs su dag pas bzod par blta'o/ /bsam pa brtan pas bzod par blta'o/ /yi ge ya ma brla yin pas bzod par blta'o/ /</text></item>
<item><p>158a4</p><section>mdo sde</section><text>yongs su rtog pa med pas bzod par blta'o/ /rang gi sems la nges par sems pas bzod par blta'o/ /gzhan gyi sems srung bas bzod par blta'o/ /tshangs pa'i</text></item>
<item><p>158a5</p><section>mdo sde</section><text>'jig rten gyi lam du 'gro bas bzod par blta'o/ /lha dang / mi'i phun sum tshogs pa myong ba'i phyir bzod par blta'o/ /mtshan dang / dpe byad bzang po yongs su rdzogs par</text></item>
<item><p>158a6</p><section>mdo sde</section><text>byed pas bzod par blta'o/ /tshangs pa'i sgra skad 'byin pa'i dbyangs 'thob par bzod par blta'o/ /nyes pa thams cad bcom pas bzod par blta'o/ /gnod sems dang /</text></item>
<item><p>158a7</p><section>mdo sde</section><text>skyon dang / tha ba thams cad bcom pas bzod par blta'o/ /khong khro ba thams cad spangs pas bzod par blta'o/ /mi dge ba'i rtsa ba thams cad spangs pas bzod par</text></item>
<item><p>158b1</p><section>mdo sde</section><text>blta'o/ /phyir rgol ba thams cad rab tu bcom pas bzod par blta'o/ /gzhan gyis gnod par bya ba thams cad las shin tu 'das pas bzod par blta'o/ /sangs rgyas kyi chos</text></item>
<item><p>158b2</p><section>mdo sde</section><text>thams cad 'thob pas bzod par blta ste/ btsun pa shA ra dwa ti'i bu/ rnam pa sum cu rtsa gnyis po de dag gis byang chub sems dpa' rnams kyi bzod par blta'o/ /de la bzod pa yongs</text></item>
<item><p>158b3</p><section>mdo sde</section><text>su dag pa gang zhe na/ ngag brag ca'i sgra dang mtshungs par shin tu rtogs pa'i phyir spyos pa la slar mi spyo ba dang / lus gzugs brnyan dang mtshungs par rab tu rtogs pa'i phyir</text></item>
<item><p>158b4</p><section>mdo sde</section><text>rdeg pa la phyir mi rdeg pa dang / sems sgyu ma dang mtshungs par rab tu rtogs pa'i phyir gshe ba la phyir mi gshe ba dang / lhag pa'i bsam pa zhi ba'i phyir khros pa la phyir mi khro</text></item>
<item><p>158b5</p><section>mdo sde</section><text>ba dang / rang gi yon tan yongs su rdzogs pa'i phyir bsngags pa ma yin pas khong khro bar mi 'gyur ba dang / mtho bar mi sems pa'i phyir bsngags pas rjes su chags par mi 'gyur</text></item>
<item><p>158b6</p><section>mdo sde</section><text>ba dang / shin tu dul ba'i phyir rnyed pas dga' ba med pa dang / rab tu zhi ba'i phyir ma rnyed pas khong khro ba med pa dang / shes pas rab tu brtags pa'i phyir snyan pa la ngo mtshar du mi 'dzin</text></item>
<item><p>158b7</p><section>mdo sde</section><text>pa dang / blo yangs pa'i phyir mi snyan pas zhum par mi 'gyur ba dang / legs par gnas pa'i phyir smad pas dmas par mi sems pa dang / mi g.yo ba'i phyir bstod pas</text></item>
<item><p>159a1</p><section>mdo sde</section><text>mtho bar mi sems pa dang / sems can la lta ba'i phyir sdug bsngal gyis yongs su mi skyo ba dang / 'dus byas kyi bde ba mi rtag pa'i phyir bde bas dga'</text></item>
<item><p>159a2</p><section>mdo sde</section><text>bar mi 'gyur ba dang / mi gnas pa'i phyir 'jig rten gyi chos rnams kyis mi gos pa dang / gzhan la mi gnod pa'i phyir bdag la gnod pa bzod pa dang / byang chub kyi yan lag gi</text></item>
<item><p>159a3</p><section>mdo sde</section><text>tshogs yongs su rdzogs par bya ba'i phyir yan lag dang / nying lag gcod pa dang / nyams su len pa dang / sangs rgyas kyi sku 'dod pa'i phyir bdag gi lus gcod pa'ang bzod</text></item>
<item><p>159a4</p><section>mdo sde</section><text>pa dang / legs par byas pa'i las kyi stobs bskyed pa'i phyir ngan du byas pa thams cad bzod pa dang / mu stegs can thams cad 'joms pas dpa' ba'i phyir gdung ba dang /</text></item>
<item><p>159a5</p><section>mdo sde</section><text>yongs su gdung ba la mi mjed pa dang / brgya byin dang / tshangs pa dang / 'jig rten skyong ba rnams zil gyis gnon pa'i phyir brtul zhugs thams cad la rtsom pa'o/ /btsun pa shA</text></item>
<item><p>159a6</p><section>mdo sde</section><text>ra dwa ti'i bu/ gzhan yang / bzod pa zhes bya ba ni gang 'di shin tu rma mi phyin pa ste/ de ci'i phyir zhe na/ mi dmigs pa'i phyir mi gshe'o zhes bzod pa de ni gnyis ka la dmigs pa'i</text></item>
<item><p>159a7</p><section>mdo sde</section><text>bzod pa ste/ de ni shin tu bzod pa ma yin no/ /'di la su zhig gshe zhes bzod pa de ni chos la bgrang zhing rtog pa'i bzod pa ste/ de ni shin tu bzod pa ma yin no/ /ci bdag gi mig</text></item>
<item><p>159b1</p><section>mdo sde</section><text>la mig gshe'am zhes bzod pa dang / de bzhin du ci bdag gi rna ba dang / sna dang / lce dang / lus dang / yid la yid gshe'am zhes bzod pa de ni skye mched la rtog pa'i bzod pa ste/ de</text></item>
<item><p>159b2</p><section>mdo sde</section><text>ni shin tu bzod pa ma yin no/ /'di la gang su'ang gshe ba med do zhes bzod pa de ni bdag med pa la rtog pa'i bzod pa ste/ de ni shin tu bzod pa ma yin no/ /'di dag ni yi ge'i sgra 'byung</text></item>
<item><p>159b3</p><section>mdo sde</section><text>ba'o zhes bzod pa 'di ni brag ca'i sgra la bzod pa ste/ de ni shin tu bzod pa ma yin no/ /'di'ang mi rtag pa'o/ /bdag kyang mi rtag pa'o zhes bzod pa de ni mi rtag pa la 'jug pa'i bzod pa</text></item>
<item><p>159b4</p><section>mdo sde</section><text>ste| de ni shin tu bzod pa ma yin no/ /'di ni phyin ci log yin gyi bdag ni phyin ci log ma yin zhes bzod pa de ni mtho dman gyi bzod pa ste/ de ni shin tu bzod pa ma yin no/ /bdag ni</text></item>
<item><p>159b5</p><section>mdo sde</section><text>rigs kyi 'di ni mi rigs pa'o zhes bzod pa de ni rigs pa dang / mi rigs pa'i bzod pa ste/ de ni shin tu bzod pa ma yin no/ /bdag ni lam bzang po la gnas kyi 'di ni lam ngan pa la</text></item>
<item><p>159b6</p><section>mdo sde</section><text>gnas so/ /zhes bzod pa de ni lam dang / lam ma yin pa'i bzod pa ste/ de ni shin tu bzod pa ma yin no/ /bdag ni mi rtag pa la bzod kyi rtag pa la bdag mi bzod do zhes bzod pa de ni</text></item>
<item><p>159b7</p><section>mdo sde</section><text>gnyen pos spong ba'i bzod pa ste/ de ni shin tu bzod pa ma yin no/ /bdag ni sdug bsngal la bzod kyi bde ba la bdag mi bzod do/ /bdag ni bdag med pa la bzod kyi/ bdag la ni bdag</text></item>
<item><p>160a1</p><section>mdo sde</section><text>mi bzod do/ /bdag ni mi sdug ba la bzod kyi/ sdug pa la bdag mi bzod do zhes bya ba de ni gnyen pos spong ba'i bzod pa ste/ de ni shin tu bzod pa ma yin no/ /</text></item>
<item><p>160a2</p><section>mdo sde</section><text>bdag ni stong pa nyid la bzod kyi/ lta ba'i rnam pa la bdag mi bzod do/ /bdag ni mtshan ma med pa la bzod kyi/ mtshan mar rnam par rtog pa la bdag mi bzod do/ /bdag ni smon</text></item>
<item><p>160a3</p><section>mdo sde</section><text>pa med pa la bzod kyi/ smon pa la bdag mi bzod do/ /bdag ni mngon par 'du mi byed pa la bzod kyi/ mngon bar 'du byed pa la bdag mi bzod do/ /bdag ni nyon mongs pa mi zad</text></item>
<item><p>160a4</p><section>mdo sde</section><text>ba la bzod kyi/ nyon mongs pa zad pa la bdag mi bzod do/ /bdag ni dge ba la bzod kyi/ mi dge ba la bdag mi bzod do/ /bdag ni 'jig rten las 'das pa la bzod kyi/ 'jig</text></item>
<item><p>160a5</p><section>mdo sde</section><text>rten pa la bdag mi bzod do/ /bdag ni kha na ma thob ba med pa la bzod kyi/ kha na ma tho ba dang bcas pa la bdag mi bzod do/ /bdag ni zag pa med pa la bzod kyi/ zag pa dang bcas pa</text></item>
<item><p>160a6</p><section>mdo sde</section><text>la bdag mi bzod do/ /bdag ni rnam par byang ba la bzod kyi/ kun nas nyon mongs pa la bdag mi bzod do/ /bdag ni mya ngan las 'das pa la bzod kyi/ 'khor ba la bdag</text></item>
<item><p>160a7</p><section>mdo sde</section><text>mi bzod do zhes bya ba de ni gnyen po spong ba'i bzod pa ste/ de ni shin tu bzod pa ma yin no/ /de la shin tu bzod pa gang zhe na/ gang stong pa nyid rtogs pa de la lta bar gyur pa'ang</text></item>
<item><p>160b1</p><section>mdo sde</section><text>bsal ba med/ stong pa nyid du sgro 'dogs pa'ang med de/ lta bar gyur pa nyid stong pa'o zhes gang 'di la bzod pa de ni shin tu bzod pa'o/ /gang mtshan ma med par rtogs pa de la mtshan ma'i rnam</text></item>
<item><p>160b2</p><section>mdo sde</section><text>pa'ang bsal ba med/ mtshan ma med par sgro 'dogs pa'ang med de mtshan ma'i rnam par rtog pa nyid stong pa ste/ gang 'di la bzod pa de ni shin tu bzod pa'o/ /gang smon pa med par</text></item>
<item><p>160b3</p><section>mdo sde</section><text>rtogs pa de la smon pa bsal ba'ang med/ smon pa med par sgro 'dogs pa'ang med de/ smon pa nyid stong pa ste gang 'di la bzod pa de ni shin tu bzod pa'o/ /gang mngon par 'du mi byed pa</text></item>
<item><p>160b4</p><section>mdo sde</section><text>rtogs pa de la mngon par 'du byed pa bsal ba'ang med/ mngon par 'du mi byed par sgro 'dogs pa'ang med de/ mngon par 'du byed pa nyid stong pa ste/ gang 'di la bzod pa de ni shin tu bzod</text></item>
<item><p>160b5</p><section>mdo sde</section><text>pa'o| |gang nyon mongs pa zad par rtogs pa de la nyon mongs pa bsal ba'ang med/ nyon mongs pa zad par sgro 'dogs pa'ang med de/ nyon mongs pa nyid stong pa ste/ gang 'di la bzod pa de ni</text></item>
<item><p>160b6</p><section>mdo sde</section><text>shin tu bzod pa'o/ /gang dge brtogs pa de la mi dge ba bsal ba'ang med/ dge bar sgro 'dogs pa'ang med de/ mi dge ba nyid stong pa ste/ gang 'di la bzod pa de ni shin tu bzod pa'o//</text></item>
<item><p>160b7</p><section>mdo sde</section><text>gang 'jig rten las 'das par rtogs pa de la 'jig rten pa bsal ba'ang med/ 'jig rten las 'das par sgro 'dogs pa'ang med de/ 'jig rten pa nyid stong pa ste/ gang 'di la bzod pa de</text></item>
<item><p>161a1</p><section>mdo sde</section><text>ni shin tu bzod pa'o/ /gang kha na ma tho ba med par rtogs pa de la kha na ma tho ba dang bcas pa bsal ba'ang med/ kha na ma tho ba med par sgro 'dogs pa'ang med</text></item>
<item><p>161a2</p><section>mdo sde</section><text>de/ kha na ma tho ba dang bcas pa nyid stong pa ste/ gang 'di la bzod pa de ni shin tu bzod pa'o/ /gang zag pa med pa rtogs pa de la zag pa bsal ba'ang med/ zag pa med par sgro 'dogs</text></item>
<item><p>161a3</p><section>mdo sde</section><text>pa'ang med de/ zag pa nyid stong pa ste/ gang 'di la bzod pa de ni shin tu bzod pa'o/ /gang rnam par byang ba rtogs pa de la kun nas nyon mongs pa bsal ba'ang med/ rnam par byang bar</text></item>
<item><p>161a4</p><section>mdo sde</section><text>sgro 'dogs pa'ang med de/ kun nas nyon mongs pa nyid stong pa ste/ gang 'di la bzod pa de ni shin tu bzod pa'o/ /gang mya ngan las 'das pa stong pa de la 'khor ba bsal ba'ang med/</text></item>
<item><p>161a5</p><section>mdo sde</section><text>mya ngan las 'das par sgro 'dogs pa'ang med de/ 'khor ba nyid stong pa ste/ gang 'di la bzod pa de ni shin tu bzod pa'o/ /gang ma skyes ba/ mi bskyed pa/ ma byung ba/ ma byung</text></item>
<item><p>161a6</p><section>mdo sde</section><text>ba de la 'jig pa gang yang med do/ /'jig pa med pas na zad pa med de/ gang 'di la bzod pa de ni shin tu bzod pa'o/ /gang ma byas pa/ mngon par 'dus ma byas pa/ sgro btags</text></item>
<item><p>161a7</p><section>mdo sde</section><text>pa med pa/ rnam par ma btags pa/ ma bsgrubs pa/ ma bstan pa/ nye bar ma gtugs pa de la skye ba gang yang med de/ gang skye ba med pa de ni mi skye'o/ /gang mi skye ba de ni shin</text></item>
<item><p>161b1</p><section>mdo sde</section><text>tu bzod pa'o/ /de gang de ltar bzod pa de ni mi skye ba la bzod pa'o/ /gang mi skye ba la bzod pa de ni skye ba med par bzod pa'o/ /gang skye ba med par bzod pa de ni shin tu bzod pa ste/ de</text></item>
<item><p>161b2</p><section>mdo sde</section><text>ltar bzod pa rtogs pa'i byang chub sems dpa' ni lung bstan pa'i bzod pa 'thob bo/ /btsun pa shA ra dwa ti'i bu/ 'di ni byang chub sems dpa' rnams kyi bzod pa mi zad pa zhes bya'o//</text></item>
<item><p>161b3</p><section>mdo sde</section><text>byang chub sems dpa' blo gros mi zad pas bzod pa mi bzad pa'i le'u'i chos kyi rnam grangs 'di bstan pa'i tshe/ thams cad dang ldan pa'i 'khor des byang chub sems dpa' blo gros</text></item>
<item><p>161b4</p><section>mdo sde</section><text>mi zad pa la legs so zhes bya ba byin te/ byang chub sems dpa' blo gros mi zad pa la mchod pa bya ba'i phyir/ sngon ma mthong ma thos pa'i me tog dang / bdug pa dang / spos</text></item>
<item><p>161b5</p><section>mdo sde</section><text>dang | me tog phreng ba dang / byug pa dang / phye ma dang / gos dang / gdugs dang / rgyal mtshan dang / lha'i ba dan dag gis gtor to/ /sil snyan rnams kyang dkrol te/ gang</text></item>
<item><p>161b6</p><section>mdo sde</section><text>gis bzod pa mi zad pa 'di thos nas mi skrag mi dngang zhing dngang bar mi 'gyur ba'i sems can de dag ni de bzhin gshegs pa'i bzod pa can du 'gyur ro zhes ched du brjod pa'ang</text></item>
<item><p>161b7</p><section>mdo sde</section><text>ched du brjod do/ /ji tsam du stong gsum gyi stong chen po'i 'jig rten gyi khams 'di byur bur yongs su gang bar gyur pa de tsam du de dag gi me tog dang / bdug pa dang / spos dang /</text></item>
<item><p>162a1</p><section>mdo sde</section><text>me tog phreng dang / byug pa dang / phye ma dang / gos dang / gdugs dang / rgyal mtshan dang / lha'i ba dan dag gis gtor to/ /de nas bcom ldan 'das kyis</text></item>
<item><p>162a2</p><section>mdo sde</section><text>byang chub sems dpa' blo gros mi zad pa la bka' stsal pa/ rigs kyi bu/ khyod kyis me tog dang / bdug pa dang / spos dang / me tog phreng dang / byug pa dang / phye ma dang / gos</text></item>
<item><p>162a3</p><section>mdo sde</section><text>dang | gdugs dang / rgyal mtshan dang / lha'i ba dan 'di dag gi snod gyis shig/ blo gros mi zad pas gsol pa/ bcom ldan 'das/ byang chub sems dpa' rnams kyi snod ni</text></item>
<item><p>162a4</p><section>mdo sde</section><text>byin gyi rlabs kyi stobs bskyed pa'i slad du bdag gi lus lags te/ bdag gis bgyid lags so/ /de nas byang chub sems dpa' blo gros mi zad pa de'i tshe gzugs thams</text></item>
<item><p>162a5</p><section>mdo sde</section><text>cad lus su 'jug pa zhes bya ba byang chub sems dpa'i ting nge 'dzin la snyoms par zhugs te/ de snyoms par zhugs ma thag tu me tog dang / bdug pa dang / spos dang / me</text></item>
<item><p>162a6</p><section>mdo sde</section><text>tog phreng dang / byug pa dang / phye ma dang / gos dang / gdugs dang / rgyal mtshan dang / lha'i ba dan de dag thams cad lte ba khung gi nang du song ste/ de'i lus la'ang bri ba'am/</text></item>
<item><p>162a7</p><section>mdo sde</section><text>gang bar yang mi mngon no/ /de nas byang chub sems dpa' bkod pa chen po zhes bya ba 'khor de nyid du 'dus te 'dug pas/ byang chub sems dpa' blo gros mi zad pa la 'di skad</text></item>
<item><p>162b1</p><section>mdo sde</section><text>ces smras so/ /rigs kyi bu/ khyod kyi ting nge 'dzin gang la gnas pas de snyed kyi me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs</text></item>
<item><p>162b2</p><section>mdo sde</section><text>dang | rgyal mtshan dang / lha'i ba dan rnams khyod kyi lus su song yang khyod kyi lus la bri ba'am/ gang bar yang mi mngon pa'i ting nge 'dzin de'i ming ci zhes bya/ blo gros mi zad pas</text></item>
<item><p>162b3</p><section>mdo sde</section><text>smras pa/ rigs kyi bu/ ting nge 'dzin 'di'i ming gzugs thams cad lus su 'jug pa zhes bya'o/ /byang chub sems dpa' bkod pa chen pos smras pa/ rigs kyi bu/ ting nge 'dzin 'di'i yul</text></item>
<item><p>162b4</p><section>mdo sde</section><text>ci| blo gros mi zad pas smras pa/ rigs kyi bu/ stong gsum gyi stong chen po'i 'jig rten gyi khams 'di na gzugs su snang ba ji snyed pa de dag thams cad kho bo'i lus su bcug kyang /</text></item>
<item><p>162b5</p><section>mdo sde</section><text>kho bo'i lus kyi chos nyid la 'phel ba'am/ 'bri ba med do/ /de na 'khor de dag las byang chub sems dpa' dang / lha dang / mi kha cig 'di snyam du sems te/ bdag cag gis kyang</text></item>
<item><p>162b6</p><section>mdo sde</section><text>ting nge 'dzin 'di'i mthu blta'o snyam pa dang / de nas bcom ldan 'das kyis byang chub sems dpa' de dag dang / lha dang / mi de dag gi bsam pa mkhyen nas/ byang chub sems dpa'</text></item>
<item><p>162b7</p><section>mdo sde</section><text>blo gros mi zad pa la 'di skad ces bka' stsal to/ /rigs kyi bu/ khyod kyis ting nge 'dzin 'di'i mthu ston cig /de nas byang chub sems dpa' blo gros mi zad pas ting nge 'dzin de la</text></item>
<item><p>163a1</p><section>mdo sde</section><text>shin tu bsgoms pa'i phyir thams cad dang ldan pa'i 'khor de dang / phyogs bcu nas 'dus pa'i byang chub sems dpa' de dag dang / bcom ldan 'das</text></item>
<item><p>163a2</p><section>mdo sde</section><text>kyang dge slong gi tshogs kyis yongs su bskor ba rang gi lus su bcug ste/ bcug nas kyang de bzhin gshegs pa rgyan gyi rgyal po'i sangs rgyas kyi zhing 'jig rten gyi khams thams</text></item>
<item><p>163a3</p><section>mdo sde</section><text>cad bkod pa na byang chub sems dpa' rnams kyi longs spyod dang / yongs su spyad pa ci 'dra ba de lta bu'i longs spyod dang / yongs su spyad pa bstan to/ /thams cad dang ldan pa'i</text></item>
<item><p>163a4</p><section>mdo sde</section><text>'khor de'ang byang chub sems dpa' blo gros mi zad pa'i lus kyi nang du bdag nyid song ba snyam du shes so/ /de nas byang chub sems dpa' blo gros mi zad pas cho 'phrul chen</text></item>
<item><p>163a5</p><section>mdo sde</section><text>po 'di bstan nas/ 'khor de dag thams cad phyogs bcu nas 'dus pa'i byang chub sems dpa' de dag dang / bcom ldan 'das kyang dge slong gi tshogs kyis yongs su bskor</text></item>
<item><p>163a6</p><section>mdo sde</section><text>ba phyir so so'i gnas su bzhag go /de nas byang chub sems dpa' bkod pa chen pos byang chub sems dpa' blo gros mi zad pa la 'di skad ces smras so/ /rigs kyi bu/ ting nge</text></item>
<item><p>163a7</p><section>mdo sde</section><text>'dzin 'di'i mthu ngo mtshar to/ /blo gros mi zad pas smras pa/ rigs kyi bu/ kho bos stong gsum gyi stong chen po'i 'jig rten gyi khams thams cad kho bo'i lus su bcug kyang kho</text></item>
<item><p>163b1</p><section>mdo sde</section><text>bo'i lus kyi chos nyid la bri ba'am/ gang bar yang mi mngon no/ /bzod pa mi zad pa'i le'u'i chos kyi rnam grangs 'di bstan pa dang / cho 'phrul 'di bstan pa'i tshe/ lha dang / mi'i skye dgu</text></item>
<item><p>163b2</p><section>mdo sde</section><text>khrag khrig phrag bdun cu rtsa drug bla na med pa yang dag par rdzogs pa'i byang chub tu sems skyes so/ /byang chub sems dpa' khri nyis stong ni mi skye ba'i chos la bzod pa thob par gyur to/ /de</text></item>
<item><p>163b3</p><section>mdo sde</section><text>nas tshe dang ldan pa shA ra dwa ti'i bus/ byang chub sems dpa' blo gros mi zad pa la 'di skad ces smras so/ /rigs kyi bu/ byang chub sems dpa' rnams kyi bzod pa mi zad pa 'di ni khyod kyis</text></item>
<item><p>163b4</p><section>mdo sde</section><text>legs par smras na/ rigs kyi bu/ byang chub sems dpa' rnams kyi brtson 'grus mi zad pa la brtsams te/ ji ltar byang chub sems dpa' rnams kyi brtson 'grus mi zad par 'gyur</text></item>
<item><p>163b5</p><section>mdo sde</section><text>ba khyod spobs par gyis shig /blo gros mi zad pas smras pa/ btsun pa shA ra dwa ti'i bu/ brgyad po 'di dag ni byang chub sems dpa' rnams kyi brtson 'grus yang dag par blang ba ste/</text></item>
<item><p>163b6</p><section>mdo sde</section><text>brgyad po gang zhe na/ 'di lta ste/ go cha mi zad pa dang / rtul ba mi zad pa dang / yang dag par bsgrub pa mi zad pa dang / sems can yongs su smin par byed pa mi zad pa dang / bsod</text></item>
<item><p>163b7</p><section>mdo sde</section><text>nams kyi tshogs mi zad pa dang / ye shes kyi tshogs mi zad pa dang / shes rab kyi tshogs mi zad pa dang / sangs rgyas kyi chos thams cad yang dag par bsgrub pa'i tshogs mi zad pa'o/ /</text></item>
<item><p>164a1</p><section>mdo sde</section><text>btsun pa shA ra dwa ti'i bu/ de la byang chub sems dpa'i go cha mi zad pa gang zhe na/ gang 'di 'khor ba na yongs su mi skyo ba ste/ de bskal pa 'di snyed gcig tu</text></item>
<item><p>164a2</p><section>mdo sde</section><text>go cha bgo'o/ /bskal pa 'di snyed gcig tu go cha mi bgo'o zhes bskal pa bgrang ba'i byang chub mi tshol gyi/ go cha bsam gyis mi khyab pa nyid gyon par byed de/ gal te 'khor ba'i sngon</text></item>
<item><p>164a3</p><section>mdo sde</section><text>gyi mtha' ji snyed pa de snyed kyis nyin zhag gcig tu gyur la/ de lta bu'i nyin zhag gis zhag bco lnga zhing zla ba phyed/ zha gsum cu la zla ba ste/ zla ba bcu gnyis shing lor gyur la/ lo'i</text></item>
<item><p>164a4</p><section>mdo sde</section><text>bgrang ba 'di lta bus lo stong phrag brgya la byang chub kyi sems gcig bskyed cing de bzhin gshegs pa dgra bcom pa yang dag par rdzogs pa'i sangs rgyas gcig mthong la 'jug pa de</text></item>
<item><p>164a5</p><section>mdo sde</section><text>lta bu dang / bgrang ba de 'dra bas gang+gA'i klung gi bye ma snyed kyi byang chub kyi sems bskyed pa dang / de bzhin gshegs pa mthong bas sems can gcig gi sems kyi spyod pa shes kyang /</text></item>
<item><p>164a6</p><section>mdo sde</section><text>'jug pa de lta bu dang / bgrang ba de 'dra bas sems can thams cad la'ang de snyed de snyed kyi byang chub tu sems bskyed pa dang / de bzhin gshegs pa mthong bas so so re rer sems</text></item>
<item><p>164a7</p><section>mdo sde</section><text>can thams cad kyi sems kyi spyod pa shes kyang mi 'gong ba'i go cha'o/ /sbyin pa'i pha rol tu phyin pa yongs su rdzogs par bya ba'i phyir 'jug pa 'di nyid dang / bgrang ba 'di nyid kyis de</text></item>
<item><p>164b1</p><section>mdo sde</section><text>bzhin gshegs pa gang+gA'i klung gi bye ma snyed la rim gro byed pa dang / tshul khrims kyi pha rol tu phyin pa yongs su rdzogs par bya ba'i phyir 'jug pa 'di nyid dang / bgrang ba 'di nyid kyis de</text></item>
<item><p>164b2</p><section>mdo sde</section><text>bzhin gshegs pa gang+gA'i klung gi bye ma snyed la rim gro byed pa dang / de bzhin du bzod pa dang / brtson 'grus dang / bsam gtan dang / shes rab kyi pha rol tu phyin pa yongs su rdzogs</text></item>
<item><p>164b3</p><section>mdo sde</section><text>par bya ba'i phyir de bzhin gshegs pa gang+gA'i klung gi bye ma snyed la rim gro byed pa dang / de bzhin du byang chub kyi phyogs kyi chos thams cad yongs su rdzogs par bya ba dang / mtshan</text></item>
<item><p>164b4</p><section>mdo sde</section><text>dang | dpe byad bzang po thams cad yongs su rdzogs par bya ba dang / de bzhin gshegs pa'i stobs dang / mi 'jigs pa dang / sangs rgyas kyi chos ma 'dres pa thams cad yongs</text></item>
<item><p>164b5</p><section>mdo sde</section><text>su rdzogs par bya ba'i phyir de bzhin gshegs pa gang+gA'i klung gi bye ma snyed la rim gro byed pa dang / 'jug pa 'di nyid dang / bgrang ba 'di nyid kyis de bzhin gshegs pa gang+gA'i klung gi</text></item>
<item><p>164b6</p><section>mdo sde</section><text>bye ma snyed mthong ba dang / byang chub tu sems bskyed pa de dag gis skyes bu chen po'i mtshan gcig mngon par bsgrub cing / rnam grangs 'dis mtshan dang / dpe byad thams cad yongs</text></item>
<item><p>164b7</p><section>mdo sde</section><text>su 'grub pa mngon par sgrub par byed kyang mi 'gong ba'i go cha gang yin pa de ni byang chub sems dpa'i go cha mi zad pa zhes bya'o// //bam po gsum pa/ de la byang chub sems</text></item>
<item><p>165a1</p><section>mdo sde</section><text>dpa'i rtul ba mi zad pa gang zhe na/ byang chub sems dpa'i rtul ba mi zad pa na/ gang stong gsum gyi stong chen po'i 'jig rten gyi khams mes yongs su gang</text></item>
<item><p>165a2</p><section>mdo sde</section><text>ba las kyang 'bogs te de bzhin gshegs pa blta bar spro ba'o/ /byang chub sems dpa'i rtul ba ni chos nyan pa'i phyir spro ba'o/ /byang chub sems dpa'i rtul ba ni sems can yongs</text></item>
<item><p>165a3</p><section>mdo sde</section><text>su smin par bya ba'i phyir spro ba'o/ /byang chub sems dpa'i rtul ba ni dge ba'i rtsa ba'i chos thams cad kyi phyir spro ba'o/ /byang chub sems dpa'i rtul ba ni thams cad mkhyen pa'i</text></item>
<item><p>165a4</p><section>mdo sde</section><text>ye shes kyi phyir spro ba'o/ /byang chub sems dpa'i rtul ba ni pha rol gyi don gyi phyir 'jug pas na de'i phyir rtul ba zhes bya'o/ /pha rol zhi bar bya ba'i phyir/ pha rol 'dul ba'i phyir/</text></item>
<item><p>165a5</p><section>mdo sde</section><text>pha rol yongs su mya ngan las 'da' ba'i phyir 'jug pas na de'i phyir rtul ba zhes bya'o/ /mi lhod pa dang / ma zhum pa dang / brtan pa dang / mi zlogs pa dang / dge ba'i bsam</text></item>
<item><p>165a6</p><section>mdo sde</section><text>pa dang / snying rje chen po la gnas shing rtag tu sems can gyi don la brtson par 'jug pas na de'i phyir rtul ba zhes bya'o/ /gom pa 'dor ba dang / gom pa 'jog cing 'gro ba</text></item>
<item><p>165a7</p><section>mdo sde</section><text>thams cad du byang chub kyi sems mngon du byed do/ /sems can la lta bar yang lta zhing nyon mongs pa'i phyogs su'ang mi ltung ste/ 'di ni byang chub sems dpa'i rtul ba mi zad pa</text></item>
<item><p>165b1</p><section>mdo sde</section><text>zhes bya'o/ /de la byang chub sems dpa'i yang dag par 'grub pa mi zad pa gang zhe na/ gang ji lta bur dge ba'i sems skyes shing byung ba byang chub kyi phyir yongs su bsngo bar byed pa 'di ni</text></item>
<item><p>165b2</p><section>mdo sde</section><text>byang chub sems dpa'i yang dag par 'grub pa mi zad pa'o/ /de ci'i phyir zhe na/ byang chub tu yongs su bsngos pa'i phyir te/ byang chub tu yongs su bsngos pa'i dge ba'i rtsa ba ni byang chub kyi</text></item>
<item><p>165b3</p><section>mdo sde</section><text>snying po lam 'dug gi bar du bar mdor yongs su zad pa'am/ gtugs par 'gyur pa gang yang med do/ /btsun pa shA ra dwa ti'i bu/ 'di lta ste/ dper na/ chu'i thig pa rgya mtsho chen por lhung</text></item>
<item><p>165b4</p><section>mdo sde</section><text>ba ni bskal pas ma bsregs kyi bar du bar mdor yongs su zad pa'am/ gtugs par mi 'gyur ro/ /de bzhin du byang chub tu yongs su bsngos pa'i dge ba'i rtsa ba'ang byang chub kyi snying po la</text></item>
<item><p>165b5</p><section>mdo sde</section><text>ma 'dug gi bar du bar ma dor yongs su zad pa'am/ gtugs par 'gyur ba gang yang med do/ /yang dag par bsgrub pa zhes bya ba ni gang 'di yang dag pa'i sgrub pa ste/ yang dag par</text></item>
<item><p>165b6</p><section>mdo sde</section><text>zhugs par dge ba'i rtsa ba gang dag yang dag par sgrub pa sems can thams cad bskyab pa dang / sems can thams cad yongs su smin par bya ba dang / sems can thams cad dge</text></item>
<item><p>165b7</p><section>mdo sde</section><text>ba'i rtsa ba la gzud pa'i phyir dge ba'i rtsa ba de dag yongs su bsngo bar byed de/ thams cad mkhyen pa'i ye shes mngon par bsgrub pa'i phyir dge ba'i rtsa ba de dag yongs su bsngo'o/ /sems can</text></item>
<item><p>166a1</p><section>mdo sde</section><text>thams cad nye bar 'tsho ba'i phyir dge ba'i rtsa ba de dag yongs su bsngo'o/ /sems can thams cad yongs su mya ngan las 'da' ba dang / thams cad mkhyen</text></item>
<item><p>166a2</p><section>mdo sde</section><text>pa'i ye shes la rab tu dgod pa'i phyir dge ba'i rtsa ba de dag yongs su bsngo ba ste/ de ni byang chub sems dpa'i yang dag par 'grub pa mi zad pa zhes bya'o/ /de la byang chub sems</text></item>
<item><p>166a3</p><section>mdo sde</section><text>dpa'i sems can yongs su smin par byed pa mi zad pa gang zhe na/ sems can gyi khams ni tshad med de/ de la byang chub sems dpas bgrang ba 'di lta bus 'jug par bya'o/ /</text></item>
<item><p>166a4</p><section>mdo sde</section><text>gal te bdag gis nyin gcig la stong gsum gyi stong chen po'i 'jig rten gyi khams su gtogs pa'i sems can thams cad yongs su smin par bya ste/ tshul 'dis bskal pa</text></item>
<item><p>166a5</p><section>mdo sde</section><text>dpag tu med grangs med bsam gyis mi khyab par sems can gyi khams yongs su smin par bya zhing / sems can gyi khams de snyed du/ dpag tu med pa de snyed du/ grangs med</text></item>
<item><p>166a6</p><section>mdo sde</section><text>pa de snyed du/ bsam gyis mi khyab pa de yongs su smin par bya ste/ de lta bur byas kyang sems can rnams kyi brgya'i cha gcig kyang smin par ma byas/ stong gi cha dang / brgya stong</text></item>
<item><p>166a7</p><section>mdo sde</section><text>gi cha dang / bye ba'i cha dang / bye ba brgya'i cha dang / bye ba stong gi cha dang / bye ba brgya stong gi cha dang / grangs dang / cha dang / bgrang ba dang / dpe dang / rgyur yang yongs su smin par</text></item>
<item><p>166b1</p><section>mdo sde</section><text>ma byas so zhes gal te rab tu brjod pa 'di thos nas byang chub sems dpa' mi skrag mi dngang zhing dngang bar mi 'gyur ba de ni brtson 'grus brtsams pa'i byang chub sems dpar rig</text></item>
<item><p>166b2</p><section>mdo sde</section><text>par bya ste/ 'di ni byang chub sems dpa'i sems can yongs su smin par byed pa mi zad pa'o/ /de la byang chub sems dpa'i bsod nams kyi tshogs mi zad pa gang zhe na/ byang</text></item>
<item><p>166b3</p><section>mdo sde</section><text>chub sems dpa'i bsod nams ni tshad med de/ de la byang chub sems dpas bgrang ba 'di 'dra bas 'jug par bya'o/ /sems can thams cad dang / 'das pa dang / da ltar byung ba</text></item>
<item><p>166b4</p><section>mdo sde</section><text>dang | ma 'ongs pa'i slob pa dang / mi slob pa thams cad dang / nyan thos dang / rang sangs rgyas thams cad kyi bsod nams ji snyed pa bsod nams de snyed brgyar bsgyur bas de bzhin</text></item>
<item><p>166b5</p><section>mdo sde</section><text>gshegs pa'i sku la spu'i khung bu gcig 'grub bo/ /de bzhin du spu'i khung bu thams cad du gtogs pa'i bsod nams kyi phung po ji snyed pa brgyar bsgyur te/ gtan pa med pa'i bsod</text></item>
<item><p>166b6</p><section>mdo sde</section><text>nams kyi phung po gcig yang dag par bsgrubs pa des de bzhin gshegs pa'i sku la dpe byad bzang po gcig 'grub ste/ de bzhin du dpe byad bzang po thams cad re re nas yongs</text></item>
<item><p>166b7</p><section>mdo sde</section><text>su 'grub bo/ /dpe byad bzang po thams cad du gtogs pa'i tshad bsod nams kyi phung po ji snyed pa stong du bsgyur te/ gtan pa med pa'i bsod nams kyi phung po gcig bsgrubs pa des//</text></item>
<item><p>167a1</p><section>mdo sde</section><text>de bzhin gshegs pa'i sku la skyes bu chen po'i mtshan gcig mngon par 'grub ste/ de bzhin du sku la skyes bu chen po'i mtshan sum cu re re nas mngon</text></item>
<item><p>167a2</p><section>mdo sde</section><text>par 'grub bo/ /skyes bu chen po'i mtshan sum cur gtogs pa'i bsod nams kyi phung po ji snyed pa stong phrag bcur bsgyur te/ gtan pa med pa'i bsod nams kyi phung po gcig</text></item>
<item><p>167a3</p><section>mdo sde</section><text>yang dag par bsgrubs pa des/ de bzhin gshegs pa'i sku la smin mtshams kyi mdzod spur skyes bu chen po'i mtshan mngon par 'grub bo/ /mdzod spur gtogs pa'i bsod</text></item>
<item><p>167a4</p><section>mdo sde</section><text>nams kyi phung po ji snyed pa de las stong phrag brgyar bsgyur ba'i bsod nams kyi phung po yang dag par bsgrubs pas/ de bzhin gshegs pa'i sku la dbu'i gtsug gtor dang / spyi</text></item>
<item><p>167a5</p><section>mdo sde</section><text>gtsug bltar mi mthong ba skyes bu chen po'i mtshan mngon par 'grub bo/ /gtsug gtor du gtogs pa'i bsod nams kyi phung po de las bye ba phrag brgya stong du bsgyur ba de bas</text></item>
<item><p>167a6</p><section>mdo sde</section><text>kyang lhag pa'i bsod nams kyi phung po yang dag par bsgrubs pa des/ de bzhin gshegs pa'i chos kyi dung yongs su 'grub par 'gyur te/ chos kyi dung des de bzhin gshegs</text></item>
<item><p>167a7</p><section>mdo sde</section><text>pa bzhed na 'jig rten gyi khams mtha' yas mu med pa dag dbyangs kyis go bar mdzad cing chos 'dul ba bsam pa dang / dad pa ji lta ba bzhin du sems can thams cad kyi dbang</text></item>
<item><p>167b1</p><section>mdo sde</section><text>po rnams kyang tshim par mdzad do/ /byang chub sems dpa'i bsod nams kyi tshogs la 'jug pa 'di thos nas mi skrag mi dngang zhing dngang bar mi 'gyur ba 'di ni byang chub sems</text></item>
<item><p>167b2</p><section>mdo sde</section><text>dpa'i bsod nams kyi tshogs mi zad pa zhes bya'o/ /de la byang chub sems dpa'i ye shes kyi tshogs mi zad pa gang zhe na/ byang chub sems dpa'i ye shes kyi tshogs ni tshad med de</text></item>
<item><p>167b3</p><section>mdo sde</section><text>de la byang chub sems dpa'i bgrang ba 'di 'dra bas 'jug par bya'o/ /stong gsum gyi stong chen po'i 'jig rten gyi khams na sems can gang dag 'khod pa de dag thams cad dad</text></item>
<item><p>167b4</p><section>mdo sde</section><text>pas rjes su 'brang ba'i ye shes dang ldan par gyur kyang / de dag gi chos kyi rjes su 'brang ba'i ye shes dang ldan pa'i brgya'i char yang nye bar mi 'gro'o/ /stong gi cha dang / brgya stong gi</text></item>
<item><p>167b5</p><section>mdo sde</section><text>cha dang / bye ba'i cha dang / bye ba brgya'i cha dang / bye ba stong gi cha dang / bye ba brgya stong gi cha dang / grangs dang / cha dang / bgrang ba dang / dpe dang / rgyur yang nye bar mi 'gro'o/ /de</text></item>
<item><p>167b6</p><section>mdo sde</section><text>bzhin du chos kyi rjes su 'brang ba'i ye shes dang ldan pa rnams ni brgyad pa'i ye shes dang ldan pa la'o/ /brgyad pa'i ye shes dang ldan pa rnams ni/ rgyun du zhugs pa'i ye shes dang</text></item>
<item><p>167b7</p><section>mdo sde</section><text>ldan pa la'o/ /rgyun du zhugs pa'i ye shes dang ldan pa rnams ni/ lan gcig phyir 'ong ba'i ye shes dang ldan pa la'o/ /lan gcig phyir 'ong ba'i ye shes dang ldan pa rnams ni/</text></item>
<item><p>168a1</p><section>mdo sde</section><text>phyir mi 'ong ba'i ye shes dang ldan pa la'o/ /phyir mi 'ong ba'i ye shes dang ldan pa rnams ni/ dgra bcom pa'i ye shes dang ldan pa la'o/ /dgra bcom</text></item>
<item><p>168a2</p><section>mdo sde</section><text>pa'i ye shes dang ldan pa rnams ni/ rang sangs rgyas kyi ye shes dang ldan pa la'o/ /rang sangs rgyas kyi ye shes dang ldan pa rnams ni/ bskal pa brgyas nges par byung ba'i byang</text></item>
<item><p>168a3</p><section>mdo sde</section><text>chub sems dpa'i ye shes dang ldan pa'i brgya'i char yang nye bar mi 'gro ba nas/ dpe dang / rgyu'i bar du'ang nye bar mi 'gro'o/ /bskal pa brgyas nges par 'byung ba'i byang chub</text></item>
<item><p>168a4</p><section>mdo sde</section><text>sems dpa'i ye shes dang ldan pa rnams ni /bzod pa thob pa'i byang chub sems dpa'i ye shes dang ldan pa la'o/ /bzod pa thob pa'i byang chub sems dpa'i ye shes dang ldan</text></item>
<item><p>168a5</p><section>mdo sde</section><text>pa rnams ni/ phyir mi ldog pa'i byang chub sems dpa'i ye shes dang ldan pa la'o/ /phyir mi ldog pa'i byang chub sems dpa'i ye shes dang ldan pa rnams ni/ skye ba gcig gis</text></item>
<item><p>168a6</p><section>mdo sde</section><text>thogs pa'i byang chub sems dpa'i ye shes dang ldan pa'i brgya'i char yang nye bar mi 'gro ba nas/ dpe dang / rgyu'i bar du nye bar mi 'gro'o/ /stong gsum gyi stong chen po'i 'jig</text></item>
<item><p>168a7</p><section>mdo sde</section><text>rten gyi khams na sems can gang dag 'khod pa de dag thams cad skye ba gcig gis thogs pa'i byang chub sems dpa'i ye shes dang ldan par gyur kyang / byang chub kyi snying po la</text></item>
<item><p>168b1</p><section>mdo sde</section><text>'dug pa'i byang chub sems dpa'i ye shes dang ldan pa'i brgya'i char yang nye bar mi 'gro ba nas/ dpe dang / rgyu'i bar du'ang nye bar mi 'gro'o/ /'jig rten gyi khams mtha' yas mu</text></item>
<item><p>168b2</p><section>mdo sde</section><text>med pa dag na sems can gang dag 'khod pa de dag thams cad byang chub kyi snying po la 'dug pa'i byang chub sems dpa'i ye shes dang ldan par gyur kyang / de dag gis de bzhin</text></item>
<item><p>168b3</p><section>mdo sde</section><text>gshegs pa'i gnas dang / gnas ma yin pa mkhyen pa'i ye shes kyi stobs kyi brgya'i char yang nye bar mi 'gro ba nas /rgyu dang / dpe'i bar du'ang nye bar mi 'gro'o/ /de bzhin gshegs</text></item>
<item><p>168b4</p><section>mdo sde</section><text>pa'i stobs dang / mi 'jigs pa dang / sangs rgyas kyi chos ma 'dres pa bco brgyad thams cad yongs su 'grub pa'i rim pa'ang de bzhin te/ byang chub sems dpa' gang ye shes kyi</text></item>
<item><p>168b5</p><section>mdo sde</section><text>tshogs la 'jug pa 'di thos nas/ mi skrag mi dngang zhing dngang bar mi 'gyur ba 'di ni byang chub sems dpa'i ye shes kyi tshogs mi zad pa zhes bya'o/ /de la byang chub sems dpa'i</text></item>
<item><p>168b6</p><section>mdo sde</section><text>shes rab kyi tshogs mi zad pa gang zhe na/ gang sems can thams cad kyi sems kyi spyod pa la 'jug pa shes pa de ni shes rab kyi tshogs mi zad pa'o/ /sems can thams cad kyi</text></item>
<item><p>168b7</p><section>mdo sde</section><text>'das pa dang / ma 'ongs pa dang / da ltar byung ba'i sems ji snyed pa de dag sems can gcig gi sems kyi 'jug pa gcig la yod par gyur la tshul 'dis sems can thams</text></item>
<item><p>169a1</p><section>mdo sde</section><text>cad de snyed du tshad med pa'i sems kyis gang bar gyur te/ 'das pa dang / ma 'ongs pa dang / da ltar byung ba'i sems can thams cad kyi 'dod chags</text></item>
<item><p>169a2</p><section>mdo sde</section><text>dang | zhe sdang dang / gti mug gang dag yin pa de dag thams cad sems can gcig gi sems gcig la yod par gyur la/ rnam grangs 'dis sems can thams cad de snyed</text></item>
<item><p>169a3</p><section>mdo sde</section><text>du tshad med pa'i nyon mongs pas gang ba'i sems su gyur na'ang / de la byang chub sems dpas gang shes rab kyi tshogs gcig bsgrubs pas/ sems can de dag gi sems</text></item>
<item><p>169a4</p><section>mdo sde</section><text>su gtogs pa'i sems bskyed pa ji snyed pa'i sems bskyed pa de dag thams cad so so'i dmigs pa byung ste/ zhig cing zhu ba rnams shes par 'gyur ba de lta bu'i shes rab kyi tshogs</text></item>
<item><p>169a5</p><section>mdo sde</section><text>bskyed par bya'o/ /shes rab des kyang sems can de dag gi sems su snang ba dang / nyon mongs par snang ba dus gsum dang ldan pa gang yang mi shes pa med do/ /btsun pa shA</text></item>
<item><p>169a6</p><section>mdo sde</section><text>ra dwa ti'i bu/ 'di lta ste/ dper na/ nam mkha' 'dis ma khyab pa gang yang med do/ /de bzhin du byang chub sems dpa'i shes rab 'dis kyang sems can de dag gi sems su</text></item>
<item><p>169a7</p><section>mdo sde</section><text>snang ba'am/ nyon mongs par snang ba dus gsum dang ldan pa de dag gsal bar ma gyur pa'am yongs su mi shes pa med de/ 'di ni byang chub sems dpa'i shes rab kyi tshogs mi</text></item>
<item><p>169b1</p><section>mdo sde</section><text>zad pa zhes bya'o/ /de la byang chub sems dpa'i sangs rgyas kyi chos thams cad yang dag par sgrub pa'i tshogs mi zad pa gang zhe na/ dge ba'i rtsa ba'i chos thams cad bsags pa dang /</text></item>
<item><p>169b2</p><section>mdo sde</section><text>pha rol tu phyin pa thams cad kyi tshogs bsags pa dang / byang chub kyi phyogs kyi chos thams cad bsags pa gang yin pa de ni sangs rgyas kyi chos thams cad yang dag par bsgrub pa'i</text></item>
<item><p>169b3</p><section>mdo sde</section><text>tshogs mi zad pa'o/ /dang po sems bskyed pa nas bzung ste/ byang chub kyi snying po la 'dug gi bar du byang chub tu sems bskyed pa'i dmigs pa dang / sbyor ba bsags pa gang yin pa</text></item>
<item><p>169b4</p><section>mdo sde</section><text>dge ba'i sems bskyed pa'i tshogs gang dag gis/ sangs rgyas kyi chos thams cad yang dag par bsgrubs pa 'di ni byang chub sems dpa'i sangs rgyas kyi chos thams cad yang dag par</text></item>
<item><p>169b5</p><section>mdo sde</section><text>bsgrub pa'i tshogs mi zad pa zhes bya ste/ btsun pa shA ra dwa ti'i bu/ brgyad po de dag ni byang chub sems dpa' rnams kyi brtson 'grus yang dag par blang ba'o/ /btsun pa shA ra dwa ti'i bu/</text></item>
<item><p>169b6</p><section>mdo sde</section><text>gzhan yang / byang chub sems dpa' rnams kyi brtson 'grus mi zad pa gang / lus kyi dge ba'i las kyi rten dang / ngag gi dge ba'i las kyi rten dang / yid kyi dge ba'i las kyi rten to/ /de</text></item>
<item><p>169b7</p><section>mdo sde</section><text>ci'i phyir zhe na/ brtson 'grus gang ji snyed pa de dag thams cad lus dang / ngag dang / sems dang ldan pa'i phyir te/ lus dang / ngag gi brtson 'grus pas sems kyi brtson 'grus</text></item>
<item><p>170a1</p><section>mdo sde</section><text>nyid mchog ces bshad do/ /de la sems kyi brtson 'grus gang zhe na/ sems kyi 'jug pa dang / sems gnas pa ste/ de la sems kyi 'jug pa gang zhe na/</text></item>
<item><p>170a2</p><section>mdo sde</section><text>gang byang chub kyi rtsom pa'o/ /de la sems gnas pa gang zhe na/ gang byang chub kyi sems nye bar ma zhi ba'o/ /de la 'jug pa gang zhe na/ gang sems can rnams la snying rje che ba'o//</text></item>
<item><p>170a3</p><section>mdo sde</section><text>sems gnas pa gang zhe na/ gang bdag med pa la bzod pa'o/ /de la 'jug pa gang zhe na/ gang sems can thams cad sdud pa'o/ /gnas pa gang zhe na/ gang chos thams cad</text></item>
<item><p>170a4</p><section>mdo sde</section><text>mi 'dzin pa'o/ /de la 'jug pa gang zhe na/ gang 'khor ba na mi skyo ba'o/ /gnas pa gang zhe na/ khams gsum pa mi dmigs so/ /de la 'jug pa gang zhe na/ bdog pa thams</text></item>
<item><p>170a5</p><section>mdo sde</section><text>cad yongs su gtong ba'o/ /gnas pa gang zhe na/ gang sbyin pas rlom sems su mi byed pa'o/ /de la 'jug pa gang zhe na/ gang bslab pa yang dag par len pa'o/ /gnas pa gang</text></item>
<item><p>170a6</p><section>mdo sde</section><text>zhe na/ gang bslab pas rlom sems su mi byed pa'o/ /de la 'jug pa gang zhe na/ bzod cing mi mjed pa'o/ /gnas pa gang zhe na/ gang sems la rma mi 'byin pa'o/ /de la 'jug</text></item>
<item><p>170a7</p><section>mdo sde</section><text>pa gang zhe na/ gang dge ba'i rtsa ba thams cad rtsom pa'o/ /gnas pa gang zhe na/ gang sems dpen pa'o/ /de la 'jug pa gang zhe na/ gang bsam gtan yang dag par sgrub pa'o/ /</text></item>
<item><p>170b1</p><section>mdo sde</section><text>gnas pa gang zhe na/ gang sems la nges par sems pa'o/ /de la 'jug pa gang zhe na/ gang thos pa la chog mi shes pa'o/ /gnas pa gang zhe na/ gang tshul bzhin sbyor ba'o/ /de la 'jug</text></item>
<item><p>170b2</p><section>mdo sde</section><text>pa gang zhe na/ gang ji skad thos pa bzhin du chos ston pa'o/ /gnas pa gang zhe na/ gang brjod du med pa'i chos nyid do/ /de la 'jug pa gang zhe na/ gang shes rab kyi tshogs yongs su tshol</text></item>
<item><p>170b3</p><section>mdo sde</section><text>ba'o| |gnas pa gang zhe na/ gang spros pa shin tu chad pa'o/ /de la 'jug pa gang zhe na/ gang tshangs pa'i gnas pa rnams gsog pa'o/ /gnas pa gang zhe na/ gang yang dag pa'i shes pas</text></item>
<item><p>170b4</p><section>mdo sde</section><text>btang snyoms pa'o/ /de la 'jug pa gang zhe na/ gang mngon par shes pa lnga yongs su rdzogs par byed pa'o/ /gnas pa gang zhe na/ gang zag pa med pa la 'dres par byed pa'o/ /de la 'jug pa</text></item>
<item><p>170b5</p><section>mdo sde</section><text>gang zhe na/ gang dran pa nye bar gzhag pa skyed pa'o/ /gnas pa gang zhe na/ gang dran pa yid la byed pa med pa'o/ /de la 'jug pa gang zhe na/ gang yang dag par spong ba la sbyor ba'o/ /gnas</text></item>
<item><p>170b6</p><section>mdo sde</section><text>ba gang zhe na/ gang dge ba dang / mi dge ba'i sems dang bral ba'o/ /de la 'jug pa gang zhe na/ gang rdzu 'phrul gyi rkang pa mngon par sgrub pa'o/ /gnas pa gang zhe na/ gang lhun gyis grub</text></item>
<item><p>170b7</p><section>mdo sde</section><text>par bya ba la 'jug pa'o/ /de la 'jug pa gang zhe na/ gang dbang po la mkhas pa'o/ /gnas pa gang zhe na/ gang dbang po med pa'i chos la rtog pa'o/ /de la 'jug pa gang zhe na/ gang stobs</text></item>
<item><p>171a1</p><section>mdo sde</section><text>yang dag par sgrub pa'o/ /gnas pa gang zhe na/ gang mi rdzi ba'i ye shes so/ /de la 'jug pa gang zhe na/ gang byang chub kyi yan lag yang dag par 'byung</text></item>
<item><p>171a2</p><section>mdo sde</section><text>ba'o| |gnas pa gang zhe na/ gang chos rab tu rnam par 'byed pa'i ye shes la mkhas pa'i ye shes so/ /de la 'jug pa gang zhe na/ gang lam gyi tshogs tshol ba'o/ /gnas pa gang</text></item>
<item><p>171a3</p><section>mdo sde</section><text>zhe na| gang gar yang mi 'gro ba'o/ /de la 'jug pa gang zhe na/ gang zhi gnas tshol ba'o/ /gnas pa gang zhe na/ gang zhi gnas kyi sems zhi ba'o/ /de la 'jug pa gang zhe na/ gang</text></item>
<item><p>171a4</p><section>mdo sde</section><text>lhag mthong spyod pa'o/ /gnas pa gang zhe na/ gang chos nyid shes pa'o/ /de la 'jug pa gang zhe na/ gang rgyur rtogs pa'o/ /gnas pa gang zhe na/ gang rgyu kun shes pa'o/ /de la</text></item>
<item><p>171a5</p><section>mdo sde</section><text>'jug pa gang zhe na/ gang gzhan gyi sgra thos pa'o/ /gnas pa gang zhe na/ gang chos la nan tan byed pa'o/ /de la 'jug pa gang zhe na/ lus kyi rgyan to/ /gnas pa gang zhe na/ gang</text></item>
<item><p>171a6</p><section>mdo sde</section><text>lus kyi chos nyid do/ /de la 'jug pa gang zhe na/ gang dag gi rgyan to/ /gnas pa gang zhe na/ gang 'phags pa'i mi smra ba'o/ /de la 'jug pa gang zhe na/ gang rnam par thar pa gsum</text></item>
<item><p>171a7</p><section>mdo sde</section><text>la mos pa'o/ /gnas pa gang zhe na/ gang byed pa med pa'o/ /de la 'jug pa gang zhe na/ gang bdud bzhi yongs su spong ba'o/ /gnas pa gang zhe na/ gang bag chags dang / nyon mongs</text></item>
<item><p>171b1</p><section>mdo sde</section><text>pa'i mtshams sbyor ba thams cad bsal ba'o/ /de la 'jug pa gang zhe na/ gang thabs su lta ba'o/ /gnas pa gang zhe na/ gang shes rab tu lta ba'o/ /de la 'jug pa gang zhe na/ gang rtsom</text></item>
<item><p>171b2</p><section>mdo sde</section><text>par lta ba'o/ /gnas pa gang zhe na/ gang nyams su lon par byed pa'o/ /de la 'jug pa gang zhe na/ gang brdar lta ba'o/ /gnas pa gang zhe na/ gang don dam par lta ba ste/ 'di ni sems</text></item>
<item><p>171b3</p><section>mdo sde</section><text>kyi brtson 'grus zhes bya'o/ /de la sems kyi brtson 'grus mi zad pa de yongs su rdzogs par bya ba'i phyir/ gang 'jug pa thams cad gnas pa dang / mtshan ma thams cad dang bral</text></item>
<item><p>171b4</p><section>mdo sde</section><text>ba dang / de mtshan ma'i las thams cad du'ang 'jug la/ ye shes kyi las la'ang gnas pa ste/ de las thams cad kyang ye shes kyis bya ba byed do/ /de la byang chub sems dpa'i</text></item>
<item><p>171b5</p><section>mdo sde</section><text>ye shes kyi las gang zhe na/ gang dge ba'i rtsa ba'i rgyu dang / sems can thams cad la snying rje chen po'i rgyur 'dus byas su'ang mi gtong zhing / sangs rgyas kyi ye shes kyi rgyur 'dus ma byas</text></item>
<item><p>171b6</p><section>mdo sde</section><text>su mi ltung ba ste/ 'di ni byang chub sems dpa' rnams kyi brtson 'grus kyi pha rol tu phyin pa mi zad pa zhes bya'o/ /brtson 'grus kyi pha rol tu phyin pa mi zad pa bstan pa na/ lha dang / mi'i</text></item>
<item><p>171b7</p><section>mdo sde</section><text>skye dgu khrag khrig bdun cu rtsa drug bla na med pa yang dag par rdzogs pa'i byang chub tu sems skyes so/ /byang chub sems dpa' stong phrag sum cu rtsa gnyis kyang mi skye ba'i chos la bzod pa thob</text></item>
<item><p>172a1</p><section>mdo sde</section><text>par gyur to/ /de nas tshe dang ldan pa shA ra dwa ti'i bus byang chub sems dpa' blo gros mi zad pa la 'di skad ces smras so/ /rigs kyi bu/ byang chub sems dpa'</text></item>
<item><p>172a2</p><section>mdo sde</section><text>rnams kyi brtson 'grus mi zad pa 'di ni/ khyod kyis legs par smras na/ rigs kyi bu/ byang chub sems dpa' rnams kyi bsam gtan mi zad pa la brtsams te/ ji ltar byang chub</text></item>
<item><p>172a3</p><section>mdo sde</section><text>sems dpa' rnams bsam gtan mi zad par 'gyur ba khyod spongs par gyis shig /blo gros mi zad pas smras pa/ btsun pa shA ra dwa ti'i bu/ byang chub sems dpa' rnams kyi bsam</text></item>
<item><p>172a4</p><section>mdo sde</section><text>gtan gyi pha rol tu phyin pa mi zad pa ni/ rnam pa bcu drug ste/ de ni nyan thos dang / rang sangs rgyas thams cad la med do/ /de la rnam pa bcu drug po dag gang zhe na/ 'di lta ste/</text></item>
<item><p>172a5</p><section>mdo sde</section><text>de bzhin gshegs pa'i bsam gtan yongs su rdzogs par bya ba'i phyir/ byang chub sems dpa' rnams kyi bsam gtan ni de la ma chags pa'o/ /bdag bde ba la ma chags</text></item>
<item><p>172a6</p><section>mdo sde</section><text>pa'i phyir/ byang chub sems dpa' rnams kyi bsam gtan ni ro myang ba med pa'o/ /sems can thams cad kyi nyon mongs pa spang ba'i phyir/ byang chub sems dpa' rnams kyi bsam</text></item>
<item><p>172a7</p><section>mdo sde</section><text>gtan ni snying rje chen po la dmigs pa'o/ /'dod pa'i khams su dmigs pa'i phyir/ byang chub sems dpa' rnams kyi bsam gtan ni ting nge 'dzin ldog pa'o/ /sems can thams</text></item>
<item><p>172b1</p><section>mdo sde</section><text>cad kyi sems kyi spyod pa kun shes pa'i phyir/ byang chub sems dpa' rnams kyi bsam gtan ni mngon par shes pa yongs su sbyang ba byas pa'o/ /sems kyi dbang phyug shes pa'i phyir/</text></item>
<item><p>172b2</p><section>mdo sde</section><text>byang chub sems dpa' rnams kyi bsam gtan ni/ sems las su rung ba'o/ /gzugs dang / gzugs med pa'i khams zil gyis gnon pa'i phyir/ byang chub sems dpa' rnams kyi bsam</text></item>
<item><p>172b3</p><section>mdo sde</section><text>gtan ni/ bsam gtan dang / rnam par thar pa dang / ting nge 'dzin dang / snyoms par 'jug pa dang / ldang ba thams cad shes pa'o/ /nyan thos dang / rang sangs rgyas thams cad kyi snyoms</text></item>
<item><p>172b4</p><section>mdo sde</section><text>par 'jug pa zil gyis gnon pa'i phyir/ byang chub sems dpa' rnams kyi bsam gtan ni zhi ba dang / rab tu zhi ba'o/ /shin tu mthar thug pa'i phyir/ byang chub sems dpa' rnams kyi</text></item>
<item><p>172b5</p><section>mdo sde</section><text>bsam gtan ni mi 'khrugs pa'o/ /nyon mongs pa dang / bag chags kyi mtshams sbyor ba thams cad legs par 'joms pa'i phyir/ byang chub sems dpa' rnams kyi bsam gtan ni</text></item>
<item><p>172b6</p><section>mdo sde</section><text>log par bsgrub pa'i gnyen pa'o/ /'jig rten thams cad las bsgral ba'i phyir/ byang chub sems dpa' rnams kyi bsam gtan ni shes rab la 'jug pa'o/ /sems can thams cad</text></item>
<item><p>172b7</p><section>mdo sde</section><text>bsgral ba'i phyir/ byang chub sems dpa' rnams kyi bsam gtan ni sems can thams cad kyi bsam pa sngon du 'gro ba'o/ /de bzhin gshegs pa'i bsam gtan mi zad pa yongs su</text></item>
<item><p>173a1</p><section>mdo sde</section><text>rdzogs par bya ba'i phyir/ byang chub sems dpa' rnams kyi bsam gtan ni dkon mchog gsum gyi rigs mi gcod pa'o/ /rtag tu mnyam par gzhag</text></item>
<item><p>173a2</p><section>mdo sde</section><text>pa'i phyir/ byang chub sems dpa' rnams kyi bsam gtan ni mnyams pa'o/ /sangs rgyas kyi chos thams cad yongs su rdzogs par bya ba'i phyir/ byang chub sems dpa' rnams kyi</text></item>
<item><p>173a3</p><section>mdo sde</section><text>bsam gtan ni chos thams cad la dbang byed pa'i ye shes so/ /ye shes kyi bdag nyid phye ba'i phyir/ byang chub sems dpa' rnams kyi bsam gtan ni nam mkha' khyab pa ste/</text></item>
<item><p>173a4</p><section>mdo sde</section><text>btsun pa shA ra dwa ti'i bu/ 'di ni byang chub sems dpa' rnams kyi bsam gtan gyi pha rol tu phyin pa rnam pa bcu drug ste/ gang nyan thos dang / rang sangs rgyas rnams la med pa'o//</text></item>
<item><p>173a5</p><section>mdo sde</section><text>de la bsam gtan yongs su sbyang ba gang zhe na/ gang mngon par shes pa dang / ye shes yongs su rdzogs pa'o/ /de la mngon par shes pa ni gang / ye shes ni gang zhe na/ gang gis</text></item>
<item><p>173a6</p><section>mdo sde</section><text>gzugs su snang ba thams cad mthong ba 'di ni mngon par shes pa zhe bya'o/ /gang gis gzugs thams cad kyi chos nyid mi zad par shes kyang / mi zad pa'i chos mngon sum du</text></item>
<item><p>173a7</p><section>mdo sde</section><text>mi byed pa 'di ni ye shes zhes bya'o/ /gang gi sgrar grag pa thams cad thob pa de ni mngon par shes pa zhes bya'o/ /gang sgra thams cad sngon gyi mtha' dang / phyi ma'i mtha' brjod du</text></item>
<item><p>173b1</p><section>mdo sde</section><text>med par shes pa 'di ni ye shes zhes bya'o/ /gang gis sems can thams cad kyi sems kyi spyod pa rnams shes pa 'di ni mngon par shes pa zhes bya'o/ /gang sems 'gog par shes</text></item>
<item><p>173b2</p><section>mdo sde</section><text>la sems 'gog pa mngon sum du'ang mi byed pa 'di ni ye shes zhes bya'o/ /gang sngon gyi mtha' dang / phyi ma'i mtha' rjes su dran pa 'di ni mngon par shes pa zhes bya'o/ /gang dus gsum</text></item>
<item><p>173b3</p><section>mdo sde</section><text>la ma chags par shes pa 'di ni ye shes zhes bya'o/ /gang sangs rgyas thams cad kyi zhing du 'gro ba 'di ni mngon par shes pa zhes bya'o/ /gang gis zhing nam mkha' dang mtshungs</text></item>
<item><p>173b4</p><section>mdo sde</section><text>par shes pa 'di ni ye shes zhes bya'o/ /gang dbyer med pa'i chos 'dod pa 'di ni mngon par shes pa zhes bya'o/ /gang chos thams cad mnyam par mthong ba'i shes pa 'di ni ye shes</text></item>
<item><p>173b5</p><section>mdo sde</section><text>zhes bya'o/ /gang 'jig rten thams cad dbyer med pa'i mtshan nyid 'di ni mngon par shes pa zhes bya'o/ /gang 'jig rten gyi chos thams cad dang / ma 'dres par shes pa 'di ni ye</text></item>
<item><p>173b6</p><section>mdo sde</section><text>shes zhes bya'o/ /gang brgya byin dang / tshangs pa dang / 'jig rten skyong ba rnams zil gyis gnon pa 'di ni mngon par shes pa zhes bya'o/ /gang nyan thos dang / rang sangs rgyas thams</text></item>
<item><p>173b7</p><section>mdo sde</section><text>cad kyi spyi bor shes pa 'di ni ye shes zhes bya ste/ btsun pa shA ra dwa ti'i bu/ de dag ni byang chub sems dpa' rnams kyi bsam gtan yongs su sbyang ba zhes bya'o/ /yang sems can</text></item>
<item><p>174a1</p><section>mdo sde</section><text>thams cad kyi nyon mongs pa dang / sems g.yeng ba ji snyed par byang chub sems dpa' rnams kyi bsam gtan gyi tshogs dang / sems bzhag pa</text></item>
<item><p>174a2</p><section>mdo sde</section><text>shes pa'ang de snyed de/ sems can thams cad kyi nyon mongs pa dang / sems g.yeng ba ji snyed pa de snyed du/ byang chub sems dpas kyang bsam gtan gyi tshogs yang dag par</text></item>
<item><p>174a3</p><section>mdo sde</section><text>bsgrub par bya'o/ /mnyam pa nyid de la gnas pas na/ de'i phyir mnyam par bzhag pa zhes bya'o/ /sems can mnyam pa nyid dang / sems mnyam pa nyid dang / bsam pa</text></item>
<item><p>174a4</p><section>mdo sde</section><text>mnyam pa nyid dang / lhag pa'i bsam pa mnyam pa nyid dang / sbyor ba mnyam pa nyid dang / sbyin pa dang / tshul khrims dang / bzod pa dang / brtson 'grus dang / bsam gtan</text></item>
<item><p>174a5</p><section>mdo sde</section><text>dang | shes rab mnyam pa nyid dang / sangs rgyas kyi chos thams cad mnyam pa nyid du gnas pas na/ de'i phyir mnyam par bzhag pa zhes bya'o/ /ting nge 'dzin gang dang mnyam pa</text></item>
<item><p>174a6</p><section>mdo sde</section><text>byang chub kyang de dang mnyam mo/ /byang chub gang dang mnyam pa sems can thams cad kyang de dang mnyam mo/ /sems can thams cad gang dang mnyam pa chos thams cad kyang</text></item>
<item><p>174a7</p><section>mdo sde</section><text>de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /stong pa nyid gang dang mnyam pa mtshan ma med pa'ang de dang mnyam</text></item>
<item><p>174b1</p><section>mdo sde</section><text>mo| |mtshan ma med pa gang dang mnyams sems can thams cad kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste/ mnyam</text></item>
<item><p>174b2</p><section>mdo sde</section><text>pa nyid de la snyoms par zhugs pas na/ de'i phyir snyoms par zhugs pa zhes bya'o/ /mtshan ma med pa gang dang mnyam pa smon pa med pa'ang de dang mnyam mo/ /smon pa med pa gang</text></item>
<item><p>174b3</p><section>mdo sde</section><text>dang mnyam pa sems can thams cad kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste/ mnyam pa nyid de la snyoms par</text></item>
<item><p>174b4</p><section>mdo sde</section><text>zhugs pas na/ de'i phyir snyoms par zhugs pa zhes bya'o/ /smon pa med pa gang dang mnyam pa mngon par 'du mi byed pa'ang de dang mnyam mo/ /mngon par 'du mi byed pa gang dang</text></item>
<item><p>174b5</p><section>mdo sde</section><text>mnyam pa/ sems can thams cad kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste/ mnyam pa nyid de la snyoms par zhugs</text></item>
<item><p>174b6</p><section>mdo sde</section><text>pas na/ de'i phyir snyoms par zhugs pa zhes bya'o/ /mngon par 'du mi byed pa gang dang mnyam pa mi skye ba'ang de dang mnyam mo/ /mi skye ba gang dang mnyam pa sems can thams cad</text></item>
<item><p>174b7</p><section>mdo sde</section><text>kyang de dang mnyam mo/ /sems can thams cad gang dang mnyam pa chos thams cad kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs</text></item>
<item><p>175a1</p><section>mdo sde</section><text>pa zhes bya'o/ /mi skye ba gang dang mnyam pa mi 'byung ba'ang de dang mnyam mo/ /mi 'byung ba gang dang mnyam pa sems can thams cad kyang de dang mnyam</text></item>
<item><p>175a2</p><section>mdo sde</section><text>mo| |sems can thams cad gang dang mnyam pa chos thams cad kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa</text></item>
<item><p>175a3</p><section>mdo sde</section><text>zhes bya'o/ /mi 'byung ba gang dang mnyam pa dngos po med pa'ang de dang mnyam mo/ /dngos po med pa gang dang mnyam pa sems can thams cad kyang de dang mnyam mo/ /sems can</text></item>
<item><p>175a4</p><section>mdo sde</section><text>thams cad gang dang mnyam pa chos thams cad kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /dngos po med</text></item>
<item><p>175a5</p><section>mdo sde</section><text>pa gang dang mnyam pa rnam par dag pa'ang de dang mnyam mo/ /rnam par dag pa gang dang mnyam pa sems can thams cad kyang de dang mnyam mo/ /sems can thams cad gang dang</text></item>
<item><p>175a6</p><section>mdo sde</section><text>mnyam pa chos thams cad kyang de dang mnyam ste/ mnyam pa nyid de la snyoms par zhugs pas na/ de'i phyir snyoms par zhugs pa zhes bya'o/ /rang gi sems mnyam pa sems</text></item>
<item><p>175a7</p><section>mdo sde</section><text>can thams cad kyi sems mnyam pa nyid de/ de la zhugs pas na de'i phyir snyoms par zhugs pa zhes bya'o/ /phan par byed pa dang / phan par mi byed pa thams cad la snyoms</text></item>
<item><p>175b1</p><section>mdo sde</section><text>shing | sa dang mnyam pa'i sems/ chu dang mnyam pa'i sems/ me dang mnyam pa'i sems/ rlung dang mnyam pa'i sems/ nam mkha' dang mnyam pa'i sems te/ mi mtho mi dma'</text></item>
<item><p>175b2</p><section>mdo sde</section><text>par gnas shing mi g.yo bar gyur pa/ spyod lam thams cad du mnyam par gzhag pa/ spyod lam ma bcos pa/ rang bzhin gyis snyoms par zhugs pa/ mi rgod pa dang / mi g.yeng</text></item>
<item><p>175b3</p><section>mdo sde</section><text>ba| mu cor mi smra ba/ tshig ma 'chal ba/ don shes pa/ chos shes pa/ dus shes pa/ tshod shes pa/ dus min shes pa/ 'jig rten thams cad kyi rjes su snyegs shing / 'jig rten dang</text></item>
<item><p>175b4</p><section>mdo sde</section><text>ma 'dres pa/ 'jig rten gyi chos brgyad las 'das pa/ nyon mongs pa thams cad dang ma 'dres pa/ 'du 'dzi'i nang na'ang spyod lam dben pa ste/ de lta bu'i chos la gnas pa'i byang</text></item>
<item><p>175b5</p><section>mdo sde</section><text>chub sems dpa' ni mnyam par gzhag pa'i gnas kyang mi 'dor la/ 'jig rten gyi bya ba thams cad du'ang snang ste/ btsun pa shA ra dwa ti'i bu/ 'di ni byang chub sems dpa'i</text></item>
<item><p>175b6</p><section>mdo sde</section><text>thabs dang / shes rab kyis mngon par bsgrubs pa'i bsam gtan gyi pha rol tu phyin pa zhes bya'o/ /de la byang chub sems dpa'i thabs ni gang / shes rab ni gang zhe na/ gang byang chub</text></item>
<item><p>175b7</p><section>mdo sde</section><text>sems dpa' mnyam par bzhag pa na/ sems can la lta ba'i phyir/ snying rje chen po'i dmigs pa la sems 'dogs pa 'di ni byang chub sems dpa'i thabs zhes bya'o/ /gang zhi ba</text></item>
<item><p>176a1</p><section>mdo sde</section><text>dang | rab tu zhi bar bsam gtan du byed pa 'di ni de'i shes rab bo/ /gang byang chub sems dpa' mnyam par bzhag pa na/ sangs rgyas kyi ye shes la</text></item>
<item><p>176a2</p><section>mdo sde</section><text>rton pa 'di ni de'i thabs so/ /gang chos gang la'ang mi gnas par bsam gtan byed pa 'di ni de'i shes rab bo/ /gang byang chub sems dpa' mnyam par gzhog pa na/ dam</text></item>
<item><p>176a3</p><section>mdo sde</section><text>pa'i chos yongs su bzung ba la lta ba 'di ni de'i thabs so/ /gang chos kyi dbyings med par bsam gtan byed pa 'di ni de'i shes rab bo/ /gang byang chub sems dpa' mnyam</text></item>
<item><p>176a4</p><section>mdo sde</section><text>par gzhog pa'i tshe/ sangs rgyas kyi sku'i rgyan mngon du byed pa 'di ni de'i thabs so/ /gang chos kyi sku dbyer med par bsam gtan byed pa 'di ni de'i shes rab bo/ /gang</text></item>
<item><p>176a5</p><section>mdo sde</section><text>byang chub sems dpa' mnyam par gzhog pa na/ sangs rgyas kyi gsung tshangs pa'i sgra dbyangs la sems pa de ni de'i thabs so/ /gang chos nyid brjod du med par bsam</text></item>
<item><p>176a6</p><section>mdo sde</section><text>gtan byed pa 'di ni de'i shes rab bo/ /gang byang chub sems dpa' mnyam par gzhog pa na/ sems rdo rje lta bu byin gyis rlob pa 'di ni de'i thabs so/ /gang rang bzhin gyis</text></item>
<item><p>176a7</p><section>mdo sde</section><text>g.yeng ba med par bsam gtan byed pa 'di ni de'i shes rab bo/ /gang mnyam par gzhog pa na/ sngon gyi smon lam gyis sems can yongs su smin par byin gyis rlob pa</text></item>
<item><p>176b1</p><section>mdo sde</section><text>'di ni de'i thabs so/ /gang sems can thams cad la bdag med par bsam gtan byed pa 'di ni de'i shes rab bo/ /gang mnyam par gzhog pa na/ dge ba'i rtsa ba thams cad</text></item>
<item><p>176b2</p><section>mdo sde</section><text>la lhag par dmigs te/ bsam gtan byed pa 'di ni de'i thabs so/ /gang dge ba'i rtsa ba'i gnas nam mkha' dang mtshungs par bsam gtan byed pa 'di ni de'i shes rab bo/ /gang</text></item>
<item><p>176b3</p><section>mdo sde</section><text>mnyam par gzhog pa na/ sangs rgyas kyi zhing yongs su dag pa mngon du byed pa 'di ni de'i thabs so/ /gang zhig nam mkha' dang mtshungs par bsam gtan byed pa 'di ni de'i shes</text></item>
<item><p>176b4</p><section>mdo sde</section><text>rab bo/ /gang mnyam par gzhog pa na/ byang chub kyi snying po'i rgyan bkod pa dmigs pa mngon du byed pa 'di ni de'i thabs so/ /gang nyon mongs pa thams cad zhi bar bya ba'i phyir</text></item>
<item><p>176b5</p><section>mdo sde</section><text>bsam gtan byed pa 'di ni de'i shes rab bo/ /gang mnyam par gzhog pa na/ chos kyi 'khor lo rab tu bskor bar 'dod pa 'di ni de'i thabs so/ /gang bskor ba'ang med/ mi bskor</text></item>
<item><p>176b6</p><section>mdo sde</section><text>ba'ang med par bsam gtan byed pa 'di ni de'i shes rab bo/ /gang byang chub sems dpa' mnyam par gzhog pa na/ byang chub kyi yan lag gi tshogs la rnam par mi g.yeng ba mngon</text></item>
<item><p>176b7</p><section>mdo sde</section><text>du byed pa 'di ni de'i thabs so/ /gang nyon mongs pa dang / nye ba'i nyon mongs pa'i gdung ba de bzhin gshegs pa'i ye shes kyis mkhyen pa sems dang ldan pa dang / sems dang mi</text></item>
<item><p>177a1</p><section>mdo sde</section><text>ldan pa dang / 'du shes med pa dang / 'du shes yongs su shes pa ji snyed pa de dag yongs su bsal ba'i phyir/ byang chub sems dpa' thams cad kyi</text></item>
<item><p>177a2</p><section>mdo sde</section><text>nges par gyur pa dang mthun par bsam gtan byed pa 'di ni de'i shes rab ste/ de lta bu dang ldan pa'i byang chub sems dpa' ni/ bsam gtan gyi pha rol tu phyin pa mi zad pa yin</text></item>
<item><p>177a3</p><section>mdo sde</section><text>no| |bdud thams cad kyis kyang de la glags mi rnyed cing / de la sangs rgyas kyi chos thams cad kyi snod kyang nye bar gnas pa yin te/ thams cad mkhyen pa'i ye shes kyang</text></item>
<item><p>177a4</p><section>mdo sde</section><text>'thob bo/ /bsam gtan mi zad bzhi pa 'di bstan pa na/ byang chub sems dpa' sum khri nyis stong nyi ma'i sgron ma'i ting nge 'dzin thob par gyur to/ /ci'i phyir ting nge 'dzin</text></item>
<item><p>177a5</p><section>mdo sde</section><text>de nyi ma'i sgron ma zhes bya zhe na/ 'di lta ste/ dper na/ nyi ma 'char ba na zla ba dang / skar ma'i sgron ma dang / mar me'i sgron ma dang / rtswa'i me'i sgron ma thams cad mog mog</text></item>
<item><p>177a6</p><section>mdo sde</section><text>por 'gyur ro/ /de bzhin du byang chub sems dpa' nyi ma'i sgron ma'i ting nge 'dzin thob na/ ma rabs dang / nyi tshe ba'i shes rab thams cad shes rab kyi snang bas zil gyis mnan</text></item>
<item><p>177a7</p><section>mdo sde</section><text>te| slob pa dang / mi slob pa thams cad kyi shes rab dang / rang sangs rgyas kyi shes rab dang / de ma yin pa gzhan sems can phal ba thams cad kyi shes rab kyang shes rab kyi</text></item>
<item><p>177b1</p><section>mdo sde</section><text>snang bas zil gyis gnon pas na/ de'i phyir nyi ma'i sgron ma zhes bya'o/ /bsam gtan gyi pha rol tu phyin pa la gnas pa'i byang chub sems dpa' ni/ ting nge 'dzin rnam pa mang po bye</text></item>
<item><p>177b2</p><section>mdo sde</section><text>ba khrag khrig brgya stong du ma mngon par bsgrubs te/ de dag la phyogs tsam zhig bstan to/ /glog gi sgron mas brgyan dang zla ba'i 'od/ /dge bkod rnam snang de bzhin bsam mi</text></item>
<item><p>177b3</p><section>mdo sde</section><text>khyab| |'phags par snang dang dri ma med pa dang / /chos rnams kun la dbang byed yon tan 'od/ /mya ngan med dang brtul zhugs grub pa dang / /grags pa brtan dang kun nas</text></item>
<item><p>177b4</p><section>mdo sde</section><text>'phags pa dang / /chos kyi sgron ma chos dpal lhun po che/ /chos kyi dbang phyug chos shes dbang byed dang / /chos kyi phung po rnam par 'thor ba dang / /chos rnams 'dzin pa</text></item>
<item><p>177b5</p><section>mdo sde</section><text>rnam par dag pa dang / /pha rol sems kyi spyod par spyod pa dang / /rgyal mtshan rtse mo'i dpung rgyan nyon mongs sel/ /bdud bzhi'i stobs rnams rab tu 'joms pa dang / /stobs</text></item>
<item><p>177b6</p><section>mdo sde</section><text>bcu 'phags pa stobs dang ldan pa dang / /chags med chags pa shin tu gcod pa dang / /lag na sgron ma shin tu sgra bsgrags dang / /sa 'dzin dang ni brtan pa'i rang bzhin dang /</text></item>
<item><p>177b7</p><section>mdo sde</section><text>lhun po sgron ma mi pham rgyal ba dang / /shes rab skyed dang ye shes ta la la/ /bsam gtan 'byung gnas mtha' yas dbang byed dang / /sems rnams las su rung bar byed pa</text></item>
<item><p>178a1</p><section>mdo sde</section><text>dang | |byed dang byas dang tshor byed med pa dang / /chu yi zla ba nyi ma'i dbyangs dag dang / /ting 'dzin mi gtong bdud rnams 'joms pa dang / /rnam</text></item>
<item><p>178a2</p><section>mdo sde</section><text>pa sna tshogs 'du shes med pa dang / /stag dang glang po shin tu dul ba dang / /rgyal ba kun gyi rjes su dran pa dang / /chos dran dge 'dun ye shes dbang byed dang / /mi ldog pa dang</text></item>
<item><p>178a3</p><section>mdo sde</section><text>ldog pa med pa dang / /mig mi 'dzums dang bdag med rab dag dang / /rtag tu stong pa'i rnam par 'jug pa dang / /rtag tu mtshan med rtag tu mi smon dang / /gnas par bsam</text></item>
<item><p>178a4</p><section>mdo sde</section><text>gtan byed pa mi chags dang / /rdo rje lta bu'i ting 'dzin ces bya'o/ /mngon par 'phags dang nges par bcom pa dang / /kun nas 'khyil dang rnam par dag pa dang / /nges par</text></item>
<item><p>178a5</p><section>mdo sde</section><text>sems dang nyon mongs bral ba dang / /yangs pa nam mkha' lta bu zhes kyang bya/ gzud pa dang ni yon tan 'jug pa dang / /dran rtogs blo gros shes rab sgrub pa dang / /spobs</text></item>
<item><p>178a6</p><section>mdo sde</section><text>pa dag ni mi zad byed pa dang / /sgra ston pa dang bden pa mthong ba dang / /'dzin pa zhes kyang bya ba'i ting nge 'dzin/ /chud mi za dang legs byas sbyin pa dang / /'gro ba tshim par byed</text></item>
<item><p>178a7</p><section>mdo sde</section><text>dang bltar mi mthong / /rab tu rtogs dang dga' mgu skyed pa dang / /byams pa 'phags pa'i ting nge 'dzin dag dang / /snying rje chen po'i rtsa ba bsam dag pa/ /dga' ba'i rnam pa</text></item>
<item><p>178b1</p><section>mdo sde</section><text>dag la 'jug pa dang / /btang snyoms gnyis la chags las grol ba dang / /chos don chos byed ye shes ta la la/ /mi 'khrugs pa dang ye shes rgya mtsho dang / /'gro ba tshim</text></item>
<item><p>178b2</p><section>mdo sde</section><text>byed rnam par dul ba dang / /rnam par grol ba'i ye shes dbang byed dang / /rdo rje'i rgyal mtshan snying po'i pad+ma dang / /pad+ma 'das dang 'jig rten chos bral dang / /mi g.yo ba zhes bya</text></item>
<item><p>178b3</p><section>mdo sde</section><text>ba'i ting 'dzin dang / /rdo rje lta bu'i ting nge 'dzin dag dang / /dpa' bar 'gro zhes bya ba'i ting nge 'dzin/ /sangs rgyas dgongs dang de bzhin mi 'khrugs dang / /gzi brjid can</text></item>
<item><p>178b4</p><section>mdo sde</section><text>dang gzi brjid 'od zer dang / /rnam par grol ba'i ye shes mchog sbyin dang / /sangs rgyas rgyan rnams shin tu bkod pa dang / /kun tu snang dang sangs rgyas zhing dag dang / /sems can</text></item>
<item><p>178b5</p><section>mdo sde</section><text>bsam pa rab tu 'jug pa dang / /mgu byed shin tu mgu byed ting 'dzin dang / /byang chub lam gyi rjes su mthun pa dang / /pha rol phyin brgyan gtsug na rin po che/ /byang chub yan lag me</text></item>
<item><p>178b6</p><section>mdo sde</section><text>tog sbyin pa dang / /rnam par grol ba'i 'bras bu sbyin pa ste/ /mi 'chi dbyangs dang dmigs med rlung bzhin 'gro /rin chen mtha' dang rgya mtsho'i shugs 'dzin dang / /ri dang brag</text></item>
<item><p>178b7</p><section>mdo sde</section><text>rnams rdob par byed pa dang / /rdzu 'phrul don chen yang dag bskyed pa dang / /sangs rgyas dpag tu med pa mthong ba dang / /thos pa thams cad 'dzin dang mi g.yeng dang / /skad cig gcig</text></item>
<item><p>179a1</p><section>mdo sde</section><text>la ye shes sbyin pa dang / /yon tan mtha' mas rgya mtsho rnam par dag /de ltar ting 'dzin 'di dag mtha' yas dpag med de/ /bsam gtan bye ba khrag</text></item>
<item><p>179a2</p><section>mdo sde</section><text>khrig dag gi pha rol song / /byang chub sems dpa' dam pa mchog rab 'jigs med pa/ /brtan mchog sems dpa' chen po ting 'dzin rnam dag rtogs/ /btsun pa shA ra dwa ti'i</text></item>
<item><p>179a3</p><section>mdo sde</section><text>bu| 'di ni byang chub sems dpa' rnams kyi bsam gtan mi zad pa zhes bya'o/ /de nas tshe dang ldan pa shA ra dwa ti'i bus/ byang chub sems dpa' blo gros mi zad pa la 'di skad</text></item>
<item><p>179a4</p><section>mdo sde</section><text>ces smras so/ /rigs kyi bu/ byang chub sems dpa' rnams kyi bsam gtan mi zad pa 'di ni khyod kyis legs par smras na/ rigs kyi bu/ byang chub sems dpa' rnams</text></item>
<item><p>179a5</p><section>mdo sde</section><text>kyi shes rab mi zad pa la brtsams te/ ji ltar byang chub sems dpa' rnams shes rab mi zad par 'gyur ba khyod spobs par gyis shig /blo gros mi zad pas smras pa/ btsun</text></item>
<item><p>179a6</p><section>mdo sde</section><text>pa shA ra dwa ti'i bu/ byang chub sems dpa' rnams kyi shes rab kyang mi zad pa yin te/ shes rab de'i rnam pa ni ji lta bu/ 'jug pa ni ci zhe na/ thos pa ni rnam pa'o/ /tshul bzhin</text></item>
<item><p>179a7</p><section>mdo sde</section><text>yid la byed pa ni 'jug pa'o/ /thos pa'i yang rnam pa ni ji lta bu/ 'jug pa ni ci zhe na/ byang chub sems dpa' rnams kyi thos pa'i rnam pa ni ci zhe na/ brgyad cu rtsa bzhi ste/ 'di lta</text></item>
<item><p>179b1</p><section>mdo sde</section><text>ste| 'dun pa'i rnam pa dang / bsam pa'i rnam pa dang / lhag pa'i bsam pa'i rnam pa dang / sbyor ba'i rnam pa dang / dge ba'i bshes gnyen gyi rnam pa dang / nga rgyal med pa'i rnam pa dang / bag</text></item>
<item><p>179b2</p><section>mdo sde</section><text>yod pa'i rnam pa dang / gus par byed pa'i rnam pa dang / mthun par 'dzin pa'i rnam pa dang / bka' blo bde ba'i rnam pa dang / bsnyen bkur byed pa'i rnam pa dang / rna ba blags te nyan</text></item>
<item><p>179b3</p><section>mdo sde</section><text>pa'i rnam pa dang / yid la byed pa'i rnam pa dang / rnam par mi g.yeng ba'i rnam pa dang / gnas kyi rnam pa dang / rin po cher 'du shes pa'i rnam pa dang / sman du 'du shes pa'i rnam</text></item>
<item><p>179b4</p><section>mdo sde</section><text>pa dang / nyon mongs pa'i nad thams cad zhi bar byed pa'i rnam pa dang / dran pa'i snod kyi rnam pa dang / rtogs pa shes pa'i rnam pa dang / blo gros 'dod pa'i rnam pa dang / blo la 'jug</text></item>
<item><p>179b5</p><section>mdo sde</section><text>pa'i rnam pa dang / sangs rgyas kyi chos la mi ngoms par nyan pa'i rnam pa dang / gtong ba spel ba'i rnam pa dang / dul zhing cang shes pa'i rnam pa dang / mang du thos pa la bsten</text></item>
<item><p>179b6</p><section>mdo sde</section><text>pa'i rnam pa dang / bsti stang du byas te dga' ba myong bar byed pa'i rnam pa dang / lus bde ba'i rnam pa dang / sems rab tu dga' ba'i rnam pa dang / mi skyo bar nyan pa'i rnam</text></item>
<item><p>179b7</p><section>mdo sde</section><text>pa dang / don nyan pa'i rnam pa dang / chos nyan pa'i rnam pa dang / nan tan nyan pa'i rnam pa dang / gzhan gyis bstan pa nyan pa'i rnam pa dang / chos ma thos pa nyan pa'i rnam pa</text></item>
<item><p>180a1</p><section>mdo sde</section><text>dang | mngon par shes pa nyan pa'i rnam pa dang / theg pa gzhan la 'dod pa med pa'i rnam pa dang / pha rol tu phyin pa nyan pa'i rnam pa dang / byang chub sems</text></item>
<item><p>180a2</p><section>mdo sde</section><text>dpa'i sde snod nyan pa'i rnam pa dang / bsdu ba'i dngos po nyan pa'i rnam pa dang / thabs mkhas pa nyan pa'i rnam pa dang / tshangs pa'i gnas nyan pa'i rnam pa dang / dran pa dang /</text></item>
<item><p>180a3</p><section>mdo sde</section><text>shes bzhin nyan pa'i rnam pa dang / skye ba la mkhas pa nyan pa'i rnam pa dang / mi skye ba la mkhas pa nyan pa'i rnam pa dang / mi sdug pa'i rnam pa dang / byams pa'i rnam pa dang /</text></item>
<item><p>180a4</p><section>mdo sde</section><text>rten cing 'brel bar 'byung ba'i rnam pa dang / mi rtag pa'i rnam pa dang / sdug bsngal ba'i rnam pa dang / bdag med pa'i rnam pa dang / zhi ba'i rnam pa dang / stong pa nyid kyi rnam</text></item>
<item><p>180a5</p><section>mdo sde</section><text>pa dang / mtshan ma med pa'i rnam pa dang / smon pa med pa'i rnam pa dang / mngon par 'du mi byed pa'i rnam pa dang / dge ba mngon par 'du byed pa'i rnam pa dang / bden pas</text></item>
<item><p>180a6</p><section>mdo sde</section><text>byin gyis brlabs pa'i rnam pa dang / chud mi gzon pa'i rnam pa dang / rang gi kha na las pa'i rnam pa dang / rang gi sems srung ba'i rnam pa dang / brtson 'grus mi gtong ba'i</text></item>
<item><p>180a7</p><section>mdo sde</section><text>rnam pa dang / chos la nges par sems pa'i rnam pa dang / nyon mongs pa'i gnyen po'i rnam pa dang / rang gi phyogs srung ba'i rnam pa dang / pha rol gyi phyogs dang / nyon mongs</text></item>
<item><p>180b1</p><section>mdo sde</section><text>pa tshar gcod pa'i rnam pa dang / nor bdun yang dag par 'du ba'i rnam pa dang / dbul ba thams cad tshar gcod pa'i rnam pa dang / mdzangs pas bsngags pa'i rnam pa dang / mkhas</text></item>
<item><p>180b2</p><section>mdo sde</section><text>pa mngon par dga' ba'i rnam pa dang / 'phags pas kun shes pa'i rnam pa dang / 'phags pa ma yin pa dad par byed pa'i rnam pa dang / bden pa mthong ba'i rnam pa dang / phung po'i skyon</text></item>
<item><p>180b3</p><section>mdo sde</section><text>rnam par spang ba'i rnam pa dang / 'dus byas yongs su 'jal ba'i rnam pa dang / don la rton pa'i rnam pa dang / chos la rton pa'i rnam pa dang / ye shes la rton pa'i rnam pa dang /</text></item>
<item><p>180b4</p><section>mdo sde</section><text>nges pa'i don gyi mdo sde la rton pa'i rnam pa dang / sdig pa thams cad mi bya ba'i rnam pa dang / bdag dang / gzhan la phan pa'i rnam pa dang / legs par byas pa'i las kyi rnam pa</text></item>
<item><p>180b5</p><section>mdo sde</section><text>dang | mi 'gyod pa'i rnam pa dang / khyad par du 'gro ba'i rnam pa dang / sangs rgyas kyi chos thams cad 'thob pa'i rnam pa ste/ de dag ni byang chub sems dpa' rnams kyi thos pa</text></item>
<item><p>180b6</p><section>mdo sde</section><text>rnam pa brgyad cu rtsa bzhi zhes bya'o/ /btsun pa shA ra dwa ti'i bu/ de la byang chub sems dpa' rnams kyi tshul bzhin yid la byed pa la 'jug pa ni sum cu rtsa gnyis te/ sum cu rtsa</text></item>
<item><p>180b7</p><section>mdo sde</section><text>gnyis gang zhe na/ 'di lta ste/ zhi gnas kyi gnas la 'jug pa dang / lhag mthong rnam par dpyod pa'i 'jug pa dang / sems las su rung ba'i 'jug pa dang / lus dben pa</text></item>
<item><p>181a1</p><section>mdo sde</section><text>la 'jug pa dang / sems dben pa la 'jug pa dang / rten cing 'brel bar 'byung ba la 'jug pa dang / bden pa'i rjes su mthun pa la 'jug pa dang /</text></item>
<item><p>181a2</p><section>mdo sde</section><text>chad pa med pa la 'jug pa dang / rtog pa med pa la 'jug pa dang / rgyu dang / rkyen la 'jug pa dang / bdag med pa dang / sems can med pa dang / srog med pa dang / gang zag</text></item>
<item><p>181a3</p><section>mdo sde</section><text>med pa la 'jug pa dang / 'ong ba dang / 'gro ba dang / gnas med pa la 'jug pa dang / mi 'pho zhing rgyu dang / 'bras bu chud mi za ba la 'jug pa dang / stong pa nyid dang / mtshan ma</text></item>
<item><p>181a4</p><section>mdo sde</section><text>med pa dang / smon pa med pa la 'dris par byed pa la 'jug pa dang / stong pa nyid dang / mtshan ma med pa dang / smon pa med pa la mngon sum du mi byed pa la 'jug pa dang /</text></item>
<item><p>181a5</p><section>mdo sde</section><text>bsam gtan dang / ting nge 'dzin dang / snyoms par 'jug pa skyad pa'i tshul la 'jug pa dang / bsam gtan dang / ting nge 'dzin la snyoms par 'jug pa'i dbang gis mi</text></item>
<item><p>181a6</p><section>mdo sde</section><text>skye ba la 'jug pa dang / mngon par shes pa'i ye shes la 'jug pa dang / zag pa zad pa'i ye shes mngon sum du byed pa ma yin pa la 'jug pa dang / nang du rtog pa la 'jug</text></item>
<item><p>181a7</p><section>mdo sde</section><text>pa dang / nges par gyur par mi 'jug pa la 'jug pa dang / 'dus byas kyi skyon yongs su 'jal ba la 'jug pa dang / 'dus ma byas kyi chos mngon sum du mi byed par 'jug pa</text></item>
<item><p>181b1</p><section>mdo sde</section><text>dang | sems can thams cad la bdag med par so sor rtog pa la 'jug pa dang / snying rje chen po mi gtong ba la 'jug pa dang / skye ba thams cad 'jigs par lta ba la 'jug pa dang /</text></item>
<item><p>181b2</p><section>mdo sde</section><text>rtag tu bsams bzhin du shes pas srid pa thams cad yongs su 'dzin par 'jug pa dang / yid byung zhing 'dod chags dang bral bar 'jug pa dang / 'dod chags dang bral ba'i chos kyang</text></item>
<item><p>181b3</p><section>mdo sde</section><text>mngon sum du mi byed par 'jug pa dang / 'dod pa'i dga' ba'i yon tan yal bar 'dor ba la 'jug pa dang / chos kyi dga' ba mi gtong ba la 'jug pa dang / spros pa dang / rnam par rtog</text></item>
<item><p>181b4</p><section>mdo sde</section><text>pa thams cad spong ba la 'jug pa dang / thabs mkhas pa'i spros pa dang / rnam par rtog par mi spong bar 'jug pa ste/ btsun pa shA ra dwa ti'i bu/ de dag ni byang chub sems dpa' rnams</text></item>
<item><p>181b5</p><section>mdo sde</section><text>kyi tshul bzhin yid la byed pa la 'jug pa sum cu rtsa gnyis zhes bya'o/ /btsun pa shA ra dwa ti'i bu/ gzhan yang / tshul bzhin zhes bya ba de ni rigs pa'i tshig go /de ni tshul gyi tshig go /de ni</text></item>
<item><p>181b6</p><section>mdo sde</section><text>sgo'i tshig go /de ni kha'i tshig go /de ni rgyu'i tshig go /de ni rkyen gyi tshig go /de ni mi 'gog pa'i tshig go /de ni mi 'gal ba'i tshig go /de ni btang snyoms kyi tshig go /de ni len pa med pa'i</text></item>
<item><p>181b7</p><section>mdo sde</section><text>tshig go /de ni dor ba med pa'i tshig go /de ni rkyen med pa'i tshig go /de ni rten pa med pa'i tshig go /de ni mi gnas pa'i tshig go /de ni ma g.yos pa'i tshig go /de ni rnam par ma g.yos</text></item>
<item><p>182a1</p><section>mdo sde</section><text>pa'i tshig go /de ni sgro btags pa med pa'i tshig go /de ni mnyam pa nyid kyi tshig go /don ma mnyam pa med pa'i tshig go /de ni bden pa'i tshig go /de ni</text></item>
<item><p>182a2</p><section>mdo sde</section><text>yang dag pa'i tshig go /de ni mi 'gyur ba'i tshig go /de ni phyir bya ba med pa'i tshig go /de ni zhi ba'i tshig go /de ni rab tu zhi ba'i tshig go /de ni nye bar zhi ba'i tshig go /de ni spros pa</text></item>
<item><p>182a3</p><section>mdo sde</section><text>med pa'i tshig go /de ni blang ba med pa'i tshig go /de ni gzhag pa med pa'i tshig go /de ni ma tshang ba med pa'i tshig go /de ni lhag pa med pa'i tshig go /de ni phyir dbyung du med pa'i tshig</text></item>
<item><p>182a4</p><section>mdo sde</section><text>go |de ni gnyen po med pa'i tshig go /de ni dam pa'i tshig go /de ni de kho na'i tshig go /de ni de bzhin nyid kyi tshig go /de ni ma nor ba de bzhin nyid kyi tshig go /de ni gzhan ma yin pa de bzhin nyid kyi</text></item>
<item><p>182a5</p><section>mdo sde</section><text>tshig go /de ni ji lta bu bzhin gyi tshig go /de ni chud mi za ba'i tshig go /de ni yang dag pa'i mtha'i tshig go /de ni dus gsum mnyam pa nyid kyi tshig go /de ni dus gsum yongs</text></item>
<item><p>182a6</p><section>mdo sde</section><text>su ma chad pa'i tshig go /de ni gzugs la rnam par shes pa mi gnas pa'i tshig go /de ni tshor ba dang / 'du shes dang / 'du byed dang / rnam par shes pa la rnam par shes pa</text></item>
<item><p>182a7</p><section>mdo sde</section><text>mi gnas pa'i tshig go /de ni sa'i khams la rnam par shes pa mi gnas pa'i tshig go /de bzhin du de ni chu'i khams dang / me'i khams dang / rlung gi khams la rnam par shes pa</text></item>
<item><p>182b1</p><section>mdo sde</section><text>mi gnas pa'i tshig go /de ni mig dang / gzugs dang / mig gi rnam par shes pa'i khams la mi gnas pa'i tshig go /de bzhin du de ni rna ba dang / sgra dang / rna ba'i rnam par shes</text></item>
<item><p>182b2</p><section>mdo sde</section><text>pa'i khams dang / sna dang / dri dang / sna'i rnam par shes pa'i khams dang / lce dang / ro dang / lce'i rnam par shes pa'i khams dang / lus dang / reg bya dang / lus kyi rnam par</text></item>
<item><p>182b3</p><section>mdo sde</section><text>shes pa'i khams dang / yid dang / chos dang / yid kyi rnam par shes pa'i khams la mi gnas pa'i tshig go /de ni don la rton pa'i tshig go /de ni chos la rton pa'i tshig go /de ni ye</text></item>
<item><p>182b4</p><section>mdo sde</section><text>shes la rton pa'i tshig go /de ni nges pa'i don gyi mdo sde la rton pa'i tshig go /btsun pa shA ra dwa ti'i bu/ gzhan yang / tshul bzhin zhes bya ba de ni chos thams cad do/ /de ci'i phyir zhe na/</text></item>
<item><p>182b5</p><section>mdo sde</section><text>ji ltar bdag la bdag med pa de bzhin du/ chos thams cad rigs pas mthong zhing / ji ltar sems can la bdag med pa de bzhin du chos thams cad rigs pas mthong na/ de</text></item>
<item><p>182b6</p><section>mdo sde</section><text>ltar mthong ba ni tshul bzhin mthong ba'o/ /'khor ba'i khams kyi tshul bzhin gang yin pa mya ngan las 'das pa'i dbyings kyi tshul bzhin yang de yin no zhes gang gis de ltar mtshungs</text></item>
<item><p>182b7</p><section>mdo sde</section><text>shing bye brag med par mthong ba de ni tshul bzhin rab tu sbyor ba zhes bya'o/ /gang gis kun nas nyon mongs pa'i rang bzhin dang / rnam par byang ba'i rang bzhin mtshungs shing bye brag med</text></item>
<item><p>183a1</p><section>mdo sde</section><text>par mthong ba de ni/ tshul bzhin rab tu sbyor ba zhes bya'o/ /gang rigs pa dang / mi rigs par mi sems pa de ni tshul bzhin rab tu sbyor ba yin te/ btsun</text></item>
<item><p>183a2</p><section>mdo sde</section><text>pa shA ra dwa ti'i bu/ mdor na/ byang chub sems dpa'i tshul bzhin sbyor ba ji snyed pa de dag thams cad kyi gnas ni sems can no/ /de sems can gyi gnas kyang mi spong la/ chos kyi</text></item>
<item><p>183a3</p><section>mdo sde</section><text>gnas kyang 'khrugs par mi byed de/ de ni byang chub sems dpa'i tshul bzhin la 'jug pa'i sbyor ba zhes bya'o/ /btsun pa shA ra dwa ti'i bu/ de ltar de'i chos kyi rnam pa dang /</text></item>
<item><p>183a4</p><section>mdo sde</section><text>thos pa'i rnam pa dang / tshul bzhin la 'jug pa'i sbyor ba'i rgyu mthun pa de ni shes rab ces bya'o/ /de la shes rab ni 'grogs pa bcu drug dang lhan cig mi gnas te/ bcu drug</text></item>
<item><p>183a5</p><section>mdo sde</section><text>po dag gang zhe na/ 'di lta ste/ mi rig pa'i 'grogs pa dang lhan cig mi gnas so/ /de bzhin du 'du byed dang / rnam par shes pa dang / ming dang / gzugs dang / skye mched</text></item>
<item><p>183a6</p><section>mdo sde</section><text>drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi'i 'grogs pa dang lhan cig mi gnas so/ /ma rig pa 'gog pa'i 'grogs</text></item>
<item><p>183a7</p><section>mdo sde</section><text>pa dang lhan cig mi gnas so/ /de bzhin du 'du byed dang / rnam par shes pa dang / ming dang / gzugs dang / skye mched drug dang / reg pa dang / tshor ba dang / sred pa dang / len</text></item>
<item><p>183b1</p><section>mdo sde</section><text>pa dang / srid pa dang / skye ba dang / rga shi 'gog pa'i 'grogs pa dang lhan cig mi gnas so/ /'jig tshogs la lta ba'i 'grogs pa dang lhan cig mi gnas pa nas/ 'jig tshogs la lta</text></item>
<item><p>183b2</p><section>mdo sde</section><text>ba'i rtsa ba las byung bar lta bar gyur pa drug cu rtsa gnyis po'i bar dag gis 'grogs pa dang lhan cig mi gnas so/ /mtho dman gyi 'grogs pa dang lhan cig mi gnas pa nas/ 'jig</text></item>
<item><p>183b3</p><section>mdo sde</section><text>rten gyi chos rnyed pa dang / ma rnyed pa dang / snyan pa dang / mi snyan pa dang / sman pa dang / bstod pa dang / bde ba dang / sdug bsngal gyi bar gyi 'grogs pa dang lhan cig mi gnas so/ /</text></item>
<item><p>183b4</p><section>mdo sde</section><text>khro ba dang / 'khon du 'dzin pa dang / 'chab pa dang / yongs su gdung ba dang / phrag dog dang / ser sna dang / sgyu dang / g.yo dang / ngo tsha med pa dang / khrel med pa dang / khengs pa dang /</text></item>
<item><p>183b5</p><section>mdo sde</section><text>rtsod pa dang / rgyags pa dang / bag med pa dang / nga rgyal dang / lhag pa'i nga rgyal dang / nga rgyal las kyang nga rgyal dang / nga'o snyam pa'i nga rgyal dang / cung zad snyam pa'i nga rgyal dang /</text></item>
<item><p>183b6</p><section>mdo sde</section><text>mngon pa'i nga rgyal dang / log pa'i nga rgyal rnams kyi 'grogs pa dang lhan cig mi gnas pa nas/ nye ba'i nyon mongs pa thams cad kyi bar gyi 'grogs pa dang lhan cig mi gnas</text></item>
<item><p>183b7</p><section>mdo sde</section><text>so| |'dod chags dang / zhe sdang dang / gti mug gi kun nas ldang ba phra mo dang / sbom po dang / chung ngu dang / 'bring dang / chen po'i 'grogs pa dang lhan cig mi gnas pa nas/</text></item>
<item><p>184a1</p><section>mdo sde</section><text>nyon mongs pa'i kun nas ldang ba'i thams cad kyi bar gyi 'grogs pa dang lhan cig mi gnas so/ /gti mug gi mun pa dang / rab rib kyi ling tog dang / sgrib</text></item>
<item><p>184a2</p><section>mdo sde</section><text>pa dang / chong pa'i 'grogs pa dang lhan cig mi gnas pa nas/ nyams par 'gyur ba'i cha dang mthun pa'i chos kun nas ldang ba thams cad kyi bar gyi 'grogs pa dang lhan cig mi gnas</text></item>
<item><p>184a3</p><section>mdo sde</section><text>so| |'dod pa dang / 'thab mo'i rnyog pa dang / phung po dang / nyon mongs pa dang / 'chi bdag dang / lha'i bu'i bdud rnams dang lhan cig mi gnas pa nas/ bdud kyi las thams cad kyi</text></item>
<item><p>184a4</p><section>mdo sde</section><text>bar dang lhan cig mi gnas so/ /bdag dang / sems can dang / srog dang / gso ba dang / skyes bu dang / gang zag dang / shed las skyes dang / shed bur 'dzin pa la mngon par</text></item>
<item><p>184a5</p><section>mdo sde</section><text>zhen pa dang lhan cig mi gnas pa nas/ 'dzin pa la mngon par zhen pa thams cad kyi bar dang lhan cig mi gnas so/ /las kyi sgrib pa dang / chos kyi sgrib pa dang / nyon mongs pa'i</text></item>
<item><p>184a6</p><section>mdo sde</section><text>sgrib pa dang / lta ba'i sgrib pa dang / 'gro ba'i sgrib pa dang / rnam par smin pa'i sgrib pa dang / shes pa'i sgrib pa dang lhan cig mi gnas pa nas/ bag chags dang / mtshams sbyor</text></item>
<item><p>184a7</p><section>mdo sde</section><text>ba thams cad kyi bar dang lhan cig mi gnas so/ /rtog pa dang / rnam par rtog pa dang / yongs su rtog pa dang / mtshan ma dang / dmigs pa dang / mthong ba dang / thos pa dang /</text></item>
<item><p>184b1</p><section>mdo sde</section><text>bye brag phyed pa dang / rnam par rig pa rnams dang lhan cig mi gnas pa nas/ mdud pa dang / sgro btags pa thams cad kyi bar dang lhan cig mi gnas so/ /bdag dang / rtag pa dang /</text></item>
<item><p>184b2</p><section>mdo sde</section><text>gtsang ba dang / bde ba'i 'grogs pa dang lhan cig mi gnas pa nas/ phyin ci log thams cad kyi bar dang lhan cig mi gnas so/ /sems can gyi sems kyi spyod pa brgyad khri bzhi</text></item>
<item><p>184b3</p><section>mdo sde</section><text>stong dang lhan cig mi gnas pa nas/ chos kyi phung po brgyad khri bzhi stong gi bar dang lhan cig mi gnas so/ /ser sna dang / gtong ba dang / 'chal ba'i tshul khrims dang / tshul khrims</text></item>
<item><p>184b4</p><section>mdo sde</section><text>dang | gnod sems dang / bzod pa dang / le lo dang / brtson 'grus dang / rnam par g.yeng ba dang / bsam gtan dang / 'chal ba'i shes rab dang lhan cig mi gnas pa nas/ pha</text></item>
<item><p>184b5</p><section>mdo sde</section><text>rol tu phyin pa'i phyogs dang mi mthun pa'i phyogs sems pa dang lhan cig mi gnas so/ /nges pa dang / ma nges pa dang / yang dag pa dang / log pa dang / dge ba dang / mi dge ba</text></item>
<item><p>184b6</p><section>mdo sde</section><text>dang | kha na ma tho ba dang bcas pa dang / kha na ma tho ba med pa dang / zag pa dang bcas pa dang / zag pa med pa dang / 'dus byas dang / 'dus ma byas dang / 'jig rten pa dang / 'jig</text></item>
<item><p>184b7</p><section>mdo sde</section><text>rten las 'das pa dang / bzang po dang / ngan pa dang / kun nas nyon mongs pa dang / rnam par byang ba dang / 'khor ba dang / mya ngan las 'das pa dang lhan cig mi gnas pa nas/</text></item>
<item><p>185a1</p><section>mdo sde</section><text>chos thams cad kyi mi mthun pa'i phyogs dang / gnyen po'i bar dang lhan cig mi gnas so/ /theg pa tha dad pa dang / sems can tha dad pa dang / zhing</text></item>
<item><p>185a2</p><section>mdo sde</section><text>tha dad pa dang / sangs rgyas tha dad pa dang / chos tha dad pa dang / dge 'dun tha dad pa dang lhan cig mi gnas pa nas/ tha dad pa thams cad kyi bar dang lhan cig mi gnas so/ /</text></item>
<item><p>185a3</p><section>mdo sde</section><text>mi shes pa dang / shes pa dang / rnam par shes pa dang / kun rdzob dang / don dam pa dang lhan cig mi gnas pa nas/ mtshan ma yid la byed pa thams cad kyi bar dang lhan cig</text></item>
<item><p>185a4</p><section>mdo sde</section><text>mi gnas so/ /shes rab ni gang rgyu ba med pa/ lus med pa/ mtshan nyid med pa/ mtshan ma med pa/ 'dus ma byas pa ste/ de ni mtshan ma dang / yid la byed pa thams cad dang /</text></item>
<item><p>185a5</p><section>mdo sde</section><text>sems dang / yid dang / rnam par shes pa dang / gnas dang / ming dang / mtshan ma dang / gcig pa dang / tha dad pa dang lhan cig mi gnas te/ btsun pa shA ra dwa ti'i bu/ shes</text></item>
<item><p>185a6</p><section>mdo sde</section><text>rab ni 'grogs pa bcu drug po de dag dang lhan cig mi gnas so// //bam po bzhi pa/ de la shes rab kyi yul gang zhe na/ 'di lta ste/ chos brgyad la mkhas pa'o//</text></item>
<item><p>185a7</p><section>mdo sde</section><text>de la chos brgyad la mkhas pa gang zhe na/ 'di lta ste/ phung po la mkhas pa dang / khams la mkhas pa dang / skye mched la mkhas pa dang / bden pa la mkhas pa dang / rten cing</text></item>
<item><p>185b1</p><section>mdo sde</section><text>'brel bar 'byung ba la mkhas pa dang / dus gsum la mkhas pa dang / theg pa thams cad la mkhas pa dang / chos thams cad la mkhas pa'o/ /de la byang chub sems dpa'i phung po</text></item>
<item><p>185b2</p><section>mdo sde</section><text>la mkhas pa gang zhe na/ gang 'di phung po rnams kyi dper bya bar bstan pa ste/ dbu ba rdos par bstan pa dang / chu'i chu bur du bstan pa dang / smig rgyur bstan pa dang / chu shing gi sdong</text></item>
<item><p>185b3</p><section>mdo sde</section><text>por bstan pa dang / sgyu mar bstan pa dang / rmi lam du bstan pa dang / brag car bstan pa dang / mig yor du bstan pa dang / gzugs brnyan du bstan pa dang / sprul par bstan pa'o/ /</text></item>
<item><p>185b4</p><section>mdo sde</section><text>de ci'i phyir zhe na/ gzugs ni dbu brdos pa lta bu ste/ dbu brdos pa lta bu ni bdag ma yin/ sems can ma yin/ srog ma yin/ gso ba ma yin/ skyes bu ma yin/ gang zag ma yin</text></item>
<item><p>185b5</p><section>mdo sde</section><text>no| |dbu brdos pa'i rang bzhin gang yin pa gzugs kyi rang bzhin yang de yin te/ gang 'di la mkhas pa de ni phung po la mkhas pa zhes bya'o/ /tshor ba ni chu'i chu bur lta bu'o/ /'du</text></item>
<item><p>185b6</p><section>mdo sde</section><text>shes ni smig rgyu lta bu'o/ /'du byed rnams ni chu shing lta bu'o/ /rnam par shes pa ni sgyu ma lta bu ste/ sgyu ma'ang bdag ma yin/ sems can ma yin/ srog ma yin/ gso ba ma yin/ skyes</text></item>
<item><p>185b7</p><section>mdo sde</section><text>bu ma yin/ gang zag ma yin no/ /sgyu ma'i rang bzhin gang yin pa rnam par shes pa'i rang bzhin yang de yin te/ gang 'di la mkhas pa de ni byang chub sems dpa'i phung po la mkhas</text></item>
<item><p>186a1</p><section>mdo sde</section><text>pa zhes bya'o/ /phung po rnams ni rmi lam lta bu ste/ rmi lam yang bdag ma yin/ sems can ma yin/ srog ma yin/ gso ba ma yin/ skyes bu ma yin/ gang</text></item>
<item><p>186a2</p><section>mdo sde</section><text>zag ma yin no/ /rmi lam gyi rang bzhin gang yin pa phung po rnams kyi rang bzhin yang de yin te/ gang 'di la mkhas pa de ni/ byang chub sems dpa'i phung po la mkhas pa zhes</text></item>
<item><p>186a3</p><section>mdo sde</section><text>bya'o| |phung po rnams ni brag ca lta bu ste/ brag ca ni bdag ma yin/ sems can ma yin/ srog ma yin/ gso ba ma yin/ skyes bu ma yin/ gang zag ma yin no/ /brag ca'i</text></item>
<item><p>186a4</p><section>mdo sde</section><text>rang bzhin gang yin pa phung po rnams kyi rang bzhin yang de yin te/ gang 'di la mkhas pa de ni/ byang chub sems dpa'i phung po la mkhas pa zhes bya'o/ /phung po rnams ni mig</text></item>
<item><p>186a5</p><section>mdo sde</section><text>yor lta bu ste/ mig yor kyang bdag ma yin/ sems can ma yin/ srog ma yin/ gso ba ma yin/ skyes bu ma yin/ gang zag ma yin no/ /mig yor gyi rang bzhin gang</text></item>
<item><p>186a6</p><section>mdo sde</section><text>yin pa phung po rnams kyi rang bzhin yang de yin te/ gang 'di la mkhas pa de ni/ byang chub sems dpa'i phung po la mkhas pa zhes bya'o/ /phung po rnams ni gzugs brnyan lta bu</text></item>
<item><p>186a7</p><section>mdo sde</section><text>ste| gzugs brnyan ni bdag ma yin/ sems can ma yin/ srog ma yin/ gsob ma yin/ skyes bu ma yin/ gang zag ma yin no/ /gzugs brnyan gyi rang bzhin gang yin pa</text></item>
<item><p>186b1</p><section>mdo sde</section><text>phung po rnams kyi rang bzhin yang de yin te/ gang 'di la mkhas pa de ni/ byang chub sems dpa'i phung po la mkhas pa zhes bya'o/ /phung po rnams ni sprul pa lta bu ste/ sprul pa ni bdag</text></item>
<item><p>186b2</p><section>mdo sde</section><text>ma yin/ sems can ma yin/ srog ma yin/ gso ba ma yin/ skyes bu ma yin/ gang zag ma yin no/ /sprul pa'i rang bzhin gang yin pa phung po rnams kyi rang bzhin yang de yin te/</text></item>
<item><p>186b3</p><section>mdo sde</section><text>gang 'di la mkhas pa de ni byang chub sems dpa'i phung po la mkhas pa zhes bya'o/ /phung po zhes bya ba de ni 'jig rten te/ 'jig rten kyang 'jig pa'i mtshan nyid do/ /'jig rten gyi</text></item>
<item><p>186b4</p><section>mdo sde</section><text>rang bzhin gang yin pa de rang bzhin gyis mi rtag pa'o/ /rang bzhin gyis sdug bsngal pa'o/ /rang bzhin gyis stong pa'o/ /rang bzhin gyis bdag med pa'o/ /rang bzhin gyis zhi ba</text></item>
<item><p>186b5</p><section>mdo sde</section><text>ste| gang 'di la mkhas pa de ni byang chub sems dpa'i phung po la mkhas pa zhes bya'o/ /de la byang chub sems dpa'i khams la mkhas pa gang zhe na/ gang chos kyi dbyings la 'jug</text></item>
<item><p>186b6</p><section>mdo sde</section><text>pa'i ye shes so/ /chos kyi dbyings ni sa'i khams yin mod kyi/ chos kyi dbyings sra ba'i mtshan nyid ni ma yin no/ /chos kyi dbyings chu'i khams yin mod kyi/ chos kyi dbyings rlan pa'i</text></item>
<item><p>186b7</p><section>mdo sde</section><text>mtshan nyid ni ma yin no/ /chos kyi dbyings me'i khams yin mod kyi/ chos kyi dbyings yongs su smin par byed pa'i mtshan nyid ni ma yin no/ /chos kyi dbyings rlung gi khams yin mod</text></item>
<item><p>187a1</p><section>mdo sde</section><text>kyi| chos kyi dbyings g.yo ba'i mtshan nyid ni ma yin no/ /chos kyi dbyings mig gi khams yin mod kyi/ chos kyi dbyings lta ba'i mtshan nyid ni ma yin no/ /</text></item>
<item><p>187a2</p><section>mdo sde</section><text>chos kyi dbyings rna ba'i khams yin mod kyi/ chos kyi dbyings nyan pa'i mtshan nyid ni ma yin no/ /chos kyi dbyings sna'i khams yin mod kyi/ chos kyi dbyings snom pa'i mtshan</text></item>
<item><p>187a3</p><section>mdo sde</section><text>nyid ni ma yin no/ /chos kyi dbyings lce'i khams yin mod kyi/ chos kyi dbyings myong bar byed pa'i mtshan nyid ni ma yin no/ /chos kyi dbyings lus kyi khams yin mod kyi/ chos</text></item>
<item><p>187a4</p><section>mdo sde</section><text>kyi dbyings nom pa'i mtshan nyid ni ma yin no/ /chos kyi dbyings yid kyi khams yin mod kyi/ chos kyi dbyings rnam par rig pa'i mtshan nyid ni ma yin no/ /chos kyi dbyings mig gi</text></item>
<item><p>187a5</p><section>mdo sde</section><text>rnam par shes pa'i khams yin mod kyi/ chos kyi dbyings gzugs so sor rnam par rig pa'i mtshan nyid ni ma yin no/ /chos kyi dbyings rna ba'i rnam par shes pa'i khams yin</text></item>
<item><p>187a6</p><section>mdo sde</section><text>mod kyi/ chos kyi dbyings sgra so sor rnam par rig pa'i mtshan nyid ni ma yin no/ /chos kyi dbyings sna'i rnam par shes pa'i khams yin mod kyi/ chos kyi dbyings dri so sor rnam</text></item>
<item><p>187a7</p><section>mdo sde</section><text>par rig pa'i mtshan nyid ni ma yin no/ /chos kyi dbyings lce'i rnam par shes pa'i khams yin mod kyi/ chos kyi dbyings ro so sor rnam par rig pa'i mtshan nyid ni ma yin no/ /</text></item>
<item><p>187b1</p><section>mdo sde</section><text>chos kyi dbyings lus kyi rnam par shes pa'i khams yin mod kyi/ chos kyi dbyings reg bya so sor rnam par rig pa'i mtshan nyid ni ma yin no/ /chos kyi dbyings yid kyi rnam par shes</text></item>
<item><p>187b2</p><section>mdo sde</section><text>pa'i khams yin mod kyi/ chos kyi dbyings chos so sor rnam par rig pa'i mtshan nyid ni ma yin no/ /chos kyi dbyings gzugs kyi khams yin mod kyi/ chos kyi dbyings mig gi rnam par</text></item>
<item><p>187b3</p><section>mdo sde</section><text>shes pas rnam par rig par bya ba'i mtshan nyid ni ma yin no/ /chos kyi dbyings sgra'i khams yin mod kyi/ chos kyi dbyings rna ba'i rnam par shes pas rnam par rig par bya ba'i mtshan</text></item>
<item><p>187b4</p><section>mdo sde</section><text>nyid ni ma yin no/ /chos kyi dbyings dri'i khams yin mod kyi/ chos kyi dbyings sna'i rnam par shes pas rnam par rig par bya ba'i mtshan nyid ni ma yin no/ /chos kyi dbyings ro'i khams</text></item>
<item><p>187b5</p><section>mdo sde</section><text>yin mod kyi/ chos kyi dbyings lce'i rnam par shes pas rnam par rig par bya ba'i mtshan nyid ni ma yin no/ /chos kyi dbyings reg bya'i khams yin mod kyi/ chos kyi dbyings lus kyi</text></item>
<item><p>187b6</p><section>mdo sde</section><text>rnam par shes pas rnam par rig par bya ba'i mtshan nyid ni ma yin no/ /chos kyi dbyings chos kyi khams yin mod kyi/ chos kyi dbyings yid kyi rnam par shes pas rnam par rig par bya</text></item>
<item><p>187b7</p><section>mdo sde</section><text>ba'i mtshan nyid ni ma yin no/ /chos kyi dbyings gzugs kyi khams yin mod kyi/ chos kyi dbyings gzugs su rnam par rig pa'i mtshan nyid ni ma yin no/ /chos kyi dbyings sgra'i khams</text></item>
<item><p>188a1</p><section>mdo sde</section><text>yin mod kyi/ chos kyi dbyings sgrar rnam par rig pa'i mtshan nyid ni ma yin no/ /chos kyi dbyings dri'i khams yin mod kyi/ chos kyi dbyings drir rnam</text></item>
<item><p>188a2</p><section>mdo sde</section><text>par rig pa'i mtshan nyid ni ma yin no/ /chos kyi dbyings ro'i khams yin mod kyi/ chos kyi dbyings ror rnam par rig pa'i mtshan nyid ni ma yin no/ /chos kyi dbyings reg bya'i khams</text></item>
<item><p>188a3</p><section>mdo sde</section><text>yin mod kyi/ chos kyi dbyings reg byar rnam par rig pa'i mtshan nyid ni ma yin no/ /chos kyi dbyings chos kyi khams yin mod kyi/ chos kyi dbyings chos su rnam par rig pa'i mtshan</text></item>
<item><p>188a4</p><section>mdo sde</section><text>nyid ni ma yin no/ /chos kyi dbyings dang / bdag gi khams de ni mtshungs so/ /chos kyi dbyings dang / 'dod pa'i khams dang / gzugs kyi khams dang / gzugs med pa'i khams</text></item>
<item><p>188a5</p><section>mdo sde</section><text>de ni mtshungs so/ /chos kyi dbyings dang / 'khor ba'i khams dang / mya ngan las 'das pa'i dbyings de ni mtshungs so/ /chos kyi dbyings dang / sems can gyi khams dang / nam</text></item>
<item><p>188a6</p><section>mdo sde</section><text>mkha'i khams dang / chos thams cad kyi khams de ni mtshungs so/ /de ci'i phyir de mtshungs zhe na/ stong pa nyid du mtshungs pas na de ni mtshungs so/ /mtshan ma med par mtshungs</text></item>
<item><p>188a7</p><section>mdo sde</section><text>pa dang / smon pa med par mtshungs pa dang / mngon par 'du mi byed par mtshungs pa dang / skye ba med par mtshungs pa dang / 'byung ba med par mtshungs pa dang / dngos po med</text></item>
<item><p>188b1</p><section>mdo sde</section><text>par mtshungs pa dang / chos thams cad tha dad pa med par mtshungs pa dang / sgrib pa med par mtshungs pa dang / nam mkha'i khams su mtshungs pa dang / mya ngan las 'das pa'i dbyings</text></item>
<item><p>188b2</p><section>mdo sde</section><text>su mtshungs pas/ de dag mtshungs pa'o/ /'dus byas kyi khams la 'jug pa dang / 'dus ma byas kyi khams la 'jug pa tshad med de/ gang bstan pa de la chos kyi dbyings kyi tshul gyi sgo</text></item>
<item><p>188b3</p><section>mdo sde</section><text>nas 'jug pa 'di ni byang chub sems dpa'i khams la mkhas pa zhes bya'o/ /de la byang chub sems dpa'i skye mched la mkhas pa gang zhe na/ chos kyi skye mched la 'jug pa'i ye shes te/</text></item>
<item><p>188b4</p><section>mdo sde</section><text>chos kyi skye mched ni mig gi skye mched yin mod kyi/ chos kyi skye mched lta ba'i mtshan nyid ni ma yin no/ /chos kyi skye mched rna ba'i skye mched yin mod kyi/ chos kyi skye mched nyan pa'i</text></item>
<item><p>188b5</p><section>mdo sde</section><text>mtshan nyid ni ma yin no/ /chos kyi skye mched sna'i skye mched yin mod kyi/ chos kyi skye mched snom pa'i mtshan nyid ni ma yin no/ /chos kyi skye mched lce'i skye mched yin mod kyi/ chos kyi</text></item>
<item><p>188b6</p><section>mdo sde</section><text>skye mched myang ba'i mtshan nyid ni ma yin no/ /chos kyi skye mched lus kyi skye mched yin mod kyi/ chos kyi skye mched nom pa'i mtshan nyid ni ma yin no/ /chos kyi skye mched yid kyi skye</text></item>
<item><p>188b7</p><section>mdo sde</section><text>mched yin mod kyi/ chos kyi skye mched chos rnam par rig pa'i mtshan nyid ni ma yin no/ /chos kyi skye mched gzugs kyi skye mched yin mod kyi/ chos kyi skye mched mig gi rnam par</text></item>
<item><p>189a1</p><section>mdo sde</section><text>shes pas rnam par rig par bya ba'i mtshan nyid ni ma yin no/ /chos kyi skye mched sgra'i skye mched yin mod kyi/ chos kyi skye mched rna ba'i rnam par</text></item>
<item><p>189a2</p><section>mdo sde</section><text>shes pas rnam par rig par bya ba'i mtshan nyid ni ma yin no/ /chos kyi skye mched dri'i skye mched yin mod kyi/ chos kyi skye mched sna'i rnam par shes pas rnam par rig par bya</text></item>
<item><p>189a3</p><section>mdo sde</section><text>ba'i mtshan nyid ni ma yin no/ /chos kyi skye mched ro'i skye mched yin mod kyi/ chos kyi skye mched lce'i rnam par shes pas rnam par rig par bya ba'i mtshan nyid ni ma yin no/ /</text></item>
<item><p>189a4</p><section>mdo sde</section><text>chos kyi skye mched reg bya'i skye mched yin mod kyi/ chos kyi skye mched lus kyi rnam par shes pas rnam par rig par bya ba'i mtshan nyid ni ma yin no/ /chos kyi skye mched chos kyi</text></item>
<item><p>189a5</p><section>mdo sde</section><text>skye mched yin mod kyi/ chos kyi skye mched yid kyi rnam par shes pas rnam par rig par bya ba'i mtshan nyid ni ma yin te/ 'di ni byang chub sems dpa'i skye mched la mkhas pa</text></item>
<item><p>189a6</p><section>mdo sde</section><text>zhes bya'o/ /gzhan yang / skye mched la mkhas pa ni/ mig gi skye mched ni/ bdag dang / bdag gis stong ngo / /de bzhin du rna ba'i skye mched dang / sna'i skye mched dang / lce'i skye</text></item>
<item><p>189a7</p><section>mdo sde</section><text>mched dang / lus kyi skye mched dang / yid kyi skye mched dang / gzugs kyi skye mched dang / sgra'i skye mched dang / dri'i skye mched dang / ro'i skye mched dang / reg bya'i skye mched dang /</text></item>
<item><p>189b1</p><section>mdo sde</section><text>chos kyi skye mched dag kyang bdag dang / bdag gis stong ngo / /bcom ldan 'das kyis/ ji skad du/ mig ni bdag dang / bdag gis stong ste/ 'di ni de'i rang bzhin no/ /de bzhin du rna</text></item>
<item><p>189b2</p><section>mdo sde</section><text>ba dang / sna dang / lce dang / lus dang / yid ni bdag dang / bdag gis stong ste/ 'di ni de'i rang bzhin no/ /de bzhin du gzugs dang / sgra dang / dri dang / ro dang / reg dang / chos rnams</text></item>
<item><p>189b3</p><section>mdo sde</section><text>ni bdag dang / bdag gis stong ste/ 'di ni de'i rang bzhin no zhes gsungs so/ /'di ltar gang skye mched rnams la skye mched du mi byed cing / dge ba'i chos kyang mi gsog /mi dge</text></item>
<item><p>189b4</p><section>mdo sde</section><text>ba'i chos kyang 'bri bar mi byed la/ dge ba dang / mi dge ba la 'du shes gnyis su mi 'gyur ba 'di ni/ byang chub sems dpa'i skye mched la mkhas pa'o/ /gzhan yang / skye mched la mkhas</text></item>
<item><p>189b5</p><section>mdo sde</section><text>pa ni| mig gi skye mched kyi 'dod chags kyi gnas dang / rten na gzugs kyi skye mched de/ gang mig gzugs la 'dod chags dang bral bar mthong la 'dod chags dang bral ba'i chos</text></item>
<item><p>189b6</p><section>mdo sde</section><text>kyang mngon sum du mi byed pa 'di ni/ byang chub sems dpa'i skye mched la mkhas pa zhes bya'o/ /de bzhin du rna ba'i skye mched kyi sgra'i skye mched dang / sna'i skye mched kyi dri'i skye mched dang /</text></item>
<item><p>189b7</p><section>mdo sde</section><text>lce'i skye mched kyi ro'i skye mched dang / lus kyi skye mched kyi rig bya'i skye mched dang / yid kyi skye mched kyi 'dod chags kyi gnas dang / rten ni chos kyi skye mched de/ gang yid chos las 'dod</text></item>
<item><p>190a1</p><section>mdo sde</section><text>chags dang bral bar mthong la/ 'dod chags dang bral ba'i chos kyang mngon sum du mi byed pa 'di ni/ byang chub sems dpa'i skye mched la mkhas pa zhes</text></item>
<item><p>190a2</p><section>mdo sde</section><text>bya'o| |skye mched ces bya ba ni/ 'phags pa'i skye mched dang / 'phags pa ma yin pa'i skye mched do/ /de la 'phags pa'i skye mched ni/ gang lam yang dag par bsgrub pa'o/ /'phags</text></item>
<item><p>190a3</p><section>mdo sde</section><text>pa ma yin pa'i skye mched ni/ gang lam dang mi mthun pa'o/ /de la byang chub sems dpa'i lam la gnas nas lam dang mi mthun pa la spyod pa'i sems can rnams la snying rje chen</text></item>
<item><p>190a4</p><section>mdo sde</section><text>po skyed cing / lam gyi skye mched kyang mi 'dor ba 'di ni/ byang chub sems dpa'i skye mched la mkhas pa zhes bya'o/ /de la byang chub sems dpa'i bden pa la mkhas pa gang zhe na/</text></item>
<item><p>190a5</p><section>mdo sde</section><text>'jug pa bzhi ni/ byang chub sems dpa'i bden pa la mkhas pa yin te/ 'jug pa bzhi gang zhe na/ gang 'di sdug bsngal shes pa dang / kun 'byung ba shes pa dang / 'gog pa shes</text></item>
<item><p>190a6</p><section>mdo sde</section><text>pa dang / lam shes pa'o/ /de la sdug bsngal shes pa zhes bya ba ni/ gang phung po rnams ni mi skye bar shes pa'o/ /kun 'byung ba shes pa zhes bya ba ni/ gang sred pa legs par 'joms</text></item>
<item><p>190a7</p><section>mdo sde</section><text>pa'i shes pa'o/ /'gog pa shes pa zhes bya ba ni/ ma rig pa dang / bag la nyal ba rnams mi 'byung ba'o/ /lam shes pa zhes bya ba ni/ mnyam pa nyid du gyur pa'i chos thams</text></item>
<item><p>190b1</p><section>mdo sde</section><text>cad la sgro mi 'dogs pa ste/ de ni byang chub sems dpa'i bden pa shes pa'o/ /de la byang chub sems dpa'i 'phags pa'i bden pa bzhi po de dag la de lta bus shes rab dang / ye</text></item>
<item><p>190b2</p><section>mdo sde</section><text>shes kyis rab tu shes kyang sems can la blta ba'i phyir/ mngon sum du mi byed cing / sems can rnams kyang yongs su smin par byed de/ 'di ni byang chub sems dpa'i bden</text></item>
<item><p>190b3</p><section>mdo sde</section><text>pa la mkhas pa zhes bya'o/ /gzhan yang / byang chub sems dpa'i bden pa rnam pa gsum ste/ gsum gang zhe na/ gang 'di kun rdzob kyi bden pa dang / don dam pa'i bden pa</text></item>
<item><p>190b4</p><section>mdo sde</section><text>dang | mtshan nyid kyi bden pa'o/ /de la kun rdzob kyi bden pa gang zhe na/ 'jig rten gyi tha snyad dang / yi ge dang / sgra dang / brdas bstan pa ji snyed pa'o/ /don dam pa'i bden pa ni/</text></item>
<item><p>190b5</p><section>mdo sde</section><text>gang la sems kyi rgyu med pa ste/ yi ge lta ci smos/ mtshan nyid kyi bden pa ni/ gang 'di mtshan nyid thams cad mtshan nyid gcig pa ste/ mtshan nyid gcig po'ang mtshan nyid med</text></item>
<item><p>190b6</p><section>mdo sde</section><text>pa'o| |de la byang chub sems dpa'i kun rdzob kyi bden pa bstan pas kyang yongs su mi skyo/ don dam pa'i bden pa mngon sum du byed pa'ang mi ltung / mtshan nyid kyi bden pas</text></item>
<item><p>190b7</p><section>mdo sde</section><text>bden pa gcig tu rtogs kyang / sems can rnams kyang yongs su smin par byed de/ 'di ni byang chub sems dpa'i bden pa la mkhas pa zhes bya'o/ /gzhan yang / bden pa rnam pa</text></item>
<item><p>191a1</p><section>mdo sde</section><text>gnyis te/ rnam pa gnyis po gang zhe na/ gang 'di tha snyad kyi bden pa dang / don dam pa'i bden pa'o/ /de la tha snyad kyi bden pa ni/ dus su bden par</text></item>
<item><p>191a2</p><section>mdo sde</section><text>smra ba ste/ gang 'di sdug bsngal gyi bden pa dang / kun 'byung ba'i bden pa dang / 'gog pa'i bden pa dang / lam gyi bden pa dang / 'jig rten gyi tha snyad kyi bden pa dang / yi</text></item>
<item><p>191a3</p><section>mdo sde</section><text>ge dang / sgra dang / brdas bstan pa ji snyed pa'o/ /don dam pa'i bden pa gang / 'di brjod pa med pa'i chos can/ mya ngan las 'das pa ste/ de ci'i phyir zhe na/ rtag tu chos kyi</text></item>
<item><p>191a4</p><section>mdo sde</section><text>de bzhin nyid kyi phyir/ de'i rigs ni rtag pa'i phyir ro/ /de la byang chub sems dpa' tha snyad kyi bden pa bstan pas kyang yongs su mi skyo/ don dam pa'i bden pa mngon sum du</text></item>
<item><p>191a5</p><section>mdo sde</section><text>byed par yang mi ltung la sems can rnams kyang yongs su smin par byed de/ 'di ni byang chub sems dpa'i bden pa la mkhas pa zhes bya'o/ /gzhan yang / bden pa ni gcig ste/</text></item>
<item><p>191a6</p><section>mdo sde</section><text>gnyis su med do/ /de la bden pa gcig ni gang 'di chos thams cad la sgro 'dogs pa med cing sgro 'dogs par ltung ba'i sems can rnams kyang bden pa la rab tu 'dzud pa'o/</text></item>
<item><p>191a7</p><section>mdo sde</section><text>de la byang chub sems dpa'i sgro 'dogs pa'i bden pa bstan pas kyang mi skyo la/ sgro 'dogs pa med pa'i bden pa gcig bstan pa'ang mngon sum du mi byed cing / sems can rnams</text></item>
<item><p>191b1</p><section>mdo sde</section><text>kyang yongs su smin par byed pa 'di ni byang chub sems dpa'i bden pa la mkhas pa zhes bya'o/ /gzhan yang / phung po lnga ni sdug bsngal ba ste/ gang phung po lnga rnams sdug bsngal</text></item>
<item><p>191b2</p><section>mdo sde</section><text>gyi mtshan nyid 'di ni sdug bsngal zhes bya'o/ /gang gis sdug bsngal gyi mtshan nyid de stong par rtogs pa 'di ni sdug bsngal la sdug bsngal du shes pa 'phags pa'i bden pa'o/ /</text></item>
<item><p>191b3</p><section>mdo sde</section><text>gang phung po lnga'i sred pa'i rgyu dang / lta ba'i rgyu bag la nyal ba 'di ni/ kun 'byung ba zhes bya'o/ /gang gis sred pa'i rgyu dang / lta ba'i rgyu de dag mi len pa dang / sgro mi 'dogs pa</text></item>
<item><p>191b4</p><section>mdo sde</section><text>dang | reg par mi byed pa 'di ni kun 'byung bar shes pa 'phags pa'i bden pa zhes bya'o/ /gang phung po lnga po dag shin tu zad de 'gags nas/ sngon gyi mthar mi 'byung ba dang /</text></item>
<item><p>191b5</p><section>mdo sde</section><text>phyi ma'i mthar mi 'pho ba dang / da ltar byung bar phyin pa med pa 'di ni 'gog pa 'phags pa'i bden pa ste/ de la gang gis de ltar shes pa 'di ni/ 'gog pa la 'gog par shes</text></item>
<item><p>191b6</p><section>mdo sde</section><text>pa 'phags pa'i bden pa zhes bya'o/ /lam gang la brten te sdug bsngal shes pa dang / kun 'byung ba shes pa dang / 'gog pa shes pa la rig cing gnyis su med pa'i ye shes</text></item>
<item><p>191b7</p><section>mdo sde</section><text>su 'jug pa de ni sdug bsngal 'gog par 'gro ba'i lam 'phags pa'i bden pa zhes bya ste/ gang 'di la stong pa nyid du shes pa 'di ni lam la lam du shes pa 'phags pa'i bden</text></item>
<item><p>192a1</p><section>mdo sde</section><text>pa zhes bya'o/ /gang gis 'phags pa'i bden pa bzhi po 'di dag la de ltar ye shes kyis rtog cing / bden pa'i rtog pas mi rtog pa 'di ni byang chub</text></item>
<item><p>192a2</p><section>mdo sde</section><text>sems dpa'i bden pa la mkhas pa zhes bya'o/ /gzhan yang / tshor ba thams cad sdug bsngal te 'di ni sdug bsngal zhes bya'o/ /tshor ba de la rnam par 'byed cing rig par shes</text></item>
<item><p>192a3</p><section>mdo sde</section><text>pa 'di ni sdug bsngal la sdug bsngal du shes pa 'phags pa'i bden pa zhes bya'o/ /tshor ba de rgyu gang gis kun 'byung ba 'di ni kun 'byung ba zhes bya ste/ gang gis rgyu de yang dag</text></item>
<item><p>192a4</p><section>mdo sde</section><text>pa ji lta ba bzhin du rab tu shes pa 'di ni kun 'byung ba la kun 'byung ba 'phags pa'i bden pa zhes bya'o/ /gang tshor ba thams cad rgyun chad de tshor ba med pa'ang tshor zhing / tshor</text></item>
<item><p>192a5</p><section>mdo sde</section><text>ba 'gog pa la'ang rtog la sems can la lta ba'i phyir/ tshor ba 'gog pa mngon sum du'ang mi byed pa 'di ni 'gog pa la 'gog par shes pa 'phags pa'i bden pa zhes bya'o/ /</text></item>
<item><p>192a6</p><section>mdo sde</section><text>tshor ba gang gis bsgrubs pa'i lam de ni gzings lta bu ste/ gang tshor ba 'dod pa de ni lam 'dod pa ma yin no/ /'di ni lam la lam du shes pa 'phags pa'i bden pa zhes</text></item>
<item><p>192a7</p><section>mdo sde</section><text>bya'o| |gang de ltar bden pa bzhi po 'di mthong ba dang / rnam par dag pas mnyam par rtog pa 'di ni byang chub sems dpa'i bden pa la mkhas pa zhes bya'o/ /gzhan yang /</text></item>
<item><p>192b1</p><section>mdo sde</section><text>mdor na skye ba ni sdug bsngal ba ste/ 'di ni sdug bsngal zhes bya'o/ /gang mi skye ba la rtog pa'i shes pa 'di ni sdug bsngal la sdug bsngal du shes pa 'phags pa'i bden pa zhes</text></item>
<item><p>192b2</p><section>mdo sde</section><text>bya'o| |srid pa'i rkyen gyis skye ba ste/ srid pa gang yin pa de kun 'byung ba'o/ /gang srid pa 'jig pa shes pa 'di ni kun 'byung ba la kun 'byung bar shes pa 'phags pa'i bden pa</text></item>
<item><p>192b3</p><section>mdo sde</section><text>zhes bya'o/ /skye ba thams cad skye ba med pa ste/ mi skye ba ni 'gog pa'o/ /gang ma skyes pa de la 'gog pa gang yang med do/ /gang 'gog pa med par shes pa 'di ni zad pa'i 'gog</text></item>
<item><p>192b4</p><section>mdo sde</section><text>pa 'phags pa'i bden pa zhes bya'o/ /gang de ltar bgrang ba dang / 'jal ba dang / tshol pa dang / rtog pa dang / 'jug pa'i shes pa 'di ni lam la lam du shes pa 'phags pa'i</text></item>
<item><p>192b5</p><section>mdo sde</section><text>bden pa zhes bya'o/ /gang bden pa'i shes pa 'di la 'jug cing / bden pa'i shes pa la'ang mi gnas pa 'di ni byang chub sems dpa'i bden pa la mkhas pa zhes bya'o/ /de la byang</text></item>
<item><p>192b6</p><section>mdo sde</section><text>chub sems dpa'i rten cing 'brel par 'byung ba la mkhas pa gang zhe na/ 'di lta ste/ tshul bzhin ma yin pa kun 'byung ba las ma rig pa kun 'byung ngo / /ma rig pa kun 'byung ba</text></item>
<item><p>192b7</p><section>mdo sde</section><text>las 'du byed kun 'byung ngo / /'du byed kun 'byung ba las rnam par shes pa kun 'byung ngo / /rnam par shes pa kun 'byung ba las ming dang / gzugs kun 'byung ngo / /ming dang / gzugs</text></item>
<item><p>193a1</p><section>mdo sde</section><text>kun 'byung ba las skye mched drug kun 'byung ngo / /skye mched drug kun 'byung ba las reg pa kun 'byung ngo / /reg pa kun 'byung ba las tshor ba kun</text></item>
<item><p>193a2</p><section>mdo sde</section><text>'byung ngo / /tshor ba kun 'byung ba las sred pa kun 'byung ngo / /sred pa kun 'byung ba las len pa kun 'byung ngo / /len pa kun 'byung ba las srid pa kun 'byung ngo / /srid pa</text></item>
<item><p>193a3</p><section>mdo sde</section><text>kun 'byung ba las skye ba kun 'byung ngo / /skye ba kun 'byung ba las/ rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'jug pa rnams</text></item>
<item><p>193a4</p><section>mdo sde</section><text>'byung ste/ de lta na sdug bsngal gyi phung po 'ba' zhig po 'di 'byung bar 'gyur ro/ /g.yo med pa/ byed pa med pa/ bdag po med pa/ yongs su 'dzin pa med pa'i chos ji ltar</text></item>
<item><p>193a5</p><section>mdo sde</section><text>gnas pa bzhin 'byung ste/ gang 'di la shes pa 'di ni byang chub sems dpa'i rten cing 'brel bar 'byung ba la mkhas pa zhes bya'o/ /gzhan yang / gang dge ba'i rgyu las byung</text></item>
<item><p>193a6</p><section>mdo sde</section><text>ba'am/ mi dge ba'i rgyu las byung ba'am/ mi g.yo ba'i rgyu las byung ba'am/ 'khor ba'i rgyu las byung ba'am/ mya ngan las 'das pa'i rgyu las byung ba de dag thams cad/ byang</text></item>
<item><p>193a7</p><section>mdo sde</section><text>chub sems dpas yang dag pa ji lta ba bzhin du rab tu shes te/ sems can gang dbang po'i rgyu las 'jug pa tshad mar byed pa de ni dbang po'i rgyu las byung zhing las kyi rgyu las</text></item>
<item><p>193b1</p><section>mdo sde</section><text>byung ba ste/ 'bras bu'i rgyu las 'grub par byed do zhes zin pa dang / ma zin pa'i chos rnams la gang de ltar rgyu kun 'byung ba las skye ba la mkhas pa 'di ni/ byang chub sems dpa'i rten</text></item>
<item><p>193b2</p><section>mdo sde</section><text>cing 'brel par 'byung ba la mkhas pa zhes bya'o/ /gzhan yang / rten cing 'brel par 'byung ba la mkhas pa ni tshul bzhin ma yin pa 'gags pas ma rig pa 'gag /ma rig pa</text></item>
<item><p>193b3</p><section>mdo sde</section><text>'gags pas/ 'du byed 'gag /'du byed 'gags pas/ rnam par shes pa 'gag /rnam par shes pa 'gags pas/ ming dang / gzugs 'gag/ ming dang / gzugs 'gags</text></item>
<item><p>193b4</p><section>mdo sde</section><text>pas| skye mched drug 'gag /skye mched drug 'gag pas/ reg pa 'gag /reg pa 'gags pas/ tshor ba 'gag /tshor ba 'gags pas/ sred pa 'gag /sred pa 'gags pas/</text></item>
<item><p>193b5</p><section>mdo sde</section><text>len pa dgag /len pa 'gags pas/ srid pa 'gag /srid pa 'gags pas/ skye ba 'gag /skye ba 'gags pas/ rga shi dang / mya ngan dang / smre sngags 'don pa dang / sdug bsngal</text></item>
<item><p>193b6</p><section>mdo sde</section><text>ba dang / yid mi bde ba dang / 'khrug pa rnams kyang 'gag par 'gyur te/ de ltar sdug bsngal gyi phung po chen po 'ba' zhig po 'gag par 'gyur ro/ /g.yo ba med pa/ byed pa med pa/</text></item>
<item><p>193b7</p><section>mdo sde</section><text>bdag po med pa/ yongs su 'dzin pa med pa'i chos ji ltar gnas pa bzhin du 'gog par 'gyur ro/ /gang 'di la mkhas pa 'di ni/ byang chub sems dpa'i rten cing 'brel bar 'byung</text></item>
<item><p>194a1</p><section>mdo sde</section><text>pa la mkhas pa zhes bya'o/ /gzhan yang / chos thams cad ni rgyu la rag lus pa'o/ /rkyen la rag lus pa'o/ /tshogs la rag lus pa'o/ /chos gang</text></item>
<item><p>194a2</p><section>mdo sde</section><text>rgyu dang / rkyen dang / tshogs pa la rag lus pa de bdag la rag ma lus pa'o/ /sems can la rag ma lus pa'o/ /srog la rag ma lus pa'o/ /gang zag la rag ma lus pa'o/ /</text></item>
<item><p>194a3</p><section>mdo sde</section><text>gang bdag la rag ma lus pa dang / sems can la rag ma lus pa dang / srog la rag ma lus pa dang / gang zag la rag ma lus pa 'di na zhe'am/ snga ma na zhe 'am/ gzhan na</text></item>
<item><p>194a4</p><section>mdo sde</section><text>zhes bgrang ba ci'ang med de/ gang de ltar rtog pa 'di ni byang chub sems dpa'i rten cing 'brel bar 'byung ba la mkhas pa zhes bya'o/ /gzhan yang / gang byang chub sems dpa'</text></item>
<item><p>194a5</p><section>mdo sde</section><text>byang chub kyi rkyen thams cad nye bar gzhog la/ rkyen de dag kyang zad cing 'gog par rtog ste/ sems can la blta ba'i phyir zad cing 'gog pa'i ye shes su'ang mi 'jog pa 'di ni</text></item>
<item><p>194a6</p><section>mdo sde</section><text>byang chub sems dpa'i rten cing 'brel bar 'byung ba la mkhas pa zhes bya'o/ /de la byang chub sems dpa'i dus gsum la mkhas pa gang zhe na/ gang bdag dang / sems can</text></item>
<item><p>194a7</p><section>mdo sde</section><text>gzhan gyi 'das pa'i sems dang / sems las byung ba/ dge ba dang / mi dge ba rnams rjes su dran pa ste/ mi dge ba'i sems dang / sems las byung ba rnams dran nas kyang</text></item>
<item><p>194b1</p><section>mdo sde</section><text>rnam par smod pa dang / dge ba'i sems dang / sems las byung ba rnams dran nas kyang / byang chub tu yongs su bsngo ba 'di ni 'das pa la mkhas pa'o/ /gang ma 'ongs pa'i sems dang /</text></item>
<item><p>194b2</p><section>mdo sde</section><text>sems las byung ba/ dge ba'i rtsa ba'i tshogs la nges par sems shing / byang chub mngon du 'gyur pa'i las sems te/ bdag gi dge ba'i sems bskyed pa gang dag skye bar 'gyur</text></item>
<item><p>194b3</p><section>mdo sde</section><text>ba de dag ni/ bla na med pa yang dag par rdzogs pa'i byang chub tu yongs su bsngo bar bya'o/ /mi dge ba'i sems dang / sems las byung ba rnams kyi skabs ni mi dge zhes gang de lta</text></item>
<item><p>194b4</p><section>mdo sde</section><text>bur sems la bsgo ba de ni ma 'ongs pa la mkhas pa'o/ /da ltar byung ba la mkhas pa gang zhe na/ gang da ltar byung ba'i sems dang / sems las byung ba rnams tshul bzhin sbyor bas/</text></item>
<item><p>194b5</p><section>mdo sde</section><text>dge ba'i rtsa ba mngon par 'du byed pa dang / mi dge ba'i sems dang / sems las byung ba zlog pa dang / dge ba'i sems dang / sems las byung ba rnams byang chub tu mngon du byed pa ni</text></item>
<item><p>194b6</p><section>mdo sde</section><text>da ltar byung ba la mkhas pa ste/ gang 'di dag la mkhas pa de ni byang chub sems dpa'i dus gsum la mkhas pa zhes bya'o/ /gzhan yang / gang 'das pa'i dus kyi chos rnams stong</text></item>
<item><p>194b7</p><section>mdo sde</section><text>par mos pa dang / ma 'ongs pa'i dus kyi chos rnams stong bar mos pa dang / da ltar byung ba'i dus kyi chos rnams stong par mos pa ste/ de ltar shes rab dang / ye shes kyi dus gsum</text></item>
<item><p>195a1</p><section>mdo sde</section><text>stong pa nyid du'ang rtog la 'das pa dang / ma 'ongs pa dang / da ltar byung ba'i sangs rgyas bcom ldan 'das rnams kyi bsod nams thams cad kyi rjes su</text></item>
<item><p>195a2</p><section>mdo sde</section><text>thabs kyi ye shes kyi yi rang bar yang byed de/ gang 'di la mkhas pa de ni byang chub sems dpa'i dus gsum la mkhas pa zhes bya'o/ /gzhan yang / 'das pa'i dus na zad pa'i</text></item>
<item><p>195a3</p><section>mdo sde</section><text>chos rnams phyi ma'i mtha' 'phos par mi lta zhing dge ba'i mngon par 'du byed pa la brtson 'grus kyang mi gtong ste/ mi dge ba'i 'du mi byed pa dang / gang ma 'ongs pa'i dus kyi chos</text></item>
<item><p>195a4</p><section>mdo sde</section><text>rnams mi skye mi 'byung bar rtog cing byang chub tu bsngo ba'i brtson 'grus mi 'dor ba dang / da ltar byung ba'i dus na chos rnams 'dug pa med cing mi gnas par rtogs te/ byang chub</text></item>
<item><p>195a5</p><section>mdo sde</section><text>sems dpa' lhag pa'i bsam pa rab tu brtan pa ni byang chub kyi sems kyang mi brjed de/ 'di ni byang chub sems dpa'i dus gsum la mkhas pa zhes bya'o/ /gzhan yang / gang</text></item>
<item><p>195a6</p><section>mdo sde</section><text>'das pa de ni zab pa'o/ /ma 'ongs pa de ni ma phyin pa'o/ /da ltar byung ba de ni gnas pa med pa'o/ /gang de ltar sems dang / sems las byung ba skyes pa dang / zhig pa dang / zhum</text></item>
<item><p>195a7</p><section>mdo sde</section><text>pa rnams la rtog cing byang chub sgrub pa'i dge ba'i rtsa ba rnams kyang yang dag par sgrub pa 'di ni byang chub sems dpa'i dus gsum la mkhas pa zhes bya'o/ /gzhan yang / gang</text></item>
<item><p>195b1</p><section>mdo sde</section><text>mngon par shes pa la mkhas pas 'das pa'i dus rjes su dran te/ sngon dge ba'i rtsa ba bskyed pa rnams rjes su dran nas byang chub tu yongs su bsngo ba dang / gang ma 'ongs pa'i dus na dge</text></item>
<item><p>195b2</p><section>mdo sde</section><text>ba'i sems bskyed pa rnams rab tu shes pa dang / de la smon pa yongs su rdzogs par byed pa dang / gang da ltar byung ba'i dus na dge ba'i rtsa ba skyes shing byung ba rnams yid la byed cing gnas par</text></item>
<item><p>195b3</p><section>mdo sde</section><text>byed de/ byang chub tu yongs su bsngo ba 'di ni dus gsum la mkhas pa zhes bya'o/ /gzhan yang / gang sems can thams cad yongs su smin par bya ba'i phyir 'das pa'i bsod nams kyi tshogs dran</text></item>
<item><p>195b4</p><section>mdo sde</section><text>nas sems can gang dag ji ltar smin par bya ba de dag thams cad de bzhin du yongs su smin par byed de/ gang ma 'ongs pa'i dus kyi sangs rgyas mnyes par bya bas yongs su smin par bya ba de dag thams</text></item>
<item><p>195b5</p><section>mdo sde</section><text>cad de bzhin du yongs su smin par byed pa dang / da ltar byung ba'i sems can gang dag chos bstan pa'am/ rdzu 'phrul gyi cho 'phrul gyis yongs su smin par bya ba de dag thams cad kyang de bzhin du yongs su smin</text></item>
<item><p>195b6</p><section>mdo sde</section><text>par byed de/ gang dus gsum 'di dag la bdag gi don dang / gzhan gyi don dang / byang chub kyi don de dag thams cad ma chags pas yongs su rdzogs par byed pa 'di ni/ byang chub sems dpa'i dus</text></item>
<item><p>195b7</p><section>mdo sde</section><text>gsum la mkhas pa zhes bya'o/ /de la byang chub sems dpa'i theg pa thams cad la mkhas pa gang zhe na/ gsum po 'di dag ni theg pa ste/ nges par 'byin pa'o/ /gsum po gang zhe na/ 'di lta ste/ nyan</text></item>
<item><p>196a1</p><section>mdo sde</section><text>thos kyi theg pa dang / rang sangs rgyas kyi theg pa dang / theg pa chen po'o/ /gzhan yang / theg pa gnyis te/ gnyis gang zhe na/ lha'i theg pa dang / mi'i</text></item>
<item><p>196a2</p><section>mdo sde</section><text>theg pa'o/ /de la byang chub sems dpa'i theg pa la mkhas pa gang zhe na/ sangs rgyas byung ba med pas nyan thos kyi theg pa'ang med do/ /de ci'i phyir zhe na/ nyan thos rnams kyi</text></item>
<item><p>196a3</p><section>mdo sde</section><text>yang dag par lta ba ni pha rol gyi sgra'i rjes su 'gro ba'o/ /de la nyan pa ni gang 'di tshul khrims sdom pa ste/ ji ltar bslab pa bcas pa'i rjes su 'jug pa ni tshul khrims kyi phung</text></item>
<item><p>196a4</p><section>mdo sde</section><text>bo yongs su rdzogs par 'gyur te/ tshul khrims kyi phung po yongs su rdzogs nas ting nge 'dzin gyi phung po yongs su rdzogs par byed pa dang / ting nge 'dzin gyi phung po yongs su</text></item>
<item><p>196a5</p><section>mdo sde</section><text>rdzogs nas shes rab kyi phung po yongs su rdzogs par byed pa dang / shes rab kyi phung po yongs su rdzogs nas rnam par grol ba'i phung po yongs su rdzogs par byed pa dang / rnam</text></item>
<item><p>196a6</p><section>mdo sde</section><text>par grol ba'i phung po yongs su rdzogs nas rnam par grol ba'i ye shes mthong ba'i phung po yongs su rdzogs par byed pa ste/ gang 'di la mkhas pa 'di ni nyan thos kyi theg pa la</text></item>
<item><p>196a7</p><section>mdo sde</section><text>mkhas pa zhes bya'o/ /gzhan yang / nyan thos kyi theg pa la mkhas pa ni gang bsod nams dang / bsod nams ma yin pa dang / mi g.yo ba'i 'du byed rnams la rnam par smod</text></item>
<item><p>196b1</p><section>mdo sde</section><text>pa dang / khams gsum pa thams cad la yid byung zhing 'dod chags dang bral ba dang / 'du byed thams cad la mi rtag pa dang / sdug bsngal bar rtog pa dang / chos thams cad</text></item>
<item><p>196b2</p><section>mdo sde</section><text>la bdag med par rtog pa dang / mya ngan las 'das pa zhi ba la mngon par dga' ba dang / skad cig kyang srid par skye bar mi 'dod pa dang / rtag tu 'jig par lta ba dang / rtag tu</text></item>
<item><p>196b3</p><section>mdo sde</section><text>yid mi rton pa dang / phung po rnams la gsod par 'du shes pa dang / khams rnams la sbrul gdug pa lta bur rtog pa'i 'du shes pa dang / skye mched rnams la grong stong lta bur</text></item>
<item><p>196b4</p><section>mdo sde</section><text>'du shes pa dang / skye ba'i gnas thams cad la mi smon pa'i 'du shes dang / mya ngan las 'das pa la gnas dang / skyabs su 'du shes pa dang / gang 'di ltar ston pa dang / rab tu ston pa</text></item>
<item><p>196b5</p><section>mdo sde</section><text>'di ni byang chub sems dpa'i nyan thos kyi theg pa la mkhas pa zhes bya'o/ /de la byang chub sems dpa'i rang sangs rgyas kyi theg pa la mkhas pa gang zhe na/ rnam pa gang dang / rkyen gang</text></item>
<item><p>196b6</p><section>mdo sde</section><text>gis rang sangs rgyas rnams nges par 'byung bar 'gyur ba'i rnam pa de dag dang / rkyen de dag byang chub sems dpas yang dag pa ji lta ba bzhin du rab tu shes te/ de dag gang zhe na/ 'di</text></item>
<item><p>196b7</p><section>mdo sde</section><text>lta ste/ 'dun pa dang / brtson 'grus dang / bag yod pa chen pos nyan thos kyi lta bu ma yin pa'i sbyin pa'i bsod nams kyi tshogs gsog pa dang / tshul khrims kyi bsod nams kyi</text></item>
<item><p>197a1</p><section>mdo sde</section><text>tshogs gsog pa dang / thos pa nyung ba la chos kyi nan tan byed pa dang / sangs rgyas bcom ldan 'das rnams la rim gro dang / bsnyen bkur byed pa la'ang zhum</text></item>
<item><p>197a2</p><section>mdo sde</section><text>pa med pa dang / dbang po bar ma dang / rtag tu rab tu 'byung ba la gzhol ba dang / don nyung ba dang / byed pa nyung ba dang / 'du 'dzin la mi dga' zhing dben pa la dga' ba dang / rab</text></item>
<item><p>197a3</p><section>mdo sde</section><text>tu dben par gnas mal 'cha' ba dang / bsnyen par dga' ba dang / mthu che ba dang / sbyin pa'i gnas kyi sa la mngon par dga' ba dang / rgyun mi 'chad par rten cing</text></item>
<item><p>197a4</p><section>mdo sde</section><text>'brel bar 'byung ba la lta ba dang / nges par 'byung ba'i dbyings gcig la rtog pa dang / rang byung gi ye shes kyis rab tu brgal ba dang / dmigs pa la 'jug pa 'thob pa dang /</text></item>
<item><p>197a5</p><section>mdo sde</section><text>bsam gtan dang / rnam par thar ba dang / ting nge 'dzin dang / snyoms par 'jug pa la rgyun ma chad pa dang / gzhan gyi dring la mi 'jog pa'i ye shes skyed pa dang / dmigs</text></item>
<item><p>197a6</p><section>mdo sde</section><text>pa gang yang rung ba la rkyen gyi ye shes rtogs pa ste/ gang de ltar 'chad pa dang / ston pa dang / rab tu ston pa 'di ni byang chub sems dpa'i rang sangs rgyas kyi theg pa la mkhas pa</text></item>
<item><p>197a7</p><section>mdo sde</section><text>zhes bya'o/ /de la byang chub sems dpa'i theg pa chen po la mkhas pa gang zhe na/ byang chub sems dpa'i theg pa chen po la mkhas pa ni dpag tu med de/ de las phyogs</text></item>
<item><p>197b1</p><section>mdo sde</section><text>tsam zhig bstan to/ /theg pa de ni sems can thams cad kyi go skabs 'byed pas na dpag tu med pa'o/ /theg pa de ni chags pa med pa'i ye shes la btang ba ste sgrib pa med pa'o/ /theg</text></item>
<item><p>197b2</p><section>mdo sde</section><text>pa de ni sems can thams cad nye bar 'tsho ba ste/ bsod nams kyi tshogs dang / dge ba'i rtsa ba thams cad bsags pa'o/ /theg pa de ni sems can thams cad kyi sems kyi</text></item>
<item><p>197b3</p><section>mdo sde</section><text>spyod pa la las su rung ba'i phyir pha rol tu phyin pa thams cad yongs su sbyang ba byas pa'o/ /theg pa de ni thogs pa med par byang chub kyi snying por 'gro bas na thams cad mkhyen pa'i</text></item>
<item><p>197b4</p><section>mdo sde</section><text>ye shes kyi tshogs nyams su len par byed pa'o/ /theg pa de ni sems can thams cad sbyin pa'i gnas kyi phyir sems can thams cad thogs pa med pa'i 'od zer mnyam par gtong</text></item>
<item><p>197b5</p><section>mdo sde</section><text>ba'o| |theg pa de ni sangs rgyas kyi chos thams cad mngon sum du gyur pa'i phyir lam ngan pa'i 'jigs pa thams cad las 'das pa'o/ /theg pa de ni byang chub kyi phyogs kyi chos thams</text></item>
<item><p>197b6</p><section>mdo sde</section><text>cad dang | rten cing 'brel bar 'byung ba'i rgyal mtshan dang / bdan bsgreng pa ste/ bdud dang / phas kyi rgol ba dang / ngan pa'i tshogs can gyi tshogs thams cad rab tu 'joms pa'o/ /</text></item>
<item><p>197b7</p><section>mdo sde</section><text>theg pa de ni sangs rgyas kyi theg pa sgrib pa med pa gyur pa ste/ mtha' dang / mtha' med pa dang / rtag pa dang / chad pa dang / 'byung ba dang / 'jig pa dang / lta bar gyur pa thams</text></item>
<item><p>198a1</p><section>mdo sde</section><text>cad dang / kun nas ldang ba dang / sgrib pa dang / chod pa dang / the tshom dang / 'gyod pa sel ba'o/ /theg pa de ni lhag pa'i bsam pa dang / snying rje</text></item>
<item><p>198a2</p><section>mdo sde</section><text>chen pos phye bas na chos thams cad phun sum tshogs pa/ rin po che thams cad dang ldan pa/ phun sum tshogs pa thams cad rnyed pa/ mi slu ba'i lam du 'gro pa/ sems can thams</text></item>
<item><p>198a3</p><section>mdo sde</section><text>nye bar 'tsho ba'o/ /theg pa de ni thams cad du kha na ma tho ba med pa ste/ stobs bcu dang / mi 'jigs pa dang / sangs rgyas kyi chos ma 'dres pa dang / mtshan dang / dpe byad bzang</text></item>
<item><p>198a4</p><section>mdo sde</section><text>po dang | lus dang / ngag dang / sems kyi rgyan gyis brgyan pa ste/ gang 'di la mkhas pa de ni byang chub sems dpa'i theg pa chen po la mkhas pa zhes bya'o/ /de la byang chub</text></item>
<item><p>198a5</p><section>mdo sde</section><text>sems dpa'i chos thams cad la mkhas pa gang zhe na/ chos thams cad ces bya ba ni mdor na 'dus byas dang / 'dus ma byas so/ /de la byang chub sems dpas 'dus</text></item>
<item><p>198a6</p><section>mdo sde</section><text>byas dang / 'dus ma byas la mkhas par bya ste/ de la byang chub sems dpa'i 'dus byas la mkhas pa gang zhe na/ gang de dag lus kyi 'du byed dge ba dang / ngag gi 'du byed dge</text></item>
<item><p>198a7</p><section>mdo sde</section><text>ba dang / yid kyi 'du byed dge ba mngon par 'dus byas pa de dag thams cad bla na med pa yang dag par rdzogs pa'i byang chub tu yongs su bsngo ba 'di ni/ byang chub sems dpa' 'dus</text></item>
<item><p>198b1</p><section>mdo sde</section><text>byas la mkhas pa zhes bya'o/ /gang yang dge ba'i lus dang / ngag dang / yid kyi 'du byed mngon par 'dus byas pa de dag thams cad byang chub la rtog pas thams cad mkhyen pa</text></item>
<item><p>198b2</p><section>mdo sde</section><text>nyid du yongs su bsngo ba 'di ni/ de'i 'dus ma byas la mkhas pa zhes bya'o/ /gzhan yang / 'dus byas la mkhas pa ni pha rol tu phyin pa lnga po dag yang dag par sgrub pa ste/ lnga gang</text></item>
<item><p>198b3</p><section>mdo sde</section><text>zhe na/ 'di lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan</text></item>
<item><p>198b4</p><section>mdo sde</section><text>gyi pha rol tu phyin pa ste/ 'di ni byang chub sems dpa'i 'dus byas la mkhas pa zhes bya'o/ /gang yang shes rab kyi pha rol tu phyin pa 'dus ma byas kyi ye shes kyi pha rol tu phyin pa</text></item>
<item><p>198b5</p><section>mdo sde</section><text>lnga po dag la mi smod cing / pha rol tu phyin pa thams cad kyi tshogs dang / dge ba'i rtsa ba bsags pa'i phyir byang chub sems dpa'i rnam par grol ba zag pa med pa dang / thams cad</text></item>
<item><p>198b6</p><section>mdo sde</section><text>mkhyen pa nyid du yongs su bsngo ba 'di ni de'i 'dus ma byas la mkhas pa zhes bya'o/ /gzhan yang / 'dus byas la mkhas pa ni gang sems can thams cad la thogs pa med pa'i 'od</text></item>
<item><p>198b7</p><section>mdo sde</section><text>zer mnyam par gtong ba'i phyir bsdu ba'i dngos po bzhis sems can sdud pa 'di ni byang chub sems dpa'i 'dus byas la mkhas pa'o/ /gang yang sems can med pa dang / bdag med</text></item>
<item><p>199a1</p><section>mdo sde</section><text>pas mi 'dzin mi len mchog tu 'dzin par mi byed cing / bsdu ba'i dngos po la mkhas pa de'ang 'dus ma byas la mos pa thams cad mkhyen pa nyid du</text></item>
<item><p>199a2</p><section>mdo sde</section><text>yongs su bsngo ba 'di ni de'i 'dus ma byas la mkhas pa'o/ /gzhan yang / 'dus byas la mkhas pa ni gang 'khor ba'i rgyun gyi nyon mongs pa rnams gcod pa dang / 'khor ba'i rgyun gyi dge</text></item>
<item><p>199a3</p><section>mdo sde</section><text>ba'i rtsa ba rnams mi gcod pa dang / byang chub sgrub pa'i kun tu sbyor ba rnams kyi rgyun 'brel pa nyi tshe ba'i kun tu sbyor ba rnams kun tu mi spyad pa 'di ni 'dus byas la mkhas pa zhes</text></item>
<item><p>199a4</p><section>mdo sde</section><text>bya'o| |gang yang stong pa nyid dang / mtshan ma med pa dang / smon pa med pa'i chos rnams la 'dris par byed pa'i ye shes rtog pa la mkhas pa dang / byang chub gzhan gyi dring la</text></item>
<item><p>199a5</p><section>mdo sde</section><text>mi 'jog cing 'dus ma byas kyang mngon sum du mi byed pa 'di ni de'i 'dus ma byas la mkhas pa zhes bya'o/ /gzhan yang / 'dus byas la mkhas pa ni gang khams gsum la'ang spyod</text></item>
<item><p>199a6</p><section>mdo sde</section><text>la| khams gsum na spyod pa'i nyon mongs pa rnams kyis kyang mi gos pa 'di ni de'i 'dus byas la mkhas pa zhes bya'o/ /gzhan yang / khams gsum nas nges par 'byung ba'i ye</text></item>
<item><p>199a7</p><section>mdo sde</section><text>shes rab tu shes kyang nges par 'byung ba'i dbyings su'ang mi ltung ba 'di ni de'i 'dus ma byas la mkhas pa'o/ /gang chos thams cad la mkhas pa zhes smras pa de ni thams cad mkhyen</text></item>
<item><p>199b1</p><section>mdo sde</section><text>pa'i tshig bla dwags so/ /de ci'i phyir zhe na/ rtag tu dran pa dang / blo gros dang / shes rab la mkhas pas thams cad mkhyen pa'i ye shes tshad med cing mi chags pa yongs su rdzogs</text></item>
<item><p>199b2</p><section>mdo sde</section><text>par byed pa'i phyir te/ de'i phyir chos thams cad la mkhas pa zhes bya'o/ /btsun pa shA ra dwa ti'i bu/ mkhas pa brgyad po de dag gis zin pa'i byang chub sems dpa' rnams kyi shes</text></item>
<item><p>199b3</p><section>mdo sde</section><text>rab mi zad pa yin no/ /gzhan yang / dge ba dang / mi dge ba'i chos rnams rab tu shes pa ni shes rab bo/ /nges par 'byed pa'i cha dang mthun pa'i chos rnams la rtog pa ni shes rab bo/ /</text></item>
<item><p>199b4</p><section>mdo sde</section><text>'phags pa'i chos mngon par gyur pas na shes rab ni tshad mar gyur pa'o/ /shes rab ni lta bar gyur pa dang / kun nas ldang ba dang / sgrib pa dang / chod pa thams cad yang dag pa ji</text></item>
<item><p>199b5</p><section>mdo sde</section><text>lta ba bzhin du rab tu rtogs pa'o/ /shes rab ni 'dod pa dang / re ba dang / smon pa thams cad kyi smon lam dang bral ba'o/ /shes rab ni nyon mongs pa'i yongs su gdung ba thams cad</text></item>
<item><p>199b6</p><section>mdo sde</section><text>'jil bas na sim par byed pa'o/ /shes rab ni chos kyi kun dga' la dga' ba'i rgyun ma chad pas na mchog tu dga' bar byed pa'o/ /shes rab ni don shes pa mngon sum du gyur pas</text></item>
<item><p>199b7</p><section>mdo sde</section><text>rton pa'o/ /shes rab ni byang chub kyi phyogs kyi chos sum cu rtsa bdun po dag gi rten to/ /shes rab ni theg pa ji lta ba bzhin du 'bras bu thob par gyur pas na thob pa'i mtshan nyid do/ /shes</text></item>
<item><p>200a1</p><section>mdo sde</section><text>rab ni rang bzhin gyis ye shes snang bas na rab tu shes pa'i mtshan nyid do/ /shes rab ni chu bo thams cad las sgrol bas na yang dag par rab tu sgrol</text></item>
<item><p>200a2</p><section>mdo sde</section><text>ba'o| |shes rab ni yang dag par skyon med par 'dren pa'o/ /shes rab ni dge ba'i chos thams cad rab tu sdud pa'o/ /shes rab ni sngon gyi nyon mongs pa dang / bag la nyal thams</text></item>
<item><p>200a3</p><section>mdo sde</section><text>cad dang bar byed pa'o/ /shes rab ni rtse mor gyur pa'i shes rab kyi mchog go /shes rab ni rang byung gi ye shes rtogs pa'i phyir gya nom pa'o/ /shes rab ni khams gsum pa thams</text></item>
<item><p>200a4</p><section>mdo sde</section><text>cad dang ma 'dres pa'i phyir rgyu dang bral ba'o/ /shes rab ni thabs kun gyis zin pa'o/ /shes rab ni 'phags pa thams cad kyis yongs su bzung ba'o/ /shes rab ni mtshan ma</text></item>
<item><p>200a5</p><section>mdo sde</section><text>dang | yongs su rtog pa thams cad dang bral ba'i phyir tshad gzung du med pa'o/ /shes rab ni ma rig pa dang / gti mug gi mun pa thams cad ngang bral bas na bag med pa'i gnyen</text></item>
<item><p>200a6</p><section>mdo sde</section><text>po'o| |shes rab ni rnal 'byor spyod pa'i sa la gnas pa thams cad kyi sbyor ba'o/ /shes rab ni theg pa thams cad la yang dag par zhugs pa rnams kyi 'dren pa'o/ /shes rab</text></item>
<item><p>200a7</p><section>mdo sde</section><text>ni ma rig pa dang / gti mug gi mun pa dang rab ring kyi ling tog sel bar byed pa'i phyir snang bar byed pa'o/ /shes rab ni mig la ji ltar mos pa rnams la mig thams cad</text></item>
<item><p>200b1</p><section>mdo sde</section><text>spyin par byed pa'o/ /shes rab ni mig dang / gzugs kyi lam las yang dag par 'das pa dang / de bzhin du rna ba dang / sgra dang / sna dang / dri dang / lce dang / ro dang / lus dang /</text></item>
<item><p>200b2</p><section>mdo sde</section><text>reg bya dang / yid dang / chos kyi lam las yang dag par 'das pa'i phyir gnas med pa'o/ /shes rab ni bden pa las nges par 'byung bas don dam pa'o/ /shes rab ni shin tu</text></item>
<item><p>200b3</p><section>mdo sde</section><text>dul ba rnams kyi mi 'khrugs pa'o/ /shes rab ni ye shes kyi sgo rnams kyi snang ba'o/ /shes rab ni thams cad du rgyu ba ste mi zad pa'o/ /shes rab ni brten pa las 'jug pa mthong ba</text></item>
<item><p>200b4</p><section>mdo sde</section><text>ste mi 'gal ba'o/ /shes rab ni 'dzin pa dang / nyon mongs pa'i bcings pa thams cad gcod pa'i phyir rnam par thar pa'i lam mo/ /shes rab ni nyon mongs pa thams cad dang ma 'dres/</text></item>
<item><p>200b5</p><section>mdo sde</section><text>pa'o| |shes rab ni 'grogs pa dang / sgrib pa dang / sgrib par 'gyur pa'i chos thams cad dang lhan cig mi gnas pa'o/ /sems can thams cad kyi sems kyi spyod pa ji snyed par shes</text></item>
<item><p>200b6</p><section>mdo sde</section><text>rab dang / ye shes kyi las kyang de snyed do/ /sems can thams cad kyi nyon mongs pa dang / bag la nyal ji snyed par shes rab kyi spyod pa'i ye shes kyang de snyed do/ /sems can thams</text></item>
<item><p>200b7</p><section>mdo sde</section><text>cad kyi nyon mongs pa'i sgo ji snyed par shes rab la 'jug pa'i sgo'ang de snyed do/ /nyan thos dang / rang sangs rgyas dang / byang chub sems dpa' dang / yang dag par rdzogs pa'i</text></item>
<item><p>201a1</p><section>mdo sde</section><text>sangs rgyas rnams kyi shes rab ji snyed pa shes rab kyi gnas dang / rten kyang de snyed do/ /de la byang chub sems dpas bslab par bya'o/ /btsun pa shA ra dwa</text></item>
<item><p>201a2</p><section>mdo sde</section><text>ti'i bu/ de ni byang chub sems dpa' rnams kyi shes rab mi zad pa ste/ shes rab mi zad pa 'dis byang chub sems dpa' rnams ye shes mi zad pa thob par 'gyur ro/ /shes</text></item>
<item><p>201a3</p><section>mdo sde</section><text>rab mi zad pa bstan pa'i chos kyi le'u 'di bshad pa na byang chub sems dpa' sngon yongs su sbyang ba byas pa sum khri nyis stong gis mi skye ba'i chos la bzod pa thob par gyur</text></item>
<item><p>201a4</p><section>mdo sde</section><text>to| |de nas byang chub sems dpa' blo gros mi zad pas tshe dang ldan pa shA ra dwa ti'i bu la 'di skad ces smras so/ /btsun pa shA ra dwa ti'i bu/ byang chub sems dpa' rnams kyi</text></item>
<item><p>201a5</p><section>mdo sde</section><text>byams pa'ang mi zad pa ste/ de ci'i phyir zhe na/ thug pa med pa'i phyir ro/ /byang chub sems dpa' rnams kyi byams pa ni thug pa med par shes par bya ste/ de dag gi byams</text></item>
<item><p>201a6</p><section>mdo sde</section><text>pa nye bar sgrub pa yongs su chad pa med do/ /'di ltar sems can gyis khams ji tsam pa de tsam du byang chub sems dpa' de'i byams pa'i sems bskyed pas khyab par byed</text></item>
<item><p>201a7</p><section>mdo sde</section><text>do| |btsun pa shA ra dwa ti'i bu/ 'di lta ste/ dper na/ nam mkha' 'dis gar yang ma khyab pa med do/ /btsun pa shA ra dwa ti'i bu/ de bzhin du byang chub sems dpa'i byams</text></item>
<item><p>201b1</p><section>mdo sde</section><text>pa 'dis gar ma khyab pa'i sems can de gang yang med do/ /'di lta ste/ dper na/ sems can gyi khams ni tshad med de/ de la zad pa med do/ /de bzhin du byang chub sems dpa'i</text></item>
<item><p>201b2</p><section>mdo sde</section><text>byams pa bsgom pa'ang tshad med de/ de la zad pa med do/ /'di ltar nam mkha'i mi zad pas na sems can mi zad pa'o/ /sems can mi zad pas na byams pa mi zad de/ de'i phyir</text></item>
<item><p>201b3</p><section>mdo sde</section><text>skyes bu dam pa de dag gi byams pa mi zad pa zhes bya'o/ /de skad ces smras pa dang / gnas brtan shA ri'i bus byang chub sems dpa' blo gros mi zad pa la 'di skad ces smras so/ /rigs</text></item>
<item><p>201b4</p><section>mdo sde</section><text>kyi bu/ sems can gyi khams 'di ji tsam/ blo gros mi zad pas smras pa/ btsun pa shA ra dwa ti'i bu/ sa'i khams dang / chu'i khams dang / me'i khams dang / rlung gi khams ji</text></item>
<item><p>201b5</p><section>mdo sde</section><text>snyed pa de bas kyang sems can gyi khams ches mang ngo / /smras pa/ rigs kyi bu/ dpe bya bar nus sam/ blo gros mi zad pas smras pa/ btsun pa shA ra dwa ti'i bu/ nus mod kyi rgyu chung</text></item>
<item><p>201b6</p><section>mdo sde</section><text>ngus ni ma yin no/ /btsun pa shA ra dwa ti'i bu/ 'di lta ste/ dper na/ shar phyogs kyi 'jig rten gyi khams gang+gA'i klung gi bye ma snyed de/ de bzhin du lho phyogs dang / de bzhin du nub phyogs</text></item>
<item><p>201b7</p><section>mdo sde</section><text>dang | de bzhin du byang phyogs dang / de bzhin du phyogs bcu kun tu phyogs re rer yang 'jig rten gyi khams gang+gA'i klung gi bye ma snyed de dag thams cad rgya mtsho chen po chus yongs</text></item>
<item><p>202a1</p><section>mdo sde</section><text>su gang ba gcig tu gyur la/ sems can gang+gA'i klung gi bye ma snyed dag 'dus te skra'i rtse mo brgyar gshags pa'i chas de las chu thigs pa gcig blangs</text></item>
<item><p>202a2</p><section>mdo sde</section><text>la| de bzhin du gang na'ang sems can gang+gA'i klung gi bye ma snyed dag 'dus te bskal pa gang+gA'i klung gi bye ma snyed dag na skra'i rtse mo brgyar gshags pa'i chas chu las thigs pa</text></item>
<item><p>202a3</p><section>mdo sde</section><text>gnyis blangs la/ mtshan ma bzhag pa 'di dang / bgrang ba 'di lta bus bskal pa gang+gA'i klung gi bye ma snyed cing sems can gang+gA'i klung gi bye ma snyed dag gis skra'i rtse mo brgyar</text></item>
<item><p>202a4</p><section>mdo sde</section><text>gshags pa'i chas chu'i thigs pa re re blangs pas chu'i phung po de tsam zad par gyur kyang sems can gyi khams de ni thug pa'am zad pa gang yang med do/ /btsun pa shA ra dwa</text></item>
<item><p>202a5</p><section>mdo sde</section><text>ti'i bu/ de ltar sems can gyi khams tshad med de/ de dag la byang chub sems dpa'i byams pas khyab par byed do/ /btsun pa shA ra dwa ti'i bu/ 'di ji snyam du sems/ gang</text></item>
<item><p>202a6</p><section>mdo sde</section><text>gi byams pa de lta bur sgom pa'i dge ba'i rtsa ba tshad med pa de zad par nus sam/ smras pa/ rigs kyi bu/ de ni ma yin te/ byams pa sgom pa'i dge ba'i rtsa ba 'di 'dra ba</text></item>
<item><p>202a7</p><section>mdo sde</section><text>zad par su 'dod pa de nam mkha' zad par 'dod do/ /byang chub sems dpa' gang gis byams pa mi zad pa 'di thos nas skrag par mi 'gyur na/ de dag kyang byams pa mi</text></item>
<item><p>202b1</p><section>mdo sde</section><text>zad par 'phags par 'gyur ro/ /blo gros mi zad pas smras pa/ btsun pa shA ra dwa ti'i bu/ byams pa ni bdag srung zhing gzhan la phan par gnas pa ste/ mchog tu rtsod pa med pa</text></item>
<item><p>202b2</p><section>mdo sde</section><text>dang | gnod sems kyi tha ba'i skyon dang / khro ba dang / 'khon du 'dzin pa thams cad rab tu 'joms pa'o/ /bag la nyal dang / kun nas ldang ba dang bral ba ste/ dad pa skyed cing sems</text></item>
<item><p>202b3</p><section>mdo sde</section><text>can thams cad kyi 'khrul pa la nyes par mi lta'o/ /yongs su gdung ba med cing lus dang / sems bde ba skyed pa ste/ gzhan gyi gnod par bya ba las shin tu 'das pa'o/ /nyes pa</text></item>
<item><p>202b4</p><section>mdo sde</section><text>thams cad kyi 'jigs pa dang bral ba ste/ 'phags pa'i lam dang mthun zhing gshe ba dang / sdang ba'i sems dang ldan pa'i sems can rnams dad par byed pa/ g.yul thams cad</text></item>
<item><p>202b5</p><section>mdo sde</section><text>las sgrol ba ste/ dbyig pa dang / mtshon cha 'chang ba ma yin no/ /sems can thams cad rab tu thar bar bya ba la dga' ba/ khong khro ba thams cad dang bral ba/ tshul 'chos pa dang / kha</text></item>
<item><p>202b6</p><section>mdo sde</section><text>gsag dang / thob kyis 'jal ba thams cad dang bral ba/ rnyed pa dang / bkur sti dang / tshigs su bcad pa thams cad 'byung bar byed pa/ brgya byin dang / tshangs pa dang / 'jig rten skyong ba</text></item>
<item><p>202b7</p><section>mdo sde</section><text>thams cad kyis phyag byas pa/ rang gi gzi brjid kyi rgyan gyis brgyan pa/ mkhas pas rab tu bsngags pa/ byis pa thams cad srung ba/ tshangs pa'i lam dang mthun pa/ 'dod pa'i khams</text></item>
<item><p>203a1</p><section>mdo sde</section><text>dang ma 'dres pa/ sems can thams cad thar pa'i lam gyi mchog theg pa thams cad yang dag par bsdus pa/ zang zing med pa'i bsod nams kyis bzung ba/</text></item>
<item><p>203a2</p><section>mdo sde</section><text>bsod nams kyi tshogs thams cad bsags pa/ rdzas las byung ba'i bsod nams bya ba'i dngos po thams cad kyis zil gyis nyin no ba/ skyes bu chen po'i mtshan sum cu rtsa gnyis dang /</text></item>
<item><p>203a3</p><section>mdo sde</section><text>dpe byad bzang po brgyad cus brgyan pa/ dbang po nyams pa dang / ma tshang ba thams cad spangs pa/ bde 'gro thams cad dang / mya ngan las 'das pa'i lam dang mthun pa/ ngan song thams</text></item>
<item><p>203a4</p><section>mdo sde</section><text>cad dang / mi khom pa brgyad las 'das pa/ chos kyi kun dga' la mos pa/ 'dod pa dang / longs spyong kyi dbang phyug la mngon par dga' ba med pa/ sems can thams cad la sems</text></item>
<item><p>203a5</p><section>mdo sde</section><text>snyoms pa/ spyin pa'i spyor ba tha dad pa dang bral ba/ tshul khrims dang / bslab pa thams cad kyi sgo dang / tshul khrims 'chal ba thams cad yongs su skyob pa/ bzod pa'i stobs ston pa dang /</text></item>
<item><p>203a6</p><section>mdo sde</section><text>nga rgyal dang / rgyags pa dang / dregs pa thams cad dang bral ba/ 'phags pa rnams 'jug pa'i bsam gtan dang / ting nge 'dzin dang / snyoms par 'jug pa'i rtsa ba mi 'khrugs</text></item>
<item><p>203a7</p><section>mdo sde</section><text>pa'i brtson 'grus brtsams shing yang dag par sbyor ba/ bya ba thams cad las yang dag par sgrol ba/ bsam gtan dang / rnam par thar pa dang / ting nge 'dzin dang / snyoms par</text></item>
<item><p>203b1</p><section>mdo sde</section><text>'jug pas nyon mongs pa thams cad las nges par 'byung ba/ gsang sngags dang / thos pa 'dzin pas nges par sems pa'i shes rab kyi rgyu skyed pa/ rang gi phyogs dang / gzhan gyi phyogs la nges</text></item>
<item><p>203b2</p><section>mdo sde</section><text>pa| bdud kyi phyogs dang / nyon mongs pa rnams bsal ba/ 'grogs na bde ba/ bsnyen bkur dang 'jug pa'i rgyu mthun pa la sems pa/ spyod lam srung bar byed pa/ rgod pa thams cad</text></item>
<item><p>203b3</p><section>mdo sde</section><text>las 'das pa/ nga rgyal gyi las sel ba/ ngo tsha shes pa dang / khrel yod pas byugs shing dri zhim pa ste/ bag chags dang / mtshams sbyor ba dang / nyon mongs pa'i dri nga ba sbyong ba'o/ /btsun</text></item>
<item><p>203b4</p><section>mdo sde</section><text>pa shA ra dwa ti'i bu/ byams pa ni sems can thams cad yongs su skyob pa ste/ byams pa chen po ni bdag gi bde ba gtong zhing sems can rnams la bde ba sbyin pa'o/ /nyan thos rnams</text></item>
<item><p>203b5</p><section>mdo sde</section><text>kyi byams pa ni bdag skyong ba'o/ /byang chub sems dpa' rnams kyi byams pa chen po ni sems can thams cad yongs su skyob pa'o/ /btsun pa shA ra dwa ti'i bu/ byams pa ni chu bo</text></item>
<item><p>203b6</p><section>mdo sde</section><text>las sgrol ba'o/ /btsun pa shA ra dwa ti'i bu/ byams pa ni gsum po 'di dag ste/ gsum gang zhe na/ 'di lta ste/ sems can la dmigs pa'i byams pa dang / chos la dmigs</text></item>
<item><p>203b7</p><section>mdo sde</section><text>pa'i byams pa dang / dmigs pa med pa'i byams pa'o/ /de la sems can la dmigs pa'i byams pa ni sems dang po bskyed pa'i byang chub sems dpa' rnams kyi'o/ /chos la dmigs</text></item>
<item><p>204a1</p><section>mdo sde</section><text>pa'i byams pa ni spyod pa la zhugs pa'i byang chub sems dpa' rnams kyi'o/ /dmigs pa med pa'i byams pa ni mi skye ba'i chos la bzod pa thob pa'i</text></item>
<item><p>204a2</p><section>mdo sde</section><text>byang chub sems dpa' rnams kyi ste/ btsun pa shA ra dwa ti'i bu/ 'di ni byang chub sems dpa' rnams kyi byams pa mi zad pa zhes bya'o/ /btsun pa shA ra dwa ti'i bu/ gzhan yang / byang chub</text></item>
<item><p>204a3</p><section>mdo sde</section><text>sems dpa' rnams kyi snying rje chen po'ang mi zad pa ste/ de ci'i phyir zhe na/ sngon du 'gro ba'i phyir ro/ /btsun pa shA ra dwa ti'i bu/ 'di lta ste/ dper na/ dbugs byung ba dang / rdub pa ni</text></item>
<item><p>204a4</p><section>mdo sde</section><text>skyes bu chen po'i srog gi dbang po'i sngon du 'gro ba'o/ /de bzhin du theg pa chen po yang dag par bsgrub pa'i phyir byang chub sems dpa'i snying rje chen po ni sngon du 'gro ba'o/ /'di lta ste/</text></item>
<item><p>204a5</p><section>mdo sde</section><text>dper na/ 'khor los bsgyur ba'i rgyal po'i 'khor lo rin po chen rin po che sna bdun gyi sngon du 'gro ba'o/ /de bzhin du byang chub sems dpa' rnams thams cad mkhyen pa'i ye</text></item>
<item><p>204a6</p><section>mdo sde</section><text>shes yang dag par sgrub pa la snying rje chen po ni sngon du 'gro ba'o/ /'di lta ste/ dper na/ tshong dpon nam/ khyim bdag bu gcig pa la snying thag pa nas sdug par 'dzin pa de</text></item>
<item><p>204a7</p><section>mdo sde</section><text>bzhin du snying rje chen po la rab tu gnas pa'i byang chub sems dpa' sems can thams cad la snying thag pa nas sdug par 'dzin pa yin no/ /btsun pa shA ra dwa ti'i bu/ snying rje</text></item>
<item><p>204b1</p><section>mdo sde</section><text>chen po zhes bya ba ni 'di bdag nyid kyis bya bas na de'i phyir snying rje chen po zhes bya'o/ /rang gi bya bas na snying rje chen po'o/ /gzhan gyi skabs mi rnyed pas na snying rje chen po'o/ /g.yo</text></item>
<item><p>204b2</p><section>mdo sde</section><text>med pa las byung bas na snying rje chen po ni bsam pa thag pa nas bya ba'o/ /sgyu med pa las byung bas na snying rje chen po ni sbyor ba'o/ /phyir mi ldog pa las byung bas na snying rje chen po ni lhag</text></item>
<item><p>204b3</p><section>mdo sde</section><text>pa'i bsam pas bya ba'o/ /ma bcos pa las byung bas na snying rje chen po'i rang bzhin rig pa'o/ /lam drang po nas byung bas na snying rje chen po ni rang bzhin gyis yongs su dag pa'o/ /</text></item>
<item><p>204b4</p><section>mdo sde</section><text>gsal ba las byung bas na snying rje chen po ni sems kyi gyu med pa'o/ /sems can thams cad la 'dud pa las byung bas na snying rje chen po ni nga rgyal med pa'o/ /sems can tshad med</text></item>
<item><p>204b5</p><section>mdo sde</section><text>pa'i phyir snying rje chen po ni tshang med pa 'byung ba'o/ /de bzhin gshegs pa'i sku 'thob pa las byung bas na snying rje chen po ni bdag gi lus la mi lta ba'o/ /sdig pa thams cad mi bya ba</text></item>
<item><p>204b6</p><section>mdo sde</section><text>las byung bas na snying rje chen po ni srog la yid mi rtog pa'o/ /byang chub kyi sems las byung bas na snying rje chen po ni pha rol srung ba'o/ /rang gi sems yongs su dag pa las byung</text></item>
<item><p>204b7</p><section>mdo sde</section><text>bas na snying rje chen po ni sems can srung ba'o/ /sems can thams cad kyi sdug bsngal sel ba las byung bas na snying rje chen po ni dbul po dang / sdug bsngal ba dang / mgon med</text></item>
<item><p>205a1</p><section>mdo sde</section><text>pa la lta ba'o/ /blo mi 'gyur ba las byung bas na snying rje chen po ni dam bcas pa/ brten pa'o/ /bdag dang / sangs rgyas dang / lha rnams mi slu ba las byung</text></item>
<item><p>205a2</p><section>mdo sde</section><text>bas na snying rje chen po ni bden pa la lta ba'o/ /legs par byas pa'i las las byung bas na snying rje chen po ni spyod pa dag pa'o/ /pha rol la bde ba rab tu sbyin pa las byung pas na snying rje chen</text></item>
<item><p>205a3</p><section>mdo sde</section><text>po ni bdag gi bde ba gtong ba'o/ /sred pa med pa las byung bas na snying rje chen po ni gzhan gyi bde ba bskyed pa'o/ /brtson 'grus brtan pa rtsom pa las byung ba na snying rje chen po ni sems</text></item>
<item><p>205a4</p><section>mdo sde</section><text>can thams cad kyi khur khyer ba'o/ /sems can gyi mthu chung ba'o nyes pa dang du len pa las byung bas na snying rje chen po ni bla ma'i bzod pa yang dag par blangs pa'o/ /sems</text></item>
<item><p>205a5</p><section>mdo sde</section><text>can na ba rnams la rim gro byed pa las byung bas na snying rje chen po ni chags pa dang / smad pa sel ba'o/ /dman pa la mos pa'i sems can yongs su smin par bya ba las byung bas</text></item>
<item><p>205a6</p><section>mdo sde</section><text>na snying rje chen po ni chos kyi dbang phyug thob pa'o/ /pha rol gyi yon tan brjod pa las byung bas na snying rje chen po ni rang gi yon tan mi sbyoms pa'o/ /zag pa med pa'i bde ba 'dod</text></item>
<item><p>205a7</p><section>mdo sde</section><text>pa las byung bas na snying rje chen po ni sdug bsngal thams cad la ji mi snyam pa'o/ /las legs par byas te mi 'gyod pa las byung bas na snying rje chen po ni sdug cing phongs pa'i dngos po</text></item>
<item><p>205b1</p><section>mdo sde</section><text>yongs su gtong ba'o/ /tshul khrims 'chal ba'i sems can rnams srung ba las byung bas na snying rje chen po ni tshul khrims legs par bsrungs pas byung ba'o/ /rdo rje'i lus 'thob</text></item>
<item><p>205b2</p><section>mdo sde</section><text>pa las byung ba na snying rje chen po ni lus la gnod par byas pa dang du len pa'o/ /lus dang / srog la mi lta ba las byung bas na snying rje chen po ni sems can yongs su smin par byed</text></item>
<item><p>205b3</p><section>mdo sde</section><text>pa'o| |yan lag dang / snying lag yongs su gtong ba las byung bas na snying rje chen po ni mi lta ba'o/ /rang gi dge ba'i rtsa ba mi 'dod pa las byung bas na snying rje chen po ni sems can pha</text></item>
<item><p>205b4</p><section>mdo sde</section><text>rol po'i dge ba'i rtsa ba bskyed pa'o/ /phyir yang 'dod pa'i khams su dmigs pa las byung bas na snying rje chen po ni bsam gtan gyi ro mi myang ba'o/ /chags pa med pa'i ye shes</text></item>
<item><p>205b5</p><section>mdo sde</section><text>snang ba las byung bas na snying rje chen po ni kun nas snang ba'o/ /dge ba'i rtsa ba dang / tshogs kun la mi smod pa las byung bas na snying rje chen po ni shes rab la mi ltos pa'o/ /sems</text></item>
<item><p>205b6</p><section>mdo sde</section><text>can thams cad kyi bsam ba rdzogs par bya ba las byung bas na snying rje chen po ni kun tu bkye ba'o/ /sngon gyi smon lam mi gtong ba las byung bas na snying rje chen po ni sems can thams</text></item>
<item><p>205b7</p><section>mdo sde</section><text>cad rab tu thar bar byed pa'o/ /'dus byas la sems can yongs su smin par bya ba las byung bas na snying rje chen po ni 'dus ma byas pa la mi reg pa'o/ /sangs rgyas kyi tshul khrims la</text></item>
<item><p>206a1</p><section>mdo sde</section><text>sems can rnams rab tu 'gog pa las byung bas na snying rje chen po ni tshul khrims 'chal ba'i sems can rnams la lta ba'o/ /btsun pa shA ra dwa ti'i bu/</text></item>
<item><p>206a2</p><section>mdo sde</section><text>de ltar byang chub sems dpa'i nges par 'byung ba gang ci'ang rung ste de dag thams cad snying rje chen po las skyes pa ste/ de'i phyir snying rje chen po zhes bya'o/ /'di ltar sbyin par</text></item>
<item><p>206a3</p><section>mdo sde</section><text>byed pa dang / tshul khrims su byed pa dang / bzod par byed pa dang / brtson 'grus su byed pa dang / bsam gtan du byed pa dang / shes rab tu byed pa dang / thabs su byed pa dang / byang</text></item>
<item><p>206a4</p><section>mdo sde</section><text>chub kyi phyogs kyi chos thams cad byed pa ni snying rje chen po'o/ /bdag gi byed pa dang / rang 'byung gi ye shes sgrub par byed pa dang / legs par bya ba byed pa dang / 'gyod pa med</text></item>
<item><p>206a5</p><section>mdo sde</section><text>par byed pa dang / gdon mi za bar byed pa ni snying rje chen po'o/ /sems can thams cad kyi bya ba ci yod ces so sor nye bar gnas pa las byung bas na de'i phyir snying rje chen po zhes</text></item>
<item><p>206a6</p><section>mdo sde</section><text>bya'o| |btsun pa shA ra dwa ti'i bu/ 'di ni byang chub sems dpa' rnams kyi snying rje chen po mi bzad pa zhes bya'o// //ba ma po lnga pa/ btsun pa shA ra dwa ti'i bu/ gzhan</text></item>
<item><p>206a7</p><section>mdo sde</section><text>yang / byang chub sems dpa' rnams kyi dga' ba chen po'ang mi zad pa ste/ de la dga' ba chen po'ang gang zhe na/ gang sangs rgyas kyi chos rnams dran pa dang / rjes su dran pa</text></item>
<item><p>206b1</p><section>mdo sde</section><text>dang | dga' ba dang / mos pa dang / mchog tu dga' ba dang / sems ma gong zhing mi rdzi ba dang / sred pa med pa dang / 'dod pa'i dga' ba thams cad gton ba dang / chos kyi dga' ba</text></item>
<item><p>206b2</p><section>mdo sde</section><text>thams cad kyi rten dang / sems mchog tu dga' ba dang / lus rab tu sim pa dang / sangs rgyas la dga' zhing yi rang ba dang / de bzhin gshegs pa'i sku la dga' zhing mos pas</text></item>
<item><p>206b3</p><section>mdo sde</section><text>mtshan dang / dpe byad bzang po'i rgyan tshol ba la mkhas pa dang / dge ba'i chos mnyan pas mi skyo ba dang / de kho na'i chos la rton pa'i nan tan dang / dga' ba dang / dad pa dang /</text></item>
<item><p>206b4</p><section>mdo sde</section><text>mchog tu dga' ba dang / rab tu dga' bas chos la mos pa dang / rtag tu rgyun mi 'chad par sems can rnams la 'khong khro ba med pa'i blo dang / sangs rgyas kyi chos tshol ba la</text></item>
<item><p>206b5</p><section>mdo sde</section><text>shin tu 'dun pa dang / chos 'dun pa de'ang mi 'dor ba dang / sangs rgyas kyi chos rgya chen po dag la mos shing rnam par grol ba dang / nyi tshe ba'i theg pa bsal te sems bskyed pa dang /</text></item>
<item><p>206b6</p><section>mdo sde</section><text>ser sna med pas ma zhum par sems bskyed pa dang / slong ba la sbyin pa byin nas 'khor gsum yongs su dag par sbyangs pa dang / sbyin pa la mchog tu dga' ba dang / tshul khrims dang</text></item>
<item><p>206b7</p><section>mdo sde</section><text>ldan pa rnams la dad pa dang / tshul khrims 'chal pa rnams la rjes su 'dzin cing byams pa dang / rang gi tshul khrims yongs su dag pas ngan 'gro'i 'jigs pa thams cad</text></item>
<item><p>207a1</p><section>mdo sde</section><text>las shin tu 'da' bar dbugs 'byin pa dang / de bzhin gshegs pa'i tshul khrims la yongs su bsngo ba dang / brtan zhing mi phyed pa dang / pha rol</text></item>
<item><p>207a2</p><section>mdo sde</section><text>ngan du brjod pa dang / ngan du smra ba'i tshig gi lam la khong khro ba med pa'i sems kyis bzod cing nges pa dang / nga rgyal med pa dang / bla ma la 'dud cing ri mor byed pa dang / rtag tu</text></item>
<item><p>207a3</p><section>mdo sde</section><text>'dzum pa'i bzhin dang / khro gnyer med pa dang / gsong por smra ba dang / tshul 'chos pa med pa dang / kha gsag med pa dang / thob kyis 'jal ba med pa dang / bsam bdag pa</text></item>
<item><p>207a4</p><section>mdo sde</section><text>dang | brlang pa med pa dang / gya gyu med pa dang / thams cad la phan yon du lta ba dang / skyon med par lta ba dang / ltung ba mi gleng ba dang / yang dag par dga' bar 'gyur ba'i</text></item>
<item><p>207a5</p><section>mdo sde</section><text>chos kyi rjes su 'jug pa dang / byang chub sems dpa' rnams la ston pa ltar phangs su 'dzin pa dang / chos rnams la bdag bzhin du phangs su 'dzin pa dang / de bzhin</text></item>
<item><p>207a6</p><section>mdo sde</section><text>gshegs pa rnams la srog bzhin du phangs su 'dzin pa dang / bla ma rnams la pham bzhin du phangs su 'dzin pa dang / sems can rnams la bu bzhin du phangs su 'dzin pa</text></item>
<item><p>207a7</p><section>mdo sde</section><text>dang | mkhan po dang / slob dpon rnams la sangs rgyas bzhin du phangs su 'dzin pa dang / nan tan rnams la yan lag gi dam pa mgo bzhin du phangs su 'dzin pa dang / pha</text></item>
<item><p>207b1</p><section>mdo sde</section><text>rol tu phyin pa rnams la rkang lag bzhin du phangs su 'dzin pa dang / chos smra ba rnams la rin po che thams cad bzhin du phangs su 'dzin pa dang / sangs rgyas kyi chos thams cad la</text></item>
<item><p>207b2</p><section>mdo sde</section><text>yid bzhin gyi nor bu bzhin du phangs su 'dzin pa dang / rjes su bstan pa rnams la dga' ba'i rtsed mo bzhin du phangs su 'dzin pa dang / chog shes pa rnams la nad med pa bzhin du</text></item>
<item><p>207b3</p><section>mdo sde</section><text>phangs su 'dzin pa dang / chos btsal ba rnams la sman bzhin du phangs su 'dzin pa dang / skul zhing dran par byed pa rnams la sman pa bzhin du phangs su 'dzin pa ste/ btsun pa</text></item>
<item><p>207b4</p><section>mdo sde</section><text>shA ra dwa ti'i bu/ de ltar gang dbang po thams cad la dbang po ma gong ba 'di ni dga' ba chen po zhes bya'o/ /dga' ba chen po zhes bya ba ni rtogs pa'i ye shes kyi phyir zhi ba'i rnam</text></item>
<item><p>207b5</p><section>mdo sde</section><text>pa'o| |mi rgod pa'i phyir rab tu zhi ba'i rnam pa'o/ /khengs pa ma yin pa'i phyir shin tu sbyangs pa'i rnam pa'o/ /rnam par mi g.yeng ba'i phyir dbang po dga' ba'i rnam pa'o/ /mi nyams</text></item>
<item><p>207b6</p><section>mdo sde</section><text>pa'i phyir brtul zhugs kyi rnam pa'o/ /'dod pa'i phyir des pa'i rnam pa'o/ /bka' blo bde ba'i phyir thos pa'i rnam pa'o/ /sems las su rung ba'i phyir nye bar zhi ba'i rnam pa'o/ /las</text></item>
<item><p>207b7</p><section>mdo sde</section><text>legs par bya ba'i phyir dga' ba'i rnam pa'o/ /kha na ma tho ba med pa'i phyir mi 'gyod pa'i rnam pa'o/ /ma g.yos pa'i phyir shin tu gnas pa'i rnam pa'o/ /mi gnas pa'i phyir ma g.yos</text></item>
<item><p>208a1</p><section>mdo sde</section><text>pa'i rnam pa'o/ /thul bar dka' ba'i phyir bsnyen dka' ba'i rnam pa'o/ /chud mi za ba'i phyir don gyi rnam pa'o/ /ma nor ba de bzhin nyid kyi phyir bden</text></item>
<item><p>208a2</p><section>mdo sde</section><text>pa'i rnam pa'o/ /de byed pa'i phyir kho na'i rnam pa'o/ /stobs kyi phyir spro ba'i rnam pa'o/ /mi rdzi ba'i phyir stobs kyi rnam pa'o/ /sangs rgyas kyi chos thams cad yang dag pa ji lta</text></item>
<item><p>208a3</p><section>mdo sde</section><text>ba bzhin du tshol bas mi skyo ba'i phyir sangs rgyas kyi chos yongs su rdzogs par byed pa'i rnam pa ste/ btsun pa shA ra dwa ti'i bu/ 'di ni byang chub sems dpa' rnams kyi dga' ba</text></item>
<item><p>208a4</p><section>mdo sde</section><text>chen po mi zad pa zhes bya'o/ /btsun pa shA ra dwa ti'i bu /gzhan yang / byang chub sems dpa' rnams kyi btang snyoms kyang mi zad pa'o/ /de la byang chub sems dpa' rnams</text></item>
<item><p>208a5</p><section>mdo sde</section><text>kyi btang snyoms rnam pa gsum ste/ rnam pa gsum gang zhe na/ 'di lta ste/ nyon mongs pa la btang snyoms pa dang / bdag dang / gzhan bsrung ba'i phyir btang snyoms pa dang /</text></item>
<item><p>208a6</p><section>mdo sde</section><text>dus dang / dus ma yin pa la btang snyoms pa'o/ /de la nyon mongs pa la btang snyoms pa gang zhe na/ bsti stang du byas pas mtho bar mi sems pa dang / bsti stang du ma byas</text></item>
<item><p>208a7</p><section>mdo sde</section><text>pas dma' bar mi sems pa dang / rnyed pa dag la rlom sems med pa dang / ma rnyed pa dag la yi chad pa med pa dang / snyan pa dag la mngon par dga' ba med pa dang / mi</text></item>
<item><p>208b1</p><section>mdo sde</section><text>snyan pa dag la zhum pa med pa dang / smad pas sro shi bar mi 'gyur ba dang / bsngags pa la chos nyid rab tu gnas pa dang / sdug bsngal dag la so sor rtog pa'i stobs dang /</text></item>
<item><p>208b2</p><section>mdo sde</section><text>bde ba dag la mi rtag pa dang / sdug bsngal bar rtog pa'i stobs dang / rjes su chags pa 'dor ba dang / khong khro ba spong bas mdza' ba dang / mi mdza' ba dag la sems mnyam</text></item>
<item><p>208b3</p><section>mdo sde</section><text>pa dang / tshul khrims dang ldan pa dang / tshul khrims 'chal pa rnams la blo mnyam pa dang / legs par byas pa dang / nyes par byas pa rnams la'ang gnyis su mi byed pa dang / sdug</text></item>
<item><p>208b4</p><section>mdo sde</section><text>pa dang / mi sdug par mi lta ba dang / legs par thos pa dang / nyes par thos pa la mi mjed pa dang / legs par smras pa dang / nyes par smras pa la bag la nyal ba med pa dang / ro myang ba'i</text></item>
<item><p>208b5</p><section>mdo sde</section><text>nyes dmigs rnams la mtshungs par yongs su 'jal ba dang / sems can thams cad la bsam pa mnyam pa dang / lus dang / srog la mi lta ba dang / rab dang / 'bring dang /</text></item>
<item><p>208b6</p><section>mdo sde</section><text>tha ma rnams la 'od zer mnyam pa dang / bsngags pa dang / bsngags pa ma yin pa rnams la sems mnyam pa dang / bden pa dang / mi bden pa rnams la rang gi sems yongs</text></item>
<item><p>208b7</p><section>mdo sde</section><text>su dag pa ste/ btsun pa shA ra dwa ti'i bu/ de ltar gang ba sti stang du byed pa dang / gnod par byed pa la mtho dman du mi sems shing / de la byang chub sems dpa' btang snyoms pa</text></item>
<item><p>209a1</p><section>mdo sde</section><text>yin te/ btsun pa shA ra dwa ti'i bu/ 'di ni byang chub sems dpa' rnams kyi nyon mongs pa la btang snyoms pa zhes bya'o/ /de la byang chub sems</text></item>
<item><p>209a2</p><section>mdo sde</section><text>dpa' rnams kyi bdag dang / gzhan srung ba'i btang snyoms pa gang zhe na/ 'di la byang chub sems dpa'i lus dang / yan lag dang / nying lag rnams bcad kyang khong khro bar mi byed</text></item>
<item><p>209a3</p><section>mdo sde</section><text>cing mi tshol te btang snyoms pa yin no/ /lus kyi rnam par 'gyur ba dang / ngag gi rnam par 'gyur ba las kyang rung ste gnyis ka la bzod pas na de'i phyir btang snyoms zhes</text></item>
<item><p>209a4</p><section>mdo sde</section><text>bya'o| |mig gi rnam pas kyang rma mi phyin/ gzugs kyi rnam pas kyang rma mi phyin te/ gnyis kas kyang rma mi phyin to/ /de bzhin du rna bas ma yin/ sgras ma yin/ snas ma yin /</text></item>
<item><p>209a5</p><section>mdo sde</section><text>dris ma yin/ lces ma yin/ ros ma yin/ lus kyis ma yin/ reg byas ma yin/ yid kyi rnam pas kyang rma mi phyin/ chos kyi rnam pas kyang rma mi phyin te/ de'i phyir btang snyoms</text></item>
<item><p>209a6</p><section>mdo sde</section><text>zhes bya'o/ /rma mi phyin cing nyams pa med pas de'i phyir btang snyoms zhes bya'o/ /rma byung ba la rma ma phyin pas de'i phyir btang snyoms zhes bya'o/ /bdag dang / gzhan dang /</text></item>
<item><p>209a7</p><section>mdo sde</section><text>gnyis ka srung bas de'i phyir btang snyoms zhes bya'o/ /phan par byed pa dang / gnod par byed pa la mnyam par sbyor bas de'i phyir btang snyoms zhes bya'o/ /btang snyoms ni</text></item>
<item><p>209b1</p><section>mdo sde</section><text>mchog tu rtsod pa med pa'o/ /btang snyoms ni rang gi sems la nges par sems pa'o/ /btang snyoms ni gzhan kyi sems srung ba'o/ /btang snyoms ni bdag la rtog pa'o/ /btang</text></item>
<item><p>209b2</p><section>mdo sde</section><text>snyoms ni sems can gzhan dag la gnod pa med pa'o/ /btang snyoms ni byang chub sems dpa'i mnyam par bzhag pa'i gnas skabs yin te/ 'di ni byang chub sems dpa'i</text></item>
<item><p>209b3</p><section>mdo sde</section><text>bdag dang / gzhan srung ba'i btang snyoms zhes bya'o/ /de la byang chub sems dpa'i dus dang / dus ma yin pa la btang snyoms pa gang zhe na/ sangs rgyas bcom ldan 'das rnams</text></item>
<item><p>209b4</p><section>mdo sde</section><text>ni byang chub sems dpas btang snyoms bya bar bka' mi stsol to/ /de ci'i phyir zhe na/ byang chub sems dpas rtag tu bdag dang / gzhan gyi dge ba'i chos btsal ba la brtson zhing</text></item>
<item><p>209b5</p><section>mdo sde</section><text>'bad par bya ba'i phyir te/ des dus dang / dus ma yin par btang snyoms par bya'o/ /de la dus dang / dus ma yin pa'i btang snyoms gang zhe na/ snod ma yin pa dang / nyan par mi 'dod</text></item>
<item><p>209b6</p><section>mdo sde</section><text>pa'i sems can rnams la btang snyoms pa dang / ma rnyed pa dang / smad pa dang / mi snyan pa dang / sdug bsngal ba la btang snyoms pa dang / sems can nyan thos kyi theg pa can</text></item>
<item><p>209b7</p><section>mdo sde</section><text>skyon med pa la zhugs pa rnams la btang snyoms pa dang / sbyin pa'i dus na tshul khrims brtul ba'i btang snyoms dang / tshul khrims kyi dus na sbyin pa brtul ba'i btang snyoms</text></item>
<item><p>210a1</p><section>mdo sde</section><text>dang | bzod pa'i dus na brtson 'grus brtul ba'i btang snyoms dang / brtson 'grus kyi dus na bsam gtan brtul ba'i btang snyoms dang / bsam gtan</text></item>
<item><p>210a2</p><section>mdo sde</section><text>gyi dus na sbyin pa la chags pa brtul ba'i btang snyoms dang / shes rab kyi dus na pha rol tu phyin pa lnga la dmigs pa brtul ba'i btang snyoms te/ 'di ni dus dang / dus ma yin</text></item>
<item><p>210a3</p><section>mdo sde</section><text>pa la btang snyoms pa zhes bya'o/ /de ltar gang mi bya ba'i chos rnams mi byed pa 'di ni btang snyoms zhes bya ste/ de dang / de la mi rtsol ba'o/ /gang gdon mi za ba'i chos rnams la</text></item>
<item><p>210a4</p><section>mdo sde</section><text>mi 'jug pa med pa dang / brtson 'grus dang / stobs dang / mos pa dang / mthu dang / brtson pa mi 'dor ba ste/ dge ba'i chos de dang / de dag yongs su rdzogs par byed pa 'di ni/</text></item>
<item><p>210a5</p><section>mdo sde</section><text>btsun pa shA ra dwa ti'i bu/ byang chub sems dpa' rnams kyi btang snyoms mi zad pa zhes bya'o/ /btsun pa shA ra dwa ti'i bu/ gzhan yang / byang chub sems dpa' rnams kyi mngon</text></item>
<item><p>210a6</p><section>mdo sde</section><text>par shes pa lnga 'ang mi zad pa ste/ lnga gang zhe na/ 'di lta ste/ lha'i mig dang / lha'i rna ba dang / pha rol gyi sems shes pa dang / sngon gyi gnas rjes su dran pa dang / rdzu 'phrul</text></item>
<item><p>210a7</p><section>mdo sde</section><text>bya ba shes pa'o/ /de la byang chub sems dpa' rnams kyi lha'i mig gang zhe na/ gang lha thams cad kyi lha'i mig dang / gang klu thams cad dang / gnod sbyin thams cad dang / dri</text></item>
<item><p>210b1</p><section>mdo sde</section><text>za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin pa thams cad kyi lha'i mig dang / gang slob pa dang / mi slob pa'i nyan thos thams cad kyi lha'i</text></item>
<item><p>210b2</p><section>mdo sde</section><text>mig dang / gang rang sangs rgyas thams cad kyi lha'i mig de dag pas byang chub sems dpa' thams cad mkhyen pa nyid las nges par byung ba/ rgya chen po las nges par byung ba rnams kyi lha'i</text></item>
<item><p>210b3</p><section>mdo sde</section><text>mig ni ches mchog go /ches dam pa'o/ /ches rab bo/ /ches phul lo/ /ches gsal lo/ /ches bzang ngo / /ches stobs dang ldan no/ /ches 'od gsal te/ lha'i mig des phyogs</text></item>
<item><p>210b4</p><section>mdo sde</section><text>bcu'i 'jig rten gyi khams mtha' yas mu med pa dag na gzugs su snang ba rags pa'am/ phra ba'am/ bzang po'am/ ngan pa'am/ rgyang ring po'am/ thag nye ba gang ci'ang rung</text></item>
<item><p>210b5</p><section>mdo sde</section><text>ste| de dag thams cad de dag gi lha'i mig des rig cing snang la shin tu rtogs/ shin tu rig /shin tu mthong ste/ phyogs bcu'i 'jig rten gyi khams mtha' yas mu med pa dag</text></item>
<item><p>210b6</p><section>mdo sde</section><text>na sems can gzugs med pa ma gtogs pa'i sems can gang dag 'gro ba thams cad du skyes pa de dag thams cad kyi 'chi 'pho dang / skye ba yang dag pa ji lta ba bzhin shes so/ /</text></item>
<item><p>210b7</p><section>mdo sde</section><text>de dag gi las kyi rgyu'ang yang dag pa ji lta ba bzhin du shes so/ /de dag gi las kyi 'bras bu dag /zhes pa'i rim pa'ang yang dag pa ji lta ba bzhin du shes so/ /phyogs bcu'i 'jig</text></item>
<item><p>211a1</p><section>mdo sde</section><text>rten gyi khams mtha' yas mu med pa dag na sangs rgyas bcom ldan 'das rnams kyi sangs rgyas kyi zhing gi yon tan bkod pa gang yin pa de dag thams cad</text></item>
<item><p>211a2</p><section>mdo sde</section><text>mthong ste/ mthong nas kyang rang gi tshul khrims yongs su dag pas rang gi zhing gi yon tan bkod pa yongs su dag par bya ba'i phyir bsod nams dang / ye shes kyi tshogs bsags</text></item>
<item><p>211a3</p><section>mdo sde</section><text>pa rnams yongs su bsngo ste/ tshul khrims kyi yon tan la gnas pa de dag gi yongs su bsngo ba 'grub par 'gyur ro/ /de dag gi lha'i mig des sangs rgyas bcom ldan 'das de</text></item>
<item><p>211a4</p><section>mdo sde</section><text>dag gi byang chub sems dpa'i dge 'dun gang yin pa de dag thams cad kyang mthong ngo / /mthong nas kyang skyes bu dam pa de dag gi cho ga dang / spyod pa dang / spyod yul dang /</text></item>
<item><p>211a5</p><section>mdo sde</section><text>dran pa dang / shes bzhin dang / spyod lam dang / gnas dang / mthu dang / chos dang / rnam par thar pa dang / ye shes dang / rten dang / gzungs dang / spobs pa la mkhas</text></item>
<item><p>211a6</p><section>mdo sde</section><text>pa dang / shes rab dang / ye shes dang / thabs la mkhas pa la 'jug pa gang yin pa de dag thams cad yongs su rdzogs par byed do/ /de dag gi mig de ni gzugs thams</text></item>
<item><p>211a7</p><section>mdo sde</section><text>cad mthong bas na sgrib pa med do/ /de dag gi mig de ni gzugs thams cad la mi chags pas na chags pa med pa'o/ /de dag gi mig de ni bag la nyal dang / lta ba dang / kun nas</text></item>
<item><p>211b1</p><section>mdo sde</section><text>ldang ba las rnam par grol ba'o/ /de dag gi mig de ni rang bzhin gyis 'od gsal bas na rnam par dag pa'o/ /de dag gi mig de ni yul thams cad la mi gnas pa'o/ /de dag gi</text></item>
<item><p>211b2</p><section>mdo sde</section><text>mig de ni nyon mongs pa dang / bag la nyal thams cad mi skye ba'o/ /de dag gi mig de ni the tshom med pas na rab rib med pa'o/ /de dag gi mig de ni sgrib par 'gyur ba'i chos thams</text></item>
<item><p>211b3</p><section>mdo sde</section><text>cad la kun nas ma langs pa'o/ /de dag gi mig de ni chos thams cad snang ba la gsal ba thob pa'o/ /de dag gi mig de ni ye shes la rton pa ste/ rnam par shes pa'i spyod yul ma</text></item>
<item><p>211b4</p><section>mdo sde</section><text>yin no/ /de dag gi mig de ni nyon mongs pa thams cad kyis ma chags mi sdang ma rmongs pa'o/ /de dag gi mig de ni 'phags pa'i dbang po rnams la nges par 'byed pa'i cha dang mthun pa'o/ /</text></item>
<item><p>211b5</p><section>mdo sde</section><text>de dag gi mig de ni sems can thams cad la 'od zer mnyam par gtong bas na thogs pa med pa'i ye shes nyid dang / de dag gi mig de ni sems kyi mi dge ba'i chos dang bral bas na</text></item>
<item><p>211b6</p><section>mdo sde</section><text>rnam par dag pa'o/ /de dag gi mig de ni rang bzhin gyis kun nas nyon mongs pa can ma yin pas dri ma med pa'o/ /de dag gi mig de ni bsam pa ma btang bas na sangs rgyas kyi spyan gyis</text></item>
<item><p>211b7</p><section>mdo sde</section><text>mngon par bsgrubs pa'o/ /de dag gi mig de ni rjes su chags pa dang / khong khro ba dang bral ba'i phyir ma chags ma bcings pa'o/ /de dag gi mig de ni don gyi spyod yul gyi bden pas nye bar</text></item>
<item><p>212a1</p><section>mdo sde</section><text>bsgrubs shing chos rnam par dag pa shes pa'i lam la ma chags par spyod pa'o/ /de ci'i phyir zhe na/ 'di ltar skyes bu dam pa de dag ni snying rje chen</text></item>
<item><p>212a2</p><section>mdo sde</section><text>po la gnas pa/ chos rnams rig pa/ don shin tu rtogs pa/ kha na ma tho ba med pa/ ji ltar mthong ba dang / thos pa bzhin du chos smra ba/ mi dge ba bsnyil ba/ byang chub kyi</text></item>
<item><p>212a3</p><section>mdo sde</section><text>snying po la mngon du phyogs pa/ sems gang du'ang thogs pa med pa/ ser sna can rnams la gtong ba dang ldan pa/ tshul khrims 'chal pa rnams la snying brtse ba can/ gnod</text></item>
<item><p>212a4</p><section>mdo sde</section><text>sems kyi sems dang ldan pa rnams la gnod par sems pa'i sems med pa/ le lo can rnams la brtson 'grus sgrub par byed pa/ sems rnam par g.yeng ba rnams</text></item>
<item><p>212a5</p><section>mdo sde</section><text>la bsam gtan gyi yan lag ston pa/ 'chal ba'i shes rab can rnams la shes rab kyi mig sbyin par byed pa/ lam ngan pa zhugs pa rnams la lam ston pa/ dman pa la</text></item>
<item><p>212a6</p><section>mdo sde</section><text>mos pa rnams la sangs rgyas kyi chos rgya chen po rtogs par byed pa/ thams cad mkhyen pa'i ye shes la 'dzud pa/ byang chub yongs su rdzogs par bya ba'i phyir mngon par shes pa</text></item>
<item><p>212a7</p><section>mdo sde</section><text>ma nyams pa rnams te/ 'di ni byang chub sems dpa' rnams kyi lha'i mig gi mngon par shes pa mi zad pa zhes bya'o/ /de la byang chub sems dpa' rnams kyi lha'i rna ba'i</text></item>
<item><p>212b1</p><section>mdo sde</section><text>mngon par shes pa mi zad pa gang zhe na/ gang lha thams cad kyi lha'i rna ba dang / gang klu thams cad dang / gnod sbyin thams cad dang / dri za dang / lha ma yin dang / nam mkha'</text></item>
<item><p>212b2</p><section>mdo sde</section><text>lding dang / mi'am ci dang / lto 'phye chen po dang / mi dang / mi ma yin pa thams cad kyi lha'i rna ba dang / gang slob pa dang / mi slob pa'i nyan thos thams cad kyi lha'i rna ba dang /</text></item>
<item><p>212b3</p><section>mdo sde</section><text>gang rang sangs rgyas thams cad kyi lha'i rna ba de dag pas byang chub sems dpa' thams cad mkhyen pa nyid las nges pa byung ba/ rgya chen po las nges par byung ba rnams kyi lha'i</text></item>
<item><p>212b4</p><section>mdo sde</section><text>rna ba ches mchog go /ches dam pa'o/ /ches rab bo/ /ches gsal lo/ /ches bzang ngo / /ches stobs dang ldan pa'o/ /ches 'od gsal te/ lha'i rna ba des phyogs bcu'i 'jig</text></item>
<item><p>212b5</p><section>mdo sde</section><text>rten gyi khams mtha' yas mu med pa dag na sgrar grags pa lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye</text></item>
<item><p>212b6</p><section>mdo sde</section><text>chen po dang / mi dang / mi ma yin pa'i sgra rnams dang / gang yang 'phags pa'i sgra nyan thos dang / rang sangs rgyas dang / byang chub sems dpa' dang / yang dag par rdzogs</text></item>
<item><p>212b7</p><section>mdo sde</section><text>pa'i sangs rgyas kyi sgra gang yin pa de dag thams cad de'i lha'i rna ba'i dbang po la grag par 'gyur te/ tha na sems can dmyal ba pa dang / dud 'gro'i skye gnas pa dang / gshin</text></item>
<item><p>213a1</p><section>mdo sde</section><text>rje'i 'jig rten pa dang / sbrang bu dang / phye ma leb dang / sbur bu dang / bung ba dag gi sgra gang yin pa de dag thams cad kyang thos so/ /sems kyi dmigs</text></item>
<item><p>213a2</p><section>mdo sde</section><text>pa dge ba dang / mi dge ba dang / lung du mi ston pa gang dag gis sems can de dag gi ngag gi las 'byung ba de dag thams cad kyang yang dag pa ji lta ba bzhin du rab tu shes</text></item>
<item><p>213a3</p><section>mdo sde</section><text>so| |ngag gi las gang dge ba'i rgyu yongs su 'dzin pa dang / ngag gi las gang mi dge ba'i rgyu yongs su 'dzin pa dang / ngag gi las gang lung du mi ston pa'i rgyu yongs su 'dzin</text></item>
<item><p>213a4</p><section>mdo sde</section><text>pa de dag thams cad kyang yang dag pa ji lta ba bzhin du rab tu shes so/ /'dod chags bag la nyal ba'i ngag gi las gang sdang bas 'byin pa dang / 'dod chags bag la nyal</text></item>
<item><p>213a5</p><section>mdo sde</section><text>ba'i ngag gi las gang rmongs pas 'byin pa dang / zhe sdang bag la nyal ba'i ngag gi las gang chags pas 'byin pa dang / zhe sdang bag la nyal ba'i ngag gi las gang rmongs pas</text></item>
<item><p>213a6</p><section>mdo sde</section><text>'byin pa dang / gti mug bag la nyal ba'i ngag gi las gang chags pas 'byin pa dang / gti mug bag la nyal ba'i ngag gi las gang sdang bas 'byin pa dang / 'dod chags</text></item>
<item><p>213a7</p><section>mdo sde</section><text>bag la nyal ba'i ngag gi las gang chags pa'i 'byin pa dang / zhe sdang bag la nyal ba'i ngag gi las gang sdang bas 'byin pa dang / gti mug bag la nyal ba'i ngag gi las</text></item>
<item><p>213b1</p><section>mdo sde</section><text>gang rmongs pas 'byin pa de dag thams cad yang dag pa ji lta ba bzhin du rab tu shes so/ /dag gi las gang bsam pa dag la sbyor ba nyams pa dang / ngag gi las gang sbyor ba dag</text></item>
<item><p>213b2</p><section>mdo sde</section><text>la bsam pa nyams pa dang / ngag gi las gang bsam pa'ang dag la sbyor ba'ang dag pa dang / ngag gi las gang bsam pa'ang ma dag la sbyor ba'ang ma dag pa de thams cad</text></item>
<item><p>213b3</p><section>mdo sde</section><text>lha'i rna ba'i mngon par shes pa'i ye shes thogs pa med pa des yang dag pa ji lta ba bzhin du rab tu shes so/ /de dag lha'i rna ba'i mngon par shes pa'i ye shes kyis 'phags pa dang /</text></item>
<item><p>213b4</p><section>mdo sde</section><text>'phags pa ma yin pa'i sgra rnams thos te/ thos nas kyang 'phags pa'i sgra rnams la rjes su chags par yang mi 'gyur/ 'phags pa ma yin pa'i sgra rnams la khong khro bar yang mi</text></item>
<item><p>213b5</p><section>mdo sde</section><text>'gyur te/ de dag 'phags pa'i sgra rnams la byams pa chen po thob cing 'phags pa ma yin pa'i sgra rnams la snying rje chen po 'thob bo/ /sgra thams cad la'ang sngon gyi mtha' dang / phyi</text></item>
<item><p>213b6</p><section>mdo sde</section><text>ma'i mtha' bye brag 'byed pa yang dag pa ji lta ba bzhin du rab tu shes so/ /de dag lha'i rna ba'i mngon par shes pa'i ye shes des sangs rgyas thams cad kyis gsungs pa thos te/ thos</text></item>
<item><p>213b7</p><section>mdo sde</section><text>nas kyang dran pa dang / shes bzhin dang / mi brjed pa'i chos nyid kyis thams cad 'dzin to/ /bzung nas kyang brjed par mi byed cing snod ji lta ba bzhin du sems can rnams la dran par byed</text></item>
<item><p>214a1</p><section>mdo sde</section><text>do| |snying po dang / snying po ma yin pa'i chos rnams kyang yang dag pa ji lta ba bzhin du rab tu shes so/ /de dag de bzhin gshegs pa gcig gi chos bstan</text></item>
<item><p>214a2</p><section>mdo sde</section><text>pa nyan na/ de bzhin gshegs pa gnyis pa'i chos bstan pa la sgrib par byed pa'am/ kun nas ldang bar byed pa mi byed do/ /sangs rgyas thams cad kyi gsungs pa snga phyi med</text></item>
<item><p>214a3</p><section>mdo sde</section><text>par 'dzin to/ /dge ba dang / mi dge ba dang / lung du ma bstan pa'i sgra gang dag thos pa de dag kyang dran pa dang / shes bzhin gyis dus dus su brjod do/ /gal te 'khor gyi dus yin yang</text></item>
<item><p>214a4</p><section>mdo sde</section><text>chos bstan pa'i dus ma yin par rig na 'jog ste/ chos nas kyang mi ston to/ /chos bstan pa'i dus yin la dbang gcig gi 'khor gyi dus yin na'ang thams cad la chos mi ston to/ /</text></item>
<item><p>214a5</p><section>mdo sde</section><text>bden par lung bstan pa'ang gzhan la gnod na lung mi ston to/ /mi bden pa'i lung bstan pa'ang don dang ldan zhing gzhan rjes su gzung ba dang mthun na thabs mkhas pa dang /</text></item>
<item><p>214a6</p><section>mdo sde</section><text>bdag gi sems yongs su dag pas lung ston to/ /sgra ji lta bu nyan par 'dod pa de lta bu'i sgra thos te/ sgra ji lta bu nyan par mi 'dod pa de lta bu'i sgra mi thos so/ /'khor gang na</text></item>
<item><p>214a7</p><section>mdo sde</section><text>chos ston pa de'i sems can thams cad kyi rna ba'i gnas kyi shes pa'ang yang dag pa ji lta ba bzhin du shes te/ shes nas kyang rang bzhin de 'dra ba'i chos ston to/ /de la sems</text></item>
<item><p>214b1</p><section>mdo sde</section><text>can gang dag chos shes par byed pa de dag ni de'i chos bstan pa thos so/ /sems can gang dag chos shes par byed pa ma yin pa de dag ni de'i chos bstan pa mi thos so/ /de</text></item>
<item><p>214b2</p><section>mdo sde</section><text>dag gi rna ba'i khams de ni chos kyi dbyings shin tu rnam par dag pa yin no/ /de dag gi rna ba'i khams de ni ye shes rnam par dag pa yin/ de dag gi rna ba'i khams de bdag gi</text></item>
<item><p>214b3</p><section>mdo sde</section><text>khams shin tu rnam par dag pa yin/ de dag gi rna ba'i khams de sems can gyi khams dang / srog gi khams dang / gang zag gi khams rnam par dag pa yin/ de dag gi rna ba'i khams</text></item>
<item><p>214b4</p><section>mdo sde</section><text>de sgra dang / yi ge dang / nges pa'i tshig ji lta ba bzhin du thos pas shin tu brtags pa yin/ 'gro ba lngar skyes pa'i sems can thams cad gang dag sgra dang / yi ge dang / nges</text></item>
<item><p>214b5</p><section>mdo sde</section><text>pa'i tshig sna tshogs smra ba de dag la skad ji lta ba bzhin du 'jug pas chos ston to/ /de dag gi lha'i rna ba'i khams de theg pa gzhan mi nyan pa'i phyir de bzhin gshegs pa'i lha'i snyan</text></item>
<item><p>214b6</p><section>mdo sde</section><text>du yongs su bsngos pa yin te/ 'di ni byang chub sems dpa' rnams kyi lha'i rna ba'i mngon par shes pa mi zad pa zhes bya'o/ /de la byang chub sems dpa' rnams kyi pha rol gyi sems</text></item>
<item><p>214b7</p><section>mdo sde</section><text>shes pa'i mngon par shes pa mi zad pa gang zhe na/ pha rol gyi sems shes pa zhes bya ba ni gang sems can thams cad kyi sngon gyi mtha'i sems shes pa dang / phyi ma'i mtha'i sems</text></item>
<item><p>215a1</p><section>mdo sde</section><text>shes pa dang / da ltar byung ba'i sems shes pa'o/ /de 'das pa'i sems shes pas sems can rnams kyi sngon gyi mthas byung ba'i sems la 'jug ste/</text></item>
<item><p>215a2</p><section>mdo sde</section><text>sems can 'di'i sems 'di ni rgyu che'o/ /sems can 'di'i sems 'di ni rgyu 'bring ngo / /sems can 'di'i sems 'di ni rgyu chung ngo / /sems can 'di'i dbang po rnams ni</text></item>
<item><p>215a3</p><section>mdo sde</section><text>sbyin pa'i rnam pa'i rgyu dang ldan no/ /sems can 'di'i dbang po rnams ni tshul khrims kyi rnam pa'i rgyu dang ldan no/ /sems can 'di'i dbang po rnams ni bzod pa'i rnam pa'i rgyu</text></item>
<item><p>215a4</p><section>mdo sde</section><text>dang ldan no/ /sems can 'di'i dbang po rnams ni brtson 'grus kyi rnam pa'i rgyu dang ldan no/ /sems can 'di'i dbang po rnams ni bsam gtan gyi rnam pa'i rgyu dang ldan no/ /sems</text></item>
<item><p>215a5</p><section>mdo sde</section><text>can 'di'i dbang po rnams ni shes rab kyi rnam pa'i rgyu dang ldan no/ /sems can 'di'i dbang po rnams ni byams pa'i rnam pa'i rgyu dang ldan no/ /sems can 'di'i dbang po rnams</text></item>
<item><p>215a6</p><section>mdo sde</section><text>ni snying rje'i rnam pa'i rgyu dang ldan no/ /sems can 'di'i dbang po rnams ni dga' ba'i rnam pa'i rgyu dang ldan no/ /sems can 'di'i dbang po rnams ni btang snyoms kyi rnam pa'i rgyu</text></item>
<item><p>215a7</p><section>mdo sde</section><text>dang ldan no/ /sems can 'di'i dbang po rnams ni nyan thos kyi theg pa'i rnam pa'i rgyu dang ldan no/ /sems can 'di'i dbang po rnams ni rang sangs rgyas kyi theg pa'i rnam pa'i rgyu</text></item>
<item><p>215b1</p><section>mdo sde</section><text>dang ldan no/ /sems can 'di'i dbang po rnams ni theg pa chen po'i rnam pa'i rgyu dang ldan no/ /sems can 'di ni rgyu'i stobs can te/ dge ba'i rtsa ba'i rgyu'i rgyun 'di dang ldan na sems</text></item>
<item><p>215b2</p><section>mdo sde</section><text>can 'di sbyor ba'i rgyus rigs dma' bar skyes so/ /sems can 'di ni bsam pa dag la sbyor ba ma dag pa'o/ /sems can 'di ni sbyor ba dag la bsam pa ma dag pa'o/ /sems can</text></item>
<item><p>215b3</p><section>mdo sde</section><text>'di ni bsam pa'ang dag la sbyor ba'ang dag pa'o/ /sems can 'di ni bsam pa'ang ma dag la sbyor ba'ang ma dag pa'o zhes de ltar gang sems can thams cad kyi sngon gyi rgyu las byung</text></item>
<item><p>215b4</p><section>mdo sde</section><text>byung ba'i dbang po rnams las sems kyi spyod pa shes pa de dag thams cad yang dag pa ji lta ba bzhin du rab tu shes te/ shes nas kyang so sor ci rigs par chos ston pa 'di ni sngon</text></item>
<item><p>215b5</p><section>mdo sde</section><text>gyi mtha'i pha rol gyi sems shes pa zhes bya'o/ /de la phyi ma'i mtha'i pha rol gyi sems shes pa gang zhe na/ sems can 'di'i da ltar gyi sbyin pa'i rgyu ni ma 'ongs pa'i dus na 'di'i tshul</text></item>
<item><p>215b6</p><section>mdo sde</section><text>khrims kyi rgyur 'gyur ro/ /sems can 'di'i da ltar tshul khrims kyi rgyu ni ma 'ongs pa'i dus na 'di'i bzod pa'i rgyur 'gyur ro/ /sems can 'di'i da ltar bzod pa'i rgyu ni ma 'ongs</text></item>
<item><p>215b7</p><section>mdo sde</section><text>pa'i dus na 'di'i brtson 'grus kyi rgyur 'gyur ro/ /sems can 'di'i da ltar brtson 'grus kyi rgyu ni ma 'ongs pa'i dus na 'di'i bsam gtan 'gyur 'gyur ro/ /sems can 'di'i da</text></item>
<item><p>216a1</p><section>mdo sde</section><text>ltar bsam gtan gyi rgyu ni ma 'ongs pa'i dus na 'di'i shes rab kyi rgyur 'gyur ro/ /sems can 'di'i da ltar 'jig rten pa'i shes pa dang spyod pa'i rgyu ni ma</text></item>
<item><p>216a2</p><section>mdo sde</section><text>'ongs pa'i dus na 'di'i 'jig rten las 'das pa'i rgyur 'gyur ro/ /sems can 'di'i da ltar dbang po dman pa'i rgyu ni ma 'ongs pa'i dus na 'di'i theg pa chen po'i rgyur 'gyur ro zhes de</text></item>
<item><p>216a3</p><section>mdo sde</section><text>ltar ma 'ongs pa'i dus na sems can rnams kyi rgyu gang dang / rkyen gang dag dang / rnam pa gang dag ma 'ongs pa'i dus na 'byung bar 'gyur ba'i sems can rnams kyi rgyu de dag dang / rkyen</text></item>
<item><p>216a4</p><section>mdo sde</section><text>de dag dang / rnam pa de dag byang chub sems dpas yang dag pa ji lta ba bzhin du rab tu shes so/ /de sems can thams cad yongs su smin par bya ba la skyo bar mi 'gyur te/ de'i</text></item>
<item><p>216a5</p><section>mdo sde</section><text>sems la 'jug pa'i shes pa dang / chos kyi snod du gyur pa ji snyed pa de snyed du chos ston to/ /'bras bu yod par chos ston pa yin te/ chos kyi gtam la ser sna mi byed pa 'di ni phyi ma'i</text></item>
<item><p>216a6</p><section>mdo sde</section><text>mtha'i pha rol gyi sems shes pa zhes bya'o/ /de la da ltar byung ba'i pha rol gyi sems shes pa gang zhe na/ gang da ltar byung ba'i dus na sems can thams cad kyi sems dang / sems</text></item>
<item><p>216a7</p><section>mdo sde</section><text>las byung ba gang dag skye ba de dag thams cad byang chub sems dpas yang dag pa ji lta ba bzhin du rab tu shes te/ des 'dod chags dang bcas pa'i sems kyang 'dod chags</text></item>
<item><p>216b1</p><section>mdo sde</section><text>dang bcas pa'i sems su yang dag pa ji lta ba bzhin du rab tu shes so/ /'dod chags dang bral ba'i sems kyang 'dod chags dang bral ba'i sems su yang dag pa ji lta ba bzhin du rab</text></item>
<item><p>216b2</p><section>mdo sde</section><text>tu shes so/ /de bzhin du zhe sdang dang bcas pa dang / zhe sdang dang bral ba dang / gti mug dang bcas pa dang / gti mug dang bral ba dang / nyon mongs pa dang bcas pa dang / nyon mongs pa</text></item>
<item><p>216b3</p><section>mdo sde</section><text>dang bral ba dang / bsdud pa dang / rnam par g.yengs pa dang / mnyam par bzhag pa dang / mnyam par ma bzhag pa dang / bying ba dang / rab tu 'dzin pa dang / rgod pa dang / mi rgod pa dang</text></item>
<item><p>216b4</p><section>mdo sde</section><text>rnam par zhi ba dang / rnam par ma zhi ba dang / rnam par grol ba dang / rnam par ma grol ba dang / rgya che ba dang / rgya che ba ma yin pa dang / chung ngu dang / yangs pa dang / chen por gyur pa dang /</text></item>
<item><p>216b5</p><section>mdo sde</section><text>tshad med pa'i sems kyang tshad med pa'i sems su yang dag pa ji lta ba bzhin du rab tu shes te/ de ltar nyon mongs pa gang dang / gang gis sems can gang dang / gang gis sems bsgribs</text></item>
<item><p>216b6</p><section>mdo sde</section><text>par gyur pa de dag thams cad yang dag pa ji lta ba bzhin du rab tu shes te/ shes nas kyang shes rab kyis ji ltar nyon mongs pa las nges par 'byung bar 'gyur bar chos ston to/ /de</text></item>
<item><p>216b7</p><section>mdo sde</section><text>'khor gang du 'gro bar thog ma nyid du 'khor de'i sems la lta ste/ bltas nas kyang so so ci rigs par chos ston to/ /de ltar gang sems can de dag gi dbang po mchog dang / mchog ma yin</text></item>
<item><p>217a1</p><section>mdo sde</section><text>ba shes pa de dag thams cad yang dag pa ji lta ba bzhin du rab tu shes so/ /rang gi sems bsgribs pa'am/ gzhan gyi sems bsgribs par mi 'gyur</text></item>
<item><p>217a2</p><section>mdo sde</section><text>ro| |de ci'i phyir zhe na/ 'di ltar byang chub sems dpa'i de'i sems kyi rgyun ni ye shes kyis rig pa/ dran pas rig pa/ blo gros kyis rig pa/ rtogs pas rig pa/ shes rab</text></item>
<item><p>217a3</p><section>mdo sde</section><text>kyis rig pa/ byang chub kyis rig pa'o/ /sems kyi rgyun ni nyon mongs pa dang bral ba/ bag chags kyi mtshams sbyor ba'i nyon mongs pa yang dag par chad pa dag pa/ dri ma med pa/</text></item>
<item><p>217a4</p><section>mdo sde</section><text>'od gsal ba/ kha na ma tho pa med pa/ mi brlang ba/ nyon mongs pa med pa/ rnyog pa med pa/ chos thams cad snang bas rig pa/ sems can thams cad kyi sems kyi spyod pa la zhugs</text></item>
<item><p>217a5</p><section>mdo sde</section><text>shing sems kyi rgyun shin tu rig pa ste/ de ltar gang de lta bu'i chos la sems 'bab pa shes pa la 'jug pa 'di ni byang chub sems dpa'i pha rol gyi sems shes pa'i mngon par</text></item>
<item><p>217a6</p><section>mdo sde</section><text>shes pa mi zad pa'o/ /de la byang chub sems dpa'i sngon gyi gnas rjes su dran pa'i shes pa mngon sum du byed pa'i mngon par shes pa gang zhe na/ des dran pa des sngon gyi gnas rjes</text></item>
<item><p>217a7</p><section>mdo sde</section><text>su dran te/ dran pa de ni chos kyi dbyings kyi gnas kyis shin tu byin gyis brlabs pa'o/ /rab tu rig pas ni mi g.yo ba'o/ /ye shes shin tu yongs su sbyang ba byas pas na mi rgod pa'o/ /</text></item>
<item><p>217b1</p><section>mdo sde</section><text>zhi gnas la rab tu gnas pas na 'tshe ba med pa'o/ /lhag mthong gis shin tu zin pas na nor ba med pa'o/ /mngon sum du shes pas na gzhan gyi dring la mi 'jog pa'o/ /dran zhing mi</text></item>
<item><p>217b2</p><section>mdo sde</section><text>brjed pa'i chos can pas na dran par bya ba'o/ /theg pa chen po rab tu shes pa'i phyir bsod nams kyi tshogs bsags pa'o/ /gzhan la rag ma lus pas na ye shes kyi tshogs bsags</text></item>
<item><p>217b3</p><section>mdo sde</section><text>pa'o| |thams cad kyi pha rol tu 'gro ba'i phyir pha rol tu phyin pa thams cad kyi tshogs bsags pa'o/ /de dran pa des sngon gyi gnas rjes su dran te/ des tshe rabs gcig kyang rjes su</text></item>
<item><p>217b4</p><section>mdo sde</section><text>dran no/ /gnyis dang / gsum dang / bzhi dang / lnga dang / bcu dang / nyi shu dang / sum cu dang / bzhi bcu dang / lnga bcu dang / tshe rabs brgya'ang rjes su dran no/ /tshe rabs stong dang /</text></item>
<item><p>217b5</p><section>mdo sde</section><text>tshe rabs brgya stong dang / tshe rabs brgya phrag du ma dang / tshe rabs stong phrag du ma dang / tshe rabs brgya stong phrag du ma dang / chags pa'i bskal pa dang / 'jig pa'i bskal pa dang /</text></item>
<item><p>217b6</p><section>mdo sde</section><text>chags pa'i bskal pa du ma dang / 'jig pa'i bskal pa du ma dang / chags pa dang / 'jig pa'i bskal pa du ma'ang rjes su dran no/ /bskal pa brgya dang / bskal pa stong dang / bskal</text></item>
<item><p>217b7</p><section>mdo sde</section><text>pa brgya stong dang / bskal pa brgya phrag du ma dang / bskal pa stong phrag du ma dang / bskal pa brgya stong phrag du ma'ang rjes su dran te/ sems can ming che ge mo zhes bya ba de dag byung</text></item>
<item><p>218a1</p><section>mdo sde</section><text>bar gyur pa der bdag kyang byung ste/ bdag gi ming ni 'di zhes bya/ rigs ni 'di zhes bya/ rus ni 'di zhes bya/ kha dog ni 'di 'dra/ kha zas ni 'di lta bu</text></item>
<item><p>218a2</p><section>mdo sde</section><text>zhig za za/ tshe'i tshad ni 'di tsam zhig thub thub/ yun ni 'di srid cig gnas gnas/ bde ba dang / sdug bsngal ni 'di lta bu zhig myong ngo / /bdag de nas shi 'phos nas che ge mo zhig</text></item>
<item><p>218a3</p><section>mdo sde</section><text>tu skyes so/ /de nas kyang shi 'phos nas 'dir skyes te/ de ltar rnam pa dang bcas/ rgyu mtshan dang bcas/ yul phyogs dang bcas par sngon gyi gnas rnam pa mang po rjes su dran</text></item>
<item><p>218a4</p><section>mdo sde</section><text>no| |des bdag dang / sems can gzhan gyi sngon gyi mtha' nas bzung ste sngon gyi gnas rjes su dran no/ /de bdag gi dge ba'i rtsa ba dang / sems can gzhan gyi dge ba'i rtsa ba</text></item>
<item><p>218a5</p><section>mdo sde</section><text>sngon gyi rgyu las byung ba dran zhing bdag gi dge ba'i rtsa ba dran nas byang chub tu yongs su bsngo bar byed do/ /sems can gzhan gyi dge ba'i rtsa ba dran nas sems can rnams byang</text></item>
<item><p>218a6</p><section>mdo sde</section><text>chub tu sems bskyed du 'dzud do/ /gang sngon gyi 'du byed kyi sdug bsngal de'ang mi rtag pa dang / sdug bsngal ba dang / stong pa nyid dang / bdag med par rton par byed do/ /des mi rtag pa dang /</text></item>
<item><p>218a7</p><section>mdo sde</section><text>sdug bsngal ba dang / stong pa nyid dang / bdag med par rton pas gzugs kyis dregs pa med pa yin/ kha dog gis dregs pa med pa yin/ nad med pas dregs pa med pa yin/</text></item>
<item><p>218b1</p><section>mdo sde</section><text>lang tshos dregs pa med pa yin/ 'tsho bas dregs pa med pa yin/ longs spyod kyis dregs pa med pa yin/ g.yog 'khor gyis dregs pa med pa yin/ dbang phyug gis dregs pa med</text></item>
<item><p>218b2</p><section>mdo sde</section><text>pa yin/ brgya byin du 'dod pa med pa yin/ tshangs par 'dod pa med pa yin/ 'jig rten skyong bar 'dod pa med pa yin/ 'khor los bsgyur bar 'dod pa med pa yin/ skye ba thams cad</text></item>
<item><p>218b3</p><section>mdo sde</section><text>'dod pa med pa yin no/ /'dod pa dang / rgyal srid kyi dbang phyug la dbang byed pa thams cad kyang bdag la bde ba'i phyir mi 'dod de/ gzhan du na sems can yongs su smin par bya ba'i phyir</text></item>
<item><p>218b4</p><section>mdo sde</section><text>bsams bzhin du srid par skye ba 'dzin to/ /de mi rtag pa dang / sdug bsngal ba dang / stong pa nyid dang / bdag med par rton pas sngon gyi kun nas nyon mongs pa'i spyod pas ngo tsha zhing 'dzem</text></item>
<item><p>218b5</p><section>mdo sde</section><text>ste gnod zhing rnam par smod do/ /da ltar gyi tshe yang srog gi phyir yang mi bya ba mi byed cing de sngon gyi dge ba'i rtsa ba rnams byang chub tu yongs su bsngo ste rgyas par byed do/ /da ltar byung ba'i dge</text></item>
<item><p>218b6</p><section>mdo sde</section><text>ba'i rtsa ba'ang sems can thams cad dang thun mong du yongs su bsngo'o/ /des mi mthun par yongs su bsngo ba spangs te/ sangs rgyas kyi rigs dang / chos kyi rigs dang / dge 'dun gyi</text></item>
<item><p>218b7</p><section>mdo sde</section><text>rigs rgyun mi 'chad pa dang / thams cad mkhyen pa'i phyir yongs su bsngo ste/ 'di ni byang chub sems dpa' rnams kyi sngon gyi gnas rjes su dran pa zhes mngon sum du byed pa'i mngon</text></item>
<item><p>219a1</p><section>mdo sde</section><text>par shes pa mi zad pa'o/ /de la byang chub sems dpa' rnams kyi rdzu 'phrul bya ba shes pa mngon par shes pa gang zhe na/ gang 'dun pa dang / brtson 'grus</text></item>
<item><p>219a2</p><section>mdo sde</section><text>dang | sems dang / spyod pas rab tu zin pa'i chos rnams sgrub pa dang / las su rung ba dang / dbang byed pas des rdzu 'phrul gyi rkang pa bzhi po 'di dag shin tu bsgoms pa'i phyir</text></item>
<item><p>219a3</p><section>mdo sde</section><text>mngon par 'du byed pa med pa'i rdzu 'phrul mngon du thob par 'gyur te/ de rdzu 'phrul gyi cho 'phrul rnam pa du ma myong bar 'gyur ro/ /de'i rdzu 'phrul gyi cho 'phrul de dag ni sems can</text></item>
<item><p>219a4</p><section>mdo sde</section><text>la blta ba'i phyir rgya cher sems can yongs su smin par byed par 'gyur te/ de'i rdzu 'phrul gyi cho 'phrul gang gis sems can 'dul ba'i rdzu 'phrul gyi cho 'phrul de dang / de sems can</text></item>
<item><p>219a5</p><section>mdo sde</section><text>rnams la nye bar ston te/ gzugs su'am/ stobs su'am/ byin gyi rlabs su'ang rung ste/ de gzugs dang / kha dog tu snang ba gang dang / gang gis sems can 'dul bar 'gyur</text></item>
<item><p>219a6</p><section>mdo sde</section><text>ba'i gzugs dang / kha dog tu snang ba de dang / de nyid sems can rnams la nye bar ston to/ /sangs rgyas kyi gzugs dang / kha dog tu snang ba'am/ byang chub sems dpa'i gzugs dang /</text></item>
<item><p>219a7</p><section>mdo sde</section><text>kha dog tu snang ba'am/ rang sangs rgyas kyi gzugs dang / kha dog tu snang ba'am/ nyan thos kyi gzugs dang / kha dog tu snang ba'am/ brgya byin gyi gzugs dang / kha dog tu snang ba'am/</text></item>
<item><p>219b1</p><section>mdo sde</section><text>'jig rten skyong ba'i gzugs dang / kha dog tu snang ba'am/ 'khor los bsgyur ba'i gzugs dang / kha dog tu snang ba'am/ de bzhin du khyab 'jug dang / skem byed dang / dbang phyug chen po</text></item>
<item><p>219b2</p><section>mdo sde</section><text>dang | tshangs pa dang / skye dgu'i bdag po'i gzugs dang / kha dog tu snang ba'am/ gang de ma yin pa'i gzugs dang / kha dog tu snang ba tha na dud 'gro'i skye gnas kyi gzugs dang / kha dog tu</text></item>
<item><p>219b3</p><section>mdo sde</section><text>snang ba gang dang / gang gis sems can gdul bar 'gyur ba'i gzugs dang / kha dog tu snang ba de dang / de nyid ston te/ mos pa ji lta ba bzhin du sems can rnams la chos ston to/ /de stobs</text></item>
<item><p>219b4</p><section>mdo sde</section><text>gang dang / gang gis stobs snyems pa dang / khro ba dang / nga rgyal dang / rgyags pa dang / dregs pa'i shas che ba'i sems can rnams gdul bar bya ba'i stobs de dang / de nyid ston te/ yang na</text></item>
<item><p>219b5</p><section>mdo sde</section><text>brgya byin gyi stobs sam/ yang na tshangs pa'i stobs sam/ yang na 'jig rten skyong ba'i stobs sam/ yang na 'khor los bsgyur ba'i stobs sam/ yang na tshan po che'i stobs sam/ yang na</text></item>
<item><p>219b6</p><section>mdo sde</section><text>sred med kyi bu'i stobs kyi bzhi cha'am/ yang na sred med kyi bu'i stobs kyi phyed dam/ yang na sred med kyi bu'i stobs kyang rung ste/ byang chub sems dpa'i stobs gang dang ldan pas sor mo</text></item>
<item><p>219b7</p><section>mdo sde</section><text>gsum gyis ri'i rgyal bo ri rab bteg ste/ 'phang du dpag tshad 'bum drug khri bzhi stong tsam la rgyar dpag tshad brgyad khri bzhi stong du 'phags pa'ang 'di lta ste/ dper na/ skyu ru ra'i</text></item>
<item><p>220a1</p><section>mdo sde</section><text>'bras bu gcig bzhin du 'jig rten gyi khams gzhan du 'phangs kyang byang chub sems dpa' de'i stobs la nyams pa med do/ /stong gsum gyi stong</text></item>
<item><p>220a2</p><section>mdo sde</section><text>chen po'i 'jig rten gyi khams 'di ltar rgya che ba/ 'di ltar yangs pa chu'i khams nas bzung ste/ steng du 'og min gyi bar la thug pa 'di lag mthil gyi steng du bzhag ste</text></item>
<item><p>220a3</p><section>mdo sde</section><text>bskal pa'am/ bskal pa las lhag par 'dug la/ spyod lam thams cad kyang ston te/ byang chub sems dpa' de lta bu'i stobs dang / sems can stobs snyems shing khro ba</text></item>
<item><p>220a4</p><section>mdo sde</section><text>dang | nga rgyal dang / rgyags pa dang / dregs pa'i shas che ba rnams la stobs snyems pa dang / khro ba dang / nga rgyal dang / dregs pa gdul ba'i phyir chos ston to/ /de rdzu 'phrul gyi</text></item>
<item><p>220a5</p><section>mdo sde</section><text>rkang pa de dag gis byin gyi rlabs kyis ye shes 'thob bo/ /byang chub sems dpa'i byin gyi rlabs kyis ye shes de dag gang dang / gang la byin gyis brlabs pa de de kho na bzhin du</text></item>
<item><p>220a6</p><section>mdo sde</section><text>'gyur te/ des gal te rgya mtsho chen po la ba lang gi rjes tsam du gyur cig ces pa lang gi rjes su byin gyis brlabs na ba lang gi rjes tsam du 'dug go /ba lang gi rjes kyang rgya mtsho chen</text></item>
<item><p>220a7</p><section>mdo sde</section><text>por gyur cig ces byin gyis brlabs na rgya mtsho chen po nyid du 'dug go /gal te sreg pa'i bskal pa chu'i phung por gyur cig ces byin gyis brlabs na de chu'i phung po nyid du 'dug</text></item>
<item><p>220b1</p><section>mdo sde</section><text>go |chu'i phung po'ang me'i phung por gyur cig ces byin gyis brlabs na me'i phung po nyid du 'dug go /me'i phung po'ang rlung gi phung por gyur cig ces byin gyis brlabs na de rlung gi phung po</text></item>
<item><p>220b2</p><section>mdo sde</section><text>nyid du 'dug go /rlung gi phung po'ang me'i phung por gyur cig ces byin gyis brlabs na de me'i phung po nyid du 'dug go /me'i phung po'ang sa'i phung por gyur cig ces byin gyis brlabs na</text></item>
<item><p>220b3</p><section>mdo sde</section><text>de sa'i phung po nyid du 'dug go /sa'i phung po'ang me'i phung por gyur cig ces byin gyis brlabs na de me'i phung po nyid du 'dug go /de bzhin du tha ma dang / 'bring dang / rab kyi chos</text></item>
<item><p>220b4</p><section>mdo sde</section><text>gang dang / gang byin gyi rlabs kyis byin du brlabs pa de dag de kho na bzhin du 'dug go /de'i byin gyi rlabs de ni sangs rgyas bcom ldan 'das rnams ma gtogs par brgya byin nam/ tshangs</text></item>
<item><p>220b5</p><section>mdo sde</section><text>pa'am/ bdud dam/ bdud kyi ris kyi lha'am/ sus kyang rung ste/ 'jig rten du chos dang mthun pas sus kyang bskyod pa'am/ bsgul ba'am/ mi snang bar byed mi nus te/ sems can gyi ris</text></item>
<item><p>220b6</p><section>mdo sde</section><text>na gang byang chub sems dpa'i byin gyi rlabs de la bskyod pa'am/ bsgul ba'am/ mi snang bar byed nus pa'i sems can de gang yang med do/ /de byang chub sems dpa'i byin gyi rlabs</text></item>
<item><p>220b7</p><section>mdo sde</section><text>kyis ye shes kyi stobs bskyed pa des brjod pa sna tshogs dang / dga' ba dang / mgu ba lhur len pa'i sems can rnams la sgra ji lta ba bzhin du 'dug pas chos ston to/ /de'i rdzu 'phrul gyi</text></item>
<item><p>221a1</p><section>mdo sde</section><text>rkang pa de dag kyang mngon par 'phags pa'o/ /rang gi kha na las pa'o/ /'dud dang / nyon mongs pa thams cad kyi yul las 'das pa'o/ /sangs rgyas</text></item>
<item><p>221a2</p><section>mdo sde</section><text>kyi yul la 'jug pa'o/ /sems can thams cad la mi gnod par sbyor ba'o/ /dge ba'i rtsa ba dang / tshogs bsags pa'o/ /bdud dang / bdud kyi ris kyi lha rnams kyis mi 'phrogs</text></item>
<item><p>221a3</p><section>mdo sde</section><text>ba ste/ btsun pa shA ra dwa ti'i bu/ 'di ni byang chub sems dpa' rnams kyi rdzu 'phrul bya ba shes pa'i mngon par shes pa mi zad pa ste/ btsun pa shA ra dwa ti'i bu/ 'di dag ni byang chub</text></item>
<item><p>221a4</p><section>mdo sde</section><text>sems dpa' rnams kyi mngon par shes pa lnga mi zad pa zhes bya'o/ /btsun pa shA ra dwa ti'i bu/ gzhan yang / byang chub sems dpa' rnams kyi bsdu ba'i dngos po bzhi mi zad pa ste/</text></item>
<item><p>221a5</p><section>mdo sde</section><text>bzhi gang zhe na/ 'di lta ste/ sbyin pa dang / snyan par smra ba dang / don spyod pa dang / don mthun pa'o/ /de la sbyin pa ni gang zang zing sbyin pa dang / chos sbyin pa'o/ /snyan par smra</text></item>
<item><p>221a6</p><section>mdo sde</section><text>ba ni gang slong ba dang / chos nyan pa rnams la tshig 'jam zhing snyan par smra ba'o/ /de la don spyod pa ni gang bdag dang / gzhan dag gi don bsam pa bzhin du yongs su rdzogs par byed</text></item>
<item><p>221a7</p><section>mdo sde</section><text>pa'o| |de la don mthun pa ni gang theg pa gang la bdag yon tan du 'du shes pa'i theg pa de nyid la chos dang / zang zing len pa rnams rab tu 'god pa'o/ /gzhan yang / sbyin pa ni</text></item>
<item><p>221b1</p><section>mdo sde</section><text>gang slong ba rnams la yid mgu bar sbyin pa'o/ /de la snyan par smra ba ni gang slong ba rnams la mi smod pa'o/ /de la don spyod pa ni gang slong ba rnams kyi don yongs su rdzogs par byed pa'o//</text></item>
<item><p>221b2</p><section>mdo sde</section><text>de la don mthun pa ni gang theg pa de nyid la yang dag par 'dzud pa'o/ /gzhan yang / sbyin pa ni gang bsam pa thag pa nas gtong ba'o/ /snyan par smra ba ni gang sbyor ba yongs su chad pa</text></item>
<item><p>221b3</p><section>mdo sde</section><text>med pa'o/ /don sbyod pa ni gang lhag pa'i bsam pas byin te 'gyod pa med pa'o/ /don mthun pa ni gang theg pa chen po la yongs su bsngo ba'o/ /gzhan yang / sbyin pa ni gang byams pa'i</text></item>
<item><p>221b4</p><section>mdo sde</section><text>rjes su 'gro ba'i sems kyis yongs su gtong ba'o/ /snyan par smra ba ni gang dga' ba dang / mchog tu dga' bar gyur pa'i sems mi gtong ba'o/ /don spyod pa ni gang snying rje chen po yongs</text></item>
<item><p>221b5</p><section>mdo sde</section><text>su dag pa'i sems bskyed pas sems can thams cad kyi bya ba ci yod pa dag la brtson pa'o/ /don mthun pa ni gang btang snyoms dang ldan pa'i sems mtho dma' med cing thams cad</text></item>
<item><p>221b6</p><section>mdo sde</section><text>mkhyen pa'i ye shes la yongs su bsngo ba'i sems so/ /gzhan yang / sbyin pa ni gang chos bzhin btsal ba'i longs spyod rnams yongs su gtong ba'o/ /snyan par smra ba ni gang dag la</text></item>
<item><p>221b7</p><section>mdo sde</section><text>sbyin pa byin pa de dag chos la rab tu 'dzud pa'o/ /don spyod pa ni gang bdag gi don dang / gzhan gyi don yongs su rdzogs par byed pa'o/ /don mthun pa ni gang sems can thams cad kyi don</text></item>
<item><p>222a1</p><section>mdo sde</section><text>gyi phyir thams cad mkhyen pa nyid du sems bskyed pa'o/ /gzhan yang / sbyin pa ni gang nang dang / phyi'i dngos po rnams yongs su gtong ba'o/ /snyan par smra ba</text></item>
<item><p>222a2</p><section>mdo sde</section><text>ni gang chos thams cad kyi yon tan shes pa la slob dpon gyi dpe mkhyud med pa'o/ /don spyod pa ni gang bdag gi don btang ste gzhan gyi don byed pa'o/ /don mthun pa ni gang longs</text></item>
<item><p>222a3</p><section>mdo sde</section><text>spyod bsdus te lag tu thob pa'ang gzhan dag la byin nas mi dga' ba med pa'o/ /de la chos sbyin pa gang zhe na/ gang ji skad thos pa'i chos rnams ston pa'o/ /snyan par smra ba ni</text></item>
<item><p>222a4</p><section>mdo sde</section><text>gang zang zing med pa'i sems kyis chos yang dag par rab tu ston pa'o/ /don spyod pa ni gang gzhan dag la lung 'bogs pa dang / kha ton byed du 'jug pa la mi skyo ba'o/ /don</text></item>
<item><p>222a5</p><section>mdo sde</section><text>mthun pa ni gang thams cad mkhyen pa nyid kyi sems dang ma bral bas chos rnyed pa dang / gzhan dag kyang rab tu 'dzud pa'o/ /gzhan yang / chos kyi sbyin pa ni gang chos nyan pa 'ongs</text></item>
<item><p>222a6</p><section>mdo sde</section><text>shing lhags pa rnams la mi skyo zhing mi g.yeng bar chos ston pa'o/ /snyan par smra ba ni gang ji srid du rgyang ring por yang song ste/ dam pa'i chos yang dag par ston pa'o/ /don spyod pa ni</text></item>
<item><p>222a7</p><section>mdo sde</section><text>gang chos 'dod pa'i gang zag rnams lhung bzed 'chang ngam/ gos dang / zas dang / mal stan dang / na ba'i gsos sman dang / yo byad med dam/ gzhan yang / de dag la gang dang /</text></item>
<item><p>222b1</p><section>mdo sde</section><text>gang gis brel ba de dag thams cad phyin te/ lhag pa'i bsam par song ba'i sems kyi rgyud kyis chos ston pa'o/ /don mthun pa ni gang chos kyi sbyin pa byin te/ bla na med pa yang dag par rdzogs</text></item>
<item><p>222b2</p><section>mdo sde</section><text>pa'i byang chub tu yang dag par 'dzud cing yongs su bsngo ba'o/ /gzhan yang / chos kyi sbyin pa ni gang sbyin pa thams cad kyi mchog ni chos kyi sbyin pa yin par rig nas chos kyi sbyin pa yongs su</text></item>
<item><p>222b3</p><section>mdo sde</section><text>gtong ba'o/ /snyan par smra ba ni gang phan pa'i dngos po'i phyir chos ston to/ /don spyod pa ni gang don la rton pa'i chos ston gyi yi ge la rton pa ni ma yin no/ /don mthun pa ni gang sangs</text></item>
<item><p>222b4</p><section>mdo sde</section><text>rgyas kyi chos thams cad yongs su rdzogs par bya ba'i phyir chos ston pa'o/ /gzhan yang / chos sbyin pa ni gang sbyin pa'i pha rol tu phyin pa'o/ /snyan par smra ba ni gang tshul khrims kyi</text></item>
<item><p>222b5</p><section>mdo sde</section><text>pha rol tu phyin pa dang / bzod pa'i pha rol tu phyin pa'o/ /don spyod pa ni gang brtson 'grus kyi pha rol tu phyin pa'o/ /don mthun pa ni gang bsam gtan gyi pha rol tu phyin pa dang / shes</text></item>
<item><p>222b6</p><section>mdo sde</section><text>rab kyi pha rol tu phyin pa'o/ /gzhan yang / chos sbyin pa ni dang po sems bskyed pa'i byang chub sems dpa'i rnams kyi'o/ /snyan par smra ba ni spyod pa la zhugs pa'i byang chub sems dpa'</text></item>
<item><p>222b7</p><section>mdo sde</section><text>rnams kyi'o/ /don spyod pa ni phyir mi ldog pa'i byang chub sems dpa' rnams kyi'o/ /don mthun pa ni skye ba gcig gis thogs pa'i byang chub sems dpa' rnams kyi'o/ /gzhan yang chos</text></item>
<item><p>223a1</p><section>mdo sde</section><text>spyin pa ni byang chub kyi rtsa ba dang / sa bon gyi gzhi'o/ /snyan par smra ba ni byang chub kyi myu gu dang / 'dab ma yongs su rdzogs pa'o/ /don spyod pa ni byang chub kyi</text></item>
<item><p>223a2</p><section>mdo sde</section><text>me tog yongs su rgyas pa'o/ /don mthun pa ni byang chub kyi 'bras bu mngon par 'grub pa ste/ btsun pa shA ra dwa ti'i bu/ 'di dag ni byang chub sems dpa' rnams kyi bsdu ba'i</text></item>
<item><p>223a3</p><section>mdo sde</section><text>dngos po bzhi mi zad pa'o/ /btsun pa shA ra dwa ti'i bu/ gzhan yang / byang chub sems dpa' rnams kyi so so yang dag par rig pa bzhi mi zad pa ste/ bzhi gang zhe na/ gang 'di</text></item>
<item><p>223a4</p><section>mdo sde</section><text>don so so yang dag par rig pa dang / chos so so yang dag par rig pa dang / nges pa'i tshig so so yang dag par rig pa dang / spobs pa so so yang dag par rig pa'o/ /de la don</text></item>
<item><p>223a5</p><section>mdo sde</section><text>so so yang dag par rig pa gang zhe na/ gang chos thams cad la don dam par shes pa ste/ chos shes pa dang / so sor rtog pa shes pa dang / rjes su 'gro ba shes pa dang / rgyu shes pa</text></item>
<item><p>223a6</p><section>mdo sde</section><text>dang / rkyen shes pa dang / gnyis su med par shes pa dang / tshogs pa shes pa dang / tha mar mi 'gro ba shes pa dang / bar na mi 'dug pa shes pa dang / rkyen la 'jug pa shes pa dang /</text></item>
<item><p>223a7</p><section>mdo sde</section><text>de chos kyi dbyings dbyer med pa shes pa dang / de bzhin nyid kyi rjes su 'jug pa dang / yang dag pa'i mtha' la gnas pa shes pa dang / stong pa nyid rtogs pa'i shes pa dang /</text></item>
<item><p>223b1</p><section>mdo sde</section><text>mtshan ma med pa la spyod pa shes pa dang / smon pa med pa la smon lam med par shes pa dang / mngon par 'du mi byed pa la mngon par 'du byed pa med par shes pa dang / tshul gcig la</text></item>
<item><p>223b2</p><section>mdo sde</section><text>'jug pa shes pa dang / bdag med par rtogs pa'i shes pa dang / sems can med par rtogs pa'i shes pa dang / srog med par shin tu rtogs pa'i shes pa dang / gang zag med pa</text></item>
<item><p>223b3</p><section>mdo sde</section><text>don dam par shes pa dang / 'das pa'i dus la ma chags pa'i shes pa dang / ma 'ongs pa'i dus la thug pa med pa'i shes pa dang / da ltar byung ba'i dus na thams cad du kha na ma tho</text></item>
<item><p>223b4</p><section>mdo sde</section><text>ba med par shes pa dang / phung po rnams la sgyu mar shes pa dang / khams rnams la sprul gdug pa lta bur rtogs pa'i shes pa dang / skye mched rnams la grong stong pa lta bur nges par</text></item>
<item><p>223b5</p><section>mdo sde</section><text>sems pa'i shes pa dang / nang nye bar zhi bar shes pa dang / phyi rol tu rgyu ba med par shes pa dang / yul rnams la sgyu ma dang / bye brag med par shes pa dang / dran pa la gnas pa'i shes pa</text></item>
<item><p>223b6</p><section>mdo sde</section><text>dang | bzod pa'i rjes su 'gro ba shes pa dang / blo gros kyis so sor rtog pa'i shes pa dang / bdag la rtog pa'i shes pa dang / bden pa rnams la rab tu rtog par shes pa dang / sdug</text></item>
<item><p>223b7</p><section>mdo sde</section><text>bsngal la mi 'byung bar shes pa dang / kun 'byung ba la mngon par 'du mi byed par shes pa dang / 'gog pa la mtshan nyid med par shes pa dang / lam la sgrol bar shes pa dang / chos</text></item>
<item><p>224a1</p><section>mdo sde</section><text>rnams la tshig rab tu dbye ba shes pa dang / dran pa nye bar gzhag pa rnams la dran pa med pa dang / yid la bya ba med pa shes pa dang / yang dag</text></item>
<item><p>224a2</p><section>mdo sde</section><text>par spong ba rnams la dge ba dang / mi dge ba gnyis su 'jug pa'i shes pa dang / rdzu 'phrul gyi rkang pa rnams la lus dang / sems yang bar shes pa dang / dbang po rnams la</text></item>
<item><p>224a3</p><section>mdo sde</section><text>'jug par shes pa dang / stobs rnams la mi rdzi bar shes pa dang / byang chub kyi yan lag rnams la chos thams cad yang dag pa ji lta ba bzhin du rtogs par shes pa dang /</text></item>
<item><p>224a4</p><section>mdo sde</section><text>lam la 'gro ba dang / 'ong ba med par shes pa dang / zhi gnas la gnas par shes pa dang / lhag mthong la snang bar shes pa dang / sgyu ma la rnam par bsgrubs par 'du shes</text></item>
<item><p>224a5</p><section>mdo sde</section><text>pa dang / smig rgyu la nor bar 'du shes pa dang / rmi lam la yang dag pa ma yin par mthong bar shes pa dang / brag ca la rkyen du dmigs pa'i shes pa dang / mig yor la mi g.yo bar</text></item>
<item><p>224a6</p><section>mdo sde</section><text>shes pa dang / mtshan nyid tha dad pa rnams la mtshan nyid gcig tu shes pa dang / 'du ba rnams la 'bral bar shes pa dang / mtshams sbyor ba rnams la mtshams sbyor ba med</text></item>
<item><p>224a7</p><section>mdo sde</section><text>par shes pa dang / nyan thos kyi theg pa la gzhan gyi sgra'i rjes su 'gro bas 'jug par shes pa dang / rang sangs rgyas kyi theg pa la rten pa 'jug pa dang / rab tu dben zhing rtse gcig</text></item>
<item><p>224b1</p><section>mdo sde</section><text>bar shes pa dang / theg pa chen po la dge ba'i rtsa ba dang / tshogs sbel bar shes pa 'di ni don so so yang dag par rig pa zhes bya'o/ /gzhan yang / don so so yang dag par rig pa ni don</text></item>
<item><p>224b2</p><section>mdo sde</section><text>so so yang dag par rig pa gang gis chos thams cad la don rton pas rton pa'o/ /de ci'i phyir zhe na/ chos thams cad ni ma lus par stong pa ste/ gang stong pa'i don de ni don no/ /chos</text></item>
<item><p>224b3</p><section>mdo sde</section><text>thams cad ni ma lus par mtshan ma med pa ste/ gang mtshan ma med pa'i don de ni don no/ /chos thams cad ni ma lus par smon pa med pa ste/ gang smon pa med pa'i don de ni don no/ /</text></item>
<item><p>224b4</p><section>mdo sde</section><text>chos thams cad ni ma lus par mngon par 'du mi byed pa ste/ gang mngon par 'du mi byed pa'i don de ni don no/ /chos thams cad ni ma lus par mi skye ba ste/ gang ma lus par mi skye</text></item>
<item><p>224b5</p><section>mdo sde</section><text>ba'i don de ni don no/ /chos thams cad ni ma lus par ma byung ba ste/ gang ma lus par ma byung ba'i don de ni don no/ /chos thams cad ni ma lus par dngos po med pa ste/ gang ma lus</text></item>
<item><p>224b6</p><section>mdo sde</section><text>par dngos po med pa'i don de ni don no/ /chos thams cad ni ma lus par dben pa ste/ gang ma lus par dben pa'i don de ni don no/ /chos thams cad ni ma lus par bdag med pa/ sems</text></item>
<item><p>224b7</p><section>mdo sde</section><text>can med pa/ srog med pa/ gang zag pa med pa ste/ gang bdag med pa dang / sems can med pa dang / srog med pa dang / gang zag med pa'i don de ni don te/ gang 'di lta bu'i</text></item>
<item><p>225a1</p><section>mdo sde</section><text>chos rnams rtogs pa de ni don so so yang dag par rig pa zhes bya'o/ /gang 'dir bstan pa ni thogs pa med par bstan pa/ chags pa med par bstan pa/</text></item>
<item><p>225a2</p><section>mdo sde</section><text>mi zad par bstan pa/ chos thams cad thob par bstan pa ste/ don bstan pa de ni so so yang dag par rig pa yin no/ /don so so yang dag par rig pa de ni don thams cad bstan</text></item>
<item><p>225a3</p><section>mdo sde</section><text>pa la mi zad pa yin te/ sangs rgyas bcom ldan 'das rnams kyis kyang yang dag par bka' stsal cing yang dag par rjes su thugs rang ba'o/ /de yang dag pa dang / de kho na dang / ma</text></item>
<item><p>225a4</p><section>mdo sde</section><text>log pa dang / gzhan ma yin pa ste shes rab dang / ye shes kyis rtogs pa thams cad du kha na ma tho ba med pa ste/ 'di ni don so so yang dag par rig pa zhes bya'o/ /de la chos so</text></item>
<item><p>225a5</p><section>mdo sde</section><text>so yang dag par rig pa gang zhe na/ gang chos thams cad la rjes su 'jug pa shes pa ste/ dge ba dang / mi dge ba dang / kha na ma tho ba dang bcas pa dang / kha na ma tho ba med pa dang / zag pa</text></item>
<item><p>225a6</p><section>mdo sde</section><text>dang bcas pa dang / zag pa med pa dang / 'dus byas dang / 'dus ma byas dang / 'jig rten pa dang / 'jig rten las 'das pa dang / bzang po dang / ngan pa dang / kun nas nyon</text></item>
<item><p>225a7</p><section>mdo sde</section><text>mongs pa dang / rnam par byang ba'i cha dang mthun pa dang / 'khor ba dang / mya ngan las 'das par nye bar song ba rnams la chos kyi dbyings mnyam pa nyid du shes pa dang / byang chub</text></item>
<item><p>225b1</p><section>mdo sde</section><text>mnyam pa nyid du shes pa dang / khams mnyam pa nyid du shes pa 'di ni chos so so yang dag par rig pa zhes bya'o/ /gzhan yang / chos so so yang dag par rig pa ni gang 'dod</text></item>
<item><p>225b2</p><section>mdo sde</section><text>chags spyod pa'i sems can rnams kyi sems la 'jug cing 'bab par shes pa dang / bcos ma'i 'dod chags spyod pa dang / bcos ma ma yin pa'i 'dod chags spyod pa dang /</text></item>
<item><p>225b3</p><section>mdo sde</section><text>snrel zhi'i 'dod chags spyod pa dang / lta ba'i 'dod chags spyod pa dang / mi zad pa'i 'dod chags spyod pa dang / 'jam pa'i 'dod chags spyod pa dang / yang ba'i 'dod chags</text></item>
<item><p>225b4</p><section>mdo sde</section><text>spyod pa dang / yang ba ma yin pa'i 'dod chags spyod pa dang / kun rdzob kyi 'dod chags spyod pa dang / sbyor ba'i 'dod chags spyod pa dang / bsam pa'i 'dod chags spyod pa dang / lhag</text></item>
<item><p>225b5</p><section>mdo sde</section><text>pa'i bsam pa'i 'dod chags spyod pa dang / mtshan nyid kyi 'dod chags spyod pa dang / mtshan nyid mi mthun pa'i 'dod chags spyod pa dang / rnam par gzhag pa'i 'dod chags</text></item>
<item><p>225b6</p><section>mdo sde</section><text>spyod pa dang / rkyen gyi 'dod chags spyod pa dang / sngon gyi mtha'i rkyen gyi 'dod chags spyod pa dang / phyi ma'i mtha'i rkyen gyi 'dod chags spyod pa dang / da ltar byung ba'i rkyen gyi</text></item>
<item><p>225b7</p><section>mdo sde</section><text>'dod chags spyod pa rnams dang / sems can nang du 'dod chags la phyi rol tu 'dod chags med pa dag kyang yod/ sems can phyi rol tu 'dod chags la nang du 'dod chags med pa dang</text></item>
<item><p>226a1</p><section>mdo sde</section><text>kyang yod/ sems can nang du'ang 'dod chags la phyi rol tu'ang 'dod chags pa dag kyang yod/ sems can nang du'ang 'dod chags med la phyi rol tu'ang 'dod chags</text></item>
<item><p>226a2</p><section>mdo sde</section><text>pa med pa dag kyang yod/ sems can gzugs la 'dod chags la sgra dang / dri dang / ro dang / reg pa la 'dod chags med pa dag kyang yod/ sgra la 'dod chags la gzugs</text></item>
<item><p>226a3</p><section>mdo sde</section><text>dang / dri dang / ro dang / reg pa la 'dod chags med pa dag kyang yod/ dri la 'dod chags la gzugs dang / sgra dang / ro dang / reg pa la 'dod chags med pa dag kyang</text></item>
<item><p>226a4</p><section>mdo sde</section><text>yod| ro la 'dod chags la gzugs dang / sgra dang / dri dang / reg pa la 'dod chags med pa dag kyang yod/ sems can reg pa la 'dod chags la gzugs dang / sgra dang /</text></item>
<item><p>226a5</p><section>mdo sde</section><text>dri dang / ro la 'dod chags med pa dag kyang yod de/ 'di ni sems can 'dod chags spyod pa rnams kyi 'jug pa ste/ 'jug pa'i sgo 'dis sems can rnams kyi 'dod chags la</text></item>
<item><p>226a6</p><section>mdo sde</section><text>spyod pa nyi khri chig stong ngo / /sems can rnams kyi zhe sdang la spyod pa'ang nyi khri chig stong ngo / /sems can rnams kyi gti mug la spyod pa'ang nyi khri chig stong ngo / /sems can rnams</text></item>
<item><p>226a7</p><section>mdo sde</section><text>kyi cha mnyam pa la spyod pa'ang nyi khri chig stong ste/ gang sems can gyi spyod pa brgyad khri bzhi stong po de dag gi sems kyi 'jug pa dang / 'bab pa shes pa dang / so so ci rigs par</text></item>
<item><p>226b1</p><section>mdo sde</section><text>chos ston par shes pa dang / dus la mi 'da' bar shes pa dang / snod kyi bye brag ji lta ba bzhin du shes pa dang / 'bras bu yod par chos bstan pa shes pa dang / ma chad ma lhag bar chos</text></item>
<item><p>226b2</p><section>mdo sde</section><text>bstan pa shes pa de ni chos so so yang dag par rig pa zhes bya'o/ /de la nges pa'i tshig so so yang dag par rig pa gang zhe na/ gang sems can thams cad kyi skad la 'jug pa shes</text></item>
<item><p>226b3</p><section>mdo sde</section><text>pa ste| lha'i skad dang / klu'i skad dang / gnod sbyin gyi skad dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa'i</text></item>
<item><p>226b4</p><section>mdo sde</section><text>skad la 'jug pa ste/ mdor na ji snyed du 'gro ba lngar skyes pa'i sems can rnams kyi skad dang / sgra dang / dbyangs dang / tshig gi la ma dang / nges pa'i tshig dang / brda dang / spyod</text></item>
<item><p>226b5</p><section>mdo sde</section><text>pa ji snyed pa de dag thams cad rab tu shes te/ shes nas kyang sgra de dang / de dag dang / nges pa'i tshig de dang / de dag gis sems can de dang / de dag la sgra ji lta ba bzhin du 'jug pas</text></item>
<item><p>226b6</p><section>mdo sde</section><text>chos ston te/ 'di ni nges pa'i tshig so so yang dag par rig pa zhes bya'o/ /gzhan yang / nges pa'i tshig so so yang dag par rig pa ni spyod pa 'di dag 'di lta bur brtag par ba/ chos</text></item>
<item><p>226b7</p><section>mdo sde</section><text>'di dag 'di lta bur brtul bar bya/ chos 'di dag 'di lta bur mtshams sbyor bar bya/ chos 'di lta bur khong du chud par bya/ chos 'di lta bur yi ge rnams kyis brtag par bya'o zhes</text></item>
<item><p>227a1</p><section>mdo sde</section><text>des gcig gi tshig kyang shes/ gnyis kyi tshig kyang shes/ mang po'i tshig kyang shes/ skyes pa'i tshig kyang shes/ bud med kyi tshig kyang shes/ ma ning gi</text></item>
<item><p>227a2</p><section>mdo sde</section><text>tshig kyang shes/ 'das pa'i tshig kyang shes/ ma 'ongs pa'i tshig kyang shes/ da ltar byung ba'i tshig kyang shes/ yi ge gcig tu sgro btags pa'ang shes/ yi ge du mar sgro btags</text></item>
<item><p>227a3</p><section>mdo sde</section><text>pa'ang shes/ sgro btags pa med pa'ang shes te/ 'di ni nges pa'i tshig so so yang dag par rig pa zhes bya'o/ /gzhan yang / nges pa'i tshig de ni chos thams cad 'gog pa la tshig</text></item>
<item><p>227a4</p><section>mdo sde</section><text>gis chos shes pa ste/ 'di ni nges pa'i tshig so so yang dag par rig pa zhes bya'o/ /de'i nges pa'i tshig de ni thogs pa med pa/ 'khrul pa med pa/ shin tu rnam par dag pa/ zlos pa</text></item>
<item><p>227a5</p><section>mdo sde</section><text>med pa/ mi drag pa/ ma brtags pa/ zur phyin pa/ rnam par gsal ba/ don dang / yi ges bskor ba ji lta ba bzhin du 'khor tshim par byed pa/ rnam pa sna tshogs pa/ zab mo zab par</text></item>
<item><p>227a6</p><section>mdo sde</section><text>snang ba/ kun rdzob dang / don dam pas brgyan pa/ rang gi sems dang / shes pa dang / lta ba rtogs pa/ sangs rgyas kyis bka' stsal pa/ sems can thams cad mgu bar byed</text></item>
<item><p>227a7</p><section>mdo sde</section><text>pa ste/ 'di ni nges pa'i tshig so so yang dag par rig pa zhes bya'o/ /de la spobs pa so so yang dag par rig pa gang zhe na/ 'di lta ste/ chags pa med par lung bsgo ba bstan</text></item>
<item><p>227b1</p><section>mdo sde</section><text>pa shes pa dang / phyad par lung bsgo ba bstan pa shes pa dang / thogs pa med par lung bsgo ba bstan pa shes pa dang / myur ba'i spobs pa dang / la gor ba'i spobs pa dang / mgyogs</text></item>
<item><p>227b2</p><section>mdo sde</section><text>pa'i spobs pa dang / 'bras bu yod pa'i spobs pa dang / ji ltar dris pa bzhin du spobs pa dang / mi 'phrog pa'i spobs pa dang / yongs su mi nyams pa'i spobs pa dang / shin tu</text></item>
<item><p>227b3</p><section>mdo sde</section><text>'brel ba'i spobs pa dang / rtogs pa'i spobs pa dang / chos la dga' ba'i spobs pa dang / bzod pa'i stobs la gnas pa'i spobs pa dang / zab mo la spobs pa dang / sna tshogs</text></item>
<item><p>227b4</p><section>mdo sde</section><text>kyi spobs pa dang / kun rdzob dang / don dam pa la spobs pa dang / sbyin pa dang / tshul khrims dang / bzod pa dang / brtson 'grus dang / bsam gtan dang / shes rab la spobs pa dang /</text></item>
<item><p>227b5</p><section>mdo sde</section><text>sangs rgyas kyi chos thams cad kyi tshig rab tu dbye bar bstan pa la spobs pa dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po</text></item>
<item><p>227b6</p><section>mdo sde</section><text>dang | stobs dang / byang chub kyi yan lag dang / lam zab mo spobs pa dang / zhi gnas dang / lhag mthong la spobs pa ste/ spobs pa so so yang dag par rig pa zhes bya ba ni nges pa'i</text></item>
<item><p>227b7</p><section>mdo sde</section><text>tshig la rtog pas tshig gi chos shes pa dang / bsam gtan dang / rnam par thar pa dang / ting nge 'dzin dang / snyoms par 'jug pa dang / bden pa la 'jug pa shes pa'i spobs</text></item>
<item><p>228a1</p><section>mdo sde</section><text>pa'o| |theg pa thams cad la spobs pa'o/ /yang dag pa ji lta ba bzhin du bstan pas sems can thams cad kyi sbyor ba tshim par bya ba la spobs pa ste/</text></item>
<item><p>228a2</p><section>mdo sde</section><text>mi dor mi lkugs pa'i tshig dang / mi brlang ba'i tshig dang / brtan pa'i tshig dang / mi rtsub pa'i tshig dang / 'jam pa'i tshig dang / dag pa'i tshig dang / rab tu grol ba'i</text></item>
<item><p>228a3</p><section>mdo sde</section><text>tshig dang / thogs pa med pa'i tshig dang / zur phyin pa'i tshig dang / nges pa'i tshig dang / mi g.yo ba'i tshig dang / mi rgol ba'i tshig dang / zhi ba'i tshig dang / btsun pa'i</text></item>
<item><p>228a4</p><section>mdo sde</section><text>tshig dang / 'brel ba'i tshig dang / ldan pa'i tshig dang / tha ba med pa'i tshig dang / shin tu rigs pa'i tshig dang / ma tshang ba med pa'i tshig dang / snyan pa'i tshig dang /</text></item>
<item><p>228a5</p><section>mdo sde</section><text>mnyen pa'i tshig dang / ma smad pa'i tshig dang / shin tu sdud pa'i tshig dang / 'phags pa thams cad kyis bsngags pa'i tshig ste/ zhing mtha' yas par go bar byed pa'i</text></item>
<item><p>228a6</p><section>mdo sde</section><text>rjes su song ba'i dbyangs dang / tshangs pa'i sgra skad la rtog cing go bar byed pa'i rjes su song ba'i dbyangs dang / sangs rgyas kyis bka' stsal pa'i spobs pas sems can</text></item>
<item><p>228a7</p><section>mdo sde</section><text>gzhan dag dang / gang zag gzhan dag gi dbang po mchog dang / mchog ma yin pa shes pas chos ston te/ de'i chos ston pa de'ang de byed pa yang dag par sdug bsngal zad</text></item>
<item><p>228b1</p><section>mdo sde</section><text>par bya ba'i phyir nges par 'byung bar 'gyur te/ 'di ni spobs pa so so yang dag par rig pa zhes bya'o/ /btsun pa shA ra dwa ti'i bu/ 'di dag ni byang chub sems dpa' rnams kyi</text></item>
<item><p>228b2</p><section>mdo sde</section><text>so so yang dag par rig pa bzhi mi zad pa'o// //bam po drug pa/ btsun pa shA ra dwa ti'i bu/ gzhan yang / byang chub sems dpa' rnams kyi rton pa bzhi'ang mi zad pa</text></item>
<item><p>228b3</p><section>mdo sde</section><text>ste| bzhi gang zhe na/ 'di lta ste/ don la rton gyi tshig 'bru la mi rton pa dang / ye shes la rton gyi rnam par shes pa la mi rton pa dang / nges pa'i don gyi mdo sde la rton gyi drang ba'i don gyi</text></item>
<item><p>228b4</p><section>mdo sde</section><text>mdo sde la mi rton pa dang / chos nyid la rton gyi gang zag la mi rton pa'o/ /de la don ni gang / tshig 'bru ni gang zhe na/ tshig 'bru zhes bya ba ni gang 'jig rten pa'i chos dang / bya ba la 'jug</text></item>
<item><p>228b5</p><section>mdo sde</section><text>pa bstan pa'o/ /don ces bya ba ni gang 'jig rten las 'das pa'i chos rtogs pa'o/ /tshig 'bru zhes bya ba ni gang sbyin pa dang / dul ba dang / legs par sdom pa dang / des</text></item>
<item><p>228b6</p><section>mdo sde</section><text>pa bstan pa'o/ /don ces bya ba ni gang sbyin pa dang / dul ba dang / legs par sdom pa dang / des pa'i mnyam pa nyid shes pa'o/ /tshig 'bru zhes bya ba ni gang 'khor ba'i skyon</text></item>
<item><p>228b7</p><section>mdo sde</section><text>bsgrags shing brjod pa'o/ /don ces bya ba ni gang 'khor ba la mi dmigs par rtog pa'o/ /tshig 'bru zhes bya ba ni gang mya ngan las 'das pa'i yon tan dang / phan yon brjod pa'o/ /</text></item>
<item><p>229a1</p><section>mdo sde</section><text>don ces bya ba ni gang rang bzhin gyis mya ngan las 'das pa'i chos thams cad la rnam par mi rtog pa'o/ /tshig 'bru zhes bya ba ni gang theg pa ji ltar</text></item>
<item><p>229a2</p><section>mdo sde</section><text>rnam par bzhag pa bzhin du ston pa'o/ /don ces bya ba ni gang chos kyi dbyings dbyer med cing tshul gcig pa la 'jug pa zhes bya'o/ /tshig 'bru zhes bya ba ni gang bdog pa thams</text></item>
<item><p>229a3</p><section>mdo sde</section><text>cad yongs su gtong ba bstan pa'o/ /don ces bya ban gang 'khor gsum yongs su dag pa shes pa'o/ /tshig 'bru zhes bya ba ni gang lus dang / ngag dang / yid kyi sdom pa dang /</text></item>
<item><p>229a4</p><section>mdo sde</section><text>tshul khrims dang / bslab pa dang / sbyangs pa'i yon tan dang / yo byad bsnyungs pa thams cad yang dag par blang ba bstan pa'o/ /don ces bya ba ni gang lus dang / ngag dang /</text></item>
<item><p>229a5</p><section>mdo sde</section><text>yid mi dmigs pa dang / sdom pa dang / tshul khrims dang / bslab pa dang / sbyangs pa'i yon tan dang / yo byad bsnyungs pa thams cad yang dag par blang ba bstan</text></item>
<item><p>229a6</p><section>mdo sde</section><text>pa yongs su dag par shes pa'o/ /tshig 'bru zhes bya ba ni gang gnod sems dang / tha ba dang / skyon dang / khro ba dang / 'khon du 'dzin pa dang / nga rgyal dang / rgyags pa</text></item>
<item><p>229a7</p><section>mdo sde</section><text>dang / dregs pa thams cad yang dag par 'joms shing bzod pa'i stobs dang nges pa bstan pa'o/ /don ces bya ba ni gang mi skye ba'i chos la bzod pa'o/ /tshig 'bru zhes</text></item>
<item><p>229b1</p><section>mdo sde</section><text>bya ba ni gang dge ba'i rtsa ba thams cad yang dag par sgrub pa la brtson 'grus brtsam pa bstan pa'o/ /don ces bya ba ni gang blang ba dang / dor ba la mi gnas pa'i brtson 'grus so/ /tshig</text></item>
<item><p>229b2</p><section>mdo sde</section><text>'bru zhes bya ba ni gang bsam gtan dang / rnam par thar pa dang / ting nge 'dzin dang / snyoms par 'jug pa bstan pa'o/ /don ces bya ba ni gang 'gog pa'i snyoms par 'jug pa</text></item>
<item><p>229b3</p><section>mdo sde</section><text>shes pa'o/ /tshig 'bru zhes bya ba ni gang thos pa thams cad 'dzin pa shes rab kyi rtsa ba'o/ /don ces bya ba ni gang brjod du med pa'i don shes pa'o/ /tshig 'bru zhes bya ba ni gang byang</text></item>
<item><p>229b4</p><section>mdo sde</section><text>chub kyi phyogs kyi chos sum cu rtsa bdun yang dag par bstan pa'o/ /don ces bya ba ni gang byang chub kyi phyogs kyi chos sgrub pa'i 'bras bu mngon sum du byed pa'o/ /tshig 'bru zhes bya ba</text></item>
<item><p>229b5</p><section>mdo sde</section><text>ni gang sdug bsngal dang / kun 'byung ba dang / lam gyi bden pa yang dag par bstan pa'o/ /don ces bya ba ni gang 'gog pa mngon sum du byed pa'o/ /tshig 'bru zhes bya ba ni gang</text></item>
<item><p>229b6</p><section>mdo sde</section><text>ma rig pa la sogs pa nas rga shi'i bar du yang dag par bstan pa'o/ /don ces bya ba ni gang ma rig pa 'gog pa nas rga shi 'gog pa'i bar du'o/ /tshig 'bru zhes bya ba ni gang zhi</text></item>
<item><p>229b7</p><section>mdo sde</section><text>gnas dang / lhag mthong gi tshogs bstan pa'o/ /don ces bya ba ni gang rig pa dang / rnam par grol pa'i ye shes so/ /tshig 'bru zhes bya ba ni gang 'dod chags dang / zhe sdang dang / gti</text></item>
<item><p>230a1</p><section>mdo sde</section><text>mug dang / cha mnyam par spyod pa'i sems can rnams la bstan pa'o/ /don ces bya ba ni gang sems can rnams dgrol ba mi 'khrugs pa'i ye</text></item>
<item><p>230a2</p><section>mdo sde</section><text>shes so/ /tshig 'bru zhes bya ba ni gang sgrib pa dang / sgrib par 'gyur ba'i chos rnams yang dag par bstan pa'o/ /don ces bya ba ni gang sgrib pa med pa'i ye shes dang / rnam par thar</text></item>
<item><p>230a3</p><section>mdo sde</section><text>pa'o| |tshig 'bru zhes bya ba ni gang dkon mchog gsum gyi yon tan dang / bsngags pa mtha' yas pa bstan pa'o/ /don ces bya ba ni gang sangs rgyas kyi chos kyi sku mthong pa</text></item>
<item><p>230a4</p><section>mdo sde</section><text>dang | 'dod chags dang bral zhing 'gog pa'i chos nyid dang / 'dus ma byas kyi sangs rgyas dang / chos dang / dge 'dun gyi yon tan sgrub pa'i ye shes so/ /tshig 'bru zhes bya ba ni</text></item>
<item><p>230a5</p><section>mdo sde</section><text>gang sems dang po bskyed pa nas bzung ste/ byang chub kyi snying po la 'dug pa'i bar gyi byang chub sems dpa'i yon tan gyi tshogs bstan pa'o/ /don ces bya ba ni gang sems kyi skad</text></item>
<item><p>230a6</p><section>mdo sde</section><text>cig gcig dang ldan pa'i shes rab kyis thams cad mkhyen pa'i ye shes mngon par rdzogs par 'tshang rgya ba ste/ mdor na gang chos kyi phung po brgyad khri bzhi stong bstan pa 'di</text></item>
<item><p>230a7</p><section>mdo sde</section><text>ni tshig 'bru zhes bya'o/ /gang sems can thams cad kyi skad dang / yi ge dang / tshig 'brus brjod du med pa'i don de ni don te/ 'di ni don la rton gyi tshig 'bru la mi rton pa</text></item>
<item><p>230b1</p><section>mdo sde</section><text>zhes bya'o/ /de la rnam par shes pa ni gang / ye shes ni gang zhe na/ rnam par shes pa zhes bya ba ni rnam par shes pa gnas pa bzhi ste/ bzhi gang zhe na/ 'di lta ste/ rnam par</text></item>
<item><p>230b2</p><section>mdo sde</section><text>shes pa ni gzugs la nye bar 'gro ba dang / tshor ba la nye bar 'gro ba dang / 'du shes la nye bar 'gro ba dang / 'du byed la nye bar 'gro zhing gnas pa ste/ 'di ni rnam par</text></item>
<item><p>230b3</p><section>mdo sde</section><text>shes pa zhes bya'o/ /de la ye shes gang zhe na/ gang phung po bzhi la gnas pa'i rnam par shes pa'i phung po yongs su shes pa ste/ 'di ni ye shes zhes bya'o/ /gzhan yang / rnam</text></item>
<item><p>230b4</p><section>mdo sde</section><text>par shes pa ni sa'i khams rnam par shes pa dang / chu'i khams dang / me'i khams dang / rlung gi khams rnam par shes pa ste/ 'di ni rnam par shes pa zhes bya'o/ /gang khams</text></item>
<item><p>230b5</p><section>mdo sde</section><text>rnam pa bzhi po 'di dag la gnas pa'i rnam par shes pa la chos kyi dbyings dbyer med par shes pa 'di ni ye shes zhes bya'o/ /gzhan yang / rnam par shes pa ni gang mig gis</text></item>
<item><p>230b6</p><section>mdo sde</section><text>shes par bya ba'i gzugs rnams la rnam par rig pa dang / de bzhin du rna bas shes par bya ba'i sgra rnams dang / snas shes par bya ba'i dri rnams dang / lces shes par bya ba'i</text></item>
<item><p>230b7</p><section>mdo sde</section><text>ro rnams dang / lus kyis shes par bya ba'i reg bya rnams dang / yid kyis shes par bya ba'i chos rnams la rnam par rig pa ste/ 'di ni rnam par shes pa zhes bya'o/ /gang yang nang</text></item>
<item><p>231a1</p><section>mdo sde</section><text>nye bar zhi zhing phyi rol tu rgyu ba med pa dang / ye shes la rton pas chos gang la'ang mi rtog rnam par mi rtog pa 'di ni ye shes zhes bya'o/ /gzhan yang</text></item>
<item><p>231a2</p><section>mdo sde</section><text>dmigs pa las rnam par shes pa skye ba dang / yid la byed pa las rnam par shes pa skye ba dang / yongs su rtog pa las rnam par shes pa skye ba 'di ni rnam par shes pa zhes</text></item>
<item><p>231a3</p><section>mdo sde</section><text>bya'o| |gang yang 'dzin pa med pa dang / mchog tu 'dzin pa med pa dang / dmigs pa med pa dang / rnam par rig pa med pa dang / rtog pa med pa 'di ni ye shes zhes bya'o/ /</text></item>
<item><p>231a4</p><section>mdo sde</section><text>gzhan yang / 'dus byas rgyu ba'i chos rnams la rnam par shes pa skye ste/ 'dus ma byas la ni rnam par shes pa rgyu ba med do/ /gang 'dus ma byas su shes pa de ni ye shes</text></item>
<item><p>231a5</p><section>mdo sde</section><text>so| |gzhan yang / skye ba dang / 'jig pa la gnas pa ni rnam par shes pa'o/ /mi skye ba dang / mi 'gog pa la gnas pa ni ye shes te/ 'di ni ye shes la rton gyi rnam par shes</text></item>
<item><p>231a6</p><section>mdo sde</section><text>pa la mi rton pa zhes bya'o/ /de la nges pa'i don gyi mdo sde ni gang / drang ba'i don gyi mdo sde ni gang zhe na/ mdo sde gang dag lam la 'jug pa'i phyir bstan pa de dag ni drang</text></item>
<item><p>231a7</p><section>mdo sde</section><text>ba'i don ces bya'o/ /mdo sde gang dag 'bras bu la 'jug pa'i phyir bstan pa de dag ni nges pa'i don ces bya'o/ /mdo sde gang dag kun rdzob sgrub par bstan pa de dag ni drang</text></item>
<item><p>231b1</p><section>mdo sde</section><text>pa'i don ces bya'o/ /mdo sde gang dag don dam pa sgrub par bstan pa de dag ni nges pa'i don ces bya'o/ /mdo sde gang dag las dang / bya ba la 'jug par bstan pa de dag ni drang ba'i don</text></item>
<item><p>231b2</p><section>mdo sde</section><text>ces bya'o/ /mdo sde gang dag las dang / nyon mongs pa zad par bya ba'i phyir bstan pa de dag ni nges pa'i don ces bya'o/ /mdo sde gang dag kun nas nyon mongs pa bshad pa'i phyir</text></item>
<item><p>231b3</p><section>mdo sde</section><text>bstan pa de dag ni drang ba'i don ces bya'o/ /mdo sde gang dag rnam par byang ba yongs su dag par bya ba'i phyir bstan pa de dag ni nges pa'i don ces bya'o/ /mdo sde gang dag 'khor</text></item>
<item><p>231b4</p><section>mdo sde</section><text>ba la yid dbyung bar bya ba bstan pa de dag ni drang ba'i don ces bya'o/ /mdo sde gang dag 'khor ba dang / mya ngan las 'das pa gnyis su med pa la 'jug par bstan pa de dag ni</text></item>
<item><p>231b5</p><section>mdo sde</section><text>nges pa'i don ces bya'o/ /mdo sde gang dag tshig dang / yi ge sna tshogs su bstan pa de dag ni drang ba'i don ces bya'o/ /mdo sde gang dag zab mo mthong bar dga' ba khong du</text></item>
<item><p>231b6</p><section>mdo sde</section><text>chud par dga' ba bstan pa de dag ni nges pa'i don ces bya'o/ /mdo sde gang dag tshig dang / yi ge mang zhing sems can gyi sems dga' bar bya ba'i phyir bstan pa de dag ni drang</text></item>
<item><p>231b7</p><section>mdo sde</section><text>ba'i don ces bya'o/ /mdo sde gang dag tshig dang / yi ge nyung la sems can gyi sems nges par sems par byed par bstan pa de dag ni nges pa'i don ces bya'o/ /mdo sde gang</text></item>
<item><p>232a1</p><section>mdo sde</section><text>dag bdag dang / sems can dang / srog dang / gso ba dang / skyes bu dang / gang zag dang / shed las skyes dang / shed bu dang / byed pa po dang /</text></item>
<item><p>232a2</p><section>mdo sde</section><text>tshor ba po dang / sgra rnam pa sna tshogs su bshad pa dang / bdag po med pa la bdag po dang bcas bar bstan pa de dag ni drang ba'i don ces bya'o/ /mdo sde gang dag stong pa</text></item>
<item><p>232a3</p><section>mdo sde</section><text>nyid dang / mtshan ma med pa dang / smon pa med pa dang / mngon par 'du mi byed pa dang / ma skyes pa dang / ma byung ba dang / dngos po med pa dang / bdag med pa dang / sems</text></item>
<item><p>232a4</p><section>mdo sde</section><text>can med pa dang / srog med pa dang / gang zag med pa dang / bdag po med pa dang / rnam par thar pa'i sgo'i bar du bstan pa de dag ni nges pa'i don ces bya ste/ 'di ni</text></item>
<item><p>232a5</p><section>mdo sde</section><text>nges pa'i don gyi mdo sde la rton gyi drang ba'i don gyi mdo sde la mi rton pa zhes bya'o/ /de la chos nyid ni gang / gang zag ni gang zhe na/ gang gang zag tu lta ba la gnas te/</text></item>
<item><p>232a6</p><section>mdo sde</section><text>chos kha cig la rtsom pa 'di ni gang zag ces bya'o/ /gang gang zag tu lta ba de'i rtsom pa yongs su shes pa 'di ni chos nyid ces bya'o/ /gzhan yang / so so'i skye bo'i gang zag</text></item>
<item><p>232a7</p><section>mdo sde</section><text>dang | so so'i skye bo dge ba'i gang zag dang / dad pas rjes su 'brang ba'i gang zag dang / chos kyi rjes su 'brang ba'i gang zag dang / brgyad pa'i gang zag dang / rgyun du zhugs</text></item>
<item><p>232b1</p><section>mdo sde</section><text>pa'i gang zag dang / lan gcig phyir 'ong ba'i gang zag dang / phyir mi 'ong ba'i gang zag dang / dgra bcom pa'i gang zag dang / rang sangs rgyas kyi gang zag dang / byang chub sems</text></item>
<item><p>232b2</p><section>mdo sde</section><text>dpa'i gang zag dang / gang zag gcig 'jig rten du byung na skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang / mi'i skye bo</text></item>
<item><p>232b3</p><section>mdo sde</section><text>phal po che'i don gyi phyir/ phan pa'i phyir/ bde ba'i phyir lha dang / mi rnams kyi ston pa sangs rgyas bcom ldan 'das gang zag gcig po 'jig rten du byung ste/ 'di ni gang zag ces</text></item>
<item><p>232b4</p><section>mdo sde</section><text>bya'o| |gang zag gi sgra de dag thams cad ni de bzhin gshegs pa'i kun rdzob kyi tshig gi gnas kyis sems can rnams drang ba'i phyir bstan pa ste/ de la gang dag mngon par</text></item>
<item><p>232b5</p><section>mdo sde</section><text>zhen pa de dag ni rton pa ma yin pa zhes bya ste/ de dag rton pa la gzud pa'i phyir bcom ldan 'das kyis kyang chos nyid la rton cig /gang zag la ni ma yin no zhes gsungs so/ /de</text></item>
<item><p>232b6</p><section>mdo sde</section><text>la chos nyid gang zhe na/ 'di lta ste/ 'gyur ba med pa dang / sgro btags pa med pa dang / byang ba med pa dang / rnam par byang ba med pa dang / mi gnas pa dang / rab tu mi gnas</text></item>
<item><p>232b7</p><section>mdo sde</section><text>pa dang / rtsa ba med pa dang / thams cad du mnyam pa dang / mnyam pa dag la mnyam pa dang / mi mnyam pa dag la mnyam pa dang / mnyam pa dang / mi mnyam pa dag la mnyam</text></item>
<item><p>233a1</p><section>mdo sde</section><text>pa dang / rtog pa med pa dang / rtsom pa med pa dang / chos thams cad la skyon med pa rnyid pa dang / shin tu nam mkha'i rang bzhin gyi phyir mtshan nyid</text></item>
<item><p>233a2</p><section>mdo sde</section><text>'di ni chos nyid ces bya'o/ /de la gang dag chos nyid la rton pa dag ni khams gang la'ang mi rton to/ /de bas na chos kyi sgo'i tshul la 'jug pa 'dis chos thams cad la rton</text></item>
<item><p>233a3</p><section>mdo sde</section><text>pa'i phyir chos thams cad chos nyid kho nar 'gyur ba 'di ni chos nyid la rton gyi gang zag la mi rton pa zhes bya ste/ btsun pa shA ra dwa ti'i bu/ de dag ni byang chub sems dpa'</text></item>
<item><p>233a4</p><section>mdo sde</section><text>rnams kyi rton pa bzhi mi zad pa'o/ /btsun pa shA ra dwa ti'i bu/ gzhan yang / byang chub sems dpa' rnams kyi bsod nams dang / ye shes kyi tshogs kyang mi zad pa yin</text></item>
<item><p>233a5</p><section>mdo sde</section><text>te| de la byang chub sems dpa' rnams kyi bsod nams kyi tshogs mi zad pa gang zhe na/ 'di lta ste/ sbyin pa las byung ba'i bsod nams bya ba'i dngos po dang /</text></item>
<item><p>233a6</p><section>mdo sde</section><text>tshul khrims dang / bsgom pa las byung ba'i bsod nams bya ba'i dngos po dang / byams pa'i sems la snyoms par 'jug pa dang / snying rje chen po'i sbyor ba dang / dge</text></item>
<item><p>233a7</p><section>mdo sde</section><text>ba thams cad rtsom pa dang / bdag dang / gzhan gyi sdig pa bshags pa dang / slob pa dang / mi slob pa thams cad dang / rang sangs rgyas dang / sems dang po bskyed pa</text></item>
<item><p>233b1</p><section>mdo sde</section><text>dang / phyir mi ldog pa dang / skye ba gcig gis thogs pa'i byang chub sems dpa' rnams kyi dus gsum du yang dag par bsgrubs pa'i bsod nams la rjes su yi rang ba dang ldan</text></item>
<item><p>233b2</p><section>mdo sde</section><text>pa'i bsod nams bya ba'i dngos po dang / slob pa dang / mi slob pa thams cad dang / rang sangs rgyas dang / sems dang po bskyed pa dang / phyir mi ldog pa dang / skye ba gcig gis</text></item>
<item><p>233b3</p><section>mdo sde</section><text>thogs pa'i byang chub sems dpa' rnams kyi byang chub tu sems bskyed pa la rjes su yi rang ba dang ldan pa'i bsod nams bya ba'i dngos po dang / 'das pa dang / ma byon pa dang /</text></item>
<item><p>233b4</p><section>mdo sde</section><text>da ltar byung ba'i sangs rgyas bcom ldan 'das rnams kyi dge ba'i rtsa ba thams cad la rjes su yi rang ba dang ldan pa'i bsod nams bya ba'i dngos po dang / sangs rgyas thams cad</text></item>
<item><p>233b5</p><section>mdo sde</section><text>dang / byang chub sems dpa' thams cad dang / 'phags pa thams cad dang / slob pa dang / mi slob pa thams cad la chos kyi sbyin pa gsol ba dang / sku che bsring bar gsol ba</text></item>
<item><p>233b6</p><section>mdo sde</section><text>dang ldan pa'i bsod nams bya ba'i dngos po dang / dge ba'i rtsa ba thams cad la rjes su yi rang ba dang / bskul ba dang / gsol ba gdab pa'i dge ba'i rtsa ba bsags pa rnams byang</text></item>
<item><p>233b7</p><section>mdo sde</section><text>chub tu bsngo ba dang ldan pa'i bsod nams bya ba'i dngos po dang / sems can byang chub tu sems ma bskyed pa rnams byang chub tu sems bskyed pa dang / byang chub tu sems</text></item>
<item><p>234a1</p><section>mdo sde</section><text>bskyed pa rnams la pha rol tu phyin pa'i lam ston pa dang / sems can dbul po rnams la longs spyod kyis yang dag par sdud pa dang / sems can</text></item>
<item><p>234a2</p><section>mdo sde</section><text>nad pa rnams la sman sbyin zhing g.yo med par rim gro byed pa dang / mthu chung ba rnams la bzod pas bstan pa dang / ltung ba mi 'chab pa dang / sdig pa 'chags pa dang /</text></item>
<item><p>234a3</p><section>mdo sde</section><text>sangs rgyas bcom ldan 'das bzhugs pa dang / yongs su mya ngan las 'das pa rnams la mchod pa dang / rim gro thams cad rtsom pa dang / mkhan po dang / slob dpon dag</text></item>
<item><p>234a4</p><section>mdo sde</section><text>la ston pa bzhin phangs par 'dzin pa dang / chos rnams la rin thang med pa'i rin po che tshol ba ltar brtson pa dang / chos smra ba rnams la sangs rgyas bzhin du phangs par</text></item>
<item><p>234a5</p><section>mdo sde</section><text>'dzin pa dang / dpag tshad brgyar yang song zhing dam pa'i chos mnyan pa la mi ngoms pa dang / chos la slob dpon gyi dpe mkhyud med pa dang / zang zing med par chos</text></item>
<item><p>234a6</p><section>mdo sde</section><text>sbyin pa dang / chos la rin thang med pa'i rin po che chen po bzhin du phangs par 'dzin pa dang / pha ma la bsnyen bkur byed pa dang / byas pa gzo ba dang / byas pa tshor ba</text></item>
<item><p>234a7</p><section>mdo sde</section><text>dang / byas nas mi 'gyod pa dang / bsod nams gsog pas mi ngoms pa dang / lus bsdams pas lus kyi tshul 'chos pa med pa dang / dag bsdams pas dag gi tshul</text></item>
<item><p>234b1</p><section>mdo sde</section><text>'chos pa med pa dang / yid bsdams pas yid kyi tshul 'chos pa med pa dang / de bzhin gshegs pa'i mchod rten rab tu 'jog pas tshangs pas bsod nams yongs su 'dzin pa</text></item>
<item><p>234b2</p><section>mdo sde</section><text>dang | gtan pa med pa'i mchod sbyin byed pas mtshan yongs su rdzogs par byed pa dang / dge ba'i rtsa ba'i tshogs sna tshogs bsags pas dpe byad bzang po yongs su rdzogs par</text></item>
<item><p>234b3</p><section>mdo sde</section><text>byed pa dang / nga rgyal med pas lus brgyan pa dang / dag gi nyes pa thams cad spangs pas ngag brgyan pa dang / sems can thams cad la khong khro ba med pa'i sems kyis sems</text></item>
<item><p>234b4</p><section>mdo sde</section><text>brgyan pa dang / mngon par shes pas rnam par 'phrul pas sangs rgyas kyi zhing gi rgyan du 'gyur ba dang / 'dod chags dang bral ba'i chos nyid kyis chos kyi rgyan du 'gyur ba dang /</text></item>
<item><p>234b5</p><section>mdo sde</section><text>phra ma med pa dang / zhe gcod pa med pa dang / 'gyod pa'i tshig mi smra bas 'khor gyi rgyan du 'gyur ba dang / brjod pa la ser sna med par byed pas chos gzung bar 'gyur pa dang / 'bras</text></item>
<item><p>234b6</p><section>mdo sde</section><text>bu yod pa'i chos ston pas rab tu dga' nas legs so zhes bya ba sbyin pa dang / legs par bshad pa la rtog pas sgrib pa rnam par spong ba dang / nges par 'byin pa'i chos mnyan</text></item>
<item><p>234b7</p><section>mdo sde</section><text>pa'i phyir bsti stang du byas te chos mnyan pa dang / sangs rgyas bcom ldan 'das rnams la brtul zhugs kyi nags tshal phul bas byang chub kyi shing gi rgyan du 'gyur ba dang / sangs</text></item>
<item><p>235a1</p><section>mdo sde</section><text>rgyas bcom ldan 'das rnams kyi dge ba'i rtsa ba thams cad sngon du 'gro bas byang chub kyi snying po'i rgyan du 'gyur ba dang / las dang / nyon mongs pa thams</text></item>
<item><p>235a2</p><section>mdo sde</section><text>cad kyis ma gos pas skye ba dang / shi 'pho yongs su dag pa dang / rin po che dang / phangs pa'i dngos po thams cad la mi lta bar yongs su gtong bas lag na rin po che thob pa dang /</text></item>
<item><p>235a3</p><section>mdo sde</section><text>gter mi zad pa rab tu byin pas longs spyod mi zad pa dang / bzhin 'dzum zhing khro gnyer med pas sems can rnams mthong ma thag tu dga' bar 'gyur ba dang / sems can</text></item>
<item><p>235a4</p><section>mdo sde</section><text>thams cad la 'od zer mnyam par gtong bas mnyam pa nyid kyi rgyan thob pa dang / ma lobs pa rnams la mi brnyas pas 'od bkod pa gtong ba dang / tshul khrims kyi bsod</text></item>
<item><p>235a5</p><section>mdo sde</section><text>nams bsags pas skye ba yongs su dag pa dang / ltung ba mi gleng bas mngal gyi gnas yongs su dag pa dang / dge ba bcu'i las kyi lam yongs su dag pas lha dang / mir</text></item>
<item><p>235a6</p><section>mdo sde</section><text>skye ba dang / rjes su bstan pa thams cad la rnam par mi rtog pas rnam par gnon pa don yod pa dang / chos thams cad la slob dpon gyi dpe ma khyud med pas chos thams</text></item>
<item><p>235a7</p><section>mdo sde</section><text>cad la dbang ba dang / bsam pa yongs su dag pas 'jig rten thams cad la dbang ba dang / sems can yongs su dag par byed pas rang gi sangs rgyas kyi zhing yongs su</text></item>
<item><p>235b1</p><section>mdo sde</section><text>dag pa dang / las kyi rnam par smin pa la rton pas lhag pa'i bsam pa yongs su dag pa dang / nyi tshe ba'i spyod pa mi 'dod pas sangs rgyas kyi chos rgya chen po la mos pa dang /</text></item>
<item><p>235b2</p><section>mdo sde</section><text>thams cad mkhyen pa nyid kyi sems mi gtong bas bsod nams thams cad yongs su 'dzin pa dang / dad pa sngon du 'gro bas nor bdun yongs su rdzogs par 'gyur ba dang / lus</text></item>
<item><p>235b3</p><section>mdo sde</section><text>dang / srog la mi lta bas sangs rgyas kyi chos yongs su 'dzin pa dang / sngon dam pa bcas pa nyams 'og tu chud par byed pas 'jig rten thams cad la mi slu ba dang / dge ba'i chos</text></item>
<item><p>235b4</p><section>mdo sde</section><text>thams cad yongs su rdzogs par byed pas sangs rgyas kyi chos thams cad yongs su rdzogs par 'gyur pa dang / de ltar rgyu gang dang / gang gis sangs rgyas kyi chos thams cad yongs su</text></item>
<item><p>235b5</p><section>mdo sde</section><text>rdzogs par 'gyur ba'i rgyu de dang / de dag yang dag par sgrub pa 'di ni/ btsun pa shA ra dwa ti'i bu/ mdor na byang chub sems dpa' rnams kyi bsod nams kyi tshogs mi zad pa zhes bya</text></item>
<item><p>235b6</p><section>mdo sde</section><text>ste| rgya cher ni bskal pa'am/ de bas kyang lhag par bshad du yod do/ /de la byang chub sems dpa' rnams kyi ye shes kyi tshogs mi zad pa gang zhe na/ rgyu gang dang / rkyen gang gis</text></item>
<item><p>235b7</p><section>mdo sde</section><text>ye shes rtogs par 'gyur ba'i rgyu de dag dang / rkyen de dag byang chub sems dpar yang dag par sgrub ste/ de la rgyu ni gang / rkyen ni gang zhe na/ gang 'di ye shes yongs su tshol</text></item>
<item><p>236a1</p><section>mdo sde</section><text>ba la rab tu 'dun pa dang / ye shes rtogs pa'i dge ba'i bshes gnyen rnams la rtag tu bsten pa dang / 'grogs pa dang / bsnyen bkur byed pa</text></item>
<item><p>236a2</p><section>mdo sde</section><text>dang | gang yang sangs rgyas kyi ye shes la rten cing / nyan thos dang / rang sangs rgyas kyi ye shes la mi rton pa dang / dge ba'i bshes gnyen de dag la nga rgyal med cing</text></item>
<item><p>236a3</p><section>mdo sde</section><text>bla ma bzhin du phangs par 'dzin pa dang / ston pa bzhin du phangs par 'dzin pa dang / dge ba'i bshes gnyen de dag gis kyang 'di bsam pa phun sum tshogs par rig</text></item>
<item><p>236a4</p><section>mdo sde</section><text>nas 'brel pa'i gtam dag pa ye shes kyi gtam sgrub par byed do/ /snod du rig nas rgyun mi 'chad par phyi rol ma yin pa'i chos so/ /des chos de dag thos nas chos kyi</text></item>
<item><p>236a5</p><section>mdo sde</section><text>tshogs la sbyor bar byed de/ gang chos kyi tshogs la sbyor ba de ni de'i ye shes kyi tshogs yin no/ /de la chos kyi tshogs la sbyor ba gang zhe na/ gang 'di don nyung ba dang / bya</text></item>
<item><p>236a6</p><section>mdo sde</section><text>ba nyung ba dang / smra ba nyung ba dang / yo byad nyung ba dang / nam gyi cha stod dang / nam gyi cha smad la mi nyal zhing rnal 'byor la brtson pa dang / thos pa'i don la rtog pa dang / yang</text></item>
<item><p>236a7</p><section>mdo sde</section><text>dang yang tshol ba dang / sems la rnyog pa med pa dang / sgrib pa rnams rnam par sel ba dang / ltung ba rnams las 'byung ba shes pa dang / 'gyod pa med pa dang / kun nas</text></item>
<item><p>236b1</p><section>mdo sde</section><text>ldang ba med pa dang / sgrub pa snying por byed pa dang / chos la gzhol ba dang / chos la 'bab pa dang / chos la bab pa dang / rtul ba dang ldan pa dang / ye shes tshol ba la mgo dang / gos la me 'bar ba lta</text></item>
<item><p>236b2</p><section>mdo sde</section><text>bu dang / de la ma chags par gnas pa dang / tshul khrims la mi lhod pa dang / brtson pa mi gtong ba dang / khyad par du 'gro ba dang / 'du 'dzi la mi dga' ba dang / gcig pur</text></item>
<item><p>236b3</p><section>mdo sde</section><text>dga' ba dang / dgon pa la mngon du phyogs shing yid la byed pa dang / 'phags pa'i rigs chog shes pa dang / sbyangs pa'i yon tan dag las mi g.yo ba dang / chos kyi kun</text></item>
<item><p>236b4</p><section>mdo sde</section><text>dga' ba dga' zhing mos pa dang / 'jig rten pa'i sngags dran par mi 'dzin pa dang / 'jig rten las 'das pa'i chos tshol ba dang / brjed pa med pa dang / rtogs pa'i rjes</text></item>
<item><p>236b5</p><section>mdo sde</section><text>su 'gro ba dang / blo gros kyis lam dang mthun pa dang | brtan pas sdom pa dang / rkyen rnams kyis ye shes kyi rjes su 'gro ba dang / ngo tsha shes pa dang / khrel yod pas brgyan</text></item>
<item><p>236b6</p><section>mdo sde</section><text>pa dang / ye shes kyi rjes su 'gro ba lhur len pa dang / mi shes pa sel ba dang / ma rig pa dang / gti mug gi mun pa dang / rab rib kyi ling tog gis chod pa sel ba dang / shes</text></item>
<item><p>236b7</p><section>mdo sde</section><text>rab kyi mig rnam par dag pa dang / blo shin tu rnam par dag pa dang / blo rgya che ba dang / blo ma zhum pa dang / blo ma gyes pa dang / blo rab tu gsal ba dang / mngon sum shes pa dang / yon tan gzhan</text></item>
<item><p>237a1</p><section>mdo sde</section><text>la rag ma lus pa dang / bdag gi yon tan mi snyems pa dang / gzhan gyi yon tan yongs su brjod pa dang / legs par bya ba'i las byed pa dang /</text></item>
<item><p>237a2</p><section>mdo sde</section><text>las kyi rnam par smin pa dang 'gal bar mi byed pa dang / las yongs su dag pa'i ye shes te/ btsun pa shA ra dwa ti'i bu/ 'di ni byang chub sems dpa' rnams kyi ye shes</text></item>
<item><p>237a3</p><section>mdo sde</section><text>kyi tshogs mi zad pa zhes bya'o/ /gzhan yang / ye shes kyi tshogs rnam pa bzhi ste/ rnam pa bzhi gang zhe na/ sbyin pa bzhi po 'di dag ni ye shes kyi tshogs rab tu gsog par</text></item>
<item><p>237a4</p><section>mdo sde</section><text>'gyur te/ bzhi gang zhe na/ 'di lta ste/ chos smra ba rnams la gro ga dang / snyu gu dang / snag tsha dang / glegs bam sbyin pa dang / chos smra ba rnams las chos kyi stan sna</text></item>
<item><p>237a5</p><section>mdo sde</section><text>tshogs sbyin pa dang / chos smra ba rnams la rnyed pa dang / bkur sti dang / tshigs su bcad pa thams cad sbyin pa dang / chos smra ba rnams la chos bsdu ba'i phyir g.yo med</text></item>
<item><p>237a6</p><section>mdo sde</section><text>par legs so zhes bya ba sbyin pa ste/ sbyin pa bzhi po de dag ni ye shes kyi tshogs gsog par 'gyur ro/ /srung ba bzhi po 'di dag ni byang chub sems dpa' rnams kyi ye</text></item>
<item><p>237a7</p><section>mdo sde</section><text>shes kyi tshogs gsog par 'gyur te/ bzhi gang zhe na/ 'di lta ste/ chos smra ba rnams jo bo bzhin du srung ba dang / dge ba'i rtsa ba srung ba dang / yul dang / ljongs kyi phyogs</text></item>
<item><p>237b1</p><section>mdo sde</section><text>srung ba dang / phan pa'i dngos po srung ba ste/ srung ba bzhi po de dag ni byang chub sems dpa' rnams kyi ye shes kyi tshogs gsog par 'gyur ro/ /nye bar rton pa bzhi po 'di dag ni byang</text></item>
<item><p>237b2</p><section>mdo sde</section><text>chub sems dpa' rnams kyi ye shes kyi tshogs gsog par 'gyur te/ bzhi gang zhe na/ 'di lta ste/ chos smra ba rnams la zang zing gis nye bar rton pa dang / chos kyis nye bar rton</text></item>
<item><p>237b3</p><section>mdo sde</section><text>pa dang / shes rab kyis nye bar rton pa dang / ye shes kyis nye bar rton pa ste/ nye bar rton pa bzhi po de dag ni byang chub sems dpa' rnams kyi ye shes kyi tshogs gsog par 'gyur</text></item>
<item><p>237b4</p><section>mdo sde</section><text>ro| |stobs lnga po 'di dag ni byang chub sems dpa' rnams kyi ye shes kyi tshogs gsog par 'gyur te/ lnga gang zhe na/ 'di lta ste/ mos pa'i phyir dad pa'i stobs dang / thos pa tshol</text></item>
<item><p>237b5</p><section>mdo sde</section><text>pa'i phyir brtson 'grus kyi stobs dang / byang chub kyi sems mi brjed pa'i phyir dran pa'i stobs dang / mnyam pa nyid la sems nges par sems pa'i phyir ting nge 'dzin gyi</text></item>
<item><p>237b6</p><section>mdo sde</section><text>stobs dang / thos pa'i stobs kyi phyir shes rab kyi stobs te/ stobs lnga po de dag ni byang chub sems dpa' rnams kyi ye shes kyi tshogs gsog par 'gyur ro/ /tshul khrims</text></item>
<item><p>237b7</p><section>mdo sde</section><text>bzhi po 'di dag ni byang chub sems dpa' rnams kyi ye shes kyi tshogs gsog par 'gyur te/ bzhi gang zhe na/ 'di lta ste/ chos la rab tu dga' ba'i tshul khrims dang / chos</text></item>
<item><p>238a1</p><section>mdo sde</section><text>yongs su tshol ba'i tshul khrims dang / chos la nges par sems pa'i tshul khrims dang / byang chub tu yongs su bsngo ba'i tshul khrims te/ tshul khrims</text></item>
<item><p>238a2</p><section>mdo sde</section><text>bzhi po de dag ni byang chub sems dpa' rnams kyi ye shes kyi tshogs gsog par 'gyur ro/ /bzod pa bzhi po 'di dag ni byang chub sems dpa' rnams kyi ye shes kyi</text></item>
<item><p>238a3</p><section>mdo sde</section><text>tshogs gsog par 'gyur te/ bzhi gang zhe na/ 'di lta ste/ chos tshol ba la brtson pas ngan du brjod pa dang / ngan du smra ba'i tshig gi lam bzod pa dang / chos tshol ba</text></item>
<item><p>238a4</p><section>mdo sde</section><text>la brtson pas rlung dang / nyi ma dang / grang ba dang / tsha ba dang / bkres pa dang / skom pa bzod pa dang / chos tshol ba la brtson pas mkhan po dang / slob dpon dang mthun</text></item>
<item><p>238a5</p><section>mdo sde</section><text>par 'jug pa'i bzod pa dang / chos tshol ba la brtson pas stong pa nyid dang / mtshan ma med pa dang / smon pa med pa'i chos la bzod pa ste/ bzod pa bzhi po de dag ni</text></item>
<item><p>238a6</p><section>mdo sde</section><text>byang chub sems dpa' rnams kyi ye shes kyi tshogs gsog par 'gyur ro/ /brtson 'grus bzhi po 'di dag ni byang chub sems dpa' rnams kyi ye shes kyi tshogs gsog</text></item>
<item><p>238a7</p><section>mdo sde</section><text>par 'gyur te/ bzhi gang zhe na/ 'di lta ste/ nyan pa'i brtson 'grus dang / 'dzin pa'i brtson 'grus dang / bstan pa'i brtson 'grus dang / nan tan gyi brtson 'grus te/ brtson</text></item>
<item><p>238b1</p><section>mdo sde</section><text>'grus bzhi po de dag ni byang chub sems dpa' rnams kyi ye shes kyi tshogs gsog par 'gyur ro/ /bsam gtan gyi yan lag bzhi po 'di dag ni byang chub sems dpa'</text></item>
<item><p>238b2</p><section>mdo sde</section><text>rnams kyi ye shes kyi tshogs gsog par 'gyur te/ bzhi gang zhe na/ 'di lta ste/ dben pa dang / rtse gcig pa dang / bsam gtan dang / mngon par shes pa tshol ba</text></item>
<item><p>238b3</p><section>mdo sde</section><text>dang | sangs rgyas kyi ye shes la rton pa ste/ bsam gtan bzhi po de dag ni byang chub sems dpa' rnams kyi ye shes kyi tshogs gsog par 'gyur ro/ /shes rab kyi snang ba</text></item>
<item><p>238b4</p><section>mdo sde</section><text>bzhi po 'di dag ni byang chub sems dpa' rnams kyi ye shes kyi tshogs gsog par 'gyur te/ bzhi gang zhe na/ 'di lta ste/ chad pa la mi gnas pa dang / rtag pa la mi</text></item>
<item><p>238b5</p><section>mdo sde</section><text>'jug pa dang / rten cing 'brel par 'byung ba dang mi 'gal ba dang / bdag med pa la bzod pa ste/ shes rab kyi snang ba bzhi po 'di dag ni byang chub sems dpa' rnams kyi ye</text></item>
<item><p>238b6</p><section>mdo sde</section><text>shes kyi tshogs gsog par 'gyur ro/ /thabs bzhi po 'di dag ni byang chub sems dpa' rnams kyi ye shes kyi tshogs gsog par 'gyur te/ bzhi gang zhe na/ 'di lta ste/</text></item>
<item><p>238b7</p><section>mdo sde</section><text>'jig rten gyi rjes su 'jug pa dang / chos kyi rjes su 'jug pa dang / sems can gyi rjes su 'jug pa dang / ye shes kyi rjes su 'jug pa ste/ thabs bzhi po de dag ni byang</text></item>
<item><p>239a1</p><section>mdo sde</section><text>chub sems dpa' rnams kyi ye shes kyi tshogs gsog par 'gyur ro/ /lam bzhi po 'di dag ni byang chub sems dpa' rnams kyi ye shes kyi tshogs</text></item>
<item><p>239a2</p><section>mdo sde</section><text>gsog par 'gyur te/ bzhi gang zhe na/ 'di lta ste/ pha rol tu phyin pa'i lam dang / sa'i lam dang / byang chub kyi phyogs kyi lam dang / thams cad mkhyen pa'i ye shes kyi</text></item>
<item><p>239a3</p><section>mdo sde</section><text>lam ste/ lam bzhi po de dag ni byang chub sems dpa' rnams kyi ye shes kyi tshogs gsog par 'gyur ro/ /mi ngoms pa bzhi po 'di dag ni byang chub sems dpa' rnams</text></item>
<item><p>239a4</p><section>mdo sde</section><text>kyi ye shes kyi tshogs gsog par 'gyur te/ bzhi gang zhe na/ 'di lta ste/ thos pas mi ngoms pa dang / bstan pas mi ngoms pa dang / dpyod pas mi ngoms pa dang / shes</text></item>
<item><p>239a5</p><section>mdo sde</section><text>pas mi ngoms pa ste/ mi ngoms pa bzhi po 'di dag ni byang chub sems dpa' rnams kyi ye shes kyi tshogs gsog par 'gyur ro/ /gzhan yang / ye shes kyi tshogs ni gang</text></item>
<item><p>239a6</p><section>mdo sde</section><text>sems can thams cad kyi rjes su 'gro ba dang / chos thams cad kyi rjes su 'gro ba'o/ /sbyin pa las kyang ye shes kyi tshogs su blta'o/ /de bzhin du tshul khrims dang /</text></item>
<item><p>239a7</p><section>mdo sde</section><text>bzod pa dang / brtson 'grus dang / bsam gtan dang / shes rab las kyang ye shes kyi tshogs su blta'o/ /byams pa dang / snying rje dang / dga' ba dang / btang snyoms</text></item>
<item><p>239b1</p><section>mdo sde</section><text>las kyang ye shes kyi tshogs su blta ste/ de ci'i phyir zhe na/ byang chub sems dpa'i rtsom pa ji snyed pa de dag thams cad ye shes kyis grub ste/ ye shes sngon du 'gro ba/ ye shes</text></item>
<item><p>239b2</p><section>mdo sde</section><text>la rton pa/ thams cad mkhyen pa'i ye shes la gnas pa'i phyir te/ ye shes dang ldan pa thams cad rton pa yin no/ /bdud thams cad kyis kyang de la glags mi rnyed do/ /de la</text></item>
<item><p>239b3</p><section>mdo sde</section><text>sangs rgyas kyi chos kyi snod thams cad kyang nye bar gnas pa yin te/ sangs rgyas kyi byin gyi rlabs kyang 'thob bo/ /thams cad mkhyen pa'i ye shes kyang thob par byed de/ 'di</text></item>
<item><p>239b4</p><section>mdo sde</section><text>ni ye shes kyi tshogs mi zad pa zhes bya'o/ /btsun pa shA ra dwa ti'i bu/ 'di dag ni byang chub sems dpa' rnams kyi bsod nams kyi tshogs dang / ye shes kyi tshogs mi zad</text></item>
<item><p>239b5</p><section>mdo sde</section><text>pa'o| |btsun pa shA ra dwa ti'i bu/ gzhan yang / byang chub sems dpa' rnams kyi dran pa nye bar gzhag pa bzhi bsgom pa'ang mi zad pa ste/ bzhi gang zhe na/ 'di lta ste/ lus</text></item>
<item><p>239b6</p><section>mdo sde</section><text>la lus kyi rjes su lta ba dran pa nye bar gzhag pa dang / tshor ba la tshor ba'i rjes su dran pa nye bar gzhag pa dang / sems la sems kyi rjes su lta ba dran pa nye bar gzhag pa</text></item>
<item><p>239b7</p><section>mdo sde</section><text>dang | chos rnams la chos kyi rjes su lta ba dran pa nye bar gzhag pa'o/ /de la byang chub sems dpa'i lus la lus kyi rjes su lta ba dran pa nye bar gzhag pa ni ji ltar na byang chub</text></item>
<item><p>240a1</p><section>mdo sde</section><text>sems dpa' lus la lus kyi rjes su lta zhing gnas she na/ de rang gi lus dang / gzhan gyi lus la lus kyi rjes su lta zhing gnas te/ lus kyi sngon gyi</text></item>
<item><p>240a2</p><section>mdo sde</section><text>mtha' la'ang rtog /lus kyi phyi ma'i mtha' la'ang rtog /lus kyi da ltar byung ba la'ang rtog ste/ kye ma 'di ni phyin ci log las byung ba/ rgyu dang / rkyen gyis grub pa/ tshor ba med pa/</text></item>
<item><p>240a3</p><section>mdo sde</section><text>byed pa med pa/ bdag po med pa/ yongs su 'dzin pa med pa/ rgyu dang / rkyen rnams kyis byung ba ste/ 'di lta ste/ dper na/ phyi rol gyi rtswa dang / shing gel pa dang / rtsi dang / nags</text></item>
<item><p>240a4</p><section>mdo sde</section><text>tshal 'di dag rgyu rkyen gyis 'byung zhing tshor ba med pa/ byed pa med pa/ bdag po med pa/ yongs su 'dzin pa med pa/ de bzhin du bdag gi lus 'di'ang rtsa dang / shing gel</text></item>
<item><p>240a5</p><section>mdo sde</section><text>pa dang / rtsi dang / nags tshal dang / shing dang / rtsig pa dang / mig yor lta bu ste/ phung po dang / khams dang / skye mched kyis yongs su gzung ba/ tshor ba med pa/ byed pa med</text></item>
<item><p>240a6</p><section>mdo sde</section><text>pa| bdag po med pa/ yongs su 'dzin pa med pa/ bdag dang / bdag gi'am/ rtag pa'am/ brtan pa'am/ ther zug gam/ mi g.yo ba'am/ mi gnod pa'am/ mi 'gyur</text></item>
<item><p>240a7</p><section>mdo sde</section><text>ba'i chos can gyis stong ste/ lus 'di la bdag gir mi bya yi/ bdag gis snying po med pa'i lus 'dis snying po mngon par rdzogs par 'tshang rgya bar bya'o/ /snying po de'ang gang</text></item>
<item><p>240b1</p><section>mdo sde</section><text>zhe na/ gang 'di de bzhin gshegs pa'i sku ste/ bdag gis de bzhin gshegs pa'i sku/ chos kyi sku/ rdo rje'i sku/ mi shigs pa'i sku/ brtan pa'i sku/ 'jig rten gsum po thams cad</text></item>
<item><p>240b2</p><section>mdo sde</section><text>las khyad par 'phags pa'i sku de bsgrub par bya'o/ /bdag gis lus nyes pa du ma'i skyon chags mod kyi/ 'on kyang de bzhin gshegs pa'i sku nyes pa thams cad dang bral ba</text></item>
<item><p>240b3</p><section>mdo sde</section><text>thob par bya'o snyam mo/ /des phan yon mthong bas na so sor rtog pa'i stobs kyis 'byung ba chen po'i gnas kyi lus spong ste/ bdag gi lus 'di'ang sems can thams cad kyi</text></item>
<item><p>240b4</p><section>mdo sde</section><text>bya ba ci yod pa la zad par bya'o/ /'di lta ste/ dper na/ phyi rol gyi sa'i khams dang / chu'i khams dang / me'i khams dang / rlung gi khams dang / 'byung ba chen po bzhi po de</text></item>
<item><p>240b5</p><section>mdo sde</section><text>dag sgo sna tshogs dang / rnam pa sna tshogs dang / dmigs pa sna tshogs dang / rnam grangs sna tshogs dang / yo byad sna tshogs dang / longs spyod sna tshogs kyis sems can thams</text></item>
<item><p>240b6</p><section>mdo sde</section><text>cad kyi longs spyod dang / yongs su spyod par 'gyur ro/ /de bzhin du bdag gi lus 'byung ba chen po bzhi la gnas pa 'di'ang sgo sna tshogs dang / rnam pa sna tshogs dang / dmigs</text></item>
<item><p>240b7</p><section>mdo sde</section><text>pa sna tshogs dang / rnam grangs sna tshogs dang / yo byad sna tshogs dang / longs spyod sna tshogs kyis rgya cher sems can thams cad kyi longs spyod du 'gyur bar bya'o zhes des don</text></item>
<item><p>241a1</p><section>mdo sde</section><text>gyi dbang 'di mthong bas lus sdug bsngal bar yang rtog cing sems can la lta ba'i phyir lus kyi sdug bsngal gyis kyang yongs su mi skyo'o/ /lus la</text></item>
<item><p>241a2</p><section>mdo sde</section><text>mi rtag par rtog cing skye ba dang / shi 'pho bas kyang yongs su mi skyo'o/ /lus la bdag med par rtog cing sems can thams cad yongs su smin par bya ba'i phyir yang yongs</text></item>
<item><p>241a3</p><section>mdo sde</section><text>su mi skyo'o/ /lus la zhi bar rtog cing zhi bar btang snyoms su'ang mi ltung ngo / /lus la stong pa nyid dang / mtshan ma med pa dang / smon pa med pa dang / dben par yang rtog</text></item>
<item><p>241a4</p><section>mdo sde</section><text>la| lus kyi stong pa nyid dang / mtshan ma med pa dang / smon pa med pa dang / dben pa'i mthar yang mi ltung ngo / /de bzhin du lus la mngon par 'du mi byed pa dang / mi</text></item>
<item><p>241a5</p><section>mdo sde</section><text>skye ba dang / ma byung ba dang / dngos po med pa dang / ji lta ba bzhin du rnam par dag par yang rtog la/ lus mngon par 'du mi byed pa dang / mi skye ba dang / ma byung ba dang /</text></item>
<item><p>241a6</p><section>mdo sde</section><text>dngos po med pa dang / ji lta ba bzhin du rnam par dag pa'i mthar yang mi ltung ngo / /lus tshor ba med pa dang / lus byed pa med pa dang / lus bdag por med pa dang /</text></item>
<item><p>241a7</p><section>mdo sde</section><text>lus yongs su 'dzin pa med pa dang / lus dbyer med pa dang / lus ro gcig pa dang / lus nam mkha'i ngo bo nyid dang / lus rang bzhin gyis yongs su mya ngan las 'das</text></item>
<item><p>241b1</p><section>mdo sde</section><text>par yang rtog la/ lus g.yo ba med pa dang / byed pa med pa dang / bdag po med pa dang / 'dzin pa med pa dang / dbyer med pa dang / ro gcig pa dang / nam mkha'i ngo bo nyid dang /</text></item>
<item><p>241b2</p><section>mdo sde</section><text>rang bzhin gyis yongs su mya ngan las 'das pa'i mthar yang mi ltung ngo / /lus la lus kyi rjes su lta zhing gnas pa de lus la rdzas dang / snying po yang dag par rjes su mi mthong ngo / /</text></item>
<item><p>241b3</p><section>mdo sde</section><text>de nang gi lus la lus kyi rjes su lta zhing gnas pas nang na gnas pa'i nyon mongs pa rnams kyi skabs mi 'byed do/ /de phyi rol gyi lus la lus kyi rjes su lta zhing gnas pas phyi</text></item>
<item><p>241b4</p><section>mdo sde</section><text>rol gyi rjes su song ba'i nyon mongs pa rnams dang lhan cig tu mi gnas so/ /de lus nyon mongs pa can ma yin pas yongs su dag pa'i lus kyi las dang ldan pa yin/ de lus kyi</text></item>
<item><p>241b5</p><section>mdo sde</section><text>las yongs su dag pa dang ldan pas lha dang / mi'i nang na mtshan gyis legs par brgyan pa'i lus thob ste/ de'i lus mtshan gyis legs par brgyan pas lha dang / mi rnams mngon du</text></item>
<item><p>241b6</p><section>mdo sde</section><text>'dod par 'gyur ba yin no/ /de ltar byang chub sems dpa' lus la lus kyi rjes su lta zhing gnas te/ 'di ni byang chub sems dpa'i lus la lus kyi rjes su lta ba dran pa nye bar</text></item>
<item><p>241b7</p><section>mdo sde</section><text>gzhag pa zhes bya'o/ /de la byang chub sems dpa'i tshor ba rnams la tshor ba'i rjes su lta ba dran pa nye bar gzhag pa ni ji ltar na byang chub sems dpa' tshor ba la tshor ba'i rjes su lta</text></item>
<item><p>242a1</p><section>mdo sde</section><text>zhing gnas she na/ 'di la byang chub sems dpa' 'di snyam du sems te/ tshor ba gang ci'ang rung ste/ de thams cad sdug bsngal ba'o snyam nas des</text></item>
<item><p>242a2</p><section>mdo sde</section><text>tshor ba shin tu rtogs pa dang / ye shes kyis rtogs pa dang / shes rab kyis rtogs pa dang / nye bar zhi bas rtogs pas bde ba'i tshor ba'ang tshor bar byed de/ de 'dod chags kyi bag la</text></item>
<item><p>242a3</p><section>mdo sde</section><text>nyal yang bag la nyal bar mi 'gyur ro/ /sdug bsngal gyi tshor bas reg na'ang ngan song dang / mi khom par skyes pa'i sems can thams cad la snying rje chen po skyed de/ de khong khro</text></item>
<item><p>242a4</p><section>mdo sde</section><text>ba'i bag la nyal yang bag la nyal bar mi 'gyur ro/ /bde ba'ang ma yin sdug bsngal ba'ang ma yin pa'i tshor bas reg ste/ bde ba'ang ma yin sdug bsngal ba'ang ma yin pa'i</text></item>
<item><p>242a5</p><section>mdo sde</section><text>tshor ba'ang tshor bar byed de/ de ma rig pa'i bag la nyal yang bag la nyal bar mi 'gyur ro/ /de tshor ba dang ldan pa'i dran pas tshor ba gang ci'ang rung ste/ bde ba'am/ sdug</text></item>
<item><p>242a6</p><section>mdo sde</section><text>bsngal ba'am/ bde ba'ang ma yin sdug bsngal ba'ang ma yin pa tshor na/ tshor ba de dag thams cad las 'byung ba'i ye shes mthong ba sgom mo/ /de sems can thams cad</text></item>
<item><p>242a7</p><section>mdo sde</section><text>kyi tshor ba yongs su shes par bya ba'i phyir go gyon te/ sems can 'di dag tshor ba las nges par 'byung ba yang dag pa ji lta ba bzhin du mi shes te/ de dag 'byung ba mi shes</text></item>
<item><p>242b1</p><section>mdo sde</section><text>bas bde ba'i tshor bas reg na ni rjes su chags par 'gyur/ sdug bsngal gyi tshor bar reg na ni khong khro bar 'gyur/ sdug bsngal ba'ang ma yin bde ba'ang ma yin pa'i tshor bas reg</text></item>
<item><p>242b2</p><section>mdo sde</section><text>na ni rmongs par 'gyur te/ bdag ni shes rab dang / ye shes su ldan pa'i tshor bas tshor ba thams cad rgyun chad pa'i thabs mkhas pa dang / snying rje chen pos zin pa'i dge ba'i rtsa</text></item>
<item><p>242b3</p><section>mdo sde</section><text>ba'i tshogs kyis sems can de dag gi tshor ba thams cad bsal ba'i phyir chos bstan to snyam mo/ /yang ci'i phyir tshor ba zhes bya zhe na/ ma rig pas rtogs pa'i tshor ba ni sdug</text></item>
<item><p>242b4</p><section>mdo sde</section><text>bsngal du 'gyur/ ye shes kyis rtogs pa'i tshor ba ni bde bar 'gyur te/ de la ye shes kyis rtogs pa'i tshor ba ni bde bar 'gyur ba gang zhe na/ 'di la bdag gam/ sems</text></item>
<item><p>242b5</p><section>mdo sde</section><text>can nam/ srog gam/ skye ba po'am/ gso ba'am/ skyes bu'am/ gang zag gam/ shed las skyes sam/ shed bu'ang rung / gang gis kyang tshor bar 'gyur ba med kyi mngon</text></item>
<item><p>242b6</p><section>mdo sde</section><text>par zhen pa ni tshor ba'o/ /yongs su 'dzin pa ni tshor ba'o/ /nye bar len pa ni tshor ba'o/ /dmigs pa ni tshor ba'o/ /phyin ci log ni tshor ba'o/ /rnam par rtog pa ni tshor ba'o/ /</text></item>
<item><p>242b7</p><section>mdo sde</section><text>lta ba dang / bag la nyal ba ni tshor ba'o/ /mig tu 'du shes pa ni tshor ba'o/ /de bzhin du rna ba dang / sna dang / lce dang / lus dang / yid du 'du shes pa ni tshor ba'o/ /gzugs su</text></item>
<item><p>243a1</p><section>mdo sde</section><text>'du shes pa ni tshor ba'o/ /de bzhin du sgra dang / dri dang / ro dang / reg bya dang / chos su 'du shes pa ni tshor ba'o/ /gang yang mig dang / gzugs su 'dus</text></item>
<item><p>243a2</p><section>mdo sde</section><text>te reg pa'i rkyen las skyes pa'i bde ba'ang rung / sdug bsngal ba'ang rung / bde ba'ang ma yin sdug bsngal ba'ang ma yin pa'ang rung ste 'di ni tshor ba zhes bya'o/ /de bzhin du rna</text></item>
<item><p>243a3</p><section>mdo sde</section><text>ba dang / sgrar 'dus te reg pa'i rkyen dang / sna dang / drir 'dus te reg pa'i rkyen dang / lce dang / ror 'dus te reg pa'i rkyen dang / lus dang / reg byar 'dus te reg pa'i rkyen dang /</text></item>
<item><p>243a4</p><section>mdo sde</section><text>gang yang yid dang / chos su 'dus te reg pa'i rkyen las byung ba'i tshor ba bde ba'ang rung / sdug bsngal ba'ang rung / bde ba'ang ma yin sdug bsngal ba'ang ma yin pa'ang rung</text></item>
<item><p>243a5</p><section>mdo sde</section><text>ste 'di ni tshor ba zhes bya'o/ /gzhan yang / rnam grangs su na tshor ba ni gcig pu kho na ste/ gang 'di sems kyi rnam par rig pa'o/ /tshor ba gnyis te/ gang 'di nang gi dang /</text></item>
<item><p>243a6</p><section>mdo sde</section><text>phyi'o| |tshor ba gsum ste/ gang 'di 'das pa rnam par rig pa dang / ma 'ongs pa rnam par rig pa dang / da ltar byung ba rnam par rig pa'o/ /tshor ba bzhi ste/ gang 'di</text></item>
<item><p>243a7</p><section>mdo sde</section><text>khams bzhi rnam par rig pa'o/ /tshor ba lnga ste/ gang 'di phung po lnga yid la byed pa'o/ /tshor ba drug ste/ gang 'di skye mched drug la yongs su rtog pa'o/ /tshor ba bdun te/</text></item>
<item><p>243b1</p><section>mdo sde</section><text>gang 'di rnam par shes pa gnas pa bdun no/ /tshor ba brgyad de/ gang 'di log pa'i sbyor ba brgyad do/ /tshor ba dgu ste/ gang 'di sems can gyi gnas dgu'o/ /tshor ba bcu ste/ gang 'di</text></item>
<item><p>243b2</p><section>mdo sde</section><text>mi dge ba bcu'i las kyi lam rnams so/ /'di ni tshor ba kun gyi tshul te/ dmigs pa ji snyed pa de snyed du yid la byed do/ /ji snyed du yid la byed pa de snyed du yongs su rtog pa'o/ /ji snyed du</text></item>
<item><p>243b3</p><section>mdo sde</section><text>yongs su rtog pa de snyed du tshor ba ste/ de'i phyir na sems can tshad med pa rnams kyi tshor ba tshad med pa zhes bya'o/ /de la byang chub sems dpa' tshor ba rnams la tshor ba'i rjes su lta</text></item>
<item><p>243b4</p><section>mdo sde</section><text>zhing gnas pas sems can thams cad kyi tshor ba skye ba dang / 'jig pa dang / gnas pa shes pa bskyed par bya'o/ /gang sems can thams cad kyi tshor ba skye ba dang / 'jig pa dang / gnas pa</text></item>
<item><p>243b5</p><section>mdo sde</section><text>dang | dge ba dang / mi dge ba'i tshor ba shes pa 'di ni byang chub sems dpa'i tshor ba rnams la tshor ba'i rjes su lta ba dran pa nye bar gzhag pa zhes bya'o/ /de la byang chub sems dpa'i</text></item>
<item><p>243b6</p><section>mdo sde</section><text>sems la sems kyi rjes su lta ba dran pa nye bar gzhag pa gang zhe na/ gang byang chub sems dpa' de'i byang chub kyi sems ma brjed pa dran pas bsrungs shing mi g.yeng ba ste/ de sems</text></item>
<item><p>243b7</p><section>mdo sde</section><text>la 'di ltar rtog go /sems ni skyes nas zhig cing zhu ste mi gnas pa'o/ /nang na'ang mi 'dug /phyi rol tu'ang ma 'phos/ gnyis ka med par yang mi dmigs te/ gang bdag gi</text></item>
<item><p>244a1</p><section>mdo sde</section><text>byang chub kyi sems dang po skyes pa de ni zad cing 'gags te yal zhing med par gyur pas yul na mi gnas/ phyogs na mi gnas te/ de ni gdags</text></item>
<item><p>244a2</p><section>mdo sde</section><text>par mi nus so/ /sems bskyed pa gang gis byang chub kyi phyir dge ba'i rtsa ba rnams yang dag par bsgrubs pa de dag kyang zad cing 'gags te/ yal zhing med par gyur bas</text></item>
<item><p>244a3</p><section>mdo sde</section><text>yul na mi gnas/ phyogs na mi gnas te/ de'ang gdags par mi nus so/ /sems bskyed pa gang dag gis dge ba'i rtsa ba de dag byang chub tu yongs su bsngos pa de dag</text></item>
<item><p>244a4</p><section>mdo sde</section><text>kyang de'i rang bzhin dang / de'i mtshan nyid de/ sems kyis sems mi shes so/ /sems kyis sems mi mthong ngo / /sems kyis sems kyi mtshams mi sbyor ro/ /de la</text></item>
<item><p>244a5</p><section>mdo sde</section><text>sems gang zhe na/ gang gis bdag bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam pa ste/ byang chub kyi sems gang yin</text></item>
<item><p>244a6</p><section>mdo sde</section><text>pa de dge ba'i rtsa ba'i sems dang lhan cig mi gnas/ dge ba'i rtsa ba'i sems de'ang yongs su bsngo ba'i sems dang lhan cig mi gnas/ yongs su bsngo ba'i sems gang</text></item>
<item><p>244a7</p><section>mdo sde</section><text>yin pa de'ang byang chub kyi sems dang lhan cig mi gnas so snyam du rtog go /gal te byang chub sems dpa' de ltar rtog pas mi skrag mi dngang zhing dngang par mi 'gyur na sems</text></item>
<item><p>244b1</p><section>mdo sde</section><text>la sems kyi rjes su lta zhing gnas so/ /yang de 'di snyam du sems te /rgyu dang / 'bras bu chud mi za ba'i phyir rten cing 'brel par 'byung ba ni shin tu za ba ste/ sems kyi chos nyid</text></item>
<item><p>244b2</p><section>mdo sde</section><text>de lta bu yin du zin kyang chos thams cad ni rgyu dang / rkyen la rag las shing g.yo ba med pa/ byed pa med pa/ bdag po med pa/ yongs su 'dzin pa med pa ste/ de dag ji ltar 'dod</text></item>
<item><p>244b3</p><section>mdo sde</section><text>pa de bzhin du rnam par sgrub bo/ /bdag gis kyang rnam par sgrub pa la brtson par bya ste/ sems kyi chos nyid 'di'ang mi spang ngo snyam mo/ /de la sems kyi chos nyid ni gang / rnam</text></item>
<item><p>244b4</p><section>mdo sde</section><text>par sgrub pa ni gang zhe na/ sems ni sgyu ma lta bu ste/ 'di la gang sbyin par byed pa gang yang med de/ 'di ni sems kyi chos nyid ces bya'o/ /gang yang bdog pa thams cad yongs</text></item>
<item><p>244b5</p><section>mdo sde</section><text>su btang ste/ sangs rgyas kyi zhing yongs su dag par bya ba'i phyir yongs su bsngo ba 'di ni rnam par sgrub pa zhes bya'o/ /sems ni rmi lam lta bur rab tu zhi ba'i mtshan nyid de/ 'di</text></item>
<item><p>244b6</p><section>mdo sde</section><text>ni sems kyi chos nyid ces bya'o/ /gang yang tshul khrims dang / bslab pa dang / sbyangs pa'i yon tan dang / byang chub kyi tshogs gsog pa thams cad mkhyen pa nyid kyi phyir yongs su</text></item>
<item><p>244b7</p><section>mdo sde</section><text>bsngo ba 'di ni rnam par sgrub pa zhes bya'o/ /sems ni mig yor lta bu ste/ gzod ma nas yongs su ma grub pa 'di ni sems kyi chos nyid ces bya'o/ /gang yang bzod pa dang / des pa thams</text></item>
<item><p>245a1</p><section>mdo sde</section><text>cad mi skye ba'i chos la bzod pa yongs su rdzogs par bya ba'i phyir yongs su bsngo ba 'di ni rnam par sgrub pa zhes bya'o/ /sems ni smig rgyu lta bu ste/</text></item>
<item><p>245a2</p><section>mdo sde</section><text>shin tu dben pa'i phyir dben pa 'di ni sems kyi chos nyid ces bya'o/ /gang yang dge ba'i rtsa ba thams cad la brtson 'grus brtsams pa rnams sangs rgyas kyi chos thams</text></item>
<item><p>245a3</p><section>mdo sde</section><text>cad rdzogs par bya ba'i phyir yongs su bsngo ba 'di ni rnam par sgrub pa zhes bya'o/ /sems gi gzugs can ma yin pa/ bstan du med pa/ thogs pa med pa/ rnam par rig</text></item>
<item><p>245a4</p><section>mdo sde</section><text>pa med pa ste/ 'di ni sems kyi chos nyid ces bya'o/ /gang yang bsam gtan dang / rnam par thar pa dang / ting nge 'dzin dang / snyoms par 'jug pa thams cad sangs</text></item>
<item><p>245a5</p><section>mdo sde</section><text>rgyas kyi ting nge 'dzin thob par bya ba'i phyir yongs su bsngo ba 'di ni rnam par sgrub pa zhes bya'o/ /sems ni gzung ba med pa/ mtshan ma med pa/ bstan du med pa/ gnas</text></item>
<item><p>245a6</p><section>mdo sde</section><text>med pa ste/ 'di ni sems kyi chos nyid ces bya'o/ /gang yang dris pa'i tshig rab tu dbye ba bstan pa shes pa thams cad sangs rgyas kyi ye shes yongs su rdzogs par bya ba'i</text></item>
<item><p>245a7</p><section>mdo sde</section><text>phyir yongs su bsngo ba 'di ni rnam par sgrub pa zhes bya'o/ /sems ni dmigs pa med par mi skye ba ste/ 'di ni sems kyi chos nyid ces bya'o/ /sangs rgyas kyi chos thams</text></item>
<item><p>245b1</p><section>mdo sde</section><text>cad thob par bya ba'i phyir dge ba'i rtsa ba thams cad la dmigs pa'i sems nye bar sgrub pa 'di ni rnam par sgrub pa zhes bya'o/ /sems ni rgyu med par mi skye ba ste/ 'di ni sems kyi</text></item>
<item><p>245b2</p><section>mdo sde</section><text>chos nyid ces bya'o/ /gang yang byang chub kyi phyogs kyi chos thams cad kyi rgyur sems bskyed pa 'di ni rnam par sgrub pa zhes bya'o/ /yul drug las rnam par grol bar sems mi</text></item>
<item><p>245b3</p><section>mdo sde</section><text>skye ba 'di ni sems kyi chos nyid ces bya'o/ /gang yang sangs rgyas kyi chos thams cad kyi yul gyi rgyur sems mngon par sgrub pa 'di ni rnam par sgrub pa zhes bya'o/ /sems la sems</text></item>
<item><p>245b4</p><section>mdo sde</section><text>kyi rjes su lta zhing gnas pa'i byang chub sems dpa' mngon par shes pa thob par bya ba'i phyir sems nye bar 'dogs so/ /de mngon par shes pa thob pa'i sems kyis sems can</text></item>
<item><p>245b5</p><section>mdo sde</section><text>thams cad kyi sems kyi spyod pa rab tu shes te/ shes nas kyang de lta bu'i rang bzhin gyi chos ston to/ /sems la sems kyi rjes su lta zhing gnas pa'i byang chub sems dpa' snying rje</text></item>
<item><p>245b6</p><section>mdo sde</section><text>chen po thob par bya ba'i phyir sems nye bar 'dogs te/ de snying rje chen po thob pa'i sems kyis sems can thams cad yongs su smin par byed pas mi skyo'o/ /sems la sems kyi rjes</text></item>
<item><p>245b7</p><section>mdo sde</section><text>su lta zhing gnas pa'i byang chub sems dpa' sems zad par bya ba'i phyir sems mi skyed/ sems 'gog par bya ba'i phyir yang ma yin te/ 'khor ba'i rgyun gyi dge ba'i rtsa ba kun tu sbyor</text></item>
<item><p>246a1</p><section>mdo sde</section><text>pa rnams la sems mngon par sgrub bo/ /sems kyi dran pa shes pa des ma byung ba dang / mi skye ba dang / mi 'gog par nges par 'gyur ba la 'jug pa'i</text></item>
<item><p>246a2</p><section>mdo sde</section><text>chos su gnas kyang nyan thos dang / rang sangs rgyas kyi sar mi ltung sta/ nam yang sangs rgyas kyi chos thams cad yongs su rdzogs par ma gyur gyi bar du sems kyi rgyun de nye bar</text></item>
<item><p>246a3</p><section>mdo sde</section><text>'dogs te/ sems skad cig gcig dang ldan pa'i shes rab kyis bla na med pa yang dag par rdzogs pa'i byang chub kyang mngon par rdzogs par 'tshang rgya ste/ 'di ni byang chub</text></item>
<item><p>246a4</p><section>mdo sde</section><text>sems dpa' rnams kyi sems la sems kyi rjes su lta ba dran pa nye bar gzhag pa zhes bya'o/ /de la byang chub sems dpa'i chos rnams la chos kyi rjes su lta ba dran pa nye bar</text></item>
<item><p>246a5</p><section>mdo sde</section><text>gzhag pa gang zhe na/ 'phags pa'i shes rab kyi mig gis mthong ba'i chos de dag byang chub kyi snying po la 'dug gi bar du bar mdor brjed par mi 'gyur ro/ /chos rnams la</text></item>
<item><p>246a6</p><section>mdo sde</section><text>chos kyi rjes su lta zhing gnas pa'i byang chub sems dpa' gang stong pa nyid las rnam par grol ba dang / mtshan ma med pa las rnam par grol ba dang / smon pa med pa</text></item>
<item><p>246a7</p><section>mdo sde</section><text>las rnam par grol ba dang / mngon par 'du mi byed pa las rnam par grol ba dang / mi skye ba las rnam par grol ba dang / mi 'byung ba las rnam par grol ba dang / dngos</text></item>
<item><p>246b1</p><section>mdo sde</section><text>po med pa las rnam par grol ba'i chos chung rab tsam yang mi mthong ngo / /chos rnams la chos kyi rjes su lta zhing gnas pa'i byang chub sems dpas chos gang rten cing 'brel par</text></item>
<item><p>246b2</p><section>mdo sde</section><text>'byung ba las rnam par grol ba chung rab tsam yang mi mthong ngo / /chos rnams la chos kyi rjes su lta zhing gnas pa'i byang chub sems dpas chos kho na mthong gi chos ma yin pa</text></item>
<item><p>246b3</p><section>mdo sde</section><text>mi mthong ste/ de la chos gang zhe na/ 'di lta ste/ bdag med pa'i don dang / sems can med pa'i don dang / srog med pa'i don dang / gang zag med pa'i don dang / chad</text></item>
<item><p>246b4</p><section>mdo sde</section><text>pa med pa'i don dang / rtag pa med pa'i don dang / 'byung ba med pa'i don dang / 'jig pa med pa'i don te/ de la chos zhes bya'o/ /de la chos ma yin pa gang zhe na/ 'di lta</text></item>
<item><p>246b5</p><section>mdo sde</section><text>ste/ bdag tu lta ba dang / sems can du lta ba dang / srog tu lta ba dang / gang zag tu lta ba dang / chad par lta ba dang / rtag par lta ba dang / 'byung bar lta ba dang / 'jig par lta</text></item>
<item><p>246b6</p><section>mdo sde</section><text>ba ste/ 'di ni chos ma yin pa zhes bya'o/ /'di ltar yang chos thams cad ni chos so/ /chos thams cad ni chos ma yin pa'o/ /de ci'i phyir zhe na/ stong pa nyid dang / mtshan ma med</text></item>
<item><p>246b7</p><section>mdo sde</section><text>pa dang / smon pa med par so sor rtog pas chos thams cad ni chos ma yin no/ /ngar 'dzin pa dang / nga yir 'dzin pa'i lta ba la mngon par zhen pas chos thams cad ni chos ma</text></item>
<item><p>247a1</p><section>mdo sde</section><text>yin no/ /de ltar chos rnams la chos kyi rjes su lta zhing gnas pa'i byang chub sems dpas gang las sangs rgyas kyi chos med pa dang / gang las byang chub</text></item>
<item><p>247a2</p><section>mdo sde</section><text>med pa dang / gang las lam med pa dang / gang las thar ba med pa dang / gang las nges par 'byung ba med pa'i chos gang yang mi mthong ste/ des chos thams cad nges par</text></item>
<item><p>247a3</p><section>mdo sde</section><text>'byung bar shes pas sems can rnams la sgrib pa med pa zhes bya ba'i ting nge 'dzin gyi sgo thob par 'gyur ro/ /des chos thams cad dang / nyon mongs pa thams cad la'ang</text></item>
<item><p>247a4</p><section>mdo sde</section><text>bcos pa'i 'du shes 'thob ste/ chos 'di dag ni nyon mongs pa med pa ste/ 'di dag ni nyon mongs pa dang bcas pa ma yin no/ /de ci'i phyir zhe na/ 'di ltar de dag nges</text></item>
<item><p>247a5</p><section>mdo sde</section><text>pa'i don gyi don la rton te/ nyon mongs pa'i tshogs kyang med/ phung por gyur pa'ang med/ 'dod chags kyi dngos po med/ zhe sdang gi dngos po med/ gti mug gi dngos po</text></item>
<item><p>247a6</p><section>mdo sde</section><text>med de/ nyon mongs pa 'di dag rtogs pa'i phyir byang chub ste/ nyon mongs pa'i ngo bo nyid gang yin pa byang chub kyi ngo bo nyid kyang de yin no zhes de 'di lta bur dran pa nye bar</text></item>
<item><p>247a7</p><section>mdo sde</section><text>'jog kyang ci'ang nye bar mi 'jog /rab tu mi 'jog /rnam par mi 'jog go /chos nyid de gnas par rab tu shes te/ de'i phyir chos kyi dbyings de gnas pa zhes bya'o/ /gnas</text></item>
<item><p>247b1</p><section>mdo sde</section><text>gang na chos kyi dbyings na gnas pa de na sems can gyi khams kyang gnas so/ /sems can gyi khams gnas gang na gnas pa de na nam mkha'i khams kyang gnas te/ de bas</text></item>
<item><p>247b2</p><section>mdo sde</section><text>na chos thams cad ni nam mkha' dang mtshungs pa zhes bya'o/ /chos rnams la chos kyi rjes su lta zhing gnas pa'i byang chub sems dpa' ni sangs rgyas kyi chos la rton pa</text></item>
<item><p>247b3</p><section>mdo sde</section><text>yin te/ de chos thams cad kyang sangs rgyas kyi chos su mos so/ /de zad pa shes pa'ang skyed mod 'dus byas kyang zad par mi byed de/ /mi skye ba shes pa'ang mngon par sgrub ste/</text></item>
<item><p>247b4</p><section>mdo sde</section><text>de sems can la lta ba'ang skyed cing mi skye ba'i mtha' yang mi spong ngo / /chos dran pa nye bar gzhag pa zhes bya ba ni chos thams cad dran pa de la gnas par 'gyur te/ nyan</text></item>
<item><p>247b5</p><section>mdo sde</section><text>thos dang / rang sangs rgyas dang / byang chub sems dpa' dang / yang dag par rdzogs pa'i sangs rgyas kyi chos rnams dang / chos su btags pa ji snyed pa de dag thams</text></item>
<item><p>247b6</p><section>mdo sde</section><text>cad dran pa de la gnas par 'gyur te/ phyi ma'i mtha'i bar du'ang dran pa des mi brjed cing nyams par mi 'gyur ro/ /chos thams cad ma lus par dran pa de la gnas te/</text></item>
<item><p>247b7</p><section>mdo sde</section><text>dran pa des phyi ma'i mtha'i bar du'ang mi brjed cing nyams par mi 'gyur ro/ /chos rnams la chos kyi rjes su lta ba dran pa nye bar gzhag pa zhes bya ba de ni tshad med pa shin tu</text></item>
<item><p>248a1</p><section>mdo sde</section><text>bstan pa'i tshig ste/ kun tu spyod yul ba/ sangs rgyas kyi chos thams cad yang dag par 'du ba/ sems can thams cad tshim par byed pa/ bdud thams</text></item>
<item><p>248a2</p><section>mdo sde</section><text>cad pham par byed pa/ rang 'byung gi ye shes rtogs par byed pa'i tshig 'di ni byang chub sems dpa'i chos rnams la chos kyi rjes su lta ba dran pa nye bar gzhag pa zhes bya'o/ /</text></item>
<item><p>248a3</p><section>mdo sde</section><text>btsun pa shA ra dwa ti'i bu/ de dag ni byang chub sems dpa' rnams kyi dran pa nye bar gzhag pa bzhi sgom pa mi zad pa'o/ /btsun pa shA ra dwa ti'i bu/ gzhan yang / byang chub sems</text></item>
<item><p>248a4</p><section>mdo sde</section><text>dpa' rnams kyi yang dag par spong ba bzhi'ang mi zad pa ste/ bzhi gang zhe na/ 'di lta ste/ sdig pa mi dge ba'i chos ma skyes pa rnams mi bskyed pa'i phyir 'dun bskyed/ 'bad/</text></item>
<item><p>248a5</p><section>mdo sde</section><text>brtson 'grus rtsom ste/ sems rab tu 'dzin cing yang dag par rab tu 'jog pa dang / sdig pa mi dge ba'i chos skyes pa rnams spang ba'i phyir 'dun pa skyed/ 'bad/ brtson 'grus</text></item>
<item><p>248a6</p><section>mdo sde</section><text>rtsom ste/ sems rab tu 'dzin cing yang dag par rab tu 'jog pa dang / dge ba'i chos ma skyes pa rnams bskyed pa'i phyir 'dun pa skyed/ 'bad/ brtson 'grus rtsom ste/ sems</text></item>
<item><p>248a7</p><section>mdo sde</section><text>rab tu 'dzin cing yang dag par rab tu 'jog pa dang / dge ba'i chos skyes pa rnams gnas pa dang / bsgom pa dang / phyir zhing 'byung ba dang / chud za bar mi 'gyur ba dang /</text></item>
<item><p>248b1</p><section>mdo sde</section><text>nyams par mi 'gyur ba dang / shin tu rgyas par bya ba'i phyir 'dun pa skyed/ 'bad/ brtson 'grus rtsom ste/ sems rab tu 'dzin cing yang dag par rab tu 'jog pa'o/ /gang</text></item>
<item><p>248b2</p><section>mdo sde</section><text>sdig pa mi dge ba'i chos ma skyes pa rnams mi bskyed pa'i phyir 'dun pa skyed ces bya ba de ni tshul bzhin yid la byed pa'i tshig bla dwags so/ /'bad/ brtson 'grus rtsom zhes</text></item>
<item><p>248b3</p><section>mdo sde</section><text>bya ba de ni tshul bzhin yid la byed pa mi 'dor ba'i tshig bla dwags so/ /sems rab tu 'dzin cing yang dag par rab tu 'jog ces bya ba de ni tshul bzhin du rtog pa'i tshig bla dwags so//</text></item>
<item><p>248b4</p><section>mdo sde</section><text>de ci'i phyir zhe na/ tshul bzhin rab tu sbyor ba ni sdig pa mi dge ba'i chos rnams kun tu mi spyod pa'i phyir ro/ /de la sdig pa mi dge ba'i chos rnams gang zhe na/ gang 'di tshul khrims</text></item>
<item><p>248b5</p><section>mdo sde</section><text>kyi mi mthun pa'i phyogs dang / ting nge 'dzin gyi mi mthun pa'i phyogs dang / shes rab kyi mi mthun pa'i phyogs so/ /de la tshul khrims kyi mi mthun pa'i phyogs gang zhe na/ gang 'di</text></item>
<item><p>248b6</p><section>mdo sde</section><text>tshul khrims nyams pa dang / gang dag gzhan gyi tshul khrims kyang nyams par byed pa'i chos ci'ang rung ste/ gang dag tshul khrims kyi phung po'i mi mthun pa'i phyogs su 'gyur</text></item>
<item><p>248b7</p><section>mdo sde</section><text>ba 'di ni tshul khrims kyi mi mthun pa'i phyogs zhes bya'o/ /de la ting nge 'dzin gyi mi mthun pa'i phyogs gang zhe na/ gang 'di cho ga nyams pa ste/ gang dag gzhan gyi sems kyang rnam</text></item>
<item><p>249a1</p><section>mdo sde</section><text>par g.yeng bar byed pa'i chos ci'ang rung ste/ gang dag ting nge 'dzin gyi phung po'i mi mthun pa'i phyogs su 'gyur ba 'di ni ting nge 'dzin gyi mi mthun</text></item>
<item><p>249a2</p><section>mdo sde</section><text>pa'i phyogs zhes bya'o/ /de la shes rab kyi mi mthun pa'i phyogs gang zhe na/ gang 'di lta ba nyams pa ste/ gang dag gzhan gyi lta ba'ang nyams par byed pa/ kun nas ldang ba</text></item>
<item><p>249a3</p><section>mdo sde</section><text>dang | sgrib pa dang / chod par 'gyur ba'i chos ci'ang rung ste/ gang dag shes rab kyi phung po'i mi mthun pa'i phyogs su 'gyur pa 'di ni shes rab kyi mi mthun pa'i phyogs</text></item>
<item><p>249a4</p><section>mdo sde</section><text>zhes bya ste/ 'di ni sdig pa mi dge ba'i chos rnams zhes bya'o/ /tshul bzhin yid la byed pa gang gis sdig pa mi dge ba'i chos 'di lta bu ma skyes pa rnams mi skye ba'i go skabs</text></item>
<item><p>249a5</p><section>mdo sde</section><text>mi 'byed pa 'di ni yang dag par spong ba dang po zhes bya'o/ /gang yang sdig pa mi dge ba'i chos skyes pa rnams spang ba'i phyir 'dun pa skyed/ 'bad/ brtson 'grus rtsom ste/</text></item>
<item><p>249a6</p><section>mdo sde</section><text>sems rab tu 'dzin cing yang dag par rab tu 'jog ces bya ba de ni tshul bzhin yid la byed pa'i tshig bla dwags so/ /de ci'i phyir zhe na/ sdig pa mi dge ba'i chos de dag sems</text></item>
<item><p>249a7</p><section>mdo sde</section><text>la phung por gyur pa med de/ yul na mi gnas phyogs na mi gnas shing gdags par mi nus pa'i phyir ro/ /gang sdig pa mi dge ba'i chos de dag sems la kun tu 'byung</text></item>
<item><p>249b1</p><section>mdo sde</section><text>ba spong pa zhes pa ni rgyu dang dmigs pa gang dag gis sdug ba'i rnam par 'dod chags sam/ khong khro ba'i rnam par zhe sdang ngam/ ma rig pa'i rnam par gti mug skye ba'ang rung ste/ de</text></item>
<item><p>249b2</p><section>mdo sde</section><text>dag la mi sdug pa'i tshul bzhin yid la byed pas ni 'dod chags zhi bar byed/ byams pas ni zhe sdang / rten cing 'brel par 'byung ba la 'jug pas ni gti mug zhi bar byed pa ste/</text></item>
<item><p>249b3</p><section>mdo sde</section><text>gang nyon mongs pa 'di dag zhi ba 'di ni spong ba zhes bya'o/ /tha snyad btags pa gzung gi don dam par na de la gang spang ba'i chos gang yang mi dmigs te/ chos thams cad mnyam</text></item>
<item><p>249b4</p><section>mdo sde</section><text>pa nyid du mngon sum pas na/ de'i phyir yang dag par spong ba zhes bya ste/ 'di ni yang dag par spong ba gnyis pa zhes bya'o/ /gang yang dge ba'i chos ma skyes pa rnams bskyed</text></item>
<item><p>249b5</p><section>mdo sde</section><text>pa'i phyir 'dun pa skyed/ 'bad/ brtson 'grus rtsom ste/ sems rab tu 'dzin cing yang dag par rab tu 'jog ces bya ba de ni tshad med pa'i tshig shin tu bstan pa'o/ /de ci'i phyir</text></item>
<item><p>249b6</p><section>mdo sde</section><text>zhe na/ gang dag byang chub sems dpas yang dag par bsgrub par bya ba'i chos de dag tshad med pa'i phyir ro/ /de la 'dun pa ni dge ba'i chos thams cad kyi rtsa ba'o/ /brtson 'grus</text></item>
<item><p>249b7</p><section>mdo sde</section><text>ni dge ba'i chos thams cad yang dag par sgrub pa'o/ /sems yang dag par 'dzin pas ni dge ba'i chos thams cad nyams su lon par byed de/ dge ba'i chos de dag la dpyod</text></item>
<item><p>250a1</p><section>mdo sde</section><text>cing rnam par 'byed pa ste/ 'di ni yang dag par spong ba gsum pa zhes bya'o/ /gang yang dge ba'i chos skyes pa rnams gnas pa dang / bsgom pa dang /</text></item>
<item><p>250a2</p><section>mdo sde</section><text>phyir zhing 'byung ba dang / chud za bar mi 'gyur ba dang / nyams par mi 'gyur ba dang / shin tu rgyas par bya ba'i phyir 'dun pa skyed/ 'bab/ brtson 'grus rtsom ste/ sems</text></item>
<item><p>250a3</p><section>mdo sde</section><text>rab tu 'dzin cing yang dag par rab tu 'jog ces bya ba de ni byang chub tu yongs su bsngos pa'i dge ba'i rtsa ba'i tshig bla dwags so/ /de ci'i phyir zhe na/ byang chub tu yongs su</text></item>
<item><p>250a4</p><section>mdo sde</section><text>bsngos pa'i dge ba'i rtsa ba ni byang chub kyi snying po'i mthar ma thug gi bar du bar ma dor chud mi za ba'i phyir ro/ /de ci'i phyir zhe na/ 'di ltar dge ba'i rtsa ba de ni khams gsum</text></item>
<item><p>250a5</p><section>mdo sde</section><text>pa thams cad la mi gnas pa'i phyir te/ dge ba'i rtsa ba gang khams gsum pa la gnas pa de ni yongs su zad par 'gyur gyi/ dge ba'i rtsa ba gang khams gsum pa la mi</text></item>
<item><p>250a6</p><section>mdo sde</section><text>gnas par thams cad mkhyen pa nyid du yongs su bsngos pa de ni byang chub kyi snying po'i mthar ma thug gi bar du bar ma dor gang yang zad par mi 'gyur ro/ /'di ni byang chub sems</text></item>
<item><p>250a7</p><section>mdo sde</section><text>dpa' yang dag par spong ba bzhi zhes bya ste/ btsun pa shA ra dwa ti'i bu/ de dag ni byang chub sems dpa' rnams kyi yang dag par spong ba bzhi mi zad pa'o// //</text></item>
<item><p>250b1</p><section>mdo sde</section><text>bam po bdun pa ste tha ma/ btsun pa shA ra dwa ti'i bu/ gzhan yang / byang chub sems dpa' rnams kyi rdzu 'phrul gyi rkang pa bzhi mi zad pa ste/ bzhi gang zhe na/ 'di lta ste/ 'dun pa</text></item>
<item><p>250b2</p><section>mdo sde</section><text>dang | brtson 'grus dang / sems dang / dpyod pa'o/ /de dag gi rtsa ba'i rten dang / gnas ni byams pa dang / snying rje dang / dga' ba dang / btang snyoms dang / tshad med pa bzhi</text></item>
<item><p>250b3</p><section>mdo sde</section><text>po dag ste/ de tshad med pa bzhi po 'di la bstan cing bsgoms te mang du byas pas sems las su rung ba thob par 'gyur ro/ /de sems las su rung ba thob pas bsam gtan</text></item>
<item><p>250b4</p><section>mdo sde</section><text>dang po la mnyam par 'jog go /de bzhin du gnyis pa dang / de bzhin du gsum pa dang / de bzhin du bzhi pa la'ang mnyam par gzhog ste/ des bsam gtan thob pas lus</text></item>
<item><p>250b5</p><section>mdo sde</section><text>dang / sems yang ba thob par 'gyur ro/ /de lus dang / sems yang ba dang ldan pas mngon par shes pa la 'jug pa mngon par sgrub bo/ /de mngon par shes pa la 'jug pa mngon</text></item>
<item><p>250b6</p><section>mdo sde</section><text>par sgrub pa dang ldan pas 'dun pa las sam/ brtson 'grus las sam/ sems las sam/ dpyod pa las rdzu 'phrul gyi rkang pa skyed do/ /de la 'dun pa ni gang chos de dag la mngon</text></item>
<item><p>250b7</p><section>mdo sde</section><text>du phyogs pa'o/ /brtson 'grus ni gang chos de dag sgrub pa'o/ /sems ni gang chos de dag la rtog pa'o/ /dpyod pa ni gang chos de dag la mkhas pa ste/ de rdzu 'phrul gyi rkang pa</text></item>
<item><p>251a1</p><section>mdo sde</section><text>mngon par sgrub pa rnams kyis yang dag par sgrub ste/ de'i phyir na rdzu 'phrul gyi rkang pa zhes bya'o/ /de la 'dun pas ni rnam par sgrub bo/ /brtson 'grus</text></item>
<item><p>251a2</p><section>mdo sde</section><text>kyis ni rdzogs par byed do/ /sems kyis ni rnam par 'jog go /dpyod pas ni rnam par 'byed do/ /de la byang chub sems dpa' rnams kyi rdzu 'phrul gyi rkang pa ni mos pa las</text></item>
<item><p>251a3</p><section>mdo sde</section><text>byung ba mngon par 'du byed pa med pa/ rang gi sems bskyed pas dbang byed pa/ ji ltar 'dod pa bzhin du 'gro ba yongs su spang ba legs par byas pa/ rtsa ba la shin tu gnas</text></item>
<item><p>251a4</p><section>mdo sde</section><text>pa| thams cad du rgyu zhing rlung dmar bzhin du thogs pa med pa/ nam mkha'i mthar thug pa ste/ btsun pa shA ra dwa ti'i bu/ de dag byang chub sems dpa' rnams kyi rdzu 'phrul</text></item>
<item><p>251a5</p><section>mdo sde</section><text>gyi rkang pa bzhi mi zad pa'o/ /btsun pa shA ra dwa ti'i bu/ gzhan yang / byang chub sems dpa' rnams kyi dbang po lnga mi zad pa ste/ de la dbang po lnga gang zhe na/ gang 'di dad pa'i</text></item>
<item><p>251a6</p><section>mdo sde</section><text>dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po'o/ /de la dad pa'i dbang po gang zhe na/ dad pa gang</text></item>
<item><p>251a7</p><section>mdo sde</section><text>gis chos bzhi la dad pa ste/ bzhi gang zhe na/ 'di lta ste/ 'khor ba na spyod pa'i 'jig rten pa'i yang dag pa'i lta ba la dad pa ste/ de las kyi rnam par smin pa la rten pa yin/ dge</text></item>
<item><p>251b1</p><section>mdo sde</section><text>ba'am/ sdig pa'i las gang dang / gang byas pa'i las de dang / de'i rnam par smin pa myong bar 'gyur ro snyam ste/ srog gi phyir yang sdig pa'i las mi byed pa dang / byang chub sems</text></item>
<item><p>251b2</p><section>mdo sde</section><text>dpa'i spyod pa la dad pa ste/ spyod pa de la zhugs nas kyang theg pa gzhan la 'dod pa mi skyed pa dang / chos thams cad la don dam pa nges pa'i don zab mo rten cing 'brel par</text></item>
<item><p>251b3</p><section>mdo sde</section><text>'byung ba bdag med pa/ sems can med pa/ srog med pa/ gso ba med pa/ gang zag med par rnam par dpyod pa dang / stong pa nyid dang / mtshan ma med pa dang / smon pa med</text></item>
<item><p>251b4</p><section>mdo sde</section><text>pa'i mtshan nyid du dad pa ste/ lta bar gyur pa thams cad dang / bag la nyal bar gyur pa thams cad bag la nyal bar mi byed pa dang / stobs dang / mi 'jig pa la sogs pa</text></item>
<item><p>251b5</p><section>mdo sde</section><text>sangs rgyas kyi chos thams cad la dad pa ste/ dad pa'i phyir the tshom dang bral/ nem nur dang bral bas sangs rgyas kyi chos de dag yang dag par sgrub pa ste/ 'di ni dad pa'i dbang po</text></item>
<item><p>251b6</p><section>mdo sde</section><text>zhes bya'o/ /de la brtson 'grus kyi dbang po gang zhe na/ chos gang dag la dad pa'i dbang pos dad par gyur pa'i chos de dag brtson 'grus kyi dbang pos yang dag par sgrub ste/</text></item>
<item><p>251b7</p><section>mdo sde</section><text>'di ni brtson 'grus kyi dbang po zhes bya'o/ /de la dran pa'i dbang po gang zhe na/ chos gang dag brtson 'grus kyi dang pos yang dag par bsgrubs pa dran pa'i dbang pos chud mi</text></item>
<item><p>252a1</p><section>mdo sde</section><text>gzon te/ 'di ni dran pa'i dbang po zhes bya'o/ /de la ting nge 'dzin gyi dbang po gang zhe na/ dran pa'i dbang pos chos gang dag chud mi gzon pa'i chos de</text></item>
<item><p>252a2</p><section>mdo sde</section><text>dag ting nge 'dzin gyi dbang pos rtse gcig tu byed de/ 'di ni ting nge 'dzin gyi dbang po zhes bya'o/ /de la shes rab kyi dbang po gang zhe na/ chos gang dag ting nge 'dzin gyi dbang pos</text></item>
<item><p>252a3</p><section>mdo sde</section><text>rtse gcig tu byas pa'i chos de dag shes rab kyi dbang pos rab tu rtog cing shin tu rtogs par byed de/ gang chos de dag la gzhan gyi dring la mi 'jog par shes shing so sor</text></item>
<item><p>252a4</p><section>mdo sde</section><text>rang gis shes pa 'di ni shes rab kyi dbang po zhes bya'o/ /de ltar na dbang po lnga 'di dag ni lhan cig 'grogs shing rjes su 'brel ba ste/ sangs rgyas kyi chos thams cad</text></item>
<item><p>252a5</p><section>mdo sde</section><text>yongs su rdzogs par byed do/ /lung bstan pa'i sar yang gzhog go /btsun ba shA ra dwa ti'i bu/ 'di lta ste/ dper na/ phyi rol pa'i dbang po lnga mngon par shes pa rnams</text></item>
<item><p>252a6</p><section>mdo sde</section><text>sems can mngal du song ba rnams ni ji srid du de'i pho'i dbang po dang / mo'i dbang po mngon par grub par ma gyur pa de srid du lung mi ston to/ /de bzhin du sangs rgyas</text></item>
<item><p>252a7</p><section>mdo sde</section><text>bcom ldan 'das rnams kyang byang chub sems dpa' dag pa ji srid du 'jig rten las 'das pa'i dbang po lnga po 'di dag dang ldan par ma gyur pa de srid du bla na med pa yang</text></item>
<item><p>252b1</p><section>mdo sde</section><text>dag par rdzogs pa'i byang chub tu lung mi ston te/ btsun pa shA ra dwa ti'i bu/ 'di dag ni byang chub sems dpa' rnams kyi dbang po lnga mi zad pa'o/ /btsun pa shA ra dwa ti'i bu/ gzhan</text></item>
<item><p>252b2</p><section>mdo sde</section><text>yang / byang chub sems dpa' rnams kyi stobs lnga mi zad pa ste/ de la stobs lnga gang zhe na/ 'di lta ste/ dad pa'i stobs dang / brtson 'grus kyi stobs dang / dran pa'i stobs dang /</text></item>
<item><p>252b3</p><section>mdo sde</section><text>ting nge 'dzin gyi stobs dang / shes rab kyi stobs so/ /de la dad pa'i stobs gang zhe na/ gang 'di mos pa dang / dad pa dang / mi rdzib ste/ gal te bdud sdig can sangs rgyas</text></item>
<item><p>252b4</p><section>mdo sde</section><text>kyi gzugs kyis de'i drung du 'ongs nas chos la nges par sems pa'i mos pa gang yang rung ba las 'bral bar byed cing 'dun pa zlog bar byed na'ang dad pa'i stobs la mos pa'i</text></item>
<item><p>252b5</p><section>mdo sde</section><text>byang chub sems dpa' ni dad pa'i stobs de las bskyod pa'am/ bsgul ba'am/ bslang bar mi nus te/ 'di ni dad pa'i stobs zhes bya'o/ /de la brtson 'grus kyi stobs gang zhe</text></item>
<item><p>252b6</p><section>mdo sde</section><text>na| byang chub sems dpas brtson 'grus brtsam pa gang dang / gang rtsom pa dang / dge ba'i chos gang dang / gang dag la sbyor ba de dang / de dag la stobs bskyed pa sra ba 'thob ste/ stobs</text></item>
<item><p>252b7</p><section>mdo sde</section><text>bskyed pa de dang ldan pa'i byang chub sems dpa' gnas de las ma brgal gyi bar du de la lhar bcas pa'i 'jig rten gyis kyang bskyod pa'am/ bsgul ba'am/ bslang bar mi</text></item>
<item><p>253a1</p><section>mdo sde</section><text>nus pa 'di ni brtson 'grus kyi stobs zhes bya'o/ /de la dran pa'i stobs gang zhe na/ de chos dran pa'i gnas gang dang / gang la sems 'jog pa</text></item>
<item><p>253a2</p><section>mdo sde</section><text>de las nyon mongs pa gang yang rung ba dag gis gtor bar mi nus te/ de'i dran pa'i stobs pa skyed pa des nyon mongs pa thams cad 'joms shing / byang chub sems dpa'i</text></item>
<item><p>253a3</p><section>mdo sde</section><text>dran pa de ni nyon mongs pa thams cad kyis mi rdzi ba yin te/ 'di ni dran pa'i stobs zhes bya'o/ /de la ting nge 'dzin gyi stobs gang zhe na/ gang 'du 'dzi thams cad las dben</text></item>
<item><p>253a4</p><section>mdo sde</section><text>par gnas zhing spyod pa ste/ de sgra dang / tshig gi lam thams cad kyis shin tu ston kyang de'i bsam gtan dang po la sgra'i tsher ma'ang sgrib par mi byed do/ /de rtog pa dang /</text></item>
<item><p>253a5</p><section>mdo sde</section><text>dpyod par spyod kyang de'i bsam gtan gnyis pa la sgrib par mi 'gyur ro/ /de dga' ba dang / mgu ba skyes pa'ang de'i bsam gtan gsum pa la sgrib par yang mi 'gyur ro/ /de</text></item>
<item><p>253a6</p><section>mdo sde</section><text>sems can thams cad smin par bya ba dang / dam pa'i chos yongs su gzung ba'i phyir btang snyoms par yang mi 'gyur la/ de'i bsam gtan bzhi pa la'ang sgrib par mi</text></item>
<item><p>253a7</p><section>mdo sde</section><text>'gyur ro/ /de bsam gtan bzhi po de dag gis gnas te/ bsam gtan dang mi mthun pa'i phyogs kyi chos rnams kyis kyang thul bar mi nus so/ /de mnyam par bzhag</text></item>
<item><p>253b1</p><section>mdo sde</section><text>pa'i gnas kyang mi gtong la ting nge 'dzin gyi dbang gis kyang mi skye ste/ 'di ni ting nge 'dzin gyi stobs zhes bya'o/ /de la shes rab kyi stobs gang zhe na/ gang 'jig rten pa dang / 'jig rten</text></item>
<item><p>253b2</p><section>mdo sde</section><text>las 'das pa'i chos la mi thul bar shes pa ste/ tshe rabs tshe rabs su'ang de'i slob dpon med par bzo'i las dang / rig pa dang / sngags dang / stobs kyi gnas thams cad mngon</text></item>
<item><p>253b3</p><section>mdo sde</section><text>du 'gyur ro/ /'jig rten na dam pa/ bya dka' ba/ bzod par dka' ba/ thob par dka' ba/ ji snyed pa de dag byang chub sems dpa' la mngon par 'gyur ro/ /gang yang 'jig rten</text></item>
<item><p>253b4</p><section>mdo sde</section><text>las 'das pa'i chos gang dang / gang dag gis 'jig rten las zlo ba de dag kyang byang chub sems dpa' de'i shes rab dang / ye shes kyi stobs bskyed pas rjes su rtogs te/ lta</text></item>
<item><p>253b5</p><section>mdo sde</section><text>dang | mi dang / lha ma yin du bcas pa'i 'jig rten gyis mi rdzi ba 'di ni shes rab kyi stobs zhes bya ste/ btsun pa shA ra dwa ti'i bu/ de dag ni byang chub sems dpa' rnams kyi stobs</text></item>
<item><p>253b6</p><section>mdo sde</section><text>lnga mi zad pa'o/ /btsun pa shA ra dwa ti'i bu/ gzhan yang / byang chub sems dpa' rnams kyi byang chub kyi yan lag bdun ni mi zad pa ste/ de la byang chub kyi yan lag bdun gang zhe</text></item>
<item><p>253b7</p><section>mdo sde</section><text>na| 'di lta ste/ dran pa yang dag byang chub kyi yan lag dang / chos rnam par 'byed pa yang dag byang chub kyi yan lag dang / brtson 'grus yang dag byang chub kyi yan lag dang /</text></item>
<item><p>254a1</p><section>mdo sde</section><text>dga' ba yang dag byang chub kyi yan lag dang / shin tu sbyangs pa yang dag byang chub kyi yan lag dang / ting nge 'dzin yang dag byang chub kyi yan lag dang /</text></item>
<item><p>254a2</p><section>mdo sde</section><text>btang snyoms yang dag byang chub kyi yan lag go /de la dran pa yang dag byang chub kyi yan lag gang zhe na/ dran pa gang gis chos rnams rtogs par 'gyur ba dang / chos rnams la</text></item>
<item><p>254a3</p><section>mdo sde</section><text>so sor rtog pa dang / chos rnams la dpyod pa dang / chos rnams la kun 'gro ba dang / chos rnams la bsam pa dang / chos rnams la rjes su rtog pa ste/ de dran pa des chos rnams</text></item>
<item><p>254a4</p><section>mdo sde</section><text>kyi rang gi mtshan nyid rtogs par 'gyur ro/ /chos rnams kyi rang gi mtshan nyid gang zhe na/ chos thams cad ni rang gi mtshan nyid kyi stong pa ste/ gang gis de ltar dran zhing rtogs</text></item>
<item><p>254a5</p><section>mdo sde</section><text>pa 'di ni dran pa yang dag byang chub kyi yan lag ces bya'o/ /de la chos rnam par 'byed pa yang dag byang chub kyi yan lag gang zhe na/ gang chos kyi phung po brgyad khri bzhi stong rnam par</text></item>
<item><p>254a6</p><section>mdo sde</section><text>'byed pa shes te/ chos gang ji lta ji lta bur rnam par dbye bar bya ba nges pa'i don kyang nges pa'i don du/ drang ba'i don kyang drang ba'i don du/ kun rdzob kyi don kyang kun rdzob kyi don du/</text></item>
<item><p>254a7</p><section>mdo sde</section><text>don dam pa'ang don dam par/ brda'ang brdar/ rnam par nges pa'ang rnam par nges par chos de dang / de dag de lta bur rnam par 'byed pa 'di ni chos rnam par 'byed pa yang dag</text></item>
<item><p>254b1</p><section>mdo sde</section><text>byang chub kyi yan lag ces bya'o/ /de la brtson 'grus yang dag byang chub kyi yan lag gang zhe na/ gang dran pa 'di dang / chos rnam par 'byed pa dang / dga' ba dang / shin tu sbyangs</text></item>
<item><p>254b2</p><section>mdo sde</section><text>pa dang / ting nge 'dzin dang / btang snyoms zhes pa 'di rab tu 'dzin pa dang / spro ba dang / stobs dang / rtul ba dang / phyir mi ldog pa dang / 'dun pa dang / mthu dang / brtson pa mi</text></item>
<item><p>254b3</p><section>mdo sde</section><text>gtong ba dang / lam mngon par rtogs par bya ba'i phyir brtson pa 'di ni brtson 'grus yang dag byang chub kyi yan lag ces bya'o/ /de la dga' ba yang dag byang chub kyi yan lag gang</text></item>
<item><p>254b4</p><section>mdo sde</section><text>yin| chos la dga' ba dang / chos la mos pa dang / chos la mchog tu dga' ba gang gis sems ma god pa dang dad cing 'dod pa ste/ chos la dga' ba gang gis lus dang / sems shin</text></item>
<item><p>254b5</p><section>mdo sde</section><text>tu sbyangs par 'gyur ba dang / nyon mongs pa rnams sel ba 'di ni dga' ba yang dag byang chub kyi yan lag ces bya'o/ /de la shin tu sbyangs pa yang dag byang chub kyi yan lag gang zhe</text></item>
<item><p>254b6</p><section>mdo sde</section><text>na| gang lus shin tu sbyangs pa dang / sems shin tu sbyangs pas nyon mongs pa bsal bas sgrib pa dang bral ba dang / zhi gnas la 'jug pa'i dmigs pa la sems gzhog</text></item>
<item><p>254b7</p><section>mdo sde</section><text>pa 'di ni shin tu sbyangs pa yang dag byang chub kyi yan lag ces bya'o/ /de la ting nge 'dzin yang dag byang chub kyi yan lag gang zhe na/ gang sems mnyam par bzhag pas chos kyi</text></item>
<item><p>255a1</p><section>mdo sde</section><text>ye shes mngon par rdzogs par 'tshang rgya yi/ sems mnyam par ma bzhag pas ni ma yin no/ /gang sems mnyam par bzhag pas chos de dag</text></item>
<item><p>255a2</p><section>mdo sde</section><text>mngon par rdzogs par 'tshang rgya yi/ sems mnyam par ma bzhag pas ma yin te/ lta ba dang / bag la nyal dang / kun nas ldang ba de dag bor bas kyang mngon par</text></item>
<item><p>255a3</p><section>mdo sde</section><text>rdzogs par 'tshang mi rgya ste/ gzhan du na chos thams cad mnyam pa nyid dang / chos thams cad tha dad du dbye ba med pas chos thams cad mnyam pa nyid mngon par rdzogs par</text></item>
<item><p>255a4</p><section>mdo sde</section><text>'tshang rgya ste/ 'di ni ting nge 'dzin yang dag byang chub kyi yan lag ces bya'o/ /de la btang snyoms yang dag byang chub kyi yan lag gang zhe na/ gang 'di ni bde ba dang / yid</text></item>
<item><p>255a5</p><section>mdo sde</section><text>mi bde ba'i cha dang mthun pa'i chos rnams kyis sems yongs su mi gtugs pa dang / 'jig rten gyi chos rnams kyis mi 'phrogs pa dang / mtho dman du mi gnas pa'i</text></item>
<item><p>255a6</p><section>mdo sde</section><text>phyir mi bsgul ba yin te/ gnod pa med pa dang / 'phrogs pa med pa dang / rjes su chags pa med pa dang / zhe 'gras pa med pa dang / 'phags pa'i bden pa'i lam dang</text></item>
<item><p>255a7</p><section>mdo sde</section><text>mthun pa 'di ni btang snyoms yang dag byang chub kyi yan lag ces bya ste/ btsun pa shA ra dwa ti'i bu/ de dag ni byang chub sems dpa' rnams kyi byang chub kyi yan lag bdun mi zad</text></item>
<item><p>255b1</p><section>mdo sde</section><text>pa'o| |btsun pa shA ra dwa ti'i bu/ gzhan yang / byang chub sems dpa' rnams kyi lam mi zad pa ste/ de la byang chub sems dpa' rnams kyi lam gang zhe na/ lam zhes bya ba ni</text></item>
<item><p>255b2</p><section>mdo sde</section><text>'phags pa'i lam yan lag brgyad pa ste/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang /</text></item>
<item><p>255b3</p><section>mdo sde</section><text>yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /de la yang dag pa'i lta ba gang zhe na/ gang 'di 'phags pa 'jig</text></item>
<item><p>255b4</p><section>mdo sde</section><text>rten las 'das pa ste/ bdag tu lta ba las kun nas langs pa ma yin/ sems can du ma yin/ srog tu ma yin/ gso bar ma yin/ skyes bur ma yin/ gang zag tu ma yin/</text></item>
<item><p>255b5</p><section>mdo sde</section><text>shed las skyes su ma yin/ shed bur ma yin/ byed pa por ma yin/ tshor ba por lta ba las kun nas langs pa ma yin/ mi rtag pa dang / chad par lta ba las kun nas langs</text></item>
<item><p>255b6</p><section>mdo sde</section><text>pa ma yin/ 'byung ba dang / 'jig par lta ba las kun nas langs pa ma yin/ dge ba dang / mi dge ba dang / lung du mi ston par lta ba las kun nas langs pa'ang ma yin pa nas</text></item>
<item><p>255b7</p><section>mdo sde</section><text>'khor ba dang / mya ngan las 'das par lta ba'i bar las kun nas langs pa'ang ma yin te/ 'di ni yang dag pa'i lta ba zhes bya'o/ /de la yang dag pa'i rtog pa gang zhe na/ rtog</text></item>
<item><p>256a1</p><section>mdo sde</section><text>pa gang dag gis 'dod chags dang / zhe sdang dang / gti mug gi nyon mongs pa dag kun tu 'byung ba'i kun tu rtog pa de dag la mi rtog pa dang / rtog</text></item>
<item><p>256a2</p><section>mdo sde</section><text>pa gang dag gis tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba'i phung po rnams kun tu 'byung ba'i</text></item>
<item><p>256a3</p><section>mdo sde</section><text>kun tu rtog pa de dag la mi rtog pa ni yang dag pa'i rtog pa zhes bya'o/ /de la yang dag pa'i ngag gang zhe na/ ngag gang gis bdag la'ang yongs su mi gdung zhing gzhan</text></item>
<item><p>256a4</p><section>mdo sde</section><text>la'ang ma yin pa dang / bdag la'ang kun nas nyon mongs par mi byed cing gzhan la'ang ma yin pa dang / bdag la'ang mi gnod cing gzhan la'ang ma yin pa ste/ ngag gang</text></item>
<item><p>256a5</p><section>mdo sde</section><text>gis 'phags pa'i lam la legs par 'jug pa mnyam par bzhag pa la brtson pa'i ngag de dang ldan pa yin te/ 'di ni yang dag pa'i ngag ces bya'o/ /de la yang dag pa'i las</text></item>
<item><p>256a6</p><section>mdo sde</section><text>kyi mtha' gang zhe na/ gang las kyang gnag la rnam par smin pa gnag pa'i las de mngon par 'du mi byed pa dang / gang las kyang dkar la rnam par smin pa'ang dkar ba'i</text></item>
<item><p>256a7</p><section>mdo sde</section><text>las de mngon par 'du byed pa dang / gang las kyang dkar gnag la rnam par smin pa'ang dkar gnag tu 'gyur ba'i las de ma mngon par 'du mi byed pa dang / las gang mi gnag</text></item>
<item><p>256b1</p><section>mdo sde</section><text>mi dkar zhing rnam par smin pa'ang med la las kyi sa las zad par 'gyur ba'i las de mngon par 'du byed pa'o/ /de las la rton pa yang dag pa'i las kyi mtha' la brtson pa</text></item>
<item><p>256b2</p><section>mdo sde</section><text>zhes bya ste/ 'di ni yang dag pa'i las kyi mtha' zhes bya'o/ /de la yang dag pa'i 'tsho ba gang zhe na/ gang 'phags pa'i rigs dang / sbyangs pa'i yon tan dang / yo byad bsnyungs</text></item>
<item><p>256b3</p><section>mdo sde</section><text>pa mi gtong ba dang / tshul 'chos pa med pa dang / kha gsag med pa dang / thob kyis 'jal ba med pa dang / dgang sla ba dang / gso sla ba dang / cho ga bzang po'i ngang tshul can dang /</text></item>
<item><p>256b4</p><section>mdo sde</section><text>gzhan gyi rnyed pa la phrag dog med pa dang / bdag gi rnyed pas chog shes pa dang / kha na ma tho ba med pa dang / 'phags pas gnang ba'i 'tsho ba 'di ni yang dag pa'i 'tsho ba'o/ /de la</text></item>
<item><p>256b5</p><section>mdo sde</section><text>yang dag pa'i rtsol ba gang zhe na/ rtsol ba gang log pa rnams kyis 'phags pas ma gnang ba/ 'dod chags dang / zhe sdang dang / gti mug gi nyon mongs pa'i bag la nyal ba</text></item>
<item><p>256b6</p><section>mdo sde</section><text>byed pa'i rtsol ba de mi 'dod cing / rtsol ba gang yang dag par 'phags pa'i lam dang / bden pa la 'jug pa/ mya ngan las 'da' bar 'gro ba'i lam du gtong ba'i rtsol ba de'i rjes</text></item>
<item><p>256b7</p><section>mdo sde</section><text>su 'gro ba 'di ni yang dag pa'i rtsol ba zhes bya'o/ /de la yang dag pa'i dran pa gang zhe na/ dran pa gang shin tu nye bar gzhag pa dang / mi sgul ba dang / drang ba dang / gya gyu med pa dang /</text></item>
<item><p>257a1</p><section>mdo sde</section><text>'khor ba'i skyon gyi nyes dmigs la lta ba dang / mya ngan las 'das pa'i lam du 'dren pa ste/ dran pa dang / gzhungs pa dang / 'phags pa'i lam</text></item>
<item><p>257a2</p><section>mdo sde</section><text>mi brjed pa 'di ni yang dag pa'i dran pa zhes bya'o/ /de la yang dag pa'i ting nge 'dzin gang zhe na/ yang dag pa nyid du mnyam pa dang / gang chos thams cad kyis mnyam pa</text></item>
<item><p>257a3</p><section>mdo sde</section><text>ste| ting nge 'dzin gang la gnas pas sems can thams cad rab tu thar bar bya ba'i phyir yang dag pa nges par 'gyur ba la 'jug pa 'di ni yang dag pa'i ting nge 'dzin ces</text></item>
<item><p>257a4</p><section>mdo sde</section><text>bya'o| |yang gang byang chub sems dpa'i ting nge 'dzin 'di la gnas nas sems can thams cad rab tu thar bar bya ba'i phyir yang dag pa nges par 'gyur ba la 'jug pa</text></item>
<item><p>257a5</p><section>mdo sde</section><text>'di ni byang chub sems dpa'i yang dag pa'i ting nge 'dzin mi zad pa zhes bya'o/ /'di ni 'das pa dang / ma byon pa dang / da ltar byung ba'i sangs rgyas bcom ldan 'das rnams</text></item>
<item><p>257a6</p><section>mdo sde</section><text>kyi lam ste/ de byang chub sems dpa' mngon par rdzogs par sangs rgyas nas 'chad pa dang / ston pa dang / rab tu ston pa dang / 'dzin du 'jug pa dang / mos par byed pa</text></item>
<item><p>257a7</p><section>mdo sde</section><text>dang / klog tu 'jug pa dang / shes par byed pa dang / rnam par shes par byed pa dang / rab tu shes pa byed pa dang / rab tu 'dzud pa dang / rnam par 'grel pa dang / rnam par</text></item>
<item><p>257b1</p><section>mdo sde</section><text>'byed pa dang / gsal bar byed pa dang / yang dag par ston pa 'di ni/ btsun pa shA ra dwa ti'i bu/ byang chub sems dpa' rnams kyi lam mi zad pa zhes bya'o/ /btsun pa shA ra dwa ti'i bu/</text></item>
<item><p>257b2</p><section>mdo sde</section><text>gzhan yang / byang chub sems dpa' rnams kyi zhi gnas dang / lhag mthong yang mi zad pa yin te/ de la zhi gnas mi zad pa gang zhe na/ gang sems zhi ba dang / rab tu zhi ba dang /</text></item>
<item><p>257b3</p><section>mdo sde</section><text>nye bar zhi ba dang / rnam par mi g.yeng ba dang / dbang po legs par bsdams pa dang / mi rgod pa dang / mi 'phyar ba dang / mu cor mi smra ba dang / yab yab po ma yin pa dang / mi 'gyur</text></item>
<item><p>257b4</p><section>mdo sde</section><text>ba dang / zhi des pa dang / bsrungs pa dang / cang shes pa dang / las su rung ba dang / rtse gcig pa dang / gcig pur dga' ba dang / 'du 'dzi yongs su spong ba dang / dben par dga'</text></item>
<item><p>257b5</p><section>mdo sde</section><text>ba dang / lus dben pa dang / sems ma brlang pa dang / dgon par mngon du phyogs pa yid la byed pa dang / 'dod pa nyung ba dang / 'dod pa med pa dang / 'dod chen med pa dang /</text></item>
<item><p>257b6</p><section>mdo sde</section><text>chog shes pa dang / 'tsho ba yongs su dag pa dang / chog phun sum tshogs pa dang / spyod lam bsrungs pa dang / dus shes pa dang / tshod shes pa dang / dus min shes pa dang /</text></item>
<item><p>257b7</p><section>mdo sde</section><text>drod shes pa dang / dgang sla ba dang / gso sal ba dang / so sor brtags pa'i stobs kyis mi mtho mi dma' ba dang / ngan du brjod pa dang / ngan du smras ba'i tshig gi lam dang du</text></item>
<item><p>258a1</p><section>mdo sde</section><text>len pa dang / rnal 'byor la mngon du phyogs pa'i sems skyed pa dang / nang du yang dag 'jog la mngon par dga' ba dang / bsam gtan gyi</text></item>
<item><p>258a2</p><section>mdo sde</section><text>yan lag yid la byed pa dang / byams pa skyed pa dang / snying rje mngon par sgrub pa dang / dga' ba la gzhog pa dang / btang snyoms sgom pa dang / bsam gtan dang po dang /</text></item>
<item><p>258a3</p><section>mdo sde</section><text>bsam gtan gnyis pa dang / bsam gtan gsum pa dang / bsam gtan bzhi pa dang / nam mkha' mtha' yas skye mched dang / rnam shes mtha' yas skye mched dang /</text></item>
<item><p>258a4</p><section>mdo sde</section><text>ci'ang med pa'i skye mched dang / 'du shes med 'du shes med min skye mched dang / 'du shes dang / tshor ba 'gog pa mthar gyis snyoms par 'jug pa dgu po 'di dag ni zhi</text></item>
<item><p>258a5</p><section>mdo sde</section><text>gnas zhes bya'o/ /'di ltar zhi gnas kyi tshogs ni tshad med pa ste/ zhi gnas kyi tshogs de dag la gang brtson pa 'di ni zhi gnas mi zad pa zhes bya'o/ /de la byang chub sems dpa'</text></item>
<item><p>258a6</p><section>mdo sde</section><text>rnams kyi lhag mthong mi zad pa gang zhe na/ gang shes rab kyi cha dang mthun pa sgom pa'i lam ste/ chos rnams la g.yo ba med par shes pa dang / bdag med pa dang / sems can med</text></item>
<item><p>258a7</p><section>mdo sde</section><text>pa dang / srog med pa dang / gso ba med pa dang / gang zag med par shes pa dang / phung po rnams la sgyu mar mthong ba'i shes pa dang / khams rnams la sbrul gdug pa lta bur</text></item>
<item><p>258b1</p><section>mdo sde</section><text>mthong ba'i shes pa dang / skye mched rnams la grong stong pa lta bur mthong pa'i shes pa dang / bden pa rnams la shin tu rtogs par mthong ba'i shes pa dang / rten cing 'brel par 'byung</text></item>
<item><p>258b2</p><section>mdo sde</section><text>ba dang mi 'gal bar mthong ba'i shes pa dang / lta ba thams cad dang bral bar mthong ba'i shes pa dang / rgyu dang / 'bras bu dang / rnam par smin pa chud mi za bar mthong ba'i shes pa dang /</text></item>
<item><p>258b3</p><section>mdo sde</section><text>'bras bu 'thob pa mngon sum du bya ba la nges par mthong ba'i shes pa dang / yang dag pa nyid la 'jug pa mthong ba'i shes pa ni lhag mthong zhes bya ste/ lhag mthong zhes bya ba ni chos</text></item>
<item><p>258b4</p><section>mdo sde</section><text>rnams yang dag par mthong ba'o/ /chos rnams ji lta ba bzhin du mthong ba'o/ /chos rnams de kho na nyid du mthong ba'o/ /chos rnams gzhan ma yin pa nyid du mthong ba'o/ /chos rnams</text></item>
<item><p>258b5</p><section>mdo sde</section><text>stong pa dang / mtshan ma med pa dang / smon pa med par mthong ba'o/ /chos rnams mngon par 'du mi byed pa dang / de bzhin du ma skyes pa dang / ma byung ba dang / dngos po med pa dang /</text></item>
<item><p>258b6</p><section>mdo sde</section><text>ji lta ba bzhin dang / rnam par dag pa dang / dben par mthong ba'o/ /chos rnams g.yo ba med pa dang / byed pa med pa dang / bdag po med pa dang / yongs su 'dzin pa med pa dang / dbyer med</text></item>
<item><p>258b7</p><section>mdo sde</section><text>cing ro gcig pa dang / nam mkha'i ngo bo nyid dang / rang bzhin gyis mya ngan las 'das par mthong ba'o/ /lhag mthong zhes bya ba ni yod pa'i rnam par yang mi mthong / med pa'i rnam</text></item>
<item><p>259a1</p><section>mdo sde</section><text>par yang mi mthong / skye ba dang / 'jig pa dang / gnas pa'i rnam par yang mi mthong / dmigs pa dang / mtshan ma'i rnam par yang mi mthong ba ste/ de</text></item>
<item><p>259a2</p><section>mdo sde</section><text>mthong mod kyi ci'ang mi mthong ngo / /gang gis tshe mthong ba med pa de'i tshe mthong ste/ lhag mthong gis kyang mthong ba'ang ma yin/ ma mthong ba'ang ma yin par mthong ngo / /gang gi tshe de</text></item>
<item><p>259a3</p><section>mdo sde</section><text>ltar mthong ba de'i tshe yang dag pa nyid mthong ngo / /yang dag pa nyid mthong bas lhag mthong la mkhas pas thob par 'gyur ro/ /de la byang chub sems dpa' lhag mthong gis de</text></item>
<item><p>259a4</p><section>mdo sde</section><text>ltar mthong yang mngon par 'du mi byed par yang mi ltung zhing dge ba'i rtsa ba mngon par 'du byed pa las kyang mi ldang ste/ 'di ni byang chub sems dpa' rnams kyi lhag mthong</text></item>
<item><p>259a5</p><section>mdo sde</section><text>mi zad pa zhes bya'o/ /btsun pa shA ra dwa ti'i bu/ de dag ni byang chub sems dpa' rnams kyi zhi gnas dang / lhag mthong mi zad pa'o/ /btsun pa shA ra dwa ti'i bu/ gzhan yang / byang</text></item>
<item><p>259a6</p><section>mdo sde</section><text>chub sems dpa' rnams kyis gzungs dang / spobs pa mi zad pa yin te/ de la gzungs mi zad pa gang zhe na/ gzungs zhes bya ba ni gang sngon dge ba'i rtsa ba'i tshogs bsags</text></item>
<item><p>259a7</p><section>mdo sde</section><text>pa| dran pas chos kyi phung po brgyad khri bzhi stong 'dzin pa dang / kun 'dzin pa dang / mi brjed pa dang / dran pas yang dag par 'dzin pa ste/ 'di ni gzungs zhes bya'o/ /yang</text></item>
<item><p>259b1</p><section>mdo sde</section><text>gzungs zhes bya ba ni gang gis sangs rgyas thams cad kyis gsungs pa kun tu 'dzin pa dang / byang chub sems dpa' thams cad dang / rang sangs rgyas thams cad dang / nyan</text></item>
<item><p>259b2</p><section>mdo sde</section><text>thos thams cad dang / sems can thams cad kyis smras pa kun tu 'dzin pa dang / legs par smras pa thams cad ma lus par kun tu 'dzin pa ste/ 'di ni gzungs zhes bya'o/ /gang</text></item>
<item><p>259b3</p><section>mdo sde</section><text>gi tshe bskal pa gzhan du brjes par gyur tam/ tshe gzhan du brjes par gyur pa de'ang byang chub sems dpa' de'i gzungs kyi dran pa'i shes pa de chung za bar mi 'gyur/ brjed par</text></item>
<item><p>259b4</p><section>mdo sde</section><text>yang mi 'gyur te/ chos thams cad 'phags pa'i shes rab kyi mig gis lag mthil na skyu ru ra'i 'bru 'dug pa bzhin du mthong ba 'di ni gzungs mi zad pa zhes bya'o/ /de la spobs</text></item>
<item><p>259b5</p><section>mdo sde</section><text>pa mi zad pa gang zhe na/ spobs pa zhes bya ba ni gang 'di thogs pa med pa'i spobs pa dang / rgyun chad pa med pa'i spobs pa dang / mi 'phrogs pa'i spobs pa dang / ma rmongs</text></item>
<item><p>259b6</p><section>mdo sde</section><text>pa'i spobs pa dang / myur ba'i spobs pa dang / dga' ba'i spobs pa dang / la gor du spobs pa dang / mi 'gyur ba'i spobs pa dang / rno ba'i spobs pa dang / mgyogs pa'i spobs</text></item>
<item><p>259b7</p><section>mdo sde</section><text>pa dang / de'i spobs pa de ni las kyi rnam par smin pa yongs su sbyangs pa/ sangs rgyas kyis bslabs pa/ lha rnams kyis yongs su bzung ba/ phyad par lung ston pa/ 'bras bu</text></item>
<item><p>260a1</p><section>mdo sde</section><text>yod par chos ston pa/ mya ngan las 'das pa'i lam du 'gro ba ste/ de de ltar spobs pa phun sum tshogs pa yin no/ /gzugs su snang ba ji snyed par</text></item>
<item><p>260a2</p><section>mdo sde</section><text>byang chub sems dpa' de'i mdo dang / tshigs su bcad pa bstan pa la spobs par snang ba'ang de snyed du/ sgrar grag pa ji snyed par byang chub sems dpa' de'i mdo dang / tshigs su</text></item>
<item><p>260a3</p><section>mdo sde</section><text>bcad pa bshad pa la spobs par snang ba'ang de snyed de 'di bstan to/ /'di bshad do zhes de mi rtog cing mngon par 'du byed pa med mod kyi 'khor gang dang / gang du 'gro'ang rung ste/</text></item>
<item><p>260a4</p><section>mdo sde</section><text>gal te rgyal rigs kyi 'khor du'am/ gal te bram ze'i 'khor du'am/ gal te rje'u rigs kyi 'khor du'am/ gal te khyim bdag gi 'khor du'am/ gal te dge sbyong gi 'khor</text></item>
<item><p>260a5</p><section>mdo sde</section><text>du'am/ gal te rgyal chen bzhi'i 'khor du'am/ gal te sum cu rtsa gsum pa'i 'khor du'am/ gal te 'thab bral gyi 'khor du'am/ gal te dga' ldan gyi 'khor du'am/ gal te</text></item>
<item><p>260a6</p><section>mdo sde</section><text>'phrul dga'i 'khor du'am/ gal te gzhan 'phrul dbang byed kyi 'khor du'am/ gal te bdud kyi 'khor du'am/ gal te tshangs pa'i 'khor du'ang rung ste/ de dang / der de'i lhun</text></item>
<item><p>260a7</p><section>mdo sde</section><text>gyis grub pa nyid du sems can thams cad kyi dad pa dang / dbang po dag la chos rnams spobs par gyur te/ de 'dod na tshe gzhan nam/ bskal pa gzhan gyi bar du'ang mi ldang zhing thogs</text></item>
<item><p>260b1</p><section>mdo sde</section><text>pa med par chos ston to/ /de'i chos bstan pa des kyang de byed pa'i sdug bsngal yang dag par zad par bya ba'i phyir nges pa 'byung bar 'gyur te/ 'di ni byang chub sems dpa' rnams</text></item>
<item><p>260b2</p><section>mdo sde</section><text>kyi spobs pa mi zad pa'o/ /btsun pa shA ra dwa ti'i bu/ de dag ni byang chub sems dpa' rnams kyi gzungs dang / spobs pa mi zad pa'o/ /btsun pa shA ra dwa ti'i bu/ gzhan yang / byang chub</text></item>
<item><p>260b3</p><section>mdo sde</section><text>sems dpa' rnams kyi chos kyi mdo bzhi mi zad pa ste/ bzhi gang zhe na/ 'di lta ste/ 'du byed thams cad ni mi rtag par byang chub sems dpa' rnams kyi bstan pa mi zad pa'i shes</text></item>
<item><p>260b4</p><section>mdo sde</section><text>pa rab tu 'jug pa dang / 'du byed thams cad sdug bsngal bar byang chub sems dpa' rnams kyi bstan pa mi zad pa'i shes pa rab tu 'jug pa dang / chos thams cad bdag med</text></item>
<item><p>260b5</p><section>mdo sde</section><text>par byang chub sems dpa' rnams kyi bstan pa mi zad pa'i shes pa rab tu 'jug pa dang / mya ngan las 'das pa zhi bar byang chub sems dpa' rnams kyi bstan pa mi zad pa'i</text></item>
<item><p>260b6</p><section>mdo sde</section><text>shes pa 'jug pa'o/ /de la mi rtag pa'i don gang zhe na/ med pa'i don dang / mi chags pa'i don te/ dngos po rnam par 'jig pa'i don ni ma yin no/ /mi rtag pa'i don ni chos</text></item>
<item><p>260b7</p><section>mdo sde</section><text>la bdag med pa ste/ ngo bo nyid kyis dben pa'i phyir de la rnam par 'jig pa gang yang med de/ 'di ni mi rtag pa'i don to/ /de la sdug bsngal gyi don gang zhe na/ mngon par dga'</text></item>
<item><p>261a1</p><section>mdo sde</section><text>ba med pa'i don ni sdug bsngal gyi don to/ /dga' ba zad pa'i don ni sdug bsngal gyi don to/ /smon pa med pa'i don ni sdug bsngal gyi don to/ /sdug bsngal</text></item>
<item><p>261a2</p><section>mdo sde</section><text>gyi sgra rab tu bstan pa'i don ni sdug bsngal gyi don to/ /nam mkha' rab tu brjod pa'i don ni sdug bsngal gyi don te/ 'di ni sdug bsngal gyi don ces bya'o/ /de la bdag med pa'i</text></item>
<item><p>261a3</p><section>mdo sde</section><text>don gang zhe na/ bdag ni shin tu bdag med pa ste/ gang bdag med pa'i don de ni gsob bo/ /gsog go /ya ma brla'o/ /stong pa'o/ /stong pa'i don ni bdag med pa'i don te/</text></item>
<item><p>261a4</p><section>mdo sde</section><text>'di ni bdag med pa'i don ces bya'o/ /de la zhi ba'i don gang zhe na/ zhi ba ni zhi bas zhi bar mi 'gyur te/ zhi ba nyid zhi ba'o/ /ma zhi ba'ang zhi bas zhi bar mi 'gyur te/ gang zhi ba'i</text></item>
<item><p>261a5</p><section>mdo sde</section><text>don de ni mtshan ma thams cad nye bar zhi ba ste/ 'di ni zhi ba zhes bya'o/ /zhi ba ni mya ngan las 'das pa ste/ 'di ni zhi ba'i don ces bya'o/ /btsun pa shA ra dwa ti'i bu/ 'di dag ni byang</text></item>
<item><p>261a6</p><section>mdo sde</section><text>chub sems dpa' rnams kyi chos kyi mdo bzhi mi zad pa'o/ /btsun pa shA ra dwa ti'i bu/ gzhan yang / byang chub sems dpa' rnams kyi gcig pu bgrod pa'i lam mi zad pa yin te/</text></item>
<item><p>261a7</p><section>mdo sde</section><text>de la gcig pu bgrod pa'i lam gang zhe na/ gcig pu bgrod pa'i lam la byang chub sems dpa' rnams gzhan gyi dring la mi 'jog pa yin te/ gcig pu bgrod pa'i lam zhes bya</text></item>
<item><p>261b1</p><section>mdo sde</section><text>ba ni byang chub sems dpa' gcig pu gnyis ma yin zhing / grogs med par bla na med pa yang dag par rdzogs pa'i byang chub tu go cha gyon te/ bdag gi brtson 'grus dang / mthu dang /</text></item>
<item><p>261b2</p><section>mdo sde</section><text>stobs kyi yongs su bzung ba'i lhag pa'i bsam pas gzhan gyi skabs med par bdag nyid byed cing bdag gi mthu stobs kyis 'phags te/ des de lta bu'i go cha sra ba bgos nas</text></item>
<item><p>261b3</p><section>mdo sde</section><text>sems can thams cad kyis yongs su thob par bya ba gang ci yod pa de dag thams cad bdag gis yongs su thob par bya'o/ /gang 'phags pa thams cad dang / theg pa la gsar</text></item>
<item><p>261b4</p><section>mdo sde</section><text>du zhugs pa'i byang chub sems dpa' rnams kyi thob par bya ba la de bdag gis yongs su thob par bya'o/ /sbyin pa ni bdag gi grogs ma yin gyi bdag ni sbyin pa'i grogs so/ /</text></item>
<item><p>261b5</p><section>mdo sde</section><text>tshul khrims dang / bzod pa dang / brtson 'grus dang / bsam gtan dang / shes rab ni bdag gi grogs ma yin gyi bdag ni tshul khrims dang / bzod pa dang / brtson 'grus</text></item>
<item><p>261b6</p><section>mdo sde</section><text>dang | bsam gtan dang / shes rab kyi grogs so/ /bdag la ni pha rol tu phyin pa rnams kyis rim gro mi bya yi/ bdag gis ni pha rol tu phyin pa rnams la rim gro bya'o/ /bdag</text></item>
<item><p>261b7</p><section>mdo sde</section><text>la ni bsdu ba'i dngos po rnams kyis rim gror mi bya yi/ bdag gis ni bsdu ba'i dngos po rnams la rim gro bya'o/ /bdag la ni dge ba'i rtsa ba thams cad kyis rim gror mi bya yi/</text></item>
<item><p>262a1</p><section>mdo sde</section><text>bdag gis ni dge ba'i rtsa ba thams cad la rim gror bya'o/ /gang 'di lta bu'i chos la grogs med par bdag nyid med cing gzhan gyi go skabs med par</text></item>
<item><p>262a2</p><section>mdo sde</section><text>bdag gcig pu gnyis ma yin zhing grogs med par rdo rje sa'i snying po la 'dug ste/ bdud stobs dang bcas pa rnams btul la/ sems kyi skad cig gcig dang ldan pa'i</text></item>
<item><p>262a3</p><section>mdo sde</section><text>shes rab kyis bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam la/ de'ang mngon par rdzogs par 'tshang rgya ba de ni/ btsun pa shA ra dwa</text></item>
<item><p>262a4</p><section>mdo sde</section><text>ti'i bu/ byang chub sems dpa' rnams kyi gcig pu bgrod pa'i lam mi zad pa zhes bya'o/ /btsun pa shA ra dwa ti'i bu/ gzhan yang / byang chub sems dpa' rnams kyi thabs mi zad pa</text></item>
<item><p>262a5</p><section>mdo sde</section><text>ste| de la thabs gang zhe na/ thabs gang gis byang chub sems dpa' sangs rgyas kyi chos thams cad ni rnam par sgrub cing slong ba ste/ thabs ni byang chub sems dpa'i dge ba'i chos</text></item>
<item><p>262a6</p><section>mdo sde</section><text>thams cad nye bar gzhog pa'o/ /thabs ni bsam pa nges par sems pa'o/ /thabs ni sbyor ba rgyun mi 'chad pa'o/ /thabs ni lhag pa'i bsam pas bye brag tu 'phags pa'i chos</text></item>
<item><p>262a7</p><section>mdo sde</section><text>'dod pa'o/ /thabs ni sbyin pas pha rol tu phyin pa thams cad yongs su rdzogs par byed pa'o/ /thabs ni tshul khrims kyis skye ba thams cad yongs su 'dzin pa'o/ /thabs ni bzod</text></item>
<item><p>262b1</p><section>mdo sde</section><text>pas byang chub kyi phyir lus dang / ngag dang / sems kyi rgyan to/ /thabs ni brtson 'grus kyis 'jug pa dang / gnas pa la brtson pa'o/ /thabs ni bsam gtan gyis bsam gtan las</text></item>
<item><p>262b2</p><section>mdo sde</section><text>phyir ldog par shes pa'o/ /thabs ni shes rab kyis 'dus ma byas spong ba'o/ /thabs ni byams pas dpung gnyen med pa rnams kyi skyabs so/ /thabs ni snying rjes 'khor ba la mi</text></item>
<item><p>262b3</p><section>mdo sde</section><text>smod pa'o/ /thabs ni dga' bas dga' ba dang / mi dga' ba la mi mjed pa'o/ /thabs ni btang snyoms kyis dge ba'i rtsa ba dang / tshogs thams cad 'phel ba'o/ /thabs ni lha'i</text></item>
<item><p>262b4</p><section>mdo sde</section><text>mig gis sangs rgyas kyi spyan 'thob pa'o/ /thabs ni lha'i rna bas sangs rgyas kyi snyan 'thob pa'o/ /thabs ni pha rol gyi sems shes pas dbang po mchog dang / mchog ma yin pa shes</text></item>
<item><p>262b5</p><section>mdo sde</section><text>pa 'thob pa'o/ /thabs ni sngon gyi gnas rjes su dran pas dus gsum la chags pa med par shes pa'o/ /thabs ni rdzu 'phrul bya ba shes pas de bzhin gshegs pa'i rdzu 'phrul</text></item>
<item><p>262b6</p><section>mdo sde</section><text>'thob pa'o/ /thabs ni sems can dag gi bsam pa rnams la 'jug pa'o/ /thabs ni sbyor ba'i mtshan nyid rab tu shes pa'o/ /thabs ni brgal nas bdug pa'o/ /zhugs nas</text></item>
<item><p>262b7</p><section>mdo sde</section><text>kyang brgal ba'o/ /thabs ni nyon mongs pa med pas kun nas nyon mongs pa'o/ /thabs ni khur bor nas khur khyer ba'o/ /thabs ni tshad yod pa tshad med par ston pa'o/ /thabs ni tshad</text></item>
<item><p>263a1</p><section>mdo sde</section><text>med pa tshad yod par ston pa'o/ /thabs ni dbang po zhen pa rnams la gsal bar byed pa'o/ /thabs ni dus dang / dus ma yin pa shes pa'o/ /thabs ni</text></item>
<item><p>263a2</p><section>mdo sde</section><text>lam la lam ngan par 'gro ste/ lam ngan pa la gnas pa'i sems can rnams yang dag pa'i lam la rab tu 'god pa'o/ /thabs ni nyung du las mang por byed do/ /mang po</text></item>
<item><p>263a3</p><section>mdo sde</section><text>las tshad med par byed do/ /thabs ni bye ba'i sems can rnams 'dum par byed do/ /thabs ni tha ma dang / 'bring dang / rab la gnas pa'o/ /thabs ni mya ngan las 'das pa'i rigs</text></item>
<item><p>263a4</p><section>mdo sde</section><text>las 'khor ba'i rigs par ltung ngo / /thabs ni thar pa las bcings pa tshol lo/ /thabs ni shes bya zad par byed de/ shes bya zad par yang mi ltung ngo / /thabs ni spyod lam</text></item>
<item><p>263a5</p><section>mdo sde</section><text>thams cad 'khrugs par byed la spyod lam rnam las kyang mi nyams so/ /thabs ni sems can la lta bar tshul khrims la ma yin no/ /thabs ni bsdu bas lta ba la rten gyi rtsod</text></item>
<item><p>263a6</p><section>mdo sde</section><text>pas ni ma yin no/ /thabs ni sgra 'byin pa'o/ /thabs ni khams gsum pa spyod yul ba'o/ /thabs ni rnam par thar pa'i sgo gsum 'thob pa'i mtshan nyid spyod pa'o/ /thabs ni</text></item>
<item><p>263a7</p><section>mdo sde</section><text>'phags pa ma yin pa'i skye bo dang 'dres kyi 'phags pa'i skye bo dang ma 'dres pa'o/ /thabs ni mya ngan la 'das pa'i la rgyab kyis bltas shing 'khor ba la mngon du phyogs pa'o/ /</text></item>
<item><p>263b1</p><section>mdo sde</section><text>thabs ni bdud kyi spyod yul la nyon mongs pa med par snang ba'o/ /thabs ni thams cad nas thams cad de/ btsun pa shA ra dwa ti'i bu/ 'di ni byang chub sems dpa' rnams kyi thabs</text></item>
<item><p>263b2</p><section>mdo sde</section><text>mi zad pa zhes bya'o/ /btsun pa shA ra dwa ti'i bu/ 'di dag ni byang chub sems dpa' rnams kyi mi zad pa brgyad cu ste/ mi zad pa 'dir sangs rgyas kyi chos thams cad chud cing 'dus</text></item>
<item><p>263b3</p><section>mdo sde</section><text>pa'o| |byang chub sems dpa' blo gros mi zad pas mi zad pa'i chos kyi sgo'i le'u 'di bshad pa na srog chags 'bum phrag bdun cu rtsa brgyad sngon bla na med pa yang dag par rdzogs</text></item>
<item><p>263b4</p><section>mdo sde</section><text>pa'i byang chub tu sems ma bskyed pa sems bskyes par 'gyur to/ /byang chub sems dpa' lnga khri nyis stong ni mi skye ba'i chos la bzod pa thob par gyur to/ /thams cad dang ldan pa'i</text></item>
<item><p>263b5</p><section>mdo sde</section><text>'khor des kyang chos kyi rnam grangs 'di la mchod par bya ba'i phyir me tog gi phreng ba dang / me tog gi gdugs dang / me tog gi rna rgyan kha dog dang ldan pa/ dri dang ldan pa/ rnam pa sna</text></item>
<item><p>263b6</p><section>mdo sde</section><text>tshogs kyis bcom ldan 'das dang / byang chub sems dpa' blo gros mi zad pa la mngon par gtor to/ /lha rnams kyis kyang steng gi nam mkha' la glu blangs te/ 'di skad ces/</text></item>
<item><p>263b7</p><section>mdo sde</section><text>sangs rgyas bcom ldan 'das rnams kyi bla na med pa yang dag par rdzogs pa'i byang chub bskal pa bye ba khrag khrig brgya stong grangs med par bsgrubs pa gang yin pa de ni/ byang chub</text></item>
<item><p>264a1</p><section>mdo sde</section><text>sems dpa' blo gros mi zad pas chos kyi rnam grangs 'dir mi zad pa'i rnam pas bstan to/ /sems can gang dag mi zad pa'i sgo'i le'u'i chos kyi</text></item>
<item><p>264a2</p><section>mdo sde</section><text>rnam grangs 'di nyan cing thos nas kyang mos pa dang / yongs su 'dri ba dang / 'dzin pa dang / 'chang ba dang / klog pa dang / kun chub par byed pa dang / gzhan dag la'ang rgya cher</text></item>
<item><p>264a3</p><section>mdo sde</section><text>yang dag par ston pa de dag kyang mi zad pa 'di dang ldan par 'gyur ro zhes ched du brjod pa ched du brjod do/ /de nas bcom ldan 'das kyis nyid kyi sku las phrag pa'i ras phud</text></item>
<item><p>264a4</p><section>mdo sde</section><text>de byang chub sems dpa' blo gros mi zad pa la chos kyi dgab pa'i phyir byin nas 'di skad ces bka' stsal to/ /legs so/ /legs so/ /skyes bu dam pa/ mi zad pa'i chos kyi rnam</text></item>
<item><p>264a5</p><section>mdo sde</section><text>grangs 'di khyod kyis legs par smras so/ /khyod la de bzhin gshegs pa rjes su yi rang ngo / /gang khyod la des rjes su yi rang ba de la sangs rgyas bcom ldan 'das gang+gA'i klung</text></item>
<item><p>264a6</p><section>mdo sde</section><text>gi bye ma snyed dag kyang rjes su yi rang ngo / /de nas byang chub sems dpa' blo gros mi zad pas phrag pa'i ras de lag pa gnyis kyis blangs te/ spyi bo la bzhag nas/ 'di skad ces/</text></item>
<item><p>264a7</p><section>mdo sde</section><text>bcom ldan 'das kyi sku la gsol ba 'di lha dang / mi dang / lha ma yin du bcas pa'i 'jig rten gyi mchod rten lags so zhes gsol to/ /de nas phyogs bcu nas rin po che'i</text></item>
<item><p>264b1</p><section>mdo sde</section><text>ras bcos bu dang / rin po che'i gdugs dang / rin po che'i ba dan dang / rin po che'i lnga ldi rin po che'i spang rgyan dang / rin po ches spras pa'i dar gyi lnga ldi dag 'ong bar snang ste/ de</text></item>
<item><p>264b2</p><section>mdo sde</section><text>dag 'ongs nas byang chub sems dpa' blo gros mi zad pa'i lus la mngon par 'gebs par byed de/ rin po che'i ras bcos bu dang / rin po che'i gdugs dang / rin po che'i ba dan</text></item>
<item><p>264b3</p><section>mdo sde</section><text>dang | lnga ldi rin po che'i spang rgyan can de dag las blo gros mi zad pa legs so/ /legs so/ /blo gros mi zad pa/ khyod kyis mi zad pa'i sgo'i le'u legs par smras te/ khyod kyis legs</text></item>
<item><p>264b4</p><section>mdo sde</section><text>par smras pa la rjes su yi rang ngo zhes sgra byung ngo / /de nas bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das/ rin po che'i ras bcos</text></item>
<item><p>264b5</p><section>mdo sde</section><text>bu dang / rin po che'i gdugs rnams dang / rin po che'i ba dan rnams dang / lnga ldi rin po che'i spang rgyan can 'di dag gang nas mchis/ 'di lta bu'i sgra dag ga las byung / bcom ldan</text></item>
<item><p>264b6</p><section>mdo sde</section><text>'das kyis bka' stsal pa/ shA ra dwa ti'i bu/ 'di ni byang chub sems dpa' blo gros mi zad pa sngon byang chub sems dpa'i spyad pa spyod pa na sems can gang dag bla na med pa yang dag</text></item>
<item><p>264b7</p><section>mdo sde</section><text>par rdzogs pa'i byang chub tu yongs su smin par byas pa de dag da ltar phyogs bcu'i 'jig rten gyi khams su bla na med pa yang dag par rdzogs pa'i byang chub mngon par rdzogs par</text></item>
<item><p>265a1</p><section>mdo sde</section><text>sangs rgyas te/ de bzhin gshegs pa de dag gis byang chub sems dpa' blo gros mi zad pa la rab byas pa gzo ba dang / byas pa tshor bar 'dzin pas</text></item>
<item><p>265a2</p><section>mdo sde</section><text>skyes bu dam pa 'di'i yang dag pa'i yon tan brjod cing / 'dus pa chen po'i chos kyi rnam grangs 'di la'ang mchod pa bya ba'i phyir chos kyi dgab pa 'di dag btang ngo / /de nas</text></item>
<item><p>265a3</p><section>mdo sde</section><text>thams cad dang ldan pa'i 'khor de/ byang chub sems dpa' blo gros mi zad pa la rab tu dga' ba dang / mos pa dang / ri po shin tu cher bskyed nas/ tshig ba 'di skad ces/ gang</text></item>
<item><p>265a4</p><section>mdo sde</section><text>bdag gis byang chub sems dpa' blo gros mi zad pa la blta ba dang / phyag 'tshal ba dang / mchod pa dang / bsnyen bkur bya ba dang / chos bstan pa 'di'ang mnyan pa rnyed pa ni</text></item>
<item><p>265a5</p><section>mdo sde</section><text>bdag cag gis rnyed pa legs par rnyed do/ /sems can gang dag gis byang chub sems dpa' blo gros mi zad pa'i ming thos pa de dag kyang rnyed pa legs par rnyed pa yin na/</text></item>
<item><p>265a6</p><section>mdo sde</section><text>gang dag gis 'di mngon sum du sha'i mig gis mthong la/ chos kyis rnam grangs 'di'ang nyan cing thos nas kyang mos pa dang / yongs su 'dri ba dang / 'dzin pa dang / 'chang ba</text></item>
<item><p>265a7</p><section>mdo sde</section><text>dang / klog pa dang / ston pa dang / kun chub par byed pa dang / gzhan dag la'ang rgya cher rab tu ston pa lta ci smos zhes smras so/ /de nas bcom ldan 'das kyis 'khor de'i</text></item>
<item><p>265b1</p><section>mdo sde</section><text>legs par smras pa la rjes su yi rang bar mdzad de/ tshe dang ldan pa shA ra dwa ti'i bu la bka' stsal pa/ shA ra dwa ti'i bu/ byang chub sems dpa'i theg pa ba'i rigs kyi bu'am/</text></item>
<item><p>265b2</p><section>mdo sde</section><text>rigs kyi bu mo gang gis tshe'i tshad bskal par gnas pas sangs rgyas bcom ldan 'das rnams la sbyin pa byin la tshul khrims dang / brtul zhugs yang dag par blangs pa thams</text></item>
<item><p>265b3</p><section>mdo sde</section><text>cad la slob cing / sems can thams cad kyis nyes par byas pa'ang bzod la/ mgo dang / gos la me 'bar ba bzhin du brtson 'grus brtsams shing gnas te/ bsam gtan rtse</text></item>
<item><p>265b4</p><section>mdo sde</section><text>gcig dang ldan la shes rab kyi bye brag la mkhas kyang chos kyi rnam grangs 'di dang bral na de'i pha rol tu phyin pa rnams yongs su rdzogs par ngas ma bshad do/ /shA ra dwa ti'i bu/</text></item>
<item><p>265b5</p><section>mdo sde</section><text>byang chub sems dpa'i theg pa pa'i rigs kyi bu'am/ rigs kyi bu mo gang chos kyi rnam grangs 'di nyan pa dang / thos nas kyang mos pa dang / 'dri ba dang / 'dzin pa dang / 'chang</text></item>
<item><p>265b6</p><section>mdo sde</section><text>ba dang / klog pa dang / kun chub par byed pa dang / gzhan dag la'ang rgya cher yang dag par ston pa dang / sgom pa'i rnal 'byor la brtson par gnas pa de ni de'i pha rol tu</text></item>
<item><p>265b7</p><section>mdo sde</section><text>phyin pa rnams yongs su rdzogs par 'gyur pa dang / myur du bla na med pa yang dag par rdzogs pa'i byang chub tu mngon par rdzogs par 'tshang rgya bar ngas bshad do/ /de ci'i phyir zhe</text></item>
<item><p>266a1</p><section>mdo sde</section><text>na| shA ra dwa ti'i bu/ byang chub sems dpa' gang chos kyi rnam grangs 'di rab tu ston te/ gzhan dag la'ang rgya cher rab tu ston pa de ni de'i sbyin pa'i</text></item>
<item><p>266a2</p><section>mdo sde</section><text>pha rol tu phyin pa yongs su rdzogs pa'i phyir ro/ /de ci'i phyir zhe na/ 'di lta ste/ chos kyi sbyin pa de ni sbyin pa rnams kyi mchog yin pa'i phyir ro/ /byang chub kyi sems ma brjed</text></item>
<item><p>266a3</p><section>mdo sde</section><text>pas chos kyi rnam grangs 'di la brtson pa'i tshul khrims dang / brtul zhugs dang / legs par sdom pa gang yin pa 'di ni de'i tshul khrims kyi pha rol tu phyin pa yongs su rdzogs</text></item>
<item><p>266a4</p><section>mdo sde</section><text>pa ste/ de ci'i phyir zhe na/ byang chub sems dpa'i tshul khrims dang / bslab pa thams cad ni chos kyi rnam grangs 'di las yongs su bstan pa'i phyir ro/ /chos kyi rnam grangs 'di</text></item>
<item><p>266a5</p><section>mdo sde</section><text>las byang chub sems dpa'i bzod pa bstan pa gang yin pa de ni sems can thams cad kyis kyang bskyod par mi nus te/ gang chos thams cad kyi rjes su song ba'i bzod pa</text></item>
<item><p>266a6</p><section>mdo sde</section><text>de ni de'i bzod pa'i pha rol tu phyin pa'i mchog go /chos kyi rnam grangs 'di rab tu 'don pa dang / ston pa dang / sbyor ba dang / sgom pa'i lus dang / ngag dang / sems</text></item>
<item><p>266a7</p><section>mdo sde</section><text>kyi brtson 'grus gang yin pa de ni de'i brtson 'grus kyi pha rol tu phyin pa'o/ /chos kyi rnam grangs 'di la sems nges par sems shing rnam par mi g.yeng la rtse gcig tu nges</text></item>
<item><p>266b1</p><section>mdo sde</section><text>par sems pa gang yin pa de ni de'i bsam gtan gyi pha rol tu phyin pa'i mchog go /chos kyi rnam grangs 'di bshad pa na mngon sum du shes pa dang / gzhan gyi dring la mi 'jog</text></item>
<item><p>266b2</p><section>mdo sde</section><text>par shes pa dang / rab tu rnam par 'byed pa shes pa dang / nan tan shes pa gang yin pa de ni de'i shes rab kyi pha rol tu phyin pa'i mchog ste/ shA ra dwa ti'i bu/ de ltar na chos kyi</text></item>
<item><p>266b3</p><section>mdo sde</section><text>rnam grangs 'di la rab tu sbyor ba'i byang chub sems dpa' ni dka' ba chung dus pha rol tu phyin pa drug po 'di dag bsgom pa yongs su rdzogs par 'gyur ro/ /shA ra dwa ti'i bu/</text></item>
<item><p>266b4</p><section>mdo sde</section><text>rnam grangs 'dis kyang de 'di ltar rig par bya ste/ chos kyi rnam grangs 'dis byang chub sems dpa'i lus la yod pa'am/ glegs bam du byas kyang rung ste/ sangs rgyas kyi chos</text></item>
<item><p>266b5</p><section>mdo sde</section><text>thams cad de'i lag mthil du phyin par shes par bya'o/ /gal te 'byung ba chen po rnams gzhan du gyur kyang / byang chub sems dpa' de'i byang chub ni mi 'gyur ro/ /de ci'i</text></item>
<item><p>266b6</p><section>mdo sde</section><text>phyir zhe na/ shA ra dwa ti'i bu/ 'di ni byang chub sems dpa' phyir mi ldog pa rnams kyi rgya ste/ byang chub sems dpa' de dag kyang rgya 'di las 'tshal bar gang rgya 'di'i phyir</text></item>
<item><p>266b7</p><section>mdo sde</section><text>'brang ba de dag ni sangs rgyas kyi chos de dag thams cad kyi phyir 'brang ba yin no/ /de nas rgyal po chen po bzhi stobs dang bcas/ 'khor dang bcas pa/ bcom ldan 'das</text></item>
<item><p>267a1</p><section>mdo sde</section><text>la thal mo sbyar te/ phyag btsal nas bcom ldan 'das la 'di skad ces gsol to/ /bcom ldan 'das/ bdag cag rgyal po bzhi rnams ni/ bcom</text></item>
<item><p>267a2</p><section>mdo sde</section><text>ldan 'das kyi nyan thos rgyun du zhugs pa ste/ bcom ldan 'das/ bdag cag ni/ gang chos kyi rnam grangs 'di 'dzin pa'i rigs kyi bu po'am/ rigs kyi bu mo de dag gi</text></item>
<item><p>267a3</p><section>mdo sde</section><text>g.yog dang / rim gro bgyi bar rab tu spro ste/ bcom ldan 'das/ chos smra ba de dag la bdag cag gis ston par 'du shes bskyed par bgyi'o/ /de ci'i phyir zhe na/ bcom</text></item>
<item><p>267a4</p><section>mdo sde</section><text>ldan 'das/ theg pa thams cad ni 'di las 'ong ngo / /de nas bcom ldan 'das la brgya byin lha'i dbang pos 'di skad ces gsol to/ /bcom ldan 'das/ bdag cag gis</text></item>
<item><p>267a5</p><section>mdo sde</section><text>bcom ldan 'das las chos kyi rnam grangs brgya stong mang po thos kyang / shin tu gdon mi za ba'i chos kyi don 'di lta bu bstan pa bdag cag gis sngon nam yang ma thos so/ /</text></item>
<item><p>267a6</p><section>mdo sde</section><text>bcom ldan 'das/ grong dang / grong khyer dang / grong rdal dang / yul dang / rgyal po'i pho brang 'khor gang dang / gang na chos kyi rnam grangs 'di 'chad pa dang / rab tu ston pa de</text></item>
<item><p>267a7</p><section>mdo sde</section><text>dang der bdag sum cu rtsa gsum pa'i lha rnams dang bcas te/ chos mnyan pa'i slad du mchi'o/ /chos smra ba de dag la'ang chos kyi bsrung bar bgyi'o/ /rigs kyi bu de dag</text></item>
<item><p>267b1</p><section>mdo sde</section><text>ci nas 'jigs pa ma mchis par gyur cing / 'khor gyis 'jigs pa med pa dang / chos kyi rnam grangs 'di la zhugs te/ gzhan la'ang rgya cher rab tu ston par brtson 'grus dang /</text></item>
<item><p>267b2</p><section>mdo sde</section><text>stobs dang / mthu dang / spro ba dang / spobs pa dang / dran pa dang / blo gros dang / rtogs pa rab tu stsal par bgyi'o/ /bcom ldan 'das kyis bka' stsal pa/ kau shi ka/ gang</text></item>
<item><p>267b3</p><section>mdo sde</section><text>khyod kyis chos smra ba rnams srung bar byed pa de ni legs so/ /legs so/ /kau shi ka/ chos smra ba bzung bas ni dam pa'i chos yongs su gzung bar 'gyur ro/ /dam pa'i chos</text></item>
<item><p>267b4</p><section>mdo sde</section><text>yongs su bzung bas ni sems can thams cad yongs su gzung bar 'gyur ro/ /de nas bcom ldan 'das la tshangs pa mi mjed kyi bdag pos 'di skad ces gsol to/ /bcom</text></item>
<item><p>267b5</p><section>mdo sde</section><text>ldan 'das/ bdag dang / tshangs ris kyi lhar bcas pas bsam gtan gyi dga' ba dang / bde ba btang ste/ gang dang / gang na chos kyi rnam grangs 'di spyod pa de dang / der chos kyi rnam</text></item>
<item><p>267b6</p><section>mdo sde</section><text>grangs de mnyan pa'i slad du mchi'o/ /de chos smra ba de dag gis ltas bzhis na 'dir tshangs pa mi mjed kyi bdag po tshangs ris kyi lha rnams dang bcas te/ chos nyan pa'i phyir lhags</text></item>
<item><p>267b7</p><section>mdo sde</section><text>so zhes 'tshal bar bgyi ste/ bzhi gang zhe na/ 'di lta ste/ snang ba chen po mthong ba dang / lha rdzas kyi dri ma nam pa dang / chos smra ba des chos kyi rnam grangs 'di la nges pa'i tshig</text></item>
<item><p>268a1</p><section>mdo sde</section><text>gis nges pa'i tshig dang / tshig gi mtshams sbyar bar tshig gi mtshams su mi bskyud cing drang bar spobs pa dang / 'khor de dag thams cad kyang sems</text></item>
<item><p>268a2</p><section>mdo sde</section><text>rnam par mi g.yeng bar chos la gus par yid la bgyid pas chos nyan pa ste/ ltas bzhi po de dag gis mi mjed kyi bdag po tshangs pa tshangs ris kyi lha rnams dang lhan cig</text></item>
<item><p>268a3</p><section>mdo sde</section><text>tu chos nyan du 'dir mchis par 'tshal bar bgyi'o/ /de nas bcom ldan 'das la bdud sdig can gyis 'di skad ces gsol to/ /bcom ldan 'das/ chos kyi rnam grangs 'dis</text></item>
<item><p>268a4</p><section>mdo sde</section><text>bdag gi stobs dang / bzhon par bcas pa thams cad stobs chung bar bgyis so/ /de ci'i slad du zhe na/ bcom ldan 'das/ byang chub sems dpa' gang gis chos kyi rnam grangs</text></item>
<item><p>268a5</p><section>mdo sde</section><text>'di thos pa ni de nyid kyis byang chub sems dpa' de bla na med pa yang dag par rdzogs pa'i byang chub tu lung bstan pa lags te/ bcom ldan 'das/ sangs rgyas kyi zhing</text></item>
<item><p>268a6</p><section>mdo sde</section><text>gang na byang chub sems dpa' de gnas na de nyid sangs rgyas zhes bgyi'o/ /bcom ldan 'das/ byang chub sems dpa' blo gros mi zad pa dang / chos kyi rnam grangs</text></item>
<item><p>268a7</p><section>mdo sde</section><text>'di'i gzi brjid kyi tshogs dang / stobs bskyed pas bdag gi nga rgyal dang / rgyags pa dang / dregs pa rnams bcom pas chos smra ba de dag bsrung ba dang / bskyab pa dang /</text></item>
<item><p>268b1</p><section>mdo sde</section><text>sba bar dam bca'o/ /gang na chos kyi rnam grangs 'di spyod pa der sems bskyed pa'i bag tsam gyis kyang bar chad bgyid du mi mchi'o/ /de nas bcom ldan 'das kyis tshe dang ldan</text></item>
<item><p>268b2</p><section>mdo sde</section><text>pa kun dga' bo la bka' stsal pa/ kun dga' po/ dam pa'i chos yun ring du gnas par bya ba'i phyir chos kyi rnam grangs 'di khyod kyis zungs shig /lhogs shig /kun chub par</text></item>
<item><p>268b3</p><section>mdo sde</section><text>gyis shig /kun dga' bos gsol pa/ bcom ldan 'das/ bdag gis chos kyi rnam grangs 'di gzung lags na/ byang chub sems dpa' sems dpa' chen po dag ltar</text></item>
<item><p>268b4</p><section>mdo sde</section><text>bdag gis chos kyi rnam grangs rgyas par bgyid pa'i rngo mi thogs lags so/ /bcom ldan 'das kyis bka' stsal pa/ kun dga' bo/ chos kyi rnam grangs 'di rgyas par rnam</text></item>
<item><p>268b5</p><section>mdo sde</section><text>par dbye ba'i phyir snying las chung dur gyis shig /'khor 'di na gang dag chos kyi rnam grangs 'di phyogs bcur rgyas par byed pa dang / dam pa'i chos yongs su 'dzin pa'i</text></item>
<item><p>268b6</p><section>mdo sde</section><text>byang chub sems dpa' dag tshogs shing 'khod do/ /de nas 'khor de nas byang chub sems dpa' bye ba phrag bcus dam pa'i chos yongs su gzung ba'i phyir bcom ldan 'das la</text></item>
<item><p>268b7</p><section>mdo sde</section><text>'di skad ces gsol to/ /bcom ldan 'das/ bdag cag gis 'dus pa chen po'i le'u'i chos kyi rnam grangs 'di phyogs bcu'i 'jig rten du ma lus par rdzogs shing rgyas par</text></item>
<item><p>269a1</p><section>mdo sde</section><text>bgyi'o/ /'jig rten gyi khams mi mjed 'di na'ang byang chub sems dpa' sems dpa' chen po byams pa dam pa'i chos yongs su gzung ba dang / dam</text></item>
<item><p>269a2</p><section>mdo sde</section><text>pa'i chos bsrung ba'i slad du chos kyi rnam grangs 'di rgyas par bgyid de/ bcom ldan 'das yongs su mya ngan las 'das nas slad ma'i 'dus lnga brgya pa tham la chos kyi rnam</text></item>
<item><p>269a3</p><section>mdo sde</section><text>grangs 'di byang chub sems dpa' gang dag gi rna lam du grag par 'gyur ba dang / 'dzin pa dang / 'chang ba dang / klog pa dang / ston pa de dag ni byang chub sems dpa' byams</text></item>
<item><p>269a4</p><section>mdo sde</section><text>pa'i byin gyi rlabs su rig par bgyi'o/ /de nas bcom ldan 'das kyis dam pa'i chos yongs su 'dzin pa byang chub sems dpa' de dag la bka' stsal pa/ skyes bu dam pa</text></item>
<item><p>269a5</p><section>mdo sde</section><text>dag| ji ltar khyod da ltar nga'i mdun na dam pa'i chos yongs su 'dzin par langs pa de bzhin du khyod sangs rgyas bcom ldan 'das gang+gA'i klung gi bye ma snyed kyi spyan sngar dam pa'i</text></item>
<item><p>269a6</p><section>mdo sde</section><text>chos yongs su 'dzin par langs pa legs so/ /legs so/ /de nas bcom ldan 'das la byang chub sems dpa' sems dpa' chen po blo gros me zad pas 'di skad ces</text></item>
<item><p>269a7</p><section>mdo sde</section><text>gsol to/ /bcom ldan 'das/ bdag blo zhan pas bdag gis chos kyi rnam grangs 'dir don dang / tshig dang / yi ge yongs su rdzogs par ma bgyis pa lta na bcom ldan</text></item>
<item><p>269b1</p><section>mdo sde</section><text>'das dang / mi zad pa'i chos dang ldan pa'i byang chub sems dpa' sems dpa' chen po 'di dag la bdag bzod pa gsol to/ /bcom ldan 'das kyis bka' stsal pa/ blo gros</text></item>
<item><p>269b2</p><section>mdo sde</section><text>mi zad dang / so so yang dag par rig pa sgrib pa med pa thob pa'i byang chub sems dpa' rnams la don dang / chos dang / nges pa'i tshig dang / spobs pa rnams la 'khrul pa med</text></item>
<item><p>269b3</p><section>mdo sde</section><text>do| |'gog pa la'ang 'khrul pa med do/ /gang dag chos 'di lta bu dag rtogs par khong du chud pa'i skyes bu dam pa de dag ni yang dag pa'i don rnam par nges pa thob pa yin no/ /blo</text></item>
<item><p>269b4</p><section>mdo sde</section><text>gros mi zad pa/ khyod ni so so yang dag par rig pa bzhi'i dam pa'i mchog thob cing dbang rnyed ba/ theg pa chen po 'di la gzhan gyi dring la mi 'jog cing rnam par nges pa'i dam pa'i</text></item>
<item><p>269b5</p><section>mdo sde</section><text>mchog thob pa ste/ blo gros mi zad pa/ sa 'di thob pa'i byang chub sems dpa' rnams la lus kyi 'khrul pa'am/ ngag gi 'khrul pa'am/ sems kyi 'khrul pa gang yang med do/ /de</text></item>
<item><p>269b6</p><section>mdo sde</section><text>dag thams cad ni ye shes sngon du 'gro ba'i lus dang / ngag dang / yid kyi las dang ldan pa yin no/ /blo gros mi zad pa/ khyod ni sangs rgyas bye ba khrag khrig brgya stong mang pos chos</text></item>
<item><p>269b7</p><section>mdo sde</section><text>bstan pa'i phyir rjes su dgongs so/ /blo gros mi zad pa de lta bu rnams kyis khyod 'dra ba'i skyes bu dam pa rnams la shin tu bzod do/ /de nas bcom ldan 'das la tshe dang ldan pa kun dga'</text></item>
<item><p>270a1</p><section>mdo sde</section><text>bos 'di skad ces gsol to/ /bcom ldan 'das/ chos kyi rnam grangs 'di'i ming ci lags/ 'di ji lta bur gzung bar bgyi/ bcom ldan 'das kyis</text></item>
<item><p>270a2</p><section>mdo sde</section><text>bka' stsal pa/ kun dga' bo/ de'i phyir khyod kyis chos kyi rnam grangs 'di blo gros mi zad pas bstan pa dang / don dang / tshig dang / yi ge mi zad pa bstan pa dang / 'dus pa chen po'i</text></item>
<item><p>270a3</p><section>mdo sde</section><text>le'u dang / blo gros mi zad pa'i le'u zhes bya bar yang zungs shig /kun dga' bo khyod kyis 'dus pa chen po'i le'u'i chos kyi rnam grangs 'di gzung na de las chos la dran pa'i stobs</text></item>
<item><p>270a4</p><section>mdo sde</section><text>kyi mthu bskyed pa 'bum 'gyur du thob par 'gyur ro/ /gzhan dag la'ang bstan na sems can thams cad la sangs rgyas kyi bya bas nye bar gnas par 'gyur ro/ /bcom ldan 'das</text></item>
<item><p>270a5</p><section>mdo sde</section><text>kyis de skad ces bka' stsal nas/ byang chub sems dpa'i tshogs de dag thams cad dang / byang chub sems dpa' sems dpa' chen po blo gros mi zad pa dang / gnas brtan shA</text></item>
<item><p>270a6</p><section>mdo sde</section><text>ra dwa ti'i bu dang / dge slong de dag dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das</text></item>
<item><p>270a7</p><section>mdo sde</section><text>kyis gsungs pa la mngon par bstod do/ /'dus pa chen po'i le'u 'bum pa las blo gros mi zad pas bstan pa zhes bya ba theg pa chen po'i mdo rdzogs so// //</text></item>
<item><p>270b1</p><section>mdo sde</section><text>zhus chen gyi lo tsA ba ban+de d+harma tA shI las zhus/ skad gsar bcas kyis kyang bcos te gtan la phab pa// //rgya gar skad du/ AR+ya bi ma la kIrti ni rde sha nA ma ma hA yA na</text></item>
<item><p>270b2</p><section>mdo sde</section><text>sU tra/ bod skad du/ 'phags pa dri ma med par grags pas bstan pa zhes bya ba theg pa chen po'i mdo/ sangs rgyas dang / byang chub sems dpa' dang / 'phags pa nyan thos dang / rang</text></item>
<item><p>270b3</p><section>mdo sde</section><text>sangs rgyas 'das pa dang / da ltar gyi dang / ma byon pa thams cad la phyag 'tshal lo/ /'di skad bdag gis thos pa dus gcig na/ bcom ldan 'das yangs pa'i grong khyer na a mra</text></item>
<item><p>270b4</p><section>mdo sde</section><text>srung ba'i tshal na/ dge slong brgyad stong gi dge slong gi dge 'dun chen po dang thabs gcig tu bzhugs te/ thams cad kyang dgra bcom pa/ zag pa zad pa/ nyon mongs pa med pa/</text></item>
<item><p>270b5</p><section>mdo sde</section><text>dbang dang ldan par gyur pa/ sems shin tu rnam par grol ba/ shes rab shin tu rnam par grol ba/ cang shes pa/ glang po chen po/ bya ba byas pa/ byed pa byas pa/ khur bor ba/ bdag</text></item>
<item><p>270b6</p><section>mdo sde</section><text>gi don rjes su thob pa/ srid par kun tu sbyor ba yongs su zad pa/ yang dag pa'i shes pas sems shin tu rnam par grol ba/ sems kyi dbang thams cad kyi dam pa'i pha rol tu son pa</text></item>
<item><p>270b7</p><section>mdo sde</section><text>sha stag go /byang chub sems dpa' sum khri nyis stong dang yang thabs gcig ste/ mngon par shes pa mngon par shes pa'i byang chub sems dpa' sems dpa' chen po mngon par</text></item>
<item><p>271a1</p><section>mdo sde</section><text>shes pa chen po yongs su sbyangs pa las nges par byung ba/ sangs rgyas kyis byin gyi rlabs kyis byin gyis brlabs pa/ chos kyi grong khyer srung ba/ dam pa'i</text></item>
<item><p>271a2</p><section>mdo sde</section><text>chos yongs su 'dzin pa/ seng ge'i sgra chen po sgrogs pa/ phyogs bcur sgra shin tu bsgrags pa/ gsol ba ma btab par sems can thams cad kyi dge ba'i bshes gnyen du</text></item>
<item><p>271a3</p><section>mdo sde</section><text>gyur pa/ dkon mchog gsum gyi rigs rgyun mi 'chad par byed pa/ bdud dang / phyir rgol ba bcom pa/ pha rol gyi rgol ba thams cad kyis zil gyis mi non pa/ dran pa dang / blo</text></item>
<item><p>271a4</p><section>mdo sde</section><text>gros dang / rtogs pa dang / ting nge 'dzin dang / gzungs dang / spobs pa phun sum tshogs pa/ sgrib pa dang / kun nas ldang ba thams cad dang bral ba/ sgrib pa med pa'i rnam par</text></item>
<item><p>271a5</p><section>mdo sde</section><text>thar pa la gnas pa/ spobs pa rgyun mi 'chad pa/ sbyin pa dang / dul ba dang / mi 'gyur ba dang / yang dag par sdom pa dang / tshul khrims dang / bzod pa dang / brtson 'grus</text></item>
<item><p>271a6</p><section>mdo sde</section><text>dang / bsam gtan dang / shes rab dang / thabs la mkhas pa dang / smon lam dang / stobs dang / ye shes kyi pha rol tu phyin pa las nges par byung ba/ mi dmigs pa'i</text></item>
<item><p>271a7</p><section>mdo sde</section><text>chos la bzod pa dang ldan pa/ phyir mi ldog pa'i chos kyi 'khor lo skor ba/ mtshan nyid med pa'i phyir rgyas btab pa/ sems can thams cad kyi dbang po shes pa la mkhas</text></item>
<item><p>271b1</p><section>mdo sde</section><text>pa| 'khor thams cad zil gyis mi non pa'i mi 'jigs pas rnam par gnon pa/ bsod nams dang / ye shes kyi tshogs chen po bsags pa/ mtshan dang / dpe byad bzang po thams cad</text></item>
<item><p>271b2</p><section>mdo sde</section><text>kyis lus shin tu brgyan pa/ gzugs dam pa 'dzin pa/ rgyan dang bral ba/ ri rab kyi rtse mo mtho ba bzhin du snyan pa dang / grags pas mngon par 'phags pa/ lhag pa'i bsam pa</text></item>
<item><p>271b3</p><section>mdo sde</section><text>rdo rje ltar sra bas sangs rgyas dang / chos dang / dge 'dun la mi phyed pa'i dad pa rnyed pa/ chos rin po che'i 'od zer las bdud rtsi'i char shin tu 'bebs pa/ sems can thams cad</text></item>
<item><p>271b4</p><section>mdo sde</section><text>kyi skad dang / smra ba dang / dbyangs kyi yan lag dang / sgra rnam par dag pa'i dbyangs dang ldan pa/ chos zab mo rten cing 'brel par 'byung ba la 'jug cing mtha' dang / mtha' med par</text></item>
<item><p>271b5</p><section>mdo sde</section><text>lta ba'i bag chags kyi mtshams sbyor ba kun gcod pa dang / seng ge ltar 'jigs pa med cing sgra mngon par sgrogs pa/ chos chen po'i 'brug sgra sgrogs pa/ mtshungs pa dang / mi mtshungs</text></item>
<item><p>271b6</p><section>mdo sde</section><text>pa'i chos las yang dag par 'das pa/ chos rin po che'i shes rab dang / bsod nams kyi tshogs yang dag par sgrub pa'i ded dpon chen po/ drang ba dang / zhi ba dang / phra ba dang / 'jam pa</text></item>
<item><p>271b7</p><section>mdo sde</section><text>dang / blta dka' ba dang / rtogs par dka' ba'i chos kyi tshul la mkhas pa/ sems can rnams kyi 'ong ba dang / 'gro ba dang / sems can gyi bsam pa rtogs pa'i rjes su zhugs</text></item>
<item><p>272a1</p><section>mdo sde</section><text>pa'i ye shes kyi yul dang ldan pa/ mi mnyam pa dang / mnyam pa'i sangs rgyas kyi ye shes la dbang bskur bas dbang bskur ba/ stobs bcu dang / mi</text></item>
<item><p>272a2</p><section>mdo sde</section><text>'jigs pa dang / sangs rgyas kyi ma 'dres pa la lhag pa'i bsam pas zhugs pa/ ngan song gi 'jigs pa dang / ngan 'gro log par ltung ba'i 'jigs pa'i 'obs</text></item>
<item><p>272a3</p><section>mdo sde</section><text>thams cad las brgal bas bsams bzhin du srid pa'i 'gro bar skye ba ston pa/ sman pa'i rgyal po chen po/ sems can thams cad 'dul ba'i cho ga la mkhas pa/ sems</text></item>
<item><p>272a4</p><section>mdo sde</section><text>can thams cad kyi nyon mongs pa'i nad thams cad rtogs pa/ ci rigs par chos kyi sman sbyar ba rab tu sbyor ba/ yon tan mtha' yas pa'i 'byung gnas dang ldan pa/ sangs</text></item>
<item><p>272a5</p><section>mdo sde</section><text>rgyas kyi zhing mtha' yas par yon tan bkod pas legs par brgyan pa mthong ba dang / thos pa 'bras bu yod pa/ gom pa 'dor ba 'bras bu yod pa/ bskal pa bye ba khrag khrig</text></item>
<item><p>272a6</p><section>mdo sde</section><text>brgya stong dpag tu med par yon tan yongs su brjod kyang yon tan gyi chu bo mtha' yas bar rtogs pa la/ 'di lta ste/ byang chub sems dpa' mnyam par lta ba zhes bya dang / mnyam</text></item>
<item><p>272a7</p><section>mdo sde</section><text>mi mnyam lta ba dang / ting nge 'dzin rnam par sprul pa'i rgyal po dang / chos kyi dbang phyug dang / chos kyi tog dang / 'od kyi tog dang / 'od bkod pa dang / rin po che bkod pa dang /</text></item>
<item><p>272b1</p><section>mdo sde</section><text>bkod pa chen po dang / spobs pa brtsegs pa dang / rin po che brtsegs pa dang / lag na rin po che dang / lag na phyag rgya rin po che dang / rtag tu lag brkyang dang / rtag tu lag</text></item>
<item><p>272b2</p><section>mdo sde</section><text>bteg dang / rtag tu gdung dang / rtag tu dga' dgod dbang po dang / mchog tu dga' ba'i rgyal po dang / lha'i rgyal po dang / smon lam la zhugs pas phyin pa dang / so so</text></item>
<item><p>272b3</p><section>mdo sde</section><text>yang dag par rig pa rab tu sgrub pa thob dang / nam mkha'i mdzod dang / rin chen sgron ma 'dzin dang / rin chen dpa' dang / rin chen dga' ba dang / rin chen dpal dang</text></item>
<item><p>272b4</p><section>mdo sde</section><text>mig 'phrul can dang / dra ba can gyi 'od dang / dmigs pa med pa'i bsam gtan dang / shes rab brtsegs dang / rin chen gtong dang / bdud 'joms dang / glog gi lha</text></item>
<item><p>272b5</p><section>mdo sde</section><text>dang / rnam par 'phrul pa'i rgyal po dang / mtshan brtsegs yang dag 'das dang / seng ge'i nga ro mngon par bsgrags pa'i dbyangs dang / ri'i rtsa mo kun tu 'joms pa'i rgyal</text></item>
<item><p>272b6</p><section>mdo sde</section><text>po dang / spos kyi glang po che dang / spos kyi bla glang glang po che dang / rtag tu 'bad dang / brtson pa mi 'dor ba dang / rab kyi blo gros dang / mdzes par skyes dang / pad mo'i dpal</text></item>
<item><p>272b7</p><section>mdo sde</section><text>gyi snying po dang / pad mo bkod pa dang / spyan ras gzigs kyi dbang phyug dang / mthu chen thob dang / tshangs pa'i dra ba can dang / rin chen gdan dkar can dang / bdud las rgyal</text></item>
<item><p>273a1</p><section>mdo sde</section><text>dang | zhing snyoms rgyan dang / /nor bu rin chen gdugs dang / gtsug na gser dang / gtsug na nor bu dang / byams pa dang / 'jam dpal gzhon</text></item>
<item><p>273a2</p><section>mdo sde</section><text>nur gyur pa dang / de dag la sogs pa byang chub sems dpa' sum khri nyi sa stong ngo / /gling chen po bzhi pa'i 'jig rten gyi khams mya ngan med pa nas tshangs pa ral pa can la</text></item>
<item><p>273a3</p><section>mdo sde</section><text>sogs pa tshangs pa khri bcom ldan 'das la lta ba dang / phyag 'tshal ba dang / bsnyen bkur bya ba dang / chos mnyan pa'i phyir lhags pa de dag kyang 'khor de nyid du 'dus</text></item>
<item><p>273a4</p><section>mdo sde</section><text>so| |gling chen po bzhi pa so so nas kyang brgya byin khri nyis stong lhags te/ de dag kyang 'khor de nyid du 'dus so/ /de bzhin du/ gzhan yang / dbang che ba dbang che bar grags</text></item>
<item><p>273a5</p><section>mdo sde</section><text>pa'i tshangs pa dang / brgya byin dang / 'jig rten skyong dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye</text></item>
<item><p>273a6</p><section>mdo sde</section><text>chen po rnams kyang 'khor de nyid du 'dus par gyur to/ /de bzhin du 'khor bzhi po dge slong dang / dge slong ma dang / dge bsnyen dang / dge bsnyen ma rnams kyang der lhags</text></item>
<item><p>273a7</p><section>mdo sde</section><text>so| |de nas bcom ldan 'das dpal gyi snying po'i seng ge'i khri la bzhugs te/ 'khor brgya stong du mas yongs su bskor cing mdun gyis bltas nas chos ston to/ /rgya mtsho'i</text></item>
<item><p>273b1</p><section>mdo sde</section><text>nang nas ri'i rgyal po ri rab mngon par 'phags pa bzhin du 'khor thams cad zil gyis mnan te lha ma me lhan ne lhang re re dpal gyi snying po'i seng ge'i khri la bzhugs so/ /de nas byang</text></item>
<item><p>273b2</p><section>mdo sde</section><text>chub sems dpa' li tsa bI gzhon nu dkon mchog 'byung gnas li tsa bI gzhon nu lnga brgya tsam dang / rin po che sna bdun gyi gdugs thogs nas yangs pa'i grong khyer chen po nas</text></item>
<item><p>273b3</p><section>mdo sde</section><text>byung ste/ a mra srung ba'i tshal ga la ba dang / bcom ldan 'das ga la ba der dong ste lhags nas bcom ldan 'das kyi zhabs la mgo bos phyag btsal te/ bcom ldan 'das la</text></item>
<item><p>273b4</p><section>mdo sde</section><text>lan bdun bskor ba byas nas/ rin po che'i gdugs ji lta bu thogs pa de dag gis bcom ldan 'das la mngon par bskyabs te/ mngon par bskyabs nas phyogs gcig tu</text></item>
<item><p>273b5</p><section>mdo sde</section><text>'khod do/ /rin po che'i gdugs de dag phul ma thag tu de'i mdo la sangs rgyas kyi mthus rin po che'i gdugs de dag gcig tu gyur te/ rin po che'i gdugs des stong gsum</text></item>
<item><p>273b6</p><section>mdo sde</section><text>gyi stong chen po'i 'jig rten gyi khams 'di thams cad khebs par snang ngo / /stong gsum gyi stong chen po'i 'jig rten gyi khams kyi chu zheng de dag kyang rin po che'i gdugs chen po</text></item>
<item><p>273b7</p><section>mdo sde</section><text>de nyid kyi nang na snang ngo / /stong gsum gyi stong chen po'i 'jig rten gyi khams 'di na ri'i rgyal po ri rab gang dag yod pa rnams dang / gangs ri dang / ri btang bzung dang / ri btang</text></item>
<item><p>274a1</p><section>mdo sde</section><text>bzung chen po dang / spos kyi ngad ldan dang / rin po che'i ri dang / ri nag po dang / khor yug dang / khor yug chen po dang / de dag thams cad kyang rin po che'i gdugs</text></item>
<item><p>274a2</p><section>mdo sde</section><text>chen po de nyid kyi nang na snang ngo / /stong gsum gyi stong chen po'i 'jig rten gyi khams 'di na rgya mtsho chen po gang dag yod pa rnams dang / mtsho dang / mtshe'u dang / rdzing dang / 'bab</text></item>
<item><p>274a3</p><section>mdo sde</section><text>chu dang / chu bran dang / lu ma 'bab pa de dag thams cad kyang rin po che'i gdugs chen po de nyid kyi nang na snang ngo / /stong gsum gyi stong chen po'i 'jig rten gyi khams 'di na nyid</text></item>
<item><p>274a4</p><section>mdo sde</section><text>ma dang / zla ba'i gzhal med khang dang / skar ma'i gzugs dang / lha'i gnas dang / klu'i gnas dang / gnod sbyin dang / dri za dang / lha ma yin dang / nam mkha' lding dang /</text></item>
<item><p>274a5</p><section>mdo sde</section><text>mi 'am ci dang / lto 'phye chen po'i gnas rnams dang / rgyal po chen po bzhi'i gnas dang / grong dang / grong khyer dang / grong rdal dang / yul 'khor dang / rgyal po'i pho brang</text></item>
<item><p>274a6</p><section>mdo sde</section><text>'khor ji snyed yod pa de dag thams cad kyang rin po che'i gdugs chen po gcig po de nyid kyi nang na snang ngo / /phyogs bcu'i 'jig rten na sangs rgyas bcom ldan 'das rnams</text></item>
<item><p>274a7</p><section>mdo sde</section><text>kyi chos ston pa gang 'byung ba de'ang rin po che'i gdugs chen po gcig po de las 'byung ba'i sgrar grag go /de nas bcom ldan 'das las de lta bu'i cho 'phrul chen po 'di</text></item>
<item><p>274b1</p><section>mdo sde</section><text>mthong nas thams cad dang ldan pa'i 'khor de ngo mtshar du gyur te/ tshim zhing mgu nas yi rangs te/ rab tu dga' zhing dga' ba dang / yid bde ba skyes nas de bzhin gshegs pa</text></item>
<item><p>274b2</p><section>mdo sde</section><text>la phyag btsal te/ mig mi 'dzum par lta zhing 'khod do/ /de nas li tsa bI gzhon nu dkon mchog 'byung gnas kyis bcom ldan 'das las de lta bu'i cho 'phrul chen po 'di mthong</text></item>
<item><p>274b3</p><section>mdo sde</section><text>nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la tshigs su bcad pa 'di dag gis mngon</text></item>
<item><p>274b4</p><section>mdo sde</section><text>par bstod do/ /gtsang zhing mdzes pa pad+ma'i 'dab ltar yangs pa'i spyan/ /dgongs pa dag cing zhi gnas pha rol phyin mchog brnyes/ /dge ba'i las bsags yon tan rgya mtsho</text></item>
<item><p>274b5</p><section>mdo sde</section><text>dpag mi lang / /dge sbyong zhi ba'i lam brten khyod la phyag 'tshal lo/ /skyes bu khyu mchog 'dren pa'i rdzu 'phrul khyod gzigs shig /bde bar gshegs pa'i zhing mchog rab gsal</text></item>
<item><p>274b6</p><section>mdo sde</section><text>kun kyang gda'/ /khyod kyi chos kyi bka' mchid rgya che 'chi med 'gro /de dag thams cad nam mkha' 'di yi dkyil na gda'/ /khyod kyi chos kyi rgyal srid mchog 'di chos kyi rgyal/ /rgyal</text></item>
<item><p>274b7</p><section>mdo sde</section><text>bas 'gro ba rnams la chos kyi nor kyang stsal/ /chos rnams rab tu 'byed mkhas don dam ston mdzad pa/ /chos kyi dbang phyug chos rgyal khyod la mgos phyag 'tshal/ /mchis pa</text></item>
<item><p>275a1</p><section>mdo sde</section><text>ma lags pa dang ma mchis ma lags dang / /chos 'di thams cad rgyu las brten nas 'byung ba dang / /'di la bdag med tshor ba pho dang byed med cing</text></item>
<item><p>275a2</p><section>mdo sde</section><text>dge sdig las ci'ang chud mi za zhes gsung gis ston/ /thub dbang khyod kyis bdud dpung stobs can rab btul nas/ /byang chub mchog rab zhi ba mi 'chi bde ba brnyes/ /de la</text></item>
<item><p>275a3</p><section>mdo sde</section><text>tshor med sems dang yid kyi rgyu ba med/ /mu stegs ngan pa'i tshogs rnams kun gyis de mi rtogs/ /rmad byung chos kyi rgyal po lha mi mngon sum du/ /lan gsum bzlas pa chos</text></item>
<item><p>275a4</p><section>mdo sde</section><text>kyi 'khor lo rnam mang po/ /shin tu zhi ba rang bzhin rnam dag rab tu bskor/ /de tshe dkon mchog gsum po dag kyang nye bar bstan/ /khyod kyis dkon mchog chos kyis legs</text></item>
<item><p>275a5</p><section>mdo sde</section><text>par gang btul ba/ /de dag rtog pa ma mchis rtag par rab tu zhi/ /khyod ni skye rga na 'chi mthar 'byin sman pa'i mchog /yon tan rgya mtsho dpag mi lang la mgos phyag 'tshal/ /</text></item>
<item><p>275a6</p><section>mdo sde</section><text>ba sti stang legs par bgyis pas mi bskyod ri rab bzhin/ /tshul khrims ldan dang tshul khrims 'chal la mtshungs par byams/ /mnyam pa nyid la bzhugs shing thugs kyang</text></item>
<item><p>275a7</p><section>mdo sde</section><text>nam mkha' bzhin/ /sems can dkon mchog 'di la su zhig mchod mi bgyid/ /thub pa chen po 'khor rnams 'dus pa 'di dag ni/ /khyod kyi zhal du rab tu dad pa'i yid kyis lta//</text></item>
<item><p>275b1</p><section>mdo sde</section><text>thams cad kyis kyang rgyal ba rang gi mdun gnas mthong / /de ni rgyal ba'i ma 'dre sa sangs rgyas mtshan lags so/ /bcom ldan 'das kyi gsung gcig rab tu phyung ba yang / /'khor</text></item>
<item><p>275b2</p><section>mdo sde</section><text>rnams kyis ni gsung la tha dad rnam par rig /'gro ba dag gis rang gi don bzhin rnam rig pa/ /de ni rgyal ba'i ma 'dres sangs rgyas mtshan lags so/ /gsung gcig rab tu bsgrags</text></item>
<item><p>275b3</p><section>mdo sde</section><text>pa mdzad pa de yis ni/ /kha cig bag chags bsgos shing kha cig rtogs par byas/ /som nyi 'tshal ba 'dren pas rab tu zhi mdzad de/ /de ni rgyal ba'i ma 'dres sangs rgyas mtshan</text></item>
<item><p>275b4</p><section>mdo sde</section><text>legs so/ /stobs bcu 'dren pa'i rtsal mnga' khyod la phyag 'tshal lo/ /'jigs pa mi mnga' 'jigs bral khyod la phyag 'tshal lo/ /ma 'dres pa yi chos rnams nges par rab</text></item>
<item><p>275b5</p><section>mdo sde</section><text>rtogs pa/ /'gro ba thams cad 'dren pa khyod la phyag 'tshal lo/ /kun tu sbyar ba'i bcings pa gcod la phyag 'tshal lo/ /pha rol phyin nas skam la bzhugs la phyag 'tshal lo/ /</text></item>
<item><p>275b6</p><section>mdo sde</section><text>dub pa'i 'gro ba sgrol ba khyod la phyag 'tshal lo/ /'khor ba'i 'gro bar mi gnas pa la phyag 'tshal lo/ /sems can rnams dang 'gro bar bzhugs shing kun 'grogs kyang / /'gro</text></item>
<item><p>275b7</p><section>mdo sde</section><text>ba thams cad las ni rnam par grol ba'i thugs/ /pad+ma dag ni chu skyes chu yis yongs mi gos/ /thub pa'i pad+mas stong pa nyid ni nges par bsgoms/ /mtshan ma thams cad rnam pa kun</text></item>
<item><p>276a1</p><section>mdo sde</section><text>tu rab tu gsal/ /khyod ni ci la'ang smon par mdzad pa yong mi mnga'/ /sangs rgyas dag gi mthu chen bsam gyis mi khyab ste/ /nam mkha' lta bur</text></item>
<item><p>276a2</p><section>mdo sde</section><text>mi gnas pa la bdag phyag 'tshal/ /de nas bcom ldan 'das la li tsa ba'i gzhon nu dkon mchog 'byung gnas kyis tshigs su bcad pa de dag gis mngon par bstod nas</text></item>
<item><p>276a3</p><section>mdo sde</section><text>bcom ldan 'das la 'di skad ces gsol to/ /bcom ldan 'das/ li tsa bI gzhon nu lnga brgya tsam po 'di dag thams cad kyang bla na med pa yang dag par rdzogs pa'i byang chub tu</text></item>
<item><p>276a4</p><section>mdo sde</section><text>yang dag par zhugs te/ 'di dag kyang byang chub sems dpa' rnams kyi sangs rgyas kyi zhing yongs su dag pa gang lags zhes sangs rgyas kyi zhing yongs su dag pa zhu na/ bcom</text></item>
<item><p>276a5</p><section>mdo sde</section><text>ldan 'das de bzhin gshegs pas byang chub sems dpa' de dag la sangs rgyas kyi zhing yongs su dag pa legs par bshad du gsol/ /de skad ces gsol ba dang / bcom</text></item>
<item><p>276a6</p><section>mdo sde</section><text>ldan 'das kyis li tsa bI gzhon nu dkon mchog 'byung gnas la legs so zhes bya ba byin te/ legs so/ /legs so/ /gzhon nu khyod/ gang sangs rgyas kyi zhing yongs su dag pa las</text></item>
<item><p>276a7</p><section>mdo sde</section><text>brtsams te de bzhin gshegs pa la 'dri ba legs so/ /de'i phyir gzhon nu khyod legs par rab tu nyon la yid la zungs shig dang / byang chub sems dpa' rnams kyi sangs</text></item>
<item><p>276b1</p><section>mdo sde</section><text>rgyas kyi zhing yongs su dag pa las brtsams te ngas khyod la bshad do/ /bcom ldan 'das/ legs so zhes gsol nas li tsa bI gzhon nu dkon mchog 'byung gnas dang / li tsa bI</text></item>
<item><p>276b2</p><section>mdo sde</section><text>gzhon nu lnga brgya tsam po de dag bcom ldan 'das kyi ltar nyan pa dang / bcom ldan 'das kyis de dag la 'di skad ces bka' stsal to/ /rigs kyi bu/ sems can gyi zhing ni byang</text></item>
<item><p>276b3</p><section>mdo sde</section><text>chub sems dpa'i sangs rgyas kyi zhing ngo / /de ci'i phyir zhe na/ byang chub sems dpa' ji tsam du sems can rnams la rgyas par byed pa de tsam du sangs rgyas kyi zhing yongs su 'dzin to/ /</text></item>
<item><p>276b4</p><section>mdo sde</section><text>sems can rnams ji lta bus 'dul bar 'gyur ba de lta bu'i sangs rgyas kyi zhing yongs su 'dzin to/ /sangs rgyas kyi zhing la 'jug pa ji lta bus sems can rnams sangs rgyas kyi ye shes</text></item>
<item><p>276b5</p><section>mdo sde</section><text>la 'jug par 'gyur ba de lta bu'i sangs rgyas kyi zhing yongs su 'dzin to/ /sangs rgyas kyi zhing la 'jug pa ji lta bus sems can rnams 'phags pa lta bu'i dbang po skye bar 'gyur ba de lta</text></item>
<item><p>276b6</p><section>mdo sde</section><text>bu'i sangs rgyas kyi zhing yongs su 'dzin to/ /de ci'i phyir zhe na/ rigs kyi bu/ byang chub sems dpa' rnams kyis sangs rgyas kyi zhing ni sems can gyi don las byung ba'i phyir ro/ /dkon</text></item>
<item><p>276b7</p><section>mdo sde</section><text>mchog 'byung gnas/ 'di lta ste/ dper na/ nam mkha' la ji lta bur bya ba 'dod pa de bzhin du byed mod kyi nam mkha' la ni byar mi rung zhing brgyan du'ang mi rung ba de bzhin du/ dkon</text></item>
<item><p>277a1</p><section>mdo sde</section><text>mchog 'byung gnas/ chos thams cad nam mkha' dang mtshungs par shes nas byang chub sems dpa' sems can yongs su smin par bya ba'i phyir</text></item>
<item><p>277a2</p><section>mdo sde</section><text>sangs rgyas kyi zhing ji lta bur bya bar 'dod pa de lta bur sangs rgyas kyi zhing byed mod kyi/ sangs rgyas kyi zhing nam mkhar ni byar mi rung ngo / /brgyan du mi rung ngo / /dkon mchog 'byung</text></item>
<item><p>277a3</p><section>mdo sde</section><text>gnas/ 'on kyang bsam pa'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing du sems can g.yo med pa dang / sgyu med pa rnams</text></item>
<item><p>277a4</p><section>mdo sde</section><text>skye bar 'gyur ro/ /rigs kyi bu/ lhag pa'i bsam pa'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing du dge ba'i rtsa ba dang / tshogs</text></item>
<item><p>277a5</p><section>mdo sde</section><text>thams cad bsags pa'i sems can rnams skye bar 'gyur ro/ /sbyor ba'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing du dge</text></item>
<item><p>277a6</p><section>mdo sde</section><text>ba'i chos thams cad la gnas pa'i sems can rnams skye bar 'gyur ro/ /byang chub sems dpa'i sems bskyed pa rgya chen po byang chub sems dpa'i sangs rgyas kyi zhing ste/ de byang</text></item>
<item><p>277a7</p><section>mdo sde</section><text>chub thob pa'i sangs rgyas kyi zhing der theg pa chen po la yang dag par zhugs pa'i sems can rnams skye bar 'gyur ro/ /sbyin pa'i zhing ni byang chub sems dpa'i sangs rgyas kyi</text></item>
<item><p>277b1</p><section>mdo sde</section><text>zhing ste/ de byang chub thob pa'i sangs rgyas kyi zhing der bdog pa thams cad yongs su gtong ba'i sems can rnams skye bar 'gyur ro/ /tshul khrims kyi zhing ni byang chub sems dpa'i</text></item>
<item><p>277b2</p><section>mdo sde</section><text>sangs rgyas kyi zhing ste/ de byang chub thob pa'i sangs rgyas kyi zhing der bsam pa thams cad dang ldan pa'i dge ba bcu'i las kyi lam yongs su srung ba'i sems can rnams skye bar 'gyur</text></item>
<item><p>277b3</p><section>mdo sde</section><text>ro| |bzod pa'i zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der mtshan sum cu rtsa gnyis kyis brgyan cing bzod pa dang / dul ba dang /</text></item>
<item><p>277b4</p><section>mdo sde</section><text>zhi gnad dam pa'i pha rol tu phyin pa'i sems can rnams skye bar 'gyur ro/ /brtson 'grus kyi zhing ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi</text></item>
<item><p>277b5</p><section>mdo sde</section><text>zhing der dge ba'i chos thams cad la brtson 'grus brtsams pa'i sems can rnams skye bar 'gyur ro/ /bsam gtan gyi zhing ni byang chub sems dpa'i sangs rgyas kyi zhing ste/ de byang</text></item>
<item><p>277b6</p><section>mdo sde</section><text>chub thob pa'i sangs rgyas kyi zhing der dran pa dang / shes bzhin gyi mnyam par bzhag pa'i sems can rnams skye bar 'gyur ro/ /shes rab kyi zhing ni byang chub sems dpa'i</text></item>
<item><p>277b7</p><section>mdo sde</section><text>sangs rgyas kyi zhing ste/ de byang chub thob pa'i sangs rgyas kyi zhing der yang dag pa nyid du nges pa'i sems can rnams skye bar 'gyur ro/ /tshad med pa bzhi rnams ni byang chub sems</text></item>
<item><p>278a1</p><section>mdo sde</section><text>dpa'i sangs rgyas kyi zhing ste/ de byang chub thob pa'i sangs rgyas kyi zhing der byams pa dang / snying rje dang / dga' ba dang / btang snyoms la gnas pa'i</text></item>
<item><p>278a2</p><section>mdo sde</section><text>sems can rnams skye bar 'gyur ro/ /bsdu ba'i dngos po bzhi rnams ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der rnam par</text></item>
<item><p>278a3</p><section>mdo sde</section><text>grol ba thams cad kyis yongs su zin pa'i sems can rnams skye bar 'gyur ro/ /thabs mkhas pa ni byang chub sems dpa'i sangs rgyas kyi zhing ste/ de byang chub thob pa'i sangs</text></item>
<item><p>278a4</p><section>mdo sde</section><text>rgyas kyi zhing der thabs dang / spyod pa thams cad la mkhas pa'i sems can rnams skye bar 'gyur ro/ /byang chub kyi phyogs sum cu rtsa bdun gyi chos rnams ni byang chub sems dpa'i</text></item>
<item><p>278a5</p><section>mdo sde</section><text>sangs rgyas kyi zhing ste/ de byang chub thob pa'i sangs rgyas kyi zhing der dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang /</text></item>
<item><p>278a6</p><section>mdo sde</section><text>byang chub kyi yan lag dang / lam sgrub pa shes pa'i sems can rnams skye bar 'gyur ro/ /yongs su bsngo ba'i sems ni byang chub sems dpa'i sangs rgyas kyi zhing ste/ de byang</text></item>
<item><p>278a7</p><section>mdo sde</section><text>chub thob pa'i sangs rgyas kyi zhing du yon tan thams cad kyi rgyan rnams snang bar 'gyur ro/ /mi khom pa brgyad rab tu zhi bar bstan pa ni byang chub sems dpa'i sangs rgyas kyi</text></item>
<item><p>278b1</p><section>mdo sde</section><text>zhing ste/ de byang chub thob pa'i sangs rgyas kyi zhing du ngan song thams cad shin tu chad cing mi khom pa brgyad med par 'gyur ro/ /bdag nyid bslab pa'i gzhi rnams la gnas shing pha</text></item>
<item><p>278b2</p><section>mdo sde</section><text>rol gyi ltung ba mi gleng ba ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der ltung ba'i sgra'ang mi grag par 'gyur ro/ /dge ba bcu'i las kyi</text></item>
<item><p>278b3</p><section>mdo sde</section><text>lam yongs su dag pa ni byang chub sems dpa'i sangs rgyas kyi zhing ste/ de byang chub thob pa'i sangs rgyas kyi zhing der tshe nges pa dang / longs spyod che ba dang / tshangs par spyod pa dang /</text></item>
<item><p>278b4</p><section>mdo sde</section><text>bden pa'i rjes su 'jug pa'i tshig gis brgyan pa dang / ngag 'jam pa dang / 'khor mi phyed pa dang / bye ba sdum pa la mkhas pa dang / phrag dog dang bral ba dang / gnod sems kyi</text></item>
<item><p>278b5</p><section>mdo sde</section><text>sems med pa dang / yang dag par lta ba dang ldan pa'i sems can rnams skye bar 'gyur ro/ /rigs kyi bu/ de ltar na byang chub sems dpa'i byang chub kyi sems bskyed pa ci 'dra bar</text></item>
<item><p>278b6</p><section>mdo sde</section><text>bsam pa'ang de 'dra'o/ /bsam pa ci 'dra bar sbyor ba'ang de 'dra'o/ /sbyor ba ji snyed par lhag pa'i bsam pa'ang de snyed do/ /lhag pa'i bsam pa ji snyed par nges par sems pa'ang de</text></item>
<item><p>278b7</p><section>mdo sde</section><text>snyed do/ /nges par sems pa ji snyed par sgrub pa'ang de snyed do/ /sgrub pa ji snyed par yongs su bsngo ba'ang de snyed do/ /yongs su bsngo ba ji snyed par thabs rnams kyang de snyed do/ /thabs</text></item>
<item><p>279a1</p><section>mdo sde</section><text>rnams ji snyed par zhing yongs su dag pa'ang de snyed de/ zhing yongs su dag pa ji lta ba bzhin du sems can yongs su dag pa'ang de bzhin no/ /sems can yongs su dag</text></item>
<item><p>279a2</p><section>mdo sde</section><text>pa ji lta ba bzhin du ye shes yongs su dag pa'ang de bzhin no/ /ye shes yongs su dag pa ji lta ba bzhin du bstan pa yongs su dag pa'ang de bzhin no/ /bstan pa yongs su dag</text></item>
<item><p>279a3</p><section>mdo sde</section><text>pa ji lta ba bzhin du ye shes bsgrubs pa yongs su dag pa'ang de bzhin no/ /ye shes bsgrubs pa yongs su dag pa ji lta ba bzhin du rang gi sems yongs su dag pa'ang de bzhin</text></item>
<item><p>279a4</p><section>mdo sde</section><text>te| rigs kyi bu/ de lta bas na byang chub sems dpa' sangs rgyas kyi zhing yongs su dag par byed 'dod pas rang gi sems yongs su sbyang ba la nan tan bya'o/ /de ci'i phyir zhe na/ ji</text></item>
<item><p>279a5</p><section>mdo sde</section><text>lta bur byang chub sems dpa'i sems yongs su dag pa de 'dra bar sangs rgyas kyi zhing yongs su dag par 'gyur ro/ /de nas sangs rgyas kyi mthus tshe dang ldan pa shA ri'i bu 'di snyam</text></item>
<item><p>279a6</p><section>mdo sde</section><text>du sems te/ gal te ji lta bur sems yongs su dag pa de 'dra bar byang chub sems dpa'i sangs rgyas kyi zhing yongs su dag par 'gyur na/ bcom ldan 'das shAkya thub pa byang</text></item>
<item><p>279a7</p><section>mdo sde</section><text>chub sems dpa'i spyad pa spyod pa na/ de sems yongs su ma dag gam/ ci nas sangs rgyas kyi zhing 'di lta bur yongs su ma dag par snang snyam mo/ /de nas bcom ldan 'das</text></item>
<item><p>279b1</p><section>mdo sde</section><text>kyis tshe dang ldan pa shA ri'i bu'i sems kyi yongs su rtog pa thugs kyis mkhyen nas tshe dang ldan pa shA ri'i bu la 'di skad ces bka' stsal to/ /shA ri'i bu/ 'di ji snyam du sems/ nyi ma dang</text></item>
<item><p>279b2</p><section>mdo sde</section><text>zla ba yongs su ma dag gam/ ci na dmus long dag gis mi mthong / gsol pa/ bcom ldan 'das/ de ltar ma lags so/ /de ni dmus long gis nongs kyi nyi ma dang / zla bas ni ma nongs</text></item>
<item><p>279b3</p><section>mdo sde</section><text>so| |bka' stsal pa/ shA ri'i bu/ de bzhin du sems can la las de bzhin gshegs pa'i sangs rgyas kyi zhing gi yon tan gyi rgyan bkod pa mi mthong ba de ni sems can rnams kyi</text></item>
<item><p>279b4</p><section>mdo sde</section><text>mi shes pas nyes kyi de la de bzhin gshegs pas nyes pa ni ma yin no/ /shA ri'i bu/ de bzhin gshegs pa'i sangs rgyas kyi zhing ni yongs su dag mod kyi khyod kyis de mi mthong ngo / /</text></item>
<item><p>279b5</p><section>mdo sde</section><text>de nas tshangs pa ral pa can gyis gnas brtan shA ri'i bu la 'di skad ces smras so/ /btsun pa shA ri'i bu/ de bzhin gshegs pa'i sangs rgyas kyi zhing yongs su ma dag go zhes ma zer</text></item>
<item><p>279b6</p><section>mdo sde</section><text>cig| btsun pa shA ri'i bu/ bcom ldan 'das kyi sangs rgyas kyi zhing yongs su dag pa 'di lta ste/ dper na/ btsun pa shA ri'i bu/ gzhan 'phrul dbang byed kyi lha rnams kyi gnas kyi bkod</text></item>
<item><p>279b7</p><section>mdo sde</section><text>pa bzhin du bcom ldan 'das shAkya thub pa'i sangs rgyas kyi zhing bkod pa'ang kho bos de 'dra ba mthong ngo / /de nas gnas brtan shA ri'i bus tshangs pa ral pa can la 'di skad ces smras</text></item>
<item><p>280a1</p><section>mdo sde</section><text>so| |tshangs pa/ kho bos ni sa chen po 'di mtho dman dang / tsher ma dang / g.yang sa dang / ri'i rtse mo dang / ngam grog dang / 'jim ngan gyis rab tu gang</text></item>
<item><p>280a2</p><section>mdo sde</section><text>bar mthong ngo / /tshangs pa ral pa can gyis smras pa/ 'di ltar sangs rgyas kyi zhing 'di 'dra bar yongs su ma dag par mthong ba ni/ btsun pa shA ri'i bu/ sems la mtho dman yod</text></item>
<item><p>280a3</p><section>mdo sde</section><text>cing sangs rgyas kyi ye shes la bsam pa yongs su ma dag par nges so/ /gang dag /btsun pa shA ri'i bu/ sems can thams cad la sems mnyam zhing sangs rgyas kyi ye shes la</text></item>
<item><p>280a4</p><section>mdo sde</section><text>bsam pa yongs su dag pa de dag gis ni sangs rgyas kyi zhing 'di yongs su dag pa mthong ngo / /de nas bcom ldan 'das kyis stong gsum gyi stong chen po'i 'jig rten gyi khams</text></item>
<item><p>280a5</p><section>mdo sde</section><text>'di la zhabs kyi mthe bos bsnun pa dang / bsnun ma thag tu 'jig rten gyi khams 'di rin po che du ma brtsegs pa dang / rin po che brgya stong du ma'i tshogs dag rin po che brgya stong du ma so</text></item>
<item><p>280a6</p><section>mdo sde</section><text>sor bkod par gyur pa 'di lta ste/ dper na/ de bzhin gshegs pa rin po che bkod pa'i 'jig rten gyi khams yon tan rin chen mtha' yas bkod pa bzhin du 'jig rten gyi</text></item>
<item><p>280a7</p><section>mdo sde</section><text>khams 'di'ang de 'dra'o/ /de nas thams cad dang ldan pa'i 'khor de'ang ngo mtshar du gyur cing bdag nyid kyang rin po che'i pad+ma bkod pa'i stan la 'dug pa snyam byed do/ /de nas</text></item>
<item><p>280b1</p><section>mdo sde</section><text>bcom ldan 'das kyis tshe dang ldan pa shA ri'i bu la bka' stsal pa/ shA ri'i bu/ khyod kyis sangs rgyas kyi zhing gi yon tan bkod pa 'di mthong ngam/ gsol pa/ bcom ldan 'das/</text></item>
<item><p>280b2</p><section>mdo sde</section><text>mthong lags so/ /sngon ma mthong ma thos pa'i bkod pa 'di dag gda'o/ /bka' stsal pa/ shA ri'i bu/ sangs rgyas kyi zhing 'di ni rtag tu 'di 'dra mod kyi sems can dman pa</text></item>
<item><p>280b3</p><section>mdo sde</section><text>rnams yongs su smin par bya ba'i phyir de bzhin gshegs pas sangs rgyas kyi zhing de lta bur nyes pa mang po'i skyon chags par ston te/ shA ri'i bu/ 'di lta ste/ dper na/ lha'i bu rnams</text></item>
<item><p>280b4</p><section>mdo sde</section><text>rin po che'i snod gcig tu zas za'ang bsod nams ji lta bu bsags pa'i bye brag gis lha'i zas bdud rtsi nye bar gnas pa de bzhin du/ shA ri'i bu/ sems can sangs rgyas kyi zhing gcig</text></item>
<item><p>280b5</p><section>mdo sde</section><text>tu skyes pa dag kyang sems can ji ltar yongs su dag pa bzhin du sangs rgyas rnams kyi sangs rgyas kyi zhing gi yon tan bkod pa mthong ngo / /sangs rgyas kyi zhing gi yon tan gyi rgyan bkod pa</text></item>
<item><p>280b6</p><section>mdo sde</section><text>'di snang ba na srog chags brgyad khri bzhi stong bla na med pa yang dag par rdzogs pa'i byang chub tu sems skyes so/ /li tsa bI gzhon nu gang dag li tsa bI gzhon nu dkon mchog 'byung gnas</text></item>
<item><p>280b7</p><section>mdo sde</section><text>dang lhan cig tu lhags pa lnga brgya bo de dag kyang rjes su mthun pa'i bzod pa thob par gyur to/ /de nas bcom ldan 'das kyis rdzu 'phrul de dag brtul ba dang / de nas yang sangs rgyas kyi</text></item>
<item><p>281a1</p><section>mdo sde</section><text>zhing de phyir sngon gyi rang bzhin du gyur par snang ngo / /de na nyan thos kyi theg pa can gyi lha dang / mi rnams 'di snyam du sems te/ kye ma'o 'du byed 'di dag ni</text></item>
<item><p>281a2</p><section>mdo sde</section><text>mi rtag go snyam du rig nas srog chags sum khri nyis stong chos rnams la chos kyi mig rdul med cing dri ma dang bral bar rnam par dag go /dge slong brgyad stong ni len pa med par</text></item>
<item><p>281a3</p><section>mdo sde</section><text>zag pa rnams las sems rnam par grol lo/ /sangs rgyas kyi zhing rgya chen po la mos pa'i srog chags brgyad khri bzhi stong yang chos thams cad rnam par bsgrubs pas nye bar bzhag</text></item>
<item><p>281a4</p><section>mdo sde</section><text>pa'i mtshan nyid du rig nas bla na med pa yang dag par rdzogs pa'i byang chub tu sems skyes so/ /sangs rgyas kyi zhing yongs su dag pa gleng gzhi'i le'u ste dang po'o// //yang de'i tshe yangs pa'i grong khyer chen po na li tsa bI dri ma med par grags pa zhes bya ba zhig 'dug ste/ sngon gyi rgyal ba la lhag par bya ba byas shing dge ba'i rtsa ba bskyed pa/ sangs rgyas</text></item>
<item><p>281a5</p><section>mdo sde</section><text>mang po la bsnyen bkur byas pa/ bzod pa thob pa/ spongs pa thob pa/ mngon par shes pa chen pos rnam par rtsen pa/ gzungs thob pa/ mi 'jigs pa thob pa/ bdud dang / phyir</text></item>
<item><p>281a6</p><section>mdo sde</section><text>rgol ba bcom pa/ chos kyi tshul zab mo la shin tu zhugs pa/ shes rab kyi pha rol tu phyin pa las nges par byung ba/ thabs mkhas pa rtogs par khong du chud pa/ spobs pa dang</text></item>
<item><p>281b1</p><section>mdo sde</section><text>ldan pa/ sems can gyi bsam pa dang / spyod pa la mkhas pa/ sems can gyi dpang po mchog dang / mchog ma yin pa shes pa las nges par byung ba so so ci rigs par chos ston pa/</text></item>
<item><p>281b2</p><section>mdo sde</section><text>theg pa chen po 'di la brtson par byas shing shes par byas pa/ shin tu brtags te las byed pa/ sangs rgyas kyi spyod lam la gnas pa/ blo dam pa rgya mtsho lta bu'i rjes su zhugs</text></item>
<item><p>281b3</p><section>mdo sde</section><text>pa| sangs rgyas thams cad kyis bstod cing bkur te rab tu bsngags pa/ brgya byin dang / tshangs pa dang / 'jig rten skyong ba thams cad kyis phyag byas pa de sems can yongs su smin par</text></item>
<item><p>281b4</p><section>mdo sde</section><text>bya ba'i phyir thabs mkhas pas yangs pa'i grong khyer chen po na gnas te/ sems can mgon med pa dang / dbul po rnams bsdu ba'i phyir longs spyod zad mi shes pa/ sems can tshul</text></item>
<item><p>281b5</p><section>mdo sde</section><text>khrims 'chal pa rnams bsdu pa'i phyir tshul khrims yongs su dag pa/ sems can sdang ba dang / rab tu sdang ba dang / gnod sems can dang / tshul khrims 'chal ba dang / khro ba'i</text></item>
<item><p>281b6</p><section>mdo sde</section><text>sems can rnams bsdu ba'i phyir bzod pa dang / dul ba thob pa/ sems can le lo can rnams bsdu ba'i phyir brtson 'grus 'bar ba/ sems 'khrug pa'i sems can rnams bsdu ba'i</text></item>
<item><p>281b7</p><section>mdo sde</section><text>phyir bsam gtan dang / dran pa dang / ting nge 'dzin la gnas pa/ sems can 'chal pa'i shes rab can rnams bsdu ba'i phyir shes rab rnam par nges pa thob pa/ gos dkar po gyon</text></item>
<item><p>282a1</p><section>mdo sde</section><text>la dge sbyong gi spyod pas phun sum tshogs pa/ khyim gyi gnas na gnas la 'dod pa'i khams dang / gzugs kyi khams dang / gzugs med pa'i khams</text></item>
<item><p>282a2</p><section>mdo sde</section><text>dang ma 'dres pa/ bu dang / chung ma dang / slas rnams kyang rtag tu tshangs par spyod pa/ g.yog bran gyis yongs su bskor bar snang yang rab tu dpen par spyod pa/ rgyan gyis brgyan</text></item>
<item><p>282a3</p><section>mdo sde</section><text>par snang yang rtag tu mtshan dang ldan pa/ zas skom gyis zas za bar snang ba'ang rtag tu bsam gtan gyi dga' ba'i zas za ba/ rtsed mo dang / rgyan po'i grwa thams cad na snang</text></item>
<item><p>282a4</p><section>mdo sde</section><text>yang rtsed mo dang / rgyan po la chags pa'i sems can rnams yongs su smin par byed cing rtag tu don yod pa/ spyod pa ya mtshan can thams cad tshol yang sangs rgyas la mi phyed pa'i</text></item>
<item><p>282a5</p><section>mdo sde</section><text>bsam pa dang ldan pa/ 'jig rten pa dang / 'jig rten las 'das pa'i gsang sngags dang / bstan bcos kyi rnam par shes kyang rtag chos kyi kun dga' la dga' mos pa/</text></item>
<item><p>282a6</p><section>mdo sde</section><text>'du 'dzi kun gyi nang na snang yang thams cad kyi nang na gtso bor mchod pa/ 'jig rten dang mthun par bya ba'i phyir rgan rabs dang / bar ma dang / gzhon nu'i grogs su gyur</text></item>
<item><p>282a7</p><section>mdo sde</section><text>cing chos bzhin du smra ba/ tha snyad thams cad du 'jug kyang rnyed pa dang / longs spyod la re ba med pa/ sems can thams cad gdul ba'i phyir lam gyi bzhi mdo dang / su ma mdo</text></item>
<item><p>282b1</p><section>mdo sde</section><text>thams cad na'ang snang la sems can rnams srung ba'i phyir rgyal po'i bya ba rnams la'ang zhugs pa/ theg pa dman pa la mos pa zlog cing theg pa chen po la sems can rnams yang</text></item>
<item><p>282b2</p><section>mdo sde</section><text>dag par gzud pa'i phyir chos nyan pa dang / yang dag par brjod pa thams cad na'ang snang ba/ byis pa rnams yongs su smin par bya ba'i phyir yi ge'i grwa khang thams cad tu'ang 'gro ba/</text></item>
<item><p>282b3</p><section>mdo sde</section><text>'dod pa'i nyes pa yang dag par bstan pa'i phyir smad 'tshong gi khyim kun tu'ang 'jug pa/ dran pa yang dag par gzhag pa'i phyir chang 'tshong ba'i khyim thams cad du'ang 'jug pa/ chos</text></item>
<item><p>282b4</p><section>mdo sde</section><text>kyi mchog bstan pa'i phyir tshong dpon gyi nang du'ang tshong dpon du kun gyis bkur ba/ 'dzin pa thams cad kyi len pa yongs su gcad pa'i phyir khyim bdag gi nang du'ang khyim bdag tu</text></item>
<item><p>282b5</p><section>mdo sde</section><text>kun gyis bkur ba/ bzod pa dang / des pa dang / stobs la rab tu dgod pa'i phyir rgyal rigs kyi nang du rgyal rigs su kun gyis bkur ba/ nga rgyal dang / rgyags pa dang / dregs pa</text></item>
<item><p>282b6</p><section>mdo sde</section><text>shin tu gzhom pa'i phyir bram ze'i nang du'ang bram zer kun gyis bkur pa/ rgyal po'i bya ba thams cad chos dang mthun par bsgo ba'i phyir blon po'i nang du'ang blon por kun gyis bkur</text></item>
<item><p>282b7</p><section>mdo sde</section><text>ba| rgyal po'i longs spyod dang / dbang phyug la chags pa bzlog pa'i phyir gzhon nu'i nang du'ang gzhon nur kun gyis bkur ba/ bud med gzhon nu yongs su smin par bya ba'i phyir btsun</text></item>
<item><p>283a1</p><section>mdo sde</section><text>mo'i 'khor gyi nang du'ang nyug rum du kun gyis bkur pa/ tha mal pa'i bsod nams khyad par du 'phags par dmigs par bya ba'i phyir skye bo phal</text></item>
<item><p>283a2</p><section>mdo sde</section><text>po dang yang mthun par 'jug pa/ dbang phyug gi bdag por bstan pa'i phyir brgya byin gyi nang du'ang brgya byin du kun gyis bkur ba/ ye shes kyi khyad par bstan pa'i phyir tshangs</text></item>
<item><p>283a3</p><section>mdo sde</section><text>pa'i nang du'ang tshangs par kun gyis bkur ba/ sems can thams cad yongs su smin par bya ba'i phyir 'jig rten skyong bar kun gyis bkur ba ste/ de ltar li tsa bI dri ma med par</text></item>
<item><p>283a4</p><section>mdo sde</section><text>grags pa tshad med pa'i thabs la mkhas pa'i ye shes dang ldan te/ yangs pa'i grong khyer chen po na gnas shing 'dug go /de thabs la mkhas pas bdag nyid na blta bur</text></item>
<item><p>283a5</p><section>mdo sde</section><text>bstan nas de la nad 'dri ba'i phyir yangs pa'i grong khyer chen po nas rgyal po dang / blon po dang / dbang po dang / gzhon nu'i 'khor dang / bram ze dang / khyim bdag dang / tshong</text></item>
<item><p>283a6</p><section>mdo sde</section><text>dpon dang / grong pa dang / yul gyi mi dang / de ma yin pa srog chags stong phrag mang po nad 'drir 'ongs te/ der lhags pa de dag la li tsa bI dri ma med par grags pas 'byung ba</text></item>
<item><p>283a7</p><section>mdo sde</section><text>chen po bzhi'i lus 'di nyid las brtsams nas chos ston te/ grogs po dag /lus 'di ni 'di ltar mi rtag pa/ 'di ltar mi brtan pa/ 'di ltar yid brtan du mi rung ba/ 'di ltar</text></item>
<item><p>283b1</p><section>mdo sde</section><text>nyam chung ba/ 'di ltar snying po med pa/ 'di ltar zhig pa/ 'di ltar yun thung ba/ 'di ltar sdug bsngal ba/ 'di ltar na dmang ba/ 'di ltar 'gyur ba'i chos can no/ /grogs po dag</text></item>
<item><p>283b2</p><section>mdo sde</section><text>'di ltar lus 'di ni nad mang po'i snod de/ mkhas pas de la gnas par mi bya'o/ /grogs po dag /lus 'di ni bcang mi bzod pa ste/ dbu ba rdos pa lta bu'o/ /lus 'di ni ring du mi</text></item>
<item><p>283b3</p><section>mdo sde</section><text>gnas pa ste/ chu'i chu bur lta bu'o/ /lus 'di ni nyon mongs pa'i sred pa las byung ba ste/ smig rgyu lta bu'o/ /lus 'di ni snying po med pa ste/ chu shing gi sdong po lta bu'o/ /kye ma lus 'di</text></item>
<item><p>283b4</p><section>mdo sde</section><text>ni rus pa la rgyas pas sprel ba ste/ 'khrul 'khor lta bu'o/ /lus 'di ni phyin ci log las byung ba ste/ sgyu ma lta bu'o/ /lus 'di ni yang dag pa ma yin pa mthong ba ste/ rmi lam lta bu'o/ /</text></item>
<item><p>283b5</p><section>mdo sde</section><text>lus 'di ni sngon gyi las kyis gzugs brnyan snang ba ste/ gzugs brnyan lta bu'o/ /lus 'di ni rkyen la rag lus pa'i phyir/ brag ca lta bu'o/ /lus 'di ni sems 'khrug cing 'gyes</text></item>
<item><p>283b6</p><section>mdo sde</section><text>pa'i mtshan nyid de/ sprin lta bu'o/ /lus 'di ni skad cig tu 'jig pa dang ldan zhing mi gnas pa ste/ glog dang mtshungs so/ /lus 'di ni rkyen sna tshogs las byung ba ste bdag po med pa'o//</text></item>
<item><p>283b7</p><section>mdo sde</section><text>lus 'di ni sa dang 'dra sta/ byed pa med pa'o/ /lus 'di ni chu dang 'dra ste/ bdag med pa'o/ /lus 'di ni me dang 'dra ste/ srog med pa'o/ /lus 'di ni rlung dang 'dra ste/ gang zag med pa'o/ /</text></item>
<item><p>284a1</p><section>mdo sde</section><text>lus 'di ni nam mkha' dang 'dra ste/ rang bzhin med pa'o/ /lus 'di ni 'byung ba chen po rnams kyi gnas te/ yang dag pa ma yin pa'o/ /lus 'di ni</text></item>
<item><p>284a2</p><section>mdo sde</section><text>bdag dang / bdag gi med pa ste/ stong pa'o/ /lus 'di ni rtswa dang / shing dang / rtsig pa dang / bong ba dang / mig yor lta bu ste/ bems po'o/ /lus 'di ni rlung gi 'khrul 'khor dang</text></item>
<item><p>284a3</p><section>mdo sde</section><text>ldan pas 'byung ste/ tshor ba med pa'o/ /lus 'di ni rnag dang / mi gtsang ba bsags pa ste/ gsog go /lus 'di ni rtag tu bsku ba dang / mnye ba dang / 'jig pa dang / 'gyes pa'i chos</text></item>
<item><p>284a4</p><section>mdo sde</section><text>can te| gsob bo/ /lus 'di ni nad bzhi brgya rtsa bzhi sa gtses pa'o/ /lus 'di ni rtag tu rga bas zil gyis non pa ste/ khron pa rnying pa dang 'dra ba'o/ /lus 'di ni 'chi ba'i mtha' yin</text></item>
<item><p>284a5</p><section>mdo sde</section><text>te| mthar mi gnas pa'o/ /lus 'di ni phung po dang / khams dang / skye mched kyis yongs su zin pa ste/ gshed ma dang / sprul gdug pa dang / grong stong pa lta bu ste/ khyod kyis de</text></item>
<item><p>284a6</p><section>mdo sde</section><text>lta bu'i lus de la yid byung ba dang / skyo ba bskyed cing de bzhin gshegs pa'i sku la mos pa bskyed par bgyi'o/ /grogs po dag /de bzhin gshegs pa'i sku ni chos kyi sku ste/ ye shes</text></item>
<item><p>284a7</p><section>mdo sde</section><text>las skyes pa'o/ /de bzhin gshegs pa'i sku ni bsod nams las skyes pa/ sbyin pa las skyes pa/ tshul khrims las skyes pa/ ting nge 'dzin las skyes pa/ shes rab las skyes pa/</text></item>
<item><p>284b1</p><section>mdo sde</section><text>rnam par grol ba las skyes pa/ rnam par grol ba'i ye shes mthong ba las skyes pa/ byams pa dang / snying rje dang / dga' ba dang / btang snyoms las skyes pa/ sbyin pa dang /</text></item>
<item><p>284b2</p><section>mdo sde</section><text>dul ba dang / yang dag par sdom pa las skyes pa/ dge ba bcu'i las kyi lam las skyes pa/ bzod pa dang / des pa las skyes pa/ brtson 'grus brtan pa'i dge ba'i rtsa ba las</text></item>
<item><p>284b3</p><section>mdo sde</section><text>skyes pa/ bsam gtan dang / rnam par thar pa dang / ting nge 'dzin dang / snyoms par 'jug pa las skyes pa/ thos pa dang / shes rab dang / thabs las skyes pa/ byang chub kyi phyogs</text></item>
<item><p>284b4</p><section>mdo sde</section><text>kyi chos sum cu rtsa bdun las skyes pa/ zhi gnas dang / lhag mthong las skyes pa/ stobs bcu las skyes pa/ mi 'jigs pa bzhi las skyes pa/ sangs rgyas kyi chos ma 'dres pa</text></item>
<item><p>284b5</p><section>mdo sde</section><text>bco brgyad las skyes pa/ pha rol tu phyin pa thams cad las skyes pa/ mngon par shes pa dang / rig pa las skyes pa/ mi dge ba'i chos thams cad spangs pa las skyes pa/ dge ba'i</text></item>
<item><p>284b6</p><section>mdo sde</section><text>chos thams cad yang dag par sdud pa las skyes pa/ bden pa las skyes pa/ yang dag pa nyid las skyes pa/ bag yod pa las skyes pa'o/ /grogs po dag /de bzhin gshegs pa'i</text></item>
<item><p>284b7</p><section>mdo sde</section><text>sku ni dge ba'i las tshad med pa las skyes pa ste/ khyed kyi de lta bu'i sku de la mos pa bskyed par bya'o/ /sems can thams cad kyi nyon mongs pa'i nad rab tu spang ba'i phyir bla na med pa</text></item>
<item><p>285a1</p><section>mdo sde</section><text>yang dag par rdzogs pa'i byang chub tu sems bskyed par bya'o/ /de bzhin du li tsa bI dri ma med par grags pas de ltar na 'dri ba'i tshogs pa de dag la ji</text></item>
<item><p>285a2</p><section>mdo sde</section><text>nas sems can brgya stong mang po dag bla na med pa yang dag par rdzogs pa'i byang chub tu sems bskyed pa de lta de lta bur chos 'chad do/ /thabs la mkhas pa bsam gyis mi khyab</text></item>
<item><p>285a3</p><section>mdo sde</section><text>pa'i le'u zhes bya ste gnyis pa'o// //de nas li tsa bI dri ma med par grags pa 'di snyam du sems te/ bdag ni na zhing mi bde ste khri'i steng na 'dug na/ de bzhin</text></item>
<item><p>285a4</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas kyis bdag la ma dgongs te/ thugs mi brtse ba'i phyir nad 'dri ba 'ga' yang ma btang ngo snyam mo/ /de nas bcom</text></item>
<item><p>285a5</p><section>mdo sde</section><text>ldan 'das kyis li tsa bI dri ma med par grags pa'i sems kyi rtog pa de lta bu mkhyen nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu/ khyod li tsa bI dri</text></item>
<item><p>285a6</p><section>mdo sde</section><text>ma med par grags pa'i nad 'drir song zhig /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol rto/ /bcom ldan 'das/</text></item>
<item><p>285a7</p><section>mdo sde</section><text>bdag li tsa bI dri ma med par grags pa'i blo 'dri zhing 'chi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na/ shing zhig</text></item>
<item><p>285b1</p><section>mdo sde</section><text>gi drung na nang du yang dag bzhag par gyur pa na li tsa bI dri ma med par grags pa yang shing de'i drung ga la ba der mchis nas bdag la 'di skad ces mchi'o/ /btsun pa shA ri'i</text></item>
<item><p>285b2</p><section>mdo sde</section><text>bu| ji ltar khyod kyis nang du yang dag par bzhag pa de lta bu'i nang du yang dag 'dzeg pa la nang du yang dag bzhag par mi bya'o/ /ji ltar khams gsum du lus dang / sems mi snang</text></item>
<item><p>285b3</p><section>mdo sde</section><text>bar 'gyur ba de ltar nang du yang dag gzhag par gyis shig /ji ltar 'gog pa las kyang mi ldang zhing spyod lam kun tu'ang snang bar 'gyur pa de ltar nang du yang dag gzhag par</text></item>
<item><p>285b4</p><section>mdo sde</section><text>gyis shig /ji ltar thob pa'i mtshan nyid kyang mi 'dor la so so'i skye bo'i mtshan nyid du'ang snang ba de ltar nang du yang dag gzhag par gyis shig /ji ltar khyod kyi sems</text></item>
<item><p>285b5</p><section>mdo sde</section><text>nang na'ang mi 'dug la phyi rol gyi gzugs la'ang mi rgyu ba de ltar nang du yang dag gzhag par gyis shig /ji ltar lta bar gyur pa thams cad la'ang mi g.yo zhing byang chub</text></item>
<item><p>285b6</p><section>mdo sde</section><text>kyi phyogs kyi chos sum cu rtsa bdun rnams la'ang snang ba de ltar nang du yang dag gzhag par gyis shig /ji ltar 'khor ba na spyod pa'i nyon mongs pa rnams kyang mi spong</text></item>
<item><p>285b7</p><section>mdo sde</section><text>la| mya ngan las 'das pa la'ang yang dag par gzhol bar 'gyur ba de ltar nang du yang dag gzhag par gyis shig /btsun pa shA ri'i bu/ gang dag de ltar nang du yang</text></item>
<item><p>286a1</p><section>mdo sde</section><text>dag bzhag pa la nang du yang dag 'jog na de dag /bcom ldan 'das kyis nang du yang dag 'jog par bka' stsal to zhes mchi nas/</text></item>
<item><p>286a2</p><section>mdo sde</section><text>bcom ldan 'das/ bdag gis chos nyid de thos nas de la slar tshig lan ldon pa'i rngo ma thogs shing cad mi mchi bar 'gyur te/ de'i slad du bdag skyes bu dam pa de'i</text></item>
<item><p>286a3</p><section>mdo sde</section><text>bro 'dri zhing mchi bar mi spro'o/ /de nas bcom ldan 'das kyis tshe dang ldan pa maud+gal gyi bu chen po la bka' stsal pa/ maud+gal gyi bu/ khyod li tsa bI dri ma med par grags pa'i nad</text></item>
<item><p>286a4</p><section>mdo sde</section><text>'drir song zhig /maud+gal gyi bus kyang gsol pa/ bcom ldan 'das/ bdag skyes bu dam pa de'i phro 'dri zhing mchi bar mi spro'o/ /de ci'i slad du zhe na/ bcom ldan</text></item>
<item><p>286a5</p><section>mdo sde</section><text>'das/ bdag gis mngon par 'tshal ba dus gcig na yangs pa'i grong khyer chen po'i srang zhig gi sgo na khyim bdag rnams la bdag chos ston cing mchis pa'i drung der li tsa bI dri ma med</text></item>
<item><p>286a6</p><section>mdo sde</section><text>par grags pa mchis nas bdag la 'di skad ces mchi'o/ /btsun pa maud+gal gyi bu/ ji ltar ston pa ltar ni khyim pa gos dkar po can rnams la de ltar chos mi bstan to/ /</text></item>
<item><p>286a7</p><section>mdo sde</section><text>btsun pa maud+gal gyi bu/ chos de ji lta ba bzhin du chos bstan par bya ste/ btsun pa maud+gal gyi bu/ chos ni sems can med pa ste sems can gyi rdul dang bral ba/ bdag med</text></item>
<item><p>286b1</p><section>mdo sde</section><text>ba ste 'dod chags kyi rdul dang bral ba/ srog med pa ste skye ba dang / 'chi 'pho dang bral ba/ gang zag med pa ste sngon gyi mtha' dang / phyi ma'i mtha' yongs su ma chad pa/ zhi ba dang / nye</text></item>
<item><p>286b2</p><section>mdo sde</section><text>bar zhi ba'i mtshan nyid de 'dod chags dang bral ba/ dmigs pa med par 'gro ba ste yi ge med pa/ tshig thams cad chad pa/ brjod du med pa/ rlabs thams cad dang bral ba/ thams</text></item>
<item><p>286b3</p><section>mdo sde</section><text>cad kyi rjes su song ba ste nam mkha' dang mnyam zhing mtshungs pa/ kha dog dang / rtags dang / dbyibs med pa/ rgyu ba thams cad dang bral ba/ nga yi ba med pa/ nga yir 'dzin pa med pa/</text></item>
<item><p>286b4</p><section>mdo sde</section><text>rnam par rig pa med pa ste/ sems dang / yid dang / rnam par shes pa dang bral pa/ gnyen po med pa'i phyir 'dra ba med pa/ rgyu dang mi mthun zhing rkyen du sgro 'dogs pa med pa/ chos kyi dbyings</text></item>
<item><p>286b5</p><section>mdo sde</section><text>su yang dag par 'du ba'i phyir chos thams cad ni mnyam par bzhag pa/ rjes su mi 'gro ba'i tshul gyis de bzhin nyid kyi rjes su song ba/ shin tu ma g.yos pa'i phyir yang dag pa nyid</text></item>
<item><p>286b6</p><section>mdo sde</section><text>kyi mtha' la gnas pa/ yul drug la mi rten pas ma g.yos pa/ mi gnas pas gang du'ang 'gro ba dang / 'ong ba med pa/ stong pa nyid du yang dag par 'du ba/ mtshan ma med pas rab tu bye ba/</text></item>
<item><p>286b7</p><section>mdo sde</section><text>smon pa med pa'i mtshan nyid rtog ba dang / sel ba med pa/ dor ba med cing gzhag pa med pa/ skye ba dang / 'jig pa med pa/ kun gzhi med pa/ mig dang / rna ba dang / sna dang / lce dang /</text></item>
<item><p>287a1</p><section>mdo sde</section><text>lus dang / yid kyi lam las yang dag par 'das pa/ ma khengs pa/ ma dud pa/ gnas pa/ mi g.yo bar gyur pa/ rgyu ba thams cad dang bral ba ste/</text></item>
<item><p>287a2</p><section>mdo sde</section><text>btsun pa maud+gal gyi bu chen po/ de lta bu'i chos la bstan pa ji lta bu zhig yod/ btsun pa maud+gal gyi bu chen po/ chos bstan pa zhes bya ba de'ang sgro btags pa'i tshig ste/ gang dag nyan</text></item>
<item><p>287a3</p><section>mdo sde</section><text>pa de dag kyang sgro btags pa nyan to/ /btsun pa maud+gal gyi bu/ gang la sgro btags pa'i tshig med pa de la chos ston pa'ang med de/ thos pa'ang med/ shes pa'ang med do/ /'di</text></item>
<item><p>287a4</p><section>mdo sde</section><text>lta ste| dper na/ sgyu ma'i skyes bus sgyu ma'i skyes bu dag la chos bstan pa bzhin no/ /de lta bur sems gnas pas chos bstan par bya'o/ /khyod kyis sems can gyi dbang po</text></item>
<item><p>287a5</p><section>mdo sde</section><text>la mkhas par bya'o/ /shes rab kyi mig gis legs par mthong ba dang / snying rje chen po mngon du gyur pa dang / theg pa chen po'i bsngags pa brjod pa dang / sangs rgyas</text></item>
<item><p>287a6</p><section>mdo sde</section><text>la byas pa gzo ba dang / bsam pa dag pa dang / chos kyi nges pa'i tshig rnam par shes pas dkon mchog gsum gyi rigs ma chad par bya ba'i phyir khyod kyis chos bstan</text></item>
<item><p>287a7</p><section>mdo sde</section><text>par bya'o zhes mchi ste/ bcom ldan 'das/ de lta de lta bur des chos bstan pas khyim bdag gi 'khor de las khyim bdag brgyad brgya bla na med pa yang dag par rdzogs pa'i</text></item>
<item><p>287b1</p><section>mdo sde</section><text>byang chub tu sems skyes so/ /bdag kyang spobs pa ma mchis par gyur te/ bcom ldan 'das/ de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom</text></item>
<item><p>287b2</p><section>mdo sde</section><text>ldan 'das kyis tshe dang ldan pa 'od srung chen po la bka' stsal pa/ 'od srung / khyod li tsa bI dri ma med par grags pa'i nad 'drir song zhig /'od srung chen pos kyang gsol pa/ bcom</text></item>
<item><p>287b3</p><section>mdo sde</section><text>ldan 'das/ bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bdag gis mngon par 'tshal ba dus gcig na/ dbul po'i srang du bsod snyoms</text></item>
<item><p>287b4</p><section>mdo sde</section><text>la mchis na li tsa bI dri ma med par grags pa der mchis nas bdag la 'di skad ces mchi'o/ /'di ltar sems can chen po'i khyim bkol te dbul po'i khyim rnams su 'gro ba ni/</text></item>
<item><p>287b5</p><section>mdo sde</section><text>btsun pa 'od srung chen po'i byams pa phyogs gcig pa yin gyi/ btsun pa 'od srung chen po/ chos mnyam pa nyid la gnas par bya'o/ /dus thams cad du sems can thams cad la bsams te bsod</text></item>
<item><p>287b6</p><section>mdo sde</section><text>snyoms btsal bar bya'o/ /zas med par zas btsal bar bya'o/ /gzhan gyi ril por 'dzin pa bsal ba'i phyir khyod bsod snyoms la 'gro bar bya'o/ /grong stong par byin gyis brlabs te</text></item>
<item><p>287b7</p><section>mdo sde</section><text>khyod grong du 'jug par bya'o/ /skyes pa dang / bud med yongs su smin par bya ba'i phyir khyod grong khyer du 'jug par bya'o/ /sangs rgyas kyi rigs kyis khyod khyim du 'gro bar bya'o/ /</text></item>
<item><p>288a1</p><section>mdo sde</section><text>mi len pas bsod snyoms blang bar bya'o/ /dmus long dang mtshungs par gzugs rnams la blta'o/ /brag ca dang 'dra bar sgra rnams mnyan to/ /rlung</text></item>
<item><p>288a2</p><section>mdo sde</section><text>dang mtshungs par dri rnams mnam mo/ /rnam par rig pa med pas ro rnams myong ngo / /ye shes la reg pa med pas reg bya rnams la reg par bya'o/ /sgyu ma'i skyes</text></item>
<item><p>288a3</p><section>mdo sde</section><text>bu'i rnam par rig pas chos rnams la rig par bya'o/ /gang bdag gi dngos po dang / gzhan gyi dngos po de ni mi 'bar ba'o/ /gang mi 'bar ba de ni zhi bar mi 'gyur ro/ /</text></item>
<item><p>288a4</p><section>mdo sde</section><text>gal te/ gnas brtan 'od srung chen po/ log pa nyid brgyad las kyang mi 'da' zhing rnam par thar pa brgyad la'ang snyoms par 'jug cing log pa'i mnyam pa nyid kyis yang</text></item>
<item><p>288a5</p><section>mdo sde</section><text>dag pa'i mnyam pa nyid la 'jug pa dang / bsod snyoms gcig kyang sems can thams cad la sbyin zhing sangs rgyas thams cad dang / 'phags pa thams cad la'ang dbul</text></item>
<item><p>288a6</p><section>mdo sde</section><text>te| phul nas gdod bdag gis bza' ba lta na ji ltar nyon mongs pa dang bcas pa'ang ma yin/ nyon mongs dang bral ba'ang ma yin pa de ltar bza'o/ /mnyam par bzhag</text></item>
<item><p>288a7</p><section>mdo sde</section><text>pa'ang ma yin/ langs pa'ang ma yin par bza'o/ /'khor ba la'ang mi gnas la mya ngan las 'das pa'ang mi gnas par bza'o/ /btsun pa/ khyod la gang dag bsod snyoms</text></item>
<item><p>288b1</p><section>mdo sde</section><text>sbyin par byed pa de dag kyang 'bras bu che bar yang mi 'gyur/ 'bras bu chung bar yang mi 'gyur/ 'bring bar yang mi 'gyur/ khyad par du'ang mi 'gyur/ sangs rgyas gshegs</text></item>
<item><p>288b2</p><section>mdo sde</section><text>par yang dag par gzhol bar bya yi/ nyan thos 'gro bar yang dag par gzhol bar mi bya'o/ /gnas brtan 'od srung chen po/ de ltar yul 'khor gyi bsod snyoms don yod par</text></item>
<item><p>288b3</p><section>mdo sde</section><text>bza'o zhes mchi ste/ bcom ldan 'das/ bdag chos bstan pa 'di thos nas ngo mtshar du gyur te/ byang chub sems dpa' thams cad la phyag 'tshal lo/ /khyim na gnas</text></item>
<item><p>288b4</p><section>mdo sde</section><text>pa'ang 'di lta bu'i spobs pa dang ldan na/ su zhig bla na med pa yang dag par rdzogs pa'i byang chub tu sems mi skyed snyam nas de tshun chad bdag gis sems can gang yang theg pa</text></item>
<item><p>288b5</p><section>mdo sde</section><text>chen po ma lags par nyan thos kyi theg pa dang / rang sangs rgyas kyi theg pa la sngon chad ma btsud do/ /bcom ldan 'das/ de'i slad du bdag skyes bu dam pa de'i bro 'dri zhing mchi</text></item>
<item><p>288b6</p><section>mdo sde</section><text>bar mi spro'o/ /de nas bcom ldan 'das kyis tshe dang ldan pa rab 'byor la bka' stsal pa/ rab 'byor/ khyod li tsa bI dri ma med par grags pa'i nad 'drir song zhig /rab 'byor</text></item>
<item><p>288b7</p><section>mdo sde</section><text>gyis kyang gsol pa/ bcom ldan 'das/ bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal</text></item>
<item><p>289a1</p><section>mdo sde</section><text>ba dus gcig na/ yangs pa'i grong khyer chen por li tsa bI dri ma med par grags pa'i khyim du bsod snyoms la mchis pa dang / li tsa bI dri ma med</text></item>
<item><p>289a2</p><section>mdo sde</section><text>par grags pas bdag gi lhung bzed 'tshal nas zas bzang pos bkang ste 'di skad ces mchi'o/ /btsun pa rab 'byor/ khyod gal te zang zing gi mnyam pa nyid rjes su rtogs</text></item>
<item><p>289a3</p><section>mdo sde</section><text>shing | chos thams cad kyi mnyam pa nyid kyis sangs rgyas kyi chos kyi mnyam pa nyid rjes su rtogs na gzod bsod snyoms 'di longs shig /btsun pa rab 'byor/ khyod gal</text></item>
<item><p>289a4</p><section>mdo sde</section><text>te 'dod chags dang / zhe sdang dang / gti mug kyang ma spangs la de dag dang lhan cig tu'ang mi gnas/ gal te 'jig tshogs la lta ba'ang mi bskyod la bgrod pa gcig pa'i</text></item>
<item><p>289a5</p><section>mdo sde</section><text>lam du'ang song / khyod kyis ma rig pa dang srid pa'i sred pa'ang ma bcom la rig pa dang rnam par grol pa'ang ma bskyed/ mtshams med pa'i mnyam pa nyid dang / khyod kyi</text></item>
<item><p>289a6</p><section>mdo sde</section><text>rnam par grol ba'ang mtshungs/ khyod grol ba'ang ma yin la bcings pa'ang ma yin/ khyod kyis 'phags pa'i bden pa bzhi'ang ma mthong la bden pa ma mthong ba'ang ma</text></item>
<item><p>289a7</p><section>mdo sde</section><text>yin| 'bras bu thob pa'ang ma yin la so so'i skye bo'ang ma yin/ so so'i skye bo'i chos las kyang ma log /khyod 'phags pa'ang ma yin la ma 'phags pa'ang ma yin /</text></item>
<item><p>289b1</p><section>mdo sde</section><text>chos thams cad dang yang ldan la chos thams cad kyi 'du shes dang yang bral/ khyod kyis ston pa'ang ma mthong / chos kyang ma thos/ dge 'dun la'ang bsnyen bkur ma byas</text></item>
<item><p>289b2</p><section>mdo sde</section><text>shing ston pa drug po gang yin pa de dag /'di lta ste/ 'od srung rdzogs byed dang / kun tu rgyu gnag lhas kyi bu dang / smra 'dod kyi bu mo'i bu yang dag rgyal ba can dang / kA t+ya'i bu nog</text></item>
<item><p>289b3</p><section>mdo sde</section><text>can dang / mi pham skra'i la ba can dang / gcer bu gnyen gyi bu de dag btsun pa'i ston pa yin te/ de dag la brten nas khyod rab tu byung zhing / ston pa drug po de dag gir 'gro bar</text></item>
<item><p>289b4</p><section>mdo sde</section><text>'phags pa rab 'byor yang 'gro la/ lta bar gyur pa thams cad kyi nang du'ang khyod chud cing mtha' dang / dbus kyang mi rnyed do/ /khyod mi khom pa brgyad du'ang 'jug la dal ba thob</text></item>
<item><p>289b5</p><section>mdo sde</section><text>pa'ang med/ khyod kun nas nyon mongs pa dang mnyam par gyur la rnam par byang ba'ang khong du ma chud/ gang sems can thams cad kyi nyon mongs pa med pa de/ btsun pa'i nyon</text></item>
<item><p>289b6</p><section>mdo sde</section><text>mongs pa med pa yin/ khyod kyi sbyin pa'ang rnam par ma sbyangs/ btsun pa/ khyod la su dag bsod snyoms sbyin par byed pa de dag kyang log par ltung bar byed/ khyod bdud thams cad</text></item>
<item><p>289b7</p><section>mdo sde</section><text>dang yang lhan cig /nyon mongs pa thams cad kyang khyod kyi grogs su gyur/ nyon mongs pa'i ngo bo nyid gang yin pa btsun pa'i ngo bo nyid kyang de yin/ sems can thams cad</text></item>
<item><p>290a1</p><section>mdo sde</section><text>la'ang khyod kyis gsang ba'i sems nye bar gzhag /sangs rgyas thams cad la'ang khyod kyis skur/ sangs rgyas kyi chos thams cad la'ang mi snyan par</text></item>
<item><p>290a2</p><section>mdo sde</section><text>byas| dge 'dun la'ang khyod mi rton cing nam yang yongs su mya ngan las mi 'da' na gdod khyod kyis bsod snyoms 'di longs shig ces mchi ste/ bstan pa 'di de las thos nas/</text></item>
<item><p>290a3</p><section>mdo sde</section><text>bcom ldan 'das/ de la bdag gis ji skad bshad/ ji skad smra/ ji ltar bgyi snyam ste/ phyogs bcu mun par gyur nas bdag gis lhung bzed de'ang bor te khyim nas slar 'byung</text></item>
<item><p>290a4</p><section>mdo sde</section><text>bar bgyis na li tsa bI dri ma med par grags pa bdag la 'di skad ces mchi'o/ /btsun pa rab 'byor/ yi ge dag la ma 'jigs par lhung bzed 'di longs shig /btsun pa rab</text></item>
<item><p>290a5</p><section>mdo sde</section><text>'byor| 'di ji snyam du sems/ gal te de bzhin gshegs pa'i sprul pa la de skad byas na de ji skrag par 'gyur ram/ bdag gis de la/ rigs kyi bu/ de lta ma yin no zhes</text></item>
<item><p>290a6</p><section>mdo sde</section><text>bgyis so/ /des bdag la smras pa/ btsun pa rab 'byor/ sgyu ma sprul pa'i rang bzhin gyi chos thams cad la skrag par ma byed cig /de ci'i phyir zhe na/ tshig de dag thams cad</text></item>
<item><p>290a7</p><section>mdo sde</section><text>kyang de'i rang bzhin te/ de ltar mkhas pa dag yi ge rnams la'ang mi chags shing de dag la skrag par mi byed pa'i phyir ro/ /de ci'i phyir zhe na/ yi ge de dag thams cad ni yi ge</text></item>
<item><p>290b1</p><section>mdo sde</section><text>med pa ste/ rnam par grol ba ni ma gtogs so/ /chos thams cad ni rnam par grol ba'i mtshan nyid do/ /bstan pa 'di bshad pa na lha'i bu nyis brgya chos rnams la chos kyi mig rdul med</text></item>
<item><p>290b2</p><section>mdo sde</section><text>cing dri ma dang bral ba rnam par dag go /lha'i bu lnga brgya ni rjes su mthun pa'i bzod pa thob par gyur to/ /bdag kyang spobs pa ma mchis par gyur nas de la slar lan ldon pa'i rngo ma thog ste/</text></item>
<item><p>290b3</p><section>mdo sde</section><text>bcom ldan 'das/ de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis tshe dang ldan pa byams ma'i bu gang po la bka' stsal pa/ gang po/ khyod li tsa</text></item>
<item><p>290b4</p><section>mdo sde</section><text>bI dri ma med par grags pa'i nad 'dir song zhig /gang pos kyang gsol pa/ bcom ldan 'das/ bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na /</text></item>
<item><p>290b5</p><section>mdo sde</section><text>bcom ldan 'das/ bdag gis mngon par 'tshal ba dus gcig na/ nags tshal chen po'i sa phyogs shig na las dang po pa'i dge slong dag la chos ston cing mchis na li tsa bI</text></item>
<item><p>290b6</p><section>mdo sde</section><text>dri ma med par grags pa der mchis nas bdag la 'di skad ces mchi'o/ /btsun pa gang po/ snyoms par zhugs te dge slong 'di dag gi sems ltos la chos ston cig /rin po</text></item>
<item><p>290b7</p><section>mdo sde</section><text>che'i snod chen por zan rul ma blugs shig /dge slong 'di dag gi bsam pa ji lta bu shes par gyis la nor bu rin po che bai DUR+ya mching bu'i nor bu dang mtshungs par ma byed cig /</text></item>
<item><p>291a1</p><section>mdo sde</section><text>btsun pa gang po/ sems can gyi dbang po dag la ma brtags par nyi tshe ba'i dbang po nye bar ma sgrubs shig /rma med pa la rma ma phyungs shig /lam chen</text></item>
<item><p>291a2</p><section>mdo sde</section><text>por 'jug par 'dod pa srang dog par ma gzud cig /rgya mtsho chen po ba lang gi rmig rjes su ma blugs shig /ri rab yungs 'bru'i nang du ma gzhug cig /nyi ma'i 'od srin bu me</text></item>
<item><p>291a3</p><section>mdo sde</section><text>khyer gyis ma bzlog cig /seng ge'i sgra sgrogs par 'dod pa rnams wa'i sgra la ma gzud cig /btsun pa gang po/ dge slong 'di dag thams cad ni theg pa chen po la yang dag par</text></item>
<item><p>291a4</p><section>mdo sde</section><text>zhugs pa las byang chub kyi sems stor ba sha stag ste/ btsun pa gang po/ 'di dag la nyan thos kyi theg pa ma ston cig /nyan thos kyi theg pa ni yang dag pa ma yin te/ sems can</text></item>
<item><p>291a5</p><section>mdo sde</section><text>gyi dbang po'i rim pa shes pa la nyan thos 'di dag ni kho bos dmus long dang 'dra ba snyam byed do/ /de nas li tsa bI dri ma med par grags pa de'i tshe ji ltar dge slong de dag sngon gyi</text></item>
<item><p>291a6</p><section>mdo sde</section><text>gnas rnam pa mang po rjes su dran par 'gyur ba de lta bu'i ting nge 'dzin la snyoms par zhugs nas/ de dag la yang dag par rdzogs pa'i byang chub kyi phyir sangs rgyas lnga brgya la</text></item>
<item><p>291a7</p><section>mdo sde</section><text>bsnyen bkur byas pa'i dge ba'i rtsa ba dang ldan pa ste/ de dag gi byang chub kyi sems de'ang mngon du gyur nas de dag skyes bu dam pa de'i rkang pa la mgo bos phyag btsal te /</text></item>
<item><p>291b1</p><section>mdo sde</section><text>thal mo sbyar bar gyur pa dang / des kyang de dag la bla na med pa yang dag par rdzogs pa'i byang chub las phyir mi ldog par 'gyur ba de lta bu'i chos bstan nas/ bcom ldan 'das/</text></item>
<item><p>291b2</p><section>mdo sde</section><text>bdag gis 'di snyam du bsams so/ /nyan thos kyis pha rol gyi sems dang / bsam pa ma brtags par su la'ang chos mi bstan to/ /de ci'i slad du zhe na/ nyan thos ni sems can</text></item>
<item><p>291b3</p><section>mdo sde</section><text>thams cad kyi dbang po mchog dang / mchog ma lags pa la mkhas pa'ang ma mchis/ ji ltar de bzhin gshegs pa dgra bcom pa yang dag par rdzogs pa'i sangs rgyas bzhin du</text></item>
<item><p>291b4</p><section>mdo sde</section><text>rtag tu mnyam par bzhag pa'ang ma lags so snyam bgyid de/ bcom ldan 'das/ de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis</text></item>
<item><p>291b5</p><section>mdo sde</section><text>tshe dang ldan pa kA t+ya'i bu chen po la bka' stsal pa/ kA t+ya'i bu/ khyod li tsa bI dri ma med par grags pa'i nad 'drir song zhig /kat+ya'i bus kyang gsol pa/ bcom ldan 'das/</text></item>
<item><p>291b6</p><section>mdo sde</section><text>bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na/ bcom ldan 'das kyis dge</text></item>
<item><p>291b7</p><section>mdo sde</section><text>slong rnams la gdams pa mdor bka' stsal te/ mdo de'i tshig gtan la dbab pa'i slad du bdag gis/ 'di lta ste/ mi rtag pa'i don dang / sdug bsngal ba'i don dang / bdag</text></item>
<item><p>292a1</p><section>mdo sde</section><text>med pa'i don dang / zhi ba'i don gyi chos bstan na li tsa bI dri ma med par grags pa der mchis nas bdag la 'di skad ces mchi'o/ /btsun pa kA t+ya'i bu</text></item>
<item><p>292a2</p><section>mdo sde</section><text>chen po/ rgyu ba dang bcas pa/ skye ba dang bcas pa/ 'jig pa dang ldan pa'i chos nyid ma ston cig /btsun pa kA t+ya'i bu chen po/ gang shin tu ma skyes/ ma bskyed/ bskyod par</text></item>
<item><p>292a3</p><section>mdo sde</section><text>mi 'gyur/ ma 'gags/ mi 'gag /'gag par mi 'gyur ba de ni mi rtag pa'i don to/ /gang phung po lnga po dag la stong pa nyid du rtogs pas skye ba med pa rtog pa'i don de ni</text></item>
<item><p>292a4</p><section>mdo sde</section><text>sdug bsngal gyi don to/ /gang bdag dang / bdag med pa gnyis su med pa nyid de ni bdag med pa'i don to/ /gang rang gi ngo bo med pa dang / gzhan gyi ngo bo med pa de ni mi 'bar te/</text></item>
<item><p>292a5</p><section>mdo sde</section><text>gang mi 'bar ba de ni zhi bar mi 'gyur zhing / gang rab tu ma zhi ba de ni zhi ba'i don to/ /bstan pa 'di bshad pa na dge slong de dag len pa med par zag pa rnams las sems</text></item>
<item><p>292a6</p><section>mdo sde</section><text>rnam par grol lo/ /bcom ldan 'das/ de'i slad du bdag ni skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis tshe dang ldan pa ma 'gags pa la</text></item>
<item><p>292a7</p><section>mdo sde</section><text>bka' stsal pa/ ma 'gags pa/ khyod li tsa bI dri ma med par grags pa'i nad 'drir song zhig /ma 'gags pas kyang gsol pa/ bcom ldan 'das bdag skyes bu dam pa de'i</text></item>
<item><p>292b1</p><section>mdo sde</section><text>bro 'dri zhing mchi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na/ bdag 'chags shig na 'chag pa der tshangs pa chen po</text></item>
<item><p>292b2</p><section>mdo sde</section><text>dge ba bkod pa zhes bgyi ba tshangs pa khri dang lhan cig phyogs de snang bar bgyis nas bdag ga la ba der mchis te/ bdag gi rkang pa la mgo bos phyag bgyis nas phyogs gcig</text></item>
<item><p>292b3</p><section>mdo sde</section><text>tu 'khod de bdag la 'di skad ces mchi'o/ /btsun pa ma 'gags pa/ khyod bcom ldan 'das kyis lha'i mig can gyi mchog tu gsungs na/ tshe dang ldan pa ma 'gags pa'i lha'i</text></item>
<item><p>292b4</p><section>mdo sde</section><text>mig gis ji srid tshun chad mthong / bdag gis de la 'di skad ces bgyis so/ /grogs po dag /kho bos ni bcom ldan 'das shAkya thub pa'i sangs rgyas kyi zhing stong gsum gyi stong</text></item>
<item><p>292b5</p><section>mdo sde</section><text>chen po'i 'jig rten gyi khams ni 'di lta ste/ dper na/ skyes bu mig dang ldan pa'i lag mthil du skyu ru ra'i 'bras bu bzhag pa bzhin du mthong ngo zhes bka' mchid 'di bgyid pa</text></item>
<item><p>292b6</p><section>mdo sde</section><text>dang | li tsa bI dri ma med par grags pa phyogs der mchis te/ bdag gi rkang pa la mgo bos phyag bgyis nas bdag la 'di skad ces mchi'o/ /btsun pa ma 'gags pa'i lha'i</text></item>
<item><p>292b7</p><section>mdo sde</section><text>mig mngon par 'du byed pa'i mtshan nyid dam/ 'on te mngon par 'du mi byed pa'i mtshan nyid yin/ de gal te mngon par 'du byed pa'i mtshan nyid yin na ni phyi rol gyi mngon pa</text></item>
<item><p>293a1</p><section>mdo sde</section><text>shes pa lnga dang mtshungs so/ /ji ste mngon par 'du mi byed pa yin na ni mngon par 'du mi byed pa ni 'dus ma byas pa yin te/ des ni mthong bar mi nus</text></item>
<item><p>293a2</p><section>mdo sde</section><text>na gnas brtan gyis ji ltar mthong zhes mchi nas bdag cang mi mchi bar gyur te/ tshangs pa de'ang skyes bu dam pa de las bstan pa 'di thos nas ngo mtshar du gyur te phyag btsal nas</text></item>
<item><p>293a3</p><section>mdo sde</section><text>'di skad ces smras so/ /'jig rten na lha'i mig can gang lags/ smras pa/ sangs rgyas bcom ldan 'das rnams ni 'jig rten na lha'i mig can te/ de dag ni mnyam par gzhag</text></item>
<item><p>293a4</p><section>mdo sde</section><text>pa'i gnas kyang mi 'dor la sangs rgyas kyi zhing thams cad kyang gzigs te/ gnyis kyis rab tu phye ba'ang ma yin no/ /de nas tshangs pa g.yog 'khor khris bstan pa 'di thos</text></item>
<item><p>293a5</p><section>mdo sde</section><text>nas lhag pa'i bsam pas bla na med pa yang dag par rdzogs pa'i byang chub tu sems bskyed do/ /des bdag dang / skyes bu dam pa de la phyag bgyis te gus par smras nas de nyid du</text></item>
<item><p>293a6</p><section>mdo sde</section><text>mi gda' bar gyur te/ bdag kyang spobs pa ma mchis par gyur to/ /de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis tshe dang ldan</text></item>
<item><p>293a7</p><section>mdo sde</section><text>pa nye bar 'khor la bka' stsal pa/ nye bar 'khor khyod li tsa bI dri ma med par grags pa'i nad 'drir song zhig /nye bar 'khor gyis kyang gsol pa/ bcom ldan 'das/ bdag</text></item>
<item><p>293b1</p><section>mdo sde</section><text>skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na/ dge slong gnyis shig ltung ba byung nas</text></item>
<item><p>293b2</p><section>mdo sde</section><text>bcom ldan 'das la ngo tsha ste bcom ldan 'das kyi drung du ma mchis kyi/ de gnyis bdag ga la ba der mchis te bdag la 'di skad ces mchi'o/ /btsun pa nye bar 'khor/ bdag cag</text></item>
<item><p>293b3</p><section>mdo sde</section><text>gnyis la ltung ba byung ste ngo tsha nas bcom ldan 'das kyi drung du'ang ma mchis na/ tshe dang ldan pa nye bar 'khor/ khyod kyis bdag cag gnyis kyi the tshom sol te bdag cag gnyis ltung ba</text></item>
<item><p>293b4</p><section>mdo sde</section><text>las phyungs shig ces mchi nas/ bcom ldan 'das/ bdag dge slong de gnyis la chos kyi gtam ston pa'i phyogs der li tsa bI dri ma med par grags pa'ang mchis nas de bdag</text></item>
<item><p>293b5</p><section>mdo sde</section><text>la 'di skad ces mchi'o/ /btsun pa nye bar 'khor/ khyod kyis dge slong 'di gnyis kyi ltung ba de phyir dam du mi bya/ rnyog pa can du mi bya bar 'di gnyis kyi ltung ba'i 'gyod pa sol cig /</text></item>
<item><p>293b6</p><section>mdo sde</section><text>btsun pa nye bar 'khor/ ltung ba ni nang na'ang mi gnas/ phyi rol du'ang mi 'phos/ gnyis ka med par yang mi dmigs so/ /de ci'i phyir zhe na/ bcom ldan 'das kyis bka' stsal</text></item>
<item><p>293b7</p><section>mdo sde</section><text>pa/ sems kun nas nyon mongs pas sems can kun nas nyon mongs so/ /sems rnam par byang bas rnam par dag par 'gyur ro zhes gsungs pa'i phyir te/ btsun pa nye bar 'khor</text></item>
<item><p>294a1</p><section>mdo sde</section><text>sems ni nang na'ang ma yin/ phyi rol na'ang ma yin/ gnyis ka med par yang mi dmigs so/ /sems ji lta bar ltung ba'ang de</text></item>
<item><p>294a2</p><section>mdo sde</section><text>bzhin no/ /ltung ba ji lta bar chos thams cad kyang de bzhin te/ de bzhin nyid las mi 'da'o/ /btsun pa nye bar 'khor/ sems kyi rang bzhin gang yin pa dang /</text></item>
<item><p>294a3</p><section>mdo sde</section><text>sems kyi rang bzhin gang gis btsun pa'i sems rnam par grol ba'i sems kyi rang bzhin de nam yang kun nas nyon mongs par gyur tam/ smras pa/ de ni ma yin no/ /smras pa /</text></item>
<item><p>294a4</p><section>mdo sde</section><text>btsun pa nye bar 'khor/ sems can thams cad kyi sems ni de'i rang bzhin te/ btsun pa nye bar 'khor/ kun tu rtog pa ni nyon mongs pa ste/ mi rtog /rnam par mi rtog pa ni</text></item>
<item><p>294a5</p><section>mdo sde</section><text>rang bzhin no/ /phyin ci log ni kun nas nyon mongs pa ste/ phyin ci ma log pa ni rang bzhin no/ /bdag tu sgro 'dogs pa ni kun nas nyon mongs pa ste/ bdag med pa ni rang bzhin</text></item>
<item><p>294a6</p><section>mdo sde</section><text>no| |btsun pa nye bar 'khor/ chos thams cad ni skyes nas 'jig cing mi gnas pa ste/ sgyu ma dang / sprin dang / glog lta bu'o/ /chos thams cad ni mi sdod pa ste/ skad cig tsam</text></item>
<item><p>294a7</p><section>mdo sde</section><text>du'ang mi 'dug go /chos thams cad ni rmi lam dang / smig rgyu ba dang 'dra ste/ yang dag pa ma yin pa mthong ba'o/ /chos thams cad ni chu zla dang / gzugs brnyan dang 'dra ste /</text></item>
<item><p>294b1</p><section>mdo sde</section><text>sems kun tu rtog pa las byung ba'o/ /gang dag gis de ltar shes pa de dag ni 'dul ba 'dzin pa zhes bya ste/ gang dag de ltar btul ba de dag ni legs par btul ba'o/ /de nas dge</text></item>
<item><p>294b2</p><section>mdo sde</section><text>slong de gnyis 'di skad ces mchi'o/ /khyim bdag 'di ni shin tu shes rab dang ldan te/ bcom ldan 'das kyis 'dul ba 'dzin pa rnams kyi mchog tu gsungs pa btsun pa nye bar</text></item>
<item><p>294b3</p><section>mdo sde</section><text>'khor 'di ni de tsam ma yin no/ /de gnyis la bdag gis 'di skad ces bgyis so/ /dge slong khyed kyis 'di la khyim bdag snyam pa'i 'du shes ma skyed cig /de ci'i phyir zhe na/ de</text></item>
<item><p>294b4</p><section>mdo sde</section><text>bzhin gshegs pa ma gtogs par gang dag 'di'i spobs pa'i rgyun gcod nus pa'i nyan thos sam/ byang chub sems dpa' de gang yang med de/ 'di'i shes rab kyi snang ba ni de</text></item>
<item><p>294b5</p><section>mdo sde</section><text>dang 'dra'o/ /de nas dge slong de gnyis the tshom bsal nas de nyid du lhag pa'i bsam pas bla na med pa yang dag par rdzogs pa'i byang chub tu sems bskyed de/ de gnyis kyis skyes</text></item>
<item><p>294b6</p><section>mdo sde</section><text>bu dam pa de la phyag btsal nas/ 'di skad ces/ sems can thams cad kyis kyang 'di lta bu'i spobs pa thob par gyur cig ces mchi'o/ /de'i slad du bdag skyes bu dam pa de'i bro 'dri</text></item>
<item><p>294b7</p><section>mdo sde</section><text>zhing mchi bar mi spro'o/ /de nas bcom ldan 'das kyis tshe dang ldan pa sgra gcan zin la bka' stsal pa/ sgra gcan zin/ khyod li tsa bI dri ma med par grags pa'i nad 'drir song zhig/</text></item>
<item><p>295a1</p><section>mdo sde</section><text>sgra gcan zin gyis kyang gsol pa/ bcom ldan 'das/ bdag skyes bu de'i bro 'dri zhing mchi bar mi spro'o/ /de ci'i slad du zhe na/ bcom ldan</text></item>
<item><p>295a2</p><section>mdo sde</section><text>'das bdag gis mngon par 'tshal ba dus gcig na/ li tsa bI gzhon nu mang zhig bdag ga la ba der mchis nas bdag la 'di skad ces mchi'o/ /btsun pa sgra gcan</text></item>
<item><p>295a3</p><section>mdo sde</section><text>zin| khyod bcom ldan 'das kyi sras yin te/ 'khor los bsgyur ba'i rgyal srid por nas rab tu byung na/ khyod kyis gang la dmigs nas rab tu byung ba'i yon tan dang</text></item>
<item><p>295a4</p><section>mdo sde</section><text>phan yon gang lags zhes mchi nas/ bdag de dag la ci rigs par rab tu byung ba'i yon tan dang / phan yon ston cing mchis na/ li tsa bI dri ma med par grags pa</text></item>
<item><p>295a5</p><section>mdo sde</section><text>yang bdag ga la ba der mchis pa der bdag la phyag bgyis nas 'di skad ces mchi'o/ /btsun pa sgra gcan zin/ rab tu byung ba'i yon tan dang / phan yon ji ltar khyod</text></item>
<item><p>295a6</p><section>mdo sde</section><text>ston pa de ltar mi bstan to/ /de ci'i phyir zhe na/ rab tu 'byung ba ni yon tan med cing phan yon med pa yin no/ /btsun pa sgra gcan zin/ gang la 'dus byas 'jug pa de</text></item>
<item><p>295a7</p><section>mdo sde</section><text>la yon tan dang / phan yon yod mod kyi rab tu byung ba ni 'dus ma byas par sbyor ba yin te/ 'dus ma byas la ni yon tan dang / phan yon med do/ /btsun pa sgra gcan zin/</text></item>
<item><p>295b1</p><section>mdo sde</section><text>rab tu 'byung ba ni gzugs can ma yin te/ gzugs dang bral ba'o/ /thog ma dang / tha ma'i mthar lta ba dang bral ba'o/ /mya ngan las 'das pa'i lam mo/ /mkhas pa rnams kyis</text></item>
<item><p>295b2</p><section>mdo sde</section><text>bsngags pa'o/ /'phags pa rnams kyis yongs su bzung ba'o/ /bdud thams cad pham par byed pa'o/ /'gro ba lnga las grol ba'o/ /mig lnga rnam par spyod pa'o/ /sto bas lnga</text></item>
<item><p>295b3</p><section>mdo sde</section><text>'thob pa'o/ /dbang po lnga'i rten to/ /gzhan dag la mi gnod pa'o/ /sdig pa'i chos dang ma 'dres pa'o/ /pha rol mu stegs can rab tu 'dul ba'o/ /gdags pa las yang dag</text></item>
<item><p>295b4</p><section>mdo sde</section><text>par 'das pa'o/ /'dod pa'i 'dam la zab pa'o/ /yongs su 'dzin pa med pa'o/ /nga yi ba med cing ngar 'dzin pa dang bral ba'o/ /len pa med pa'o/ /'khrug pa med pa'o/ /'khrug</text></item>
<item><p>295b5</p><section>mdo sde</section><text>pa spangs pa'o/ /rang gi sems 'dul zhing gzhan gyi sems srung ba'o/ /zhi gnas dang mthun pa'o/ /thams cad du kha na ma tho ba med pa ste/ de ni rab tu byung ba zhes bya/ gang</text></item>
<item><p>295b6</p><section>mdo sde</section><text>dag de ltar rab tu byung ba de dag ni legs par rab tu byung ba'o/ /gzhon nu /khyod kyang legs par gsungs pa'i chos 'di lta bu la rab tu phyungs shig /sangs rgyas 'byung ba'ang</text></item>
<item><p>295b7</p><section>mdo sde</section><text>rnyed par dka'o/ /dal ba 'byor ba'ang rnyed par dka'o/ /mir 'gyur ba'ang rnyed par dka'o/ /gzhon nu de dag gis 'di skad smras so/ /khyim bdag /bdag cag gis thos</text></item>
<item><p>296a1</p><section>mdo sde</section><text>na de bzhin gshegs pa ni pha mas ma btang bar rab tu mi 'byin ce'o/ /des de dag la smras pa/ gzhon nu/ khyod kyis bla na med pa yang dag par rdzogs</text></item>
<item><p>296a2</p><section>mdo sde</section><text>pa'i byang chub tu sems bskyed la nan tan gyis sgrubs shig dang / de nyid khyod kyis rab tu byung zhing bsnyen par rdzogs pa yin no/ /de nas li tsa bI gzhon nu sum stong nyis brgya</text></item>
<item><p>296a3</p><section>mdo sde</section><text>bla na med pa yang dag par rdzogs pa'i byang chub tu sems bskyed do/ /bcom ldan 'das/ de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom</text></item>
<item><p>296a4</p><section>mdo sde</section><text>ldan 'das kyis tshe dang ldan pa kun dga' bo la bka' stsal pa/ kun dga' bo/ khyod li tsa bI dri ma med par grags pa'i nad 'drir song zhig /kun dga' bos kyang gsol pa/</text></item>
<item><p>296a5</p><section>mdo sde</section><text>bcom ldan 'das bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na /</text></item>
<item><p>296a6</p><section>mdo sde</section><text>bcom ldan 'das kyi sku la snyun cig byung nas/ de la 'o ma zhig 'tshal te bdag bram ze shing sA la chen po lta bu zhig gi sgo drung na lhung bzed thogs shing mchis pa dang / li</text></item>
<item><p>296a7</p><section>mdo sde</section><text>tsa bI dri ma med par grags pa phyogs der mchis nas bdag la phyag bgyis te 'di skad ces mchi'o/ /btsun pa kun dga' bo/ ci'i phyir nang par sngar lhung bzed thogs nas</text></item>
<item><p>296b1</p><section>mdo sde</section><text>khyim gyi sgo drung 'di na 'dug /de la bdag gis 'di skad ces bgyis so/ /bcom ldan 'das kyi sku la snyun cig byung ste de la 'o ma zhig dgos nas de tshol lo zhes bgyis pa dang /</text></item>
<item><p>296b2</p><section>mdo sde</section><text>de bdag la 'di skad ces mchi'o/ /btsun pa kun dga' bo/ de skad ma zer cig /btsun pa kun dga' bo/ de bzhin gshegs pa'i sku ni rdo rje lta bu mkhregs pa ste/ mi dge ba thams</text></item>
<item><p>296b3</p><section>mdo sde</section><text>cad kyi bag chags ni spangs/ dge ba'i chos thams cad dang ni ldan pa yin na de la snyun ga la 'byung / de la nyam nga ba ga la yod/ btsun pa kun dga' bo/ /bcom ldan 'das</text></item>
<item><p>296b4</p><section>mdo sde</section><text>la skur pa ma 'debs par cang ma zer bar slar song zhig /gzhan su la'ang de skad ma smra zhig /gzi brjid che ba gzi brjid che ba'i lha'i bu rnams dang / sangs rgyas kyi zhing kun</text></item>
<item><p>296b5</p><section>mdo sde</section><text>nas lhags pa'i byang chub sems dpa' rnams kyis thos sa re/ btsun pa kun dga' bo/ 'khor los bsgyur ba'i rgyal po dge ba'i rtsa ba chung ngu dang ldan pa la'ang nad med</text></item>
<item><p>296b6</p><section>mdo sde</section><text>na| bcom ldan 'das dge ba'i rtsa ba tshad med pa dang ldan ldan pa de la snyun ga la mnga' ste/ de ni gnas med do/ /btsun pa kun dga' bo/ kho bo ngo tsha bar mi bya bar slar song</text></item>
<item><p>296b7</p><section>mdo sde</section><text>zhig /gzhan mu stegs can spyod pa ba dang / kun tu rgyu dang / gcer bu pa dang / 'tsho ba pa dag gis thos sa re/ de dag 'di snyam du kye ma'o 'di dag gi ston pa ni bdag nyid kyang</text></item>
<item><p>297a1</p><section>mdo sde</section><text>na ba las skyob mi nus na/ sems can na bdag gi skyabs lta ga la nus snyam du sems sa re/ btsun pa kun dga' bo/ gab cing mi snang bar bzhud</text></item>
<item><p>297a2</p><section>mdo sde</section><text>cig /sus kyang thos sa re/ btsun pa kun dga' bo/ de bzhin gshegs pa rnams ni chos kyi sku ste/ kha zas kyis gsos pa'i lus ma yin no/ /de bzhin gshegs pa rnams</text></item>
<item><p>297a3</p><section>mdo sde</section><text>ni 'jig rten las 'das pa'i sku yin te/ 'jig rten gyi chos thams cad las yang dag par 'das pa'o/ /de bzhin gshegs pa'i sku la gnod pa med de/ zag pa</text></item>
<item><p>297a4</p><section>mdo sde</section><text>thams cad las rnam par log pa'o/ /de bzhin gshegs pa'i sku ni 'dus ma byas te/ 'du byed thams cad dang bral ba'o/ /btsun pa kun dga' bo/ de lta bu la nad yod</text></item>
<item><p>297a5</p><section>mdo sde</section><text>par 'dod pa ni mi rigs shing 'dra ba ma yin no zhes mchi nas/ de la bcom ldan 'das las bdag gis log par thos shing log par bzung bar ma gyur grang snyam ste/</text></item>
<item><p>297a6</p><section>mdo sde</section><text>bdag rab tu ngo tsha bar gyur te/ de nas bdag gis bar snang las sgra thos pa/ kun dga' bo/ khyim bdag ji ltar ston pa de de bzhin te/ 'on kyang bcom ldan 'das snyigs</text></item>
<item><p>297a7</p><section>mdo sde</section><text>ma lnga'i dus la byung bas de'i phyir sems can rnams dman zhing dbul ba'i spyod pas rnam par 'dul te/ de bas na/ kun dga' bo/ ngo tsha bar ma byed par 'o ma khyer la</text></item>
<item><p>297b1</p><section>mdo sde</section><text>slar song zhig ces mchi'o/ /bcom ldan 'das/ li tsa bI dri ma med par grags pa dris pa lan 'debs pa'i stan pa 'di 'dri ste/ bcom ldan 'das/ de'i slad du bdag skyes bu dam</text></item>
<item><p>297b2</p><section>mdo sde</section><text>pa de'i bro 'dri zhing mchi bar mi spro'o/ /de bzhin du nyan thos lnga brgya tsam mi spro bar gyur pa de dag gis rang gi spobs pa bcom ldan 'das la gsol te/ gang dag li tsa bI dri ma</text></item>
<item><p>297b3</p><section>mdo sde</section><text>med par grags pa dang gtam byas pa de thams cad kyang bcom ldan 'das la gsol to/ /de nas bcom ldan 'das kyis byang chub sems dpa' byams pa la bka' stsal pa/ byams</text></item>
<item><p>297b4</p><section>mdo sde</section><text>pa| khyod li tsa bI dri ma med par grags pa'i nad 'drir song zhig /byams pas kyang gsol pa/ bcom ldan 'das/ bdag skyes bu dam pa de'i bro 'dri zhing mchi bar mi spro'o/ /de ci'i</text></item>
<item><p>297b5</p><section>mdo sde</section><text>slad du zhe na/ bcom ldan 'das/ /bdag gis mngon par 'tshal ba dus gcig na/ lha'i bu yongs su dga' ldan la sogs pa dga' ldan rigs kyi lha'i bu rnams la lhan cig tu</text></item>
<item><p>297b6</p><section>mdo sde</section><text>'di ltar byang chub sems dpa' sems dpa' chen po rnams kyi phyir mi ldog pa'i sa la brtsams te chos kyi bka' mchid mchi ba'i phyogs der li tsa bI dri ma med par grags pa mchis</text></item>
<item><p>297b7</p><section>mdo sde</section><text>te| de bdag la 'di skad ces mchi'o/ /byams pa/ khyod bcom ldan 'das kyis bla na med pa yang dag par rdzogs pa'i byang chub tu skye ba gcig gis thogs par lung bstan na /</text></item>
<item><p>298a1</p><section>mdo sde</section><text>byams pa de skye ba gang gis lung bstan/ byams pa ci 'das pas sam/ 'on te ma 'ongs pas sam/ 'on te da ltar gyis de la gang 'das pa'i skye</text></item>
<item><p>298a2</p><section>mdo sde</section><text>ba de ni zad pa'o/ /gang ma 'ongs pa de ni ma phyin pa'o/ /da ltar gyi skye ba la ni gnas pa'ang med de/ 'di lta ste/ bcom ldan 'das kyis bka' stsal pa/ 'di ltar dge slong</text></item>
<item><p>298a3</p><section>mdo sde</section><text>dag |khyod ni skad cig gcig tu skye'o/ /rga'o/ /'chi'o/ /'pho'o/ /'byung ngo zhes gsungs so/ /skye ba med pa la ni nges par gyur pa la 'jug pa ste/ mi skye ba ni lung bstan</text></item>
<item><p>298a4</p><section>mdo sde</section><text>pa'ang med/ mi skye ba ni mngon par rdzogs par 'tshang rgya ba'ang ma yin na/ byams pa/ khyod de bzhin nyid skye bas sam/ de bzhin nyid 'gag pas sam/ ji ltar lung bstan pa de</text></item>
<item><p>298a5</p><section>mdo sde</section><text>bzhin nyid ni mi skye mi 'gag cing skye bar mi 'gyur la 'gag par mi 'gyur te/ gang sems can thams cad kyi de bzhin nyid dang / gang chos thams cad kyi de</text></item>
<item><p>298a6</p><section>mdo sde</section><text>bzhin nyid dang / gang 'phags pa thams cad kyi de bzhin nyid de ni/ byams pa/ khyod kyi'ang de bzhin nyid do/ /gal te khyod de lta bur lung bstan na ni sems can thams</text></item>
<item><p>298a7</p><section>mdo sde</section><text>cad kyang lung bstan pa yin no/ /de ci'i phyir zhe na/ de bzhin nyid ni gnyis kyis rab tu phye ba ma yin/ tha dad pas rab tu phye ba ma yin pa'i phyir te/ byams pa/ khyod</text></item>
<item><p>298b1</p><section>mdo sde</section><text>gang gi tshe byang chub mngon par rdzogs par 'tshang rgya ba de'i tshe sems can thams cad kyang de lta bu'i byang chub mngon par rdzogs par 'tshang rgya bar 'gyur ro/ /de ci'i phyir zhe na/</text></item>
<item><p>298b2</p><section>mdo sde</section><text>sems can thams cad rjes su rtogs pa ni byang chub yin pa'i phyir ro/ /byams pa/ khyod gang gi tshe yongs su mya ngan las 'das pa de'i tshe sems can thams cad kyang yongs su</text></item>
<item><p>298b3</p><section>mdo sde</section><text>mya ngan las 'das par 'gyur ro/ /de ci'i phyir zhe na/ sems can thams cad yongs su mya ngan las ma 'das par de bzhin gshegs pa yongs su mya ngan las mi 'da'</text></item>
<item><p>298b4</p><section>mdo sde</section><text>ste/ de dag gi sems can thams cad shin tu yongs su mya ngan las 'das shing mya ngan las 'das pa'i rang bzhin can du mthong ba'i phyir ro/ /byams pa/ de lta bas na lha'i bu 'di rnams ma brid ma</text></item>
<item><p>298b5</p><section>mdo sde</section><text>slu zhig /byang chub la ni su'ang mi gnas mi ldog gi /byams pa/ lha'i bu 'di dag byang chub la kun tu rtog par lta ba de 'dor du chug cig /byang chub ni lus kyis mngon par</text></item>
<item><p>298b6</p><section>mdo sde</section><text>rdzogs par 'chang rgya ba ma yin/ sems kyis kyang ma yin no/ /byang chub ni mtshan ma thams cad rnam par zhi ba'o/ /byang chub ni dmigs pa thams cad kyis sgro btags pa</text></item>
<item><p>298b7</p><section>mdo sde</section><text>med pa'o/ /byang chub ni yid la byed pa thams cad rgyu ba med pa'o/ /byang chub ni lta par gyur pa thams cad yongs su chad pa'o/ /byang chub ni yongs su rtog pa thams cad dang</text></item>
<item><p>299a1</p><section>mdo sde</section><text>bral ba'o/ /byang chub ni g.yo ba dang / sems pa dang / bskyod pa thams cad dang bral ba'o/ /byang chub ni smon lam thams cad la mi 'jug</text></item>
<item><p>299a2</p><section>mdo sde</section><text>pa'o| |byang chub ni 'dzin pa thams cad dang bral zhing ma chags par 'jug pa'o/ /byang chub ni chos kyi dbyings kyi gnas kyis gnas pa'o/ /byang chub ni de bzhin nyid rjes</text></item>
<item><p>299a3</p><section>mdo sde</section><text>su rtogs pa'o/ /byang chub ni yang dag pa nyid kyi mtha' la gnas pa'o/ /byang chub ni yid dang / chos med pas gnyis su med pa'o/ /byang chub ni nam mkha' dang mnyam</text></item>
<item><p>299a4</p><section>mdo sde</section><text>pas mnyam pa'o/ /byang chub ni skye ba dang / 'jig pa dang / gnas pa dang / gzhan du 'gyur ba med pas 'dus ma byas pa'o/ /byang chub ni sems can thams cad kyi</text></item>
<item><p>299a5</p><section>mdo sde</section><text>sems dang / spyod pa dang / bsam pa yongs su shes pa'o/ /byang chub ni skye mched rnams kyi sgo ma yin pa'o/ /byang chub ni bag chags thams cad kyi mtshams sbyor</text></item>
<item><p>299a6</p><section>mdo sde</section><text>ba'i nyon mongs pa dang bral bas ma 'dres pa'o/ /byang chub ni gnas dang / gnas ma yin pa dang bral bas yul la mi gnas shing phyogs la mi gnas pa'o/ /byang chub ni</text></item>
<item><p>299a7</p><section>mdo sde</section><text>kun nas mi ldang zhing de bzhin nyid la mi gnas pa'o/ /byang chub ni ming tsam ste ming de'ang g.yo ba med do/ /byang chub ni blang ba dang / dor ba med pas rlabs med do//</text></item>
<item><p>299b1</p><section>mdo sde</section><text>byang chub ni 'khrug pa med pa ste rang bzhin gyis yongs su dag pa'o/ /byang chub ni rab tu snang ba ste ngo bo nyid rnam par dag pa'o/ /byang chub ni 'dzin pa med pa ste shin tu dmigs</text></item>
<item><p>299b2</p><section>mdo sde</section><text>pa med pa'o/ /byang chub ni chos thams cad mi mnyam pa nyid khong du chud pas tha dad pa med pa'o/ /byang chub ni dpe bstan pa dang bral bas dpe med pa'o/ /byang chub ni shin</text></item>
<item><p>299b3</p><section>mdo sde</section><text>tu khong du chud par dka' ba'i phyir bra ba'o/ /byang chub ni nam mkha'i rang bzhin bsan thams cad du song ba ste/ de ni lus kyis sam/ sems kyis mngon par rdzogs par</text></item>
<item><p>299b4</p><section>mdo sde</section><text>'tshang rgya bar mi nus so/ /de ci'i phyir zhe na/ lus ni rtswa dang / shing dang / rtsig pa dang / lam dang / mig yor lta bu'o/ /sems ni gzugs med pa/ bstan du med pa /</text></item>
<item><p>299b5</p><section>mdo sde</section><text>rten med pa/ rnam par rig pa med pa'o/ /bcom ldan 'das/ bstan pa 'di bshad pa na 'khor de nas lha'i bu nyis brgya mi skye ba'i chos la bzod pa thob bo/ /bdag kyang spobs</text></item>
<item><p>299b6</p><section>mdo sde</section><text>pa ma mchis par gyur te/ bcom ldan 'das/ de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis li tsa bI gzhon nu 'od bkod</text></item>
<item><p>299b7</p><section>mdo sde</section><text>pa la bka' stsal pa/ 'od bkod pa/ khyod li tsa bI dri ma med par grags pa'i nad 'drir song zhig /'od bkod pas kyang gsol pa/ bcom ldan 'das/ bdag skyes bu dam</text></item>
<item><p>300a1</p><section>mdo sde</section><text>pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na/ bdag</text></item>
<item><p>300a2</p><section>mdo sde</section><text>yangs pa'i grong khyer chen po nas byung ba dang / li tsa bI dri ma med par grags pa nang du mchi ba dang mjal te/ des bdag la gus par smras pa dang / bdag gis 'di skad</text></item>
<item><p>300a3</p><section>mdo sde</section><text>ces bgyis so/ /khyim bdag /khyod ga las 'ongs/ des bdag la smras pa/ byang chub kyi snying po nas 'ongs so/ /bdag gis de la smras pa/ byang chub kyi snying po zhes bya</text></item>
<item><p>300a4</p><section>mdo sde</section><text>ba de gang gi tshig bla dwags/ de bdag la 'di skad ces mchi'o/ /rigs kyi bu/ byang chub kyi snying po zhes bya ba de ni bcos ma ma yin pa'i phyir bsam pa'i snying po'o/ /</text></item>
<item><p>300a5</p><section>mdo sde</section><text>rtsom pa'i las sgrol ba'i phyir de ni sbyor ba'i snying po'o/ /khyad par du khong du chud pa'i phyir de ni lhag pa'i bsam pa'i snying po'o/ /yang dag par mi brjed pa'i phyir de ni</text></item>
<item><p>300a6</p><section>mdo sde</section><text>byang chub kyi sems kyi snying po'o/ /rnam par smin pa la mi re ba'i phyir de ni sbyin pa'i snying po'o/ /smon lam yongs su rdzogs pa'i phyir de ni tshul khrims kyi snying po'o/ /</text></item>
<item><p>300a7</p><section>mdo sde</section><text>sems can thams cad la khong khro ba'i sems med pas de ni bzod pa'i snying po'o/ /phyir mi ldog pa'i phyir de ni brtson 'grus kyi snying po'o/ /sems las su rung ba'i phyir</text></item>
<item><p>300b1</p><section>mdo sde</section><text>de ni bsam gtan gyi snying po'o/ /mngon sum du mthong ba'i phyir de ni shes rab kyi snying po'o/ /sems can thams cad la sems mnyam pa'i phyir de ni byams pa'i snying po'o/ /</text></item>
<item><p>300b2</p><section>mdo sde</section><text>gnod pa thams cad bzod pa'i phyir de ni snying rje'i snying po'o/ /chos kyi kun dga' la dga' zhing mos pa'i phyir de ni dga' ba'i snying po'o/ /rjes su chags pa dang / khong khro ba</text></item>
<item><p>300b3</p><section>mdo sde</section><text>spangs pa'i phyir de ni btang snyoms kyi snying po'o/ /drug mngon par shes pas de ni mngon par shes pa'i snying po'o/ /mi rtog pa'i phyir de ni rnam par thar pa'i snying po'o/ /sems can</text></item>
<item><p>300b4</p><section>mdo sde</section><text>yongs su smin par byed pa'i phyir de ni thabs kyi snying po'o/ /sems can thams cad sdud pa'i phyir de ni bsdu ba'i dngos po'i snying po'o/ /nan tan snying por byed pa'i phyir de ni thos</text></item>
<item><p>300b5</p><section>mdo sde</section><text>pa'i snying po'o/ /tshul bzhin so sor rtog pa'i phyir de ni nges par sems pa'i snying po'o/ /'dus byas dang / 'dus ma byas spong ba'i phyir de ni byang chub kyi phyogs kyi chos kyi snying po'o/ /</text></item>
<item><p>300b6</p><section>mdo sde</section><text>'jig rten thams cad mi slu ba'i phyir de ni bden pa'i snying po'o/ /ma rig pa'i zag pa zad pa nas rga shi'i bar gyi zag pa zad pa'i phyir de ni rten cing 'brel bar 'byung ba'i snying</text></item>
<item><p>300b7</p><section>mdo sde</section><text>po'o| |yang dag pa ji lta ba bzhin du mngon par rdzogs par byang chub pa'i phyir de ni nyon mongs pa thams cad rab tu zhi ba'i snying po'o/ /sems can thams cad ngo bo nyid med</text></item>
<item><p>301a1</p><section>mdo sde</section><text>pa'i phyir de ni sems can thams cad kyi snying po'o/ /stong pa nyid mngon par byang chub pa'i phyir de ni chos thams cad kyi snying po'o/ /mi g.yo</text></item>
<item><p>301a2</p><section>mdo sde</section><text>ba'i phyir de ni bdud thams cad rab tu 'joms pa'i snying po'o/ /'jug pa dang bral ba'i phyir de ni khams gsum pa'i snying po'o/ /mi 'jigs shing mi dngangs pa'i phyir de</text></item>
<item><p>301a3</p><section>mdo sde</section><text>ni seng ge'i sgra sgrogs pa'i brtson 'grus kyi snying po'o/ /thams cad du ma smad pa'i phyir de ni stobs dang / mi 'jigs pa dang / ma 'dres pa dang / sangs rgyas kyi chos</text></item>
<item><p>301a4</p><section>mdo sde</section><text>thams cad kyi snying po'o/ /nyon mongs pa ma lus pa'i phyir de ni rig pa gsum gyi snying po'o/ /thams cad mkhyen pa'i ye shes yang dag par grub pa'i phyir de ni sems</text></item>
<item><p>301a5</p><section>mdo sde</section><text>kyi skad cig gcig la chos thams cad ma lus bar khong du chud pa'i snying po'o/ /rigs kyi bu/ de ltar ji tsam du byang chub sems dpa' rnams pha rol tu phyin pa dang</text></item>
<item><p>301a6</p><section>mdo sde</section><text>ldan pa dang / sems can yongs su smin par byed pa dang ldan pa dang / dam pa'i chos yongs su 'dzin pa dang ldan pa dang / dge ba'i rtsa ba dang ldan pa'i gom pa</text></item>
<item><p>301a7</p><section>mdo sde</section><text>'dor ba dang / 'deg pa de thams cad kyang byang chub kyi snying po nas 'ongs so/ /sangs rgyas kyi chos rnams las 'ongs shing sangs rgyas kyi chos rnams la gnas so/ /</text></item>
<item><p>301b1</p><section>mdo sde</section><text>bcom ldan 'das/ bstan pa 'di bshad pa na/ lha dang / mi lnga brgya tsam gyis byang chub tu sems bskyed de/ bdag kyang de nas spobs pa ma mchis par gyur to/ /bcom ldan</text></item>
<item><p>301b2</p><section>mdo sde</section><text>'das/ de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis byang chub sems dpa' 'gro ba 'dzin la bka' stsal pa/ 'gro</text></item>
<item><p>301b3</p><section>mdo sde</section><text>ba 'dzin/ khyed li tsa bI dri ma med par grags pa'i nad 'drir song zhig /'gro ba 'dzin gyis kyang gsol pa/ bcom ldan 'das/ bdag skyes bu dam pa de'i bro 'dri zhing</text></item>
<item><p>301b4</p><section>mdo sde</section><text>mchi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na/ rang gi gnas na mchis pa'i tshe bdud sdig can lha'i bu mo khri</text></item>
<item><p>301b5</p><section>mdo sde</section><text>nyis stong gis yongs su bskor te/ brgya byin gyi cha byad kyis sil snyan dang / glu dbyangs len cing bdag ga la ba der mchis te/ bdag gi rkang pa la mgo bos phyag btsal nas</text></item>
<item><p>301b6</p><section>mdo sde</section><text>de 'khor dang bcas pa bdag la mdun gyis bltas te phyogs gcig tu mchis so/ /bdag ni de la brgya byin lha'i dbang po lags snyam bgyid de/ bdag gis de la 'di skad</text></item>
<item><p>301b7</p><section>mdo sde</section><text>ces bgyis so/ /kau shi ka /khyod legs par 'ongs so/ /'dod pa'i dga' ba thams cad la bag yod par gyis shig /lus dang / srog dang / longs spyod rnams las</text></item>
<item><p>302a1</p><section>mdo sde</section><text>snying po blangs pa dang / mi rtag par rtog pa mang du gyis shig /de nas de bdag la 'di skad ces mchi'o/ /skyes bu dam pa/ lha'i bu mo khri</text></item>
<item><p>302a2</p><section>mdo sde</section><text>nyis stong 'di dag bdag las khyod kyis long la 'di dag khyod kyi g.yog gyis shig ces mchi ba dang / de la bdag gis 'di skad du/ kau shi ka /rung ba ma yin pa'i</text></item>
<item><p>302a3</p><section>mdo sde</section><text>dngos po dag dge sbyong shAkya'i sras la ma 'bul cig /'di dag ni nged la rung ba ma yin no zhes bgyis so/ /bka' mchid de bgyis pa dang / li tsa bI dri ma med par grags</text></item>
<item><p>302a4</p><section>mdo sde</section><text>pa de mchis nas bdag la/ 'di skad du/ rigs kyi bu/ 'di la brgya byin yin snyam du 'du shes ma skyed cig /'di ni bdud sdig can te/ khyod la co dri ba'i phyir 'ongs</text></item>
<item><p>302a5</p><section>mdo sde</section><text>kyi brgya byin ni ma yin no zhes mchi'o/ /de nas li tsa bI dri ma med par grags pas bdud sdig can de la/ 'di skad du/ bdud sdig can/ lha'i bu mo 'di rnams dge sbyong</text></item>
<item><p>302a6</p><section>mdo sde</section><text>shAkya'i sras la ni rung ba ma yin gyi/ nga la byin cig ces bgyis pa dang / de nas bdud sdig can 'jigs shing skrag nas mi dga' ste/ li tsa bI dri ma med par grags</text></item>
<item><p>302a7</p><section>mdo sde</section><text>pa 'dis bdag lar slus su 'ong ngo zhes de mi snang bar bgyi bar 'tshal ba ma nus te/ rdzu 'phrul thams cad bstan kyang mi snang bar ma nus so/ /de nas bar snang las</text></item>
<item><p>302b1</p><section>mdo sde</section><text>sgra byung ste/ sdig can/ khyod kyis lha'i bu mo 'di rnams skyes bu dam pa 'di la phul cig dang / gdod bdag gi gnas su 'gro nus par 'gyur ro/ /de nas bdud sdig can 'jigs</text></item>
<item><p>302b2</p><section>mdo sde</section><text>shing skrag nas mi 'tshal bzhin du lha'i bu mo de rnams phul lo/ /de nas dri ma med par grags pas lha'i bu mo de rnams blangs nas lha'i bu mo de dag la 'di skad ces smras so/ /</text></item>
<item><p>302b3</p><section>mdo sde</section><text>khyod sdig can gyis nga la byin gyi/ de bla na med pa yang dag par rdzogs pa'i byang chub tu sems skyed cig /des de dag la byang chub tu yongs su smin par 'gyur ba'i rjes su</text></item>
<item><p>302b4</p><section>mdo sde</section><text>mthun pa'i gtam bgyis pa dang de dag kyang byang chub tu sems bskyed do/ /de nas yang des de dag la khyed kyis nga byang chub tu sems bskyed zin gyi/ da phan chad khyed chos</text></item>
<item><p>302b5</p><section>mdo sde</section><text>kyi kun dga' la dga' zhing mos par gyis la 'dod pa la dga' zhing mos par ma byed cig ces bsgo'o/ /de dag gis smras pa/ chos kyi kun dga' la dga' ba de gang lags/</text></item>
<item><p>302b6</p><section>mdo sde</section><text>des smras pa/ sangs rgyas la mi phyed par dad cing dga' ba dang / chos nyan par 'dod cing dga' ba dang / dge 'dun la bsnyen bkur bya bar dga' ba dang / nga rgyal med</text></item>
<item><p>302b7</p><section>mdo sde</section><text>cing bla ma dag la bsti stang byed par dga' ba dang / khams kun nas 'byung bar dga' ba dang / yul rnams la mi gnas par dga' ba dang / phung po rnams la gshed ma lta</text></item>
<item><p>303a1</p><section>mdo sde</section><text>bur rtog pa la dga' ba dang / khams rnams la sprul gdug pa dang mtshungs par rtog pa la dga' ba dang / skye mched rnams la grong stong pa lta</text></item>
<item><p>303a2</p><section>mdo sde</section><text>bur dben par dga' ba dang / byang chub kyi sems kyi kun tu bsrung bar dga' ba dang / sems can la phan par byed par dga' ba dang / sbyin pa la bgo bsha' byed par</text></item>
<item><p>303a3</p><section>mdo sde</section><text>dga' ba dang / tshul khrims la mi lhod par dga' ba dang / bzod pa la bzod cing dul bar dga' ba dang / brtson 'grus la dge ba yang dag par bsgrub par dga'</text></item>
<item><p>303a4</p><section>mdo sde</section><text>ba dang / bsam gtan la yongs su spyod par dga' ba dang / shes rab la nyon mongs pa'i snang ba med par dga' ba dang / byang chub la rgya cher dga' ba dang / bdud</text></item>
<item><p>303a5</p><section>mdo sde</section><text>tshar gcod par dga' ba dang / nyon mongs pa rnams nges par gzhom par dga' ba dang / sangs rgyas kyi zhing rnam par sbyong bar dga' ba dang / mtshan dang / dpe byad</text></item>
<item><p>303a6</p><section>mdo sde</section><text>bzang po yongs su sgrub pa'i phyir dge ba thams cad bsags pa la dga' ba dang / chos zab mo thos pas mi skrag par dga' ba dang / rnam par thar pa'i sgo gsum la</text></item>
<item><p>303a7</p><section>mdo sde</section><text>'dris par byed pa'i dga' ba dang / mya ngan las 'das pa'i dmigs pa la dga' ba dang / byang chub kyi snying po'i rgyan la dga' ba dang / dus ma yin par thob par</text></item>
<item><p>303b1</p><section>mdo sde</section><text>mi byed pa la dga' ba dang / skal ba mnyam pa'i skye bo la bsten par dga' ba dang / skal ba mi mnyam pa rnams la zhe mi sdang zhing khong khro ba med pa'i dga' ba dang / dge ba'i</text></item>
<item><p>303b2</p><section>mdo sde</section><text>bshes gnyen rnams la bsten par dga' ba dang / sdig pa'i grogs po dag rnam par spang bar dga' ba dang / chos la mos shing dad de mchog tu dga' ba'i dga' ba dang /</text></item>
<item><p>303b3</p><section>mdo sde</section><text>thabs la sdud pa'i dga' ba dang / bag yod par byang chub kyi phyogs kyi chos bsten pa la dga' ba ste/ de ltar na byang chub sems dpa' chos kyi kun dga' la dga' zhing mos pa</text></item>
<item><p>303b4</p><section>mdo sde</section><text>yin no/ /de nas bdud sdig can gyis lha'i bu mo de dag la 'di skad ces smras so/ /da bdag cag gi gnas su 'dong gi tshur shog /de dag gis smras pa/ khyod kyis bdag cag</text></item>
<item><p>303b5</p><section>mdo sde</section><text>khyim bdag 'di la phul bas da ni chos kyi kun dga' la dga' zhing mos par bya'o/ /'dong pa la ni dga' zhing mos par mi bya'o/ /de nas bdud sdig can gyis li tsa bI dri ma med</text></item>
<item><p>303b6</p><section>mdo sde</section><text>par grags pa la 'di skad ces smras so/ /byang chub sems dpa' sems dpa' chen po ni bdog pa thams cad yongs su gtong zhing sems 'dzin pa med pa lags na/ khyim</text></item>
<item><p>303b7</p><section>mdo sde</section><text>bdag /khyod kyis lha'i bu mo 'di rnams dgye bar gsol/ dri ma med par grags pas smras pa/ 'di rnams bkye ba yin gyi/ sdig can g.yog dang bcas te dengs shig /</text></item>
<item><p>304a1</p><section>mdo sde</section><text>sems can thams cad kyi chos kyi bsam pa yongs su rdzogs par gyur cig /de nas lha'i bu mo de dag gis dri ma med par grags pa la phyag btsal</text></item>
<item><p>304a2</p><section>mdo sde</section><text>nas 'di skad ces smras so/ /khyim bdag /ji ltar bdag cag bdud kyi gnas na gnas par bgyi/ smras pa/ sring mo dag /mi zad pa'i sgron ma zhes bya ba'i chos kyi sgo yod de/</text></item>
<item><p>304a3</p><section>mdo sde</section><text>de la nan tan gyis shig /de'ang gang zhe na/ 'di lta ste/ sring mo dag /sgron ma gcig las sgron ma brgya stong 'bar bar byas kyang sgron ma de 'bri bar mi 'gyur ba de bzhin</text></item>
<item><p>304a4</p><section>mdo sde</section><text>du| sring mo dag /byang chub sems dpa' gcig gis sems can brgya stong mang po rnams byang chub la bkod kyang byang chub sems dpa' de sems dran pa mi 'bri/ yongs su</text></item>
<item><p>304a5</p><section>mdo sde</section><text>mi 'bri ba'i steng du 'phel lo/ /de bzhin du dge ba'i chos thams cad kyang ji lta ji ltar gzhan dag la bsgo zhing bstan pa de lta de ltar dge ba'i chos thams cad kyis rnam par</text></item>
<item><p>304a6</p><section>mdo sde</section><text>'phel te/ 'di ni mi zad pa'i sgron ma zhes bya ba'i chos kyi sgo'o/ /bdud kyi gnas de na khyod gnas pa'i tshe lha'i bu dang / lha'i bu mo tshad med pa rnams byang chub kyi sems</text></item>
<item><p>304a7</p><section>mdo sde</section><text>la mos par gyis shig/ de ltar na khyed de bzhin gshegs pa la byas pa gzo bar 'gyur ro/ /sems can thams cad kyi 'tsho bar yang 'gyur ro/ /de nas lha'i bu mo de dag li tsa bI dri ma</text></item>
<item><p>304b1</p><section>mdo sde</section><text>med par grags pa'i rkang pa la mgo bos phyag btsal te bdud dang lhan cig slar mchis so/ /bcom ldan 'das/ li tsa bI dri ma med par grags pa'i rnam par 'phrul pa'i</text></item>
<item><p>304b2</p><section>mdo sde</section><text>khyad par de bdag gis mthong ste/ bcom ldan 'das/ de'i slad du bdag skyes bu dam pa de'i bro 'dri zhing mchi bar mi spro'o/ /de nas bcom ldan 'das kyis tshong dpon</text></item>
<item><p>304b3</p><section>mdo sde</section><text>gyi bu legs par byin la bka' stsal pa/ rigs kyi bu/ khyod li tsa bI dri ma med par grags pa'i nad 'drir song zhig /legs par byin gyis kyang gsol pa/ bcom ldan</text></item>
<item><p>304b4</p><section>mdo sde</section><text>'das/ bdag skyes bu dam pa de'i bro 'dri zhing mchi bar mi spro'o/ /de ci'i slad du zhe na/ bcom ldan 'das/ bdag gis mngon par 'tshal ba dus gcig na/ bdag pa'i</text></item>
<item><p>304b5</p><section>mdo sde</section><text>sdum pa na mchod sbyin chen po bgyid pa'i slad du dge sbyong dang / bram ze thams cad dang / dbul po dang / sdug bsngal ba dang / bkren pa dang / sdug phongs pa dang / slong pa</text></item>
<item><p>304b6</p><section>mdo sde</section><text>thams cad la sbyin pa stsal te/ gdugs bdun du mchod sbyin chen po bgyis pa der gdugs tha ma der li tsa bI dri ma med par grags pa mchod sbyin chen po'i sa der mchis</text></item>
<item><p>304b7</p><section>mdo sde</section><text>nas bdag la 'di skad ces mchi'o/ /tshong dpon gyi bu/ ji ltar khyod mchod sbyin byed pa de ltar mchod sbyin mi bya yi/ khyod kyis chos kyi mchod sbyin bya'o/ /zang zing gi mchod</text></item>
<item><p>305a1</p><section>mdo sde</section><text>sbyin gyis khyod la ci zhig bya/ bdag gis de la 'di skad ces bgyis so/ /chos kyi mchod sbyin de ji ltar sbyin par bya/ des bdag la smras</text></item>
<item><p>305a2</p><section>mdo sde</section><text>pa| chos kyi mchod sbyin de gang gis snga phyi med par sems can yongs su smin par 'gyur ba de ni chos kyi mchod sbyin no/ /de'ang gang zhe na/ 'di lta ste/ byang chub kyi rnam</text></item>
<item><p>305a3</p><section>mdo sde</section><text>par bsgrubs pa'i byams pa chen po dang / dam pa'i chos bsdus pas mngon par bsgrubs pa'i snying rje chen po dang / sems can thams cad kyi mchog tu dga' ba la</text></item>
<item><p>305a4</p><section>mdo sde</section><text>dmigs pas mngon par bsgrubs pa'i dga' ba chen po dang / shes pas bsdus pas mngon par bsgrubs pa'i btang snyoms chen po dang / zhi ba dang / dul bas</text></item>
<item><p>305a5</p><section>mdo sde</section><text>mngon par bsgrubs pa'i sbyin pa'i pha rol tu phyin pa dang / sems can tshul khrims 'chal pa rnams yongs su smin par byed pas mngon par bsgrubs pa'i tshul</text></item>
<item><p>305a6</p><section>mdo sde</section><text>khrims kyi pha rol tu phyin pa dang / bdag med pa'i chos kyis mngon par bsgrubs pa'i bzod pa'i pha rol tu phyin pa dang / byang chub tu rtsom pas mngon par bsgrubs pa'i</text></item>
<item><p>305a7</p><section>mdo sde</section><text>brtson 'grus kyi pha rol tu phyin pa dang / lus dang / sems dben pas mngon par bsgrubs pa'i bsam gtan gyi pha rol tu phyin pa dang / thams cad mkhyen pa'i</text></item>
<item><p>305b1</p><section>mdo sde</section><text>ye shes kyis mngon par bsgrubs pa'i shes rab kyi pha rol tu phyin pa dang / sems can thams cad yongs su smin par byed pas mngon par bsgrubs pa'i stong pa nyid la sgom pa</text></item>
<item><p>305b2</p><section>mdo sde</section><text>dang | 'dus byas yongs su sbyong bas mngon par bsgrubs pa'i mtshan ma med pa la sgom pa dang / bsams bzhin du skye bas mngon par bsgrubs pa'i smon pa med pa la sgom pa</text></item>
<item><p>305b3</p><section>mdo sde</section><text>dang | dam pa'i chos yongs su 'dzin pas mngon par bsgrubs pa'i stobs kyis rtul ba dang / bsdu ba'i dngos pos mngon par bsgrubs pa'i srog gi dbang po dang / sems can</text></item>
<item><p>305b4</p><section>mdo sde</section><text>thams cad kyi bran dang / slob mar gyur pas mngon par bsgrubs pa'i nga rgyal med pa dang / snying po med pa las snying po len pas mngon par bsgrubs pa'i lus dang / srog</text></item>
<item><p>305b5</p><section>mdo sde</section><text>dang | longs spyod rnyed pa dang / rjes su dran pa drug gis mngon par bsgrubs pa'i dran pa dang / yang dag par dga' bar 'gyur ba'i chos kyis mngon par bsgrubs pa'i</text></item>
<item><p>305b6</p><section>mdo sde</section><text>bsam pa dang / yang dag pa'i nan tan gyis mngon par bsgrubs pa'i 'tsho ba yongs su dag pa dang / dad pa dang / mchog tu dga' ba bsten pas mngon par bsgrubs pa'i 'phags</text></item>
<item><p>305b7</p><section>mdo sde</section><text>pa la bsnyen bkur byed pa dang / 'phags pa ma yin pa la khong khro ba med pas mngon par bsgrubs pa'i sems nges par sems pa dang / rab tu byung bas mngon par bsgrubs</text></item>
<item><p>306a1</p><section>mdo sde</section><text>pa'i lhag pa'i bsam pa dang / nan tan gyis mngon par bsgrubs pa'i thos pa la mkhas pa dang / nyon mongs pa med pa'i chos rtogs pas mngon</text></item>
<item><p>306a2</p><section>mdo sde</section><text>par bsgrubs pa'i dgon pa la gnas pa dang / sangs rgyas kyi ye shes 'thob par byed pas mngon par bsgrubs pa'i nang du yang dag 'jog pa dang / sems can thams</text></item>
<item><p>306a3</p><section>mdo sde</section><text>cad nyon mongs pa las rnam par grol ba'i rnal 'byor gyis mngon par bsgrubs pa'i rnal 'byor spyod pa'i sa dang / mtshan dang / dpe byad bzang po dang / sangs rgyas</text></item>
<item><p>306a4</p><section>mdo sde</section><text>kyi zhing gi rgyan dang / sems can yongs su smin par byed pas mngon par bsgrubs pa'i bsod nams kyi tshogs dang / sems can thams cad kyi sems dang / spyod pa</text></item>
<item><p>306a5</p><section>mdo sde</section><text>la ci rigs par chos ston pas mngon par bsgrubs pa'i ye shes kyi tshogs dang / chos thams cad la blang ba med pa dang / dor ba med pa tshul gcig pa'i ye shes</text></item>
<item><p>306a6</p><section>mdo sde</section><text>kyis mngon par bsgrubs pa'i shes rab kyi tshogs dang / nyon mongs pa thams cad dang / bsgribs pa thams cad dang / mi dge ba'i chos thams cad spong bas mngon</text></item>
<item><p>306a7</p><section>mdo sde</section><text>par bsgrubs pa'i dge ba'i rtsa ba thams cad kyi tshogs dang / thams cad mkhyen pa'i ye shes khong du chud pa dang / dge ba'i chos kyis mngon par bsgrubs pa'i byang</text></item>
<item><p>306b1</p><section>mdo sde</section><text>chub kyi phyogs kyi chos thams cad yang dag par 'byung ba de ni/ rigs kyi bu/ chos kyi mchod sbyin te chos kyi mchod sbyin de la gnas pa'i byang chub sems dpa' mchod sbyin byin pa</text></item>
<item><p>306b2</p><section>mdo sde</section><text>mchod sbyin shin tu byed pa yin te/ lha dang bcas pa 'jig rten gyi sbyin gnas su 'gyur ro/ /bcom ldan 'das/ de lta bur khyim bdag des bstan pa 'di bshad pa'i tshe bram</text></item>
<item><p>306b3</p><section>mdo sde</section><text>ze'i 'khor de nas bram ze nyis brgya bla na med pa yang dag par rdzogs pa'i byang chub tu sems skyes so/ /bdag kyang dad cing ngo mtshar du gyur te/ skyes bu dam pa'i rkang pa la</text></item>
<item><p>306b4</p><section>mdo sde</section><text>phyag bgyis nas mu tig gi do shal brgya stong ri ba bdag gi mgul nas dkrol te stsal na/ de mu tig gi do shal de len du ma btub nas de la bdag gis/ 'di skad ces bgyis</text></item>
<item><p>306b5</p><section>mdo sde</section><text>so| |'di long la gang la mos pa la byin cig ces bgyis pa dang / der mu tig gi do shal blangs te dum bu gnyis su bgyis na/ cha gcig ni mchod sbyin gyi gnas de na 'jig rten</text></item>
<item><p>306b6</p><section>mdo sde</section><text>thams cad kyis smad pa grong khyer gyi nang na dbul po la stsal to/ /cha gcig ni de bzhin gshegs pa bzod par dka' ba la phul te/ ji ltar 'khor de dag thams cad kyis smig</text></item>
<item><p>306b7</p><section>mdo sde</section><text>rgyu'i 'jig rten gyi khams de dang / de bzhin gshegs pa bzod par dka' ba de'ang mthong zhing mu tig gi do shal de de bzhin gshegs pa bzod par dka' ba'i spyi bo'i steng</text></item>
<item><p>307a1</p><section>mdo sde</section><text>na mu tig gi do shal gyi khang pa brtsegs pa/ bkra ba/ blta na sdug pa/ gru bzhi lham pa/ ka ba bzhi zug pa/ ngos mnyam zhing rab tu rnam par phye ba</text></item>
<item><p>307a2</p><section>mdo sde</section><text>phyung ba mthong ba des de lta bu'i cho 'phrul bstan nas tshig 'di skad ces smras so/ /sbyin pa po sbyin bdag gang ji ltar de bzhin gshegs pa la sbyin gnas su 'du shes pa</text></item>
<item><p>307a3</p><section>mdo sde</section><text>de 'dra bar grong khyer gyi dbul po dang tha dad pa med par mnyam zhing snying rje chen po'i sems dang / rnam par smin pa la mi re bas yongs su gtong ba de ni chos kyi mchod</text></item>
<item><p>307a4</p><section>mdo sde</section><text>sbyin yongs su rdzogs pa'o zhes bgyis pa dang / de nas grong khyer gyi dbul po des cho 'phrul de mthong / chos bstan pa de'ang thos nas bla na med pa yang dag par rdzogs</text></item>
<item><p>307a5</p><section>mdo sde</section><text>pa'i byang chub tu sems bskyed do/ /bcom ldan 'das/ de'i slad du bdag skyes bu dam pa de'i bro 'dri zhing mchi bar mi spro'o/ /de ltar byang chub sems dpa' sems dpa'</text></item>
<item><p>307a6</p><section>mdo sde</section><text>chen po de dag thams cad kyang gang skyes bu dam pa de dang / skabs su gtam gang dag brjod pa so so'i bstan pa bshad de 'gro bar mi spro'o/ /nyan thos dang / byang chub sems</text></item>
<item><p>307a7</p><section>mdo sde</section><text>dpa' gtang bar smras pa'i le'u ste gsum pa'o// //de nas bcom ldan 'das kyis 'jam dpal gzhon nur gyur pa la bka' stsal pa/ 'jam dpal/</text></item>
<item><p>307b1</p><section>mdo sde</section><text>khyod li tsa bI dri ma med par grags pa'i nad 'drir song zhig /'jam dpal gyis kyang gsol pa/ bcom ldan 'das/ li tsa bI dri ma med par grags pa ni bsnyen par dka'</text></item>
<item><p>307b2</p><section>mdo sde</section><text>zhing zab mo'i tshul la spobs pa rab tu zhugs pa/ tshig snrel zhi dang / rdzogs pa'i tshig sgrub pa la mkhas pa/ spobs pa rgyun mi 'chad pa/ sems can thams cad la khong khro ba</text></item>
<item><p>307b3</p><section>mdo sde</section><text>ma mchis pa'i blo dang ldan pa/ byang chub sems dpa'i bgyi ba thams cad tshar phyin pa/ byang chub sems dpa' thams cad dang / rang sangs rgyas kyi gsang ba'i gnas la shin</text></item>
<item><p>307b4</p><section>mdo sde</section><text>tu zhugs pa/ bdud thams cad kyi gnas rnam par zlog pa la mkhas pa/ mngon par shes pa chen pos rnam par rtsen pa/ thabs dang / shes rab las nges par 'byung ba/ chos</text></item>
<item><p>307b5</p><section>mdo sde</section><text>kyi dbyings su gnyis su ma mchis shing dbyer ma mchis pa'i spyod yul gyi dam pa'i mchog thob pa chos kyi dbyings bkod pa gcig pa rnam pa mtha' yas pa'i bkod par chos</text></item>
<item><p>307b6</p><section>mdo sde</section><text>ston pa la mkhas pa/ sems can thams cad kyi dbang po bkod pa 'thob par bgyid pa 'tshal ba la mkhas pa/ thabs mkhas pa rtogs par khong du chud pa/ dris pa</text></item>
<item><p>307b7</p><section>mdo sde</section><text>gtan la 'bebs pa thob pa ste/ de ni go cha chung ngus mgu bar mi nus kyis/ 'on kyang sangs rgyas kyi byin gyi rlabs kyis der mchis te yang dag pa ji lta ba dang / mthu ji lta ba</text></item>
<item><p>308a1</p><section>mdo sde</section><text>bzhin du bshad par 'tshal lo/ /de nas 'khor de na byang chub sems dpa' de dag dang / nyan thos chen po de dag dang / brgya byin dang / tshangs</text></item>
<item><p>308a2</p><section>mdo sde</section><text>pa dang / 'jig rten skyong ba de dag dang / lha'i bu de dag dang / lha'i bu mo de dag 'di snyam du sems so/ /'jam dpal gzhon nur gyur pa dang / skyes bu dam pa de gnyis</text></item>
<item><p>308a3</p><section>mdo sde</section><text>smra ba las der ni chos bsgrags pa'i gtam chen po gdon mi za bar 'byung ngo snyam ste/ de nas byang chub sems dpa' brgya stong dang / nyan thos lnga brgya tsam dang / brgya byin</text></item>
<item><p>308a4</p><section>mdo sde</section><text>dang / tshangs pa dang / 'jig rten skyong ba shin tu mang ba dang / lha'i bu brgya stong phrag shin tu mang po rnams chos nyan pa'i phyir 'jam dpal gzhon nur gyur pa'i phyi</text></item>
<item><p>308a5</p><section>mdo sde</section><text>bzhin dong ngo / /de nas 'jam dpal gzhon nur gyur pa byang chub sems dpa' de dag dang / nyan thos chen po de dag dang / brgya byin dang / tshangs pa dang / 'jig rten</text></item>
<item><p>308a6</p><section>mdo sde</section><text>skyong ba de dag dang / lha'i bu de dag thams cad kyis yongs su bskor cing mdun du bdar te/ yangs pa'i grong khyer chen por zhugs so/ /de nas li tsa bI dri ma med par</text></item>
<item><p>308a7</p><section>mdo sde</section><text>grags pa 'di snyam du sems te/ 'jam dpal gzhon nur gyur pa 'khor mang po dang 'ong gi /bdag gi khyim 'di stong par byin gyis brlab bo snyam ste/ des khyim de stong</text></item>
<item><p>308b1</p><section>mdo sde</section><text>par byin gyis brlabs nas de na sgo ba'ang med do/ /khri gang la dri ma med par grags pa na ba nyal zhing 'dug pa'i khri gcig po de ma gtogs par de na khri'am/ khri'u'am/ stan gang</text></item>
<item><p>308b2</p><section>mdo sde</section><text>yang mi snang ngo / /de nas 'jam dpal 'khor dang bcas pa dri ma med par grags pa'i gnas ga la ba der dong ste lhags nas nang du 'ongs pa dang khyim de stong par mthong ste/ de</text></item>
<item><p>308b3</p><section>mdo sde</section><text>na sgo ba'ang med/ dri ma med par grags pa nyal zhing 'dug pa'i khri gcig pu de las gzhan khri'am/ khri'u'am/ stan ma mthong ngo / /de nas li tsa bI dri ma med par grags pas</text></item>
<item><p>308b4</p><section>mdo sde</section><text>'jam dpal gzhon nur gyur pa mthong ste/ mthong nas 'di skad ces smras so/ /'jam dpal/ legs par 'ongs so/ /'jam dpal/ shin tu legs par 'ongs so/ /</text></item>
<item><p>308b5</p><section>mdo sde</section><text>sngon ma 'ongs/ ma mthong / ma thos pa mthong ngo / /'jam dpal gyis smras pa/ khyim bdag /ji skad zer ba de bzhin te/ gang 'ongs pa de ni phyis mi 'ong ngo / /gang song ba</text></item>
<item><p>308b6</p><section>mdo sde</section><text>de'ang phyir mi 'gro'o/ /de ci'i phyir zhe na/ ma 'ongs pa la 'ong bar shes pa'ang med cing song ba la'ang 'gro bar shes pa med pa la/ gang mthong ba de ni phyir yang blta bar</text></item>
<item><p>308b7</p><section>mdo sde</section><text>bya ba ma yin pa'i phyir ro/ /skyes bu dam pa khyod bzod dam/ 'tsho 'am/ khyod kyi khams rnams mi 'khrug gam/ khyod kyi nad de 'byung ngam/ mi skye ba'am/ bcom ldan</text></item>
<item><p>309a1</p><section>mdo sde</section><text>'das kyang khyod la gnod pa chung ngam/ nyam nga ba nyung ngam/ na ba nyung ngam/ bskyod pa yang ngam/ 'tsho ba dang / stobs dang / bde ba dang / kha na</text></item>
<item><p>309a2</p><section>mdo sde</section><text>ma tho ba dang / bde bar reg pa la gnas sam zhes gsung ngo / /khyim bdag/ khyod kyi nad 'di ci las byung / byung nas ci srid lon/ ji ltar gnas/ ci tsam na zhi bar 'gyur/</text></item>
<item><p>309a3</p><section>mdo sde</section><text>dri ma med par grags pas smras pa/ 'jam dpal/ ma rig pa dang / sred pa'i sred pa ji srid par kho bo'i nad 'di'ang de srid do/ /sems can thams cad kyi nad ji srid</text></item>
<item><p>309a4</p><section>mdo sde</section><text>par kho bo'i nad kyang de srid do/ /nam sems can thams cad nad dang bral bar gyur pa de na kho bo'i nad kyang mi 'byung ngo / /de ci'i phyir zhe na/ 'jam dpal/ byang chub</text></item>
<item><p>309a5</p><section>mdo sde</section><text>sems dpa'i 'khor ba'i gnas ni sems can te/ nad ni 'khor ba la gnas so/ /nam sems can thams cad nad dang bral bar gyur pa de na byang chub sems dpa'</text></item>
<item><p>309a6</p><section>mdo sde</section><text>yang nad med par 'gyur ro/ /'jam dpal/ 'di lta ste/ dper na/ tshong dpon gyi bu gcig pa na bar gyur na de na ba'i phyir pha ma gnyis kyang na bar 'gyur ro/ /ji srid</text></item>
<item><p>309a7</p><section>mdo sde</section><text>du bu gcig pa de nad med par ma gyur pa de srid du pha ma gnyis kyang sdug bsngal bar 'gyur te/ 'jam dpal/ de bzhin du byang chub sems dpa' sems can thams cad</text></item>
<item><p>309b1</p><section>mdo sde</section><text>la bu gcig pa bzhin du sdug pa yin te/ sems can thams cad na bas de'ang na bar 'gyur/ sems can la nad med na de'ang na ba med do/ /gang 'jam dpal/ khyod nad 'di ci</text></item>
<item><p>309b2</p><section>mdo sde</section><text>las byung zhes zer ba'ang byang chub sems dpa' rnams kyi nad ni snying rje chen po las 'byung ngo / /'jam dpal gyis smras pa/ khyim bdag khyod kyi khyim 'di stong na khyod la</text></item>
<item><p>309b3</p><section>mdo sde</section><text>g.yog 'ga' yang med dam/ smras pa/ 'jam dpal/ sangs rgyas kyi zhing thams cad kyang stong ngo / /smras pa/ cis stong / smras pa/ stong pa nyid kyis stong ngo / /smras pa/</text></item>
<item><p>309b4</p><section>mdo sde</section><text>stong pa nyid la stong pa ci zhig yod/ smras pa/ kun tu rtog pa ni stong pa nyid kyis stong pa'o/ /smras pa/ stong pa nyid kun tu brtag par nus sam/ smras pa/ yongs su rtog pa de'ang</text></item>
<item><p>309b5</p><section>mdo sde</section><text>stong pa ste/ stong pa nyid ni stong pa nyid la mi rtog go /smras pa/ khyim bdag /stong pa nyid gang du btsal/ smras pa/ 'jam dpal/ stong pa nyid ni lta bar gyur pa drug cu rtsa</text></item>
<item><p>309b6</p><section>mdo sde</section><text>gnyis las btsal lo/ /smras pa/ lta bar gyur pa drug cu rtsa gnyis gang las btsal/ smras pa/ de de bzhin gshegs pa'i rnam par grol ba las btsal lo/ /smras pa/ de</text></item>
<item><p>309b7</p><section>mdo sde</section><text>bzhin gshegs pa'i rnam par grol ba 'di gang las btsal/ smras pa/ sems can thams cad kyi sems dang po spyod pa las btsal lo/ /'jam dpal/ gang khyod la g.yog</text></item>
<item><p>310a1</p><section>mdo sde</section><text>kyang med dam zhes zer ba ni bdud thams cad dang / phas kyi rgol ba thams cad ni kho bo'i g.yog yin no/ /de ci'i phyir zhe na/ bdud rnams ni 'khor</text></item>
<item><p>310a2</p><section>mdo sde</section><text>ba'i bsngags pa smra ba ste/ 'khor ba ni byang chub sems dpa'i g.yog go /phas kyi rgol ba rnams ni lta bar gyur pa rnams kyi bsngags pa smra ba ste/ byang chub sems dpa' ni</text></item>
<item><p>310a3</p><section>mdo sde</section><text>lta bar gyur pa thams cad las mi g.yo'o/ /de bas na bdud thams cad dang / phas kyi rgol ba thams cad ni kho bo'i g.yog go /'jam dpal gyis smras pa/ khyim bdag /</text></item>
<item><p>310a4</p><section>mdo sde</section><text>khyod kyi nad ci 'dra/ smras pa/ gzugs med cing bstan du med do/ /smras pa/ nad de lus dang ldan nam/ 'on te sems dang ldan/ smras pa/ lus dben pas na lus dang</text></item>
<item><p>310a5</p><section>mdo sde</section><text>ldan pa'ang ma yin/ sems sgyu ma'i chos nyid pas na sems dang yang mi ldan no/ /smras pa/ khyim bdag /'di lta ste/ sa'i khams dang / chu'i khams dang / me'i khams</text></item>
<item><p>310a6</p><section>mdo sde</section><text>dang | rlung gi khams dang / nam mkha'i khams 'di bzhi las khams gang gnod par 'gyur/ smras pa/ 'jam dpal/ sems can thams cad kyi nad khams de lta bu</text></item>
<item><p>310a7</p><section>mdo sde</section><text>gang yin pa des kho bo'ang na'o/ /'jam dpal/ ji ltar na byang chub sems dpas byang chub sems dpa' na ba yang dag par dga' bar bya/ 'jam dpal gyis smras pa /</text></item>
<item><p>310b1</p><section>mdo sde</section><text>lus mi rtag pa ste/ yid byung zhing 'dod chags dang bral bas ni ma yin no/ /lus sdug bsngal ba ste/ mya ngan las 'das pa la dga' bas ni ma yin no/ /lus bdag med pa ste /</text></item>
<item><p>310b2</p><section>mdo sde</section><text>'on kyang sems can smin par bya bas so/ /lus zhi ba nyid kyis te/ shin tu zhi bas ni ma yin no/ /nyes par spyod pa thams cad bstan pa ste/ 'pho bas ni ma yin no/ /bdag na bas</text></item>
<item><p>310b3</p><section>mdo sde</section><text>sems can gzhan na ba la snying rje ba dang / sngon gyi mtha'i mu'i sdug bsngal rjes su dran pa dang / sems can gyi don bya ba rjes su dran pa dang / dge ba'i rtsa ba mngon du bya ba dang /</text></item>
<item><p>310b4</p><section>mdo sde</section><text>gzod ma nas rnam par dag pa dang / sred pa med pa dang / rtag tu brtson 'grus brtsams pas nad thams cad med par byed pa'i sman pa'i rgyal por 'gyur ro zhes de ltar byang chub</text></item>
<item><p>310b5</p><section>mdo sde</section><text>sems dpas byang chub sems dpa' na ba yang dag par dga' bar bya'o/ /'jam dpal gyis smras pa/ rigs kyi bu/ byang chub sems dpa' na bas ji ltar rang gi sems nges</text></item>
<item><p>310b6</p><section>mdo sde</section><text>par bsam par bya/ dri ma med par grags pas smras pa/ 'jam dpal/ byang chub sems dpa' na bas ni bdag gi sems la 'di ltar nges par bsam par bya'o/ /nad ni</text></item>
<item><p>310b7</p><section>mdo sde</section><text>sngon gyi mtha' nas yod pa ma yin pa phyin ci log gi las kun nas ldang ba las byung ngo / /yang dag pa ma yin pa kun tu rtog pa'i nyon mongs pa las byung ste/ don dam par ni</text></item>
<item><p>311a1</p><section>mdo sde</section><text>'di la gang gi na ba zhes bya ba'i chos de gang yang mi dmigs so/ /de ci'i phyir zhe na/ 'byung ba chen po bzhi las gyur pa'i lus 'di khams 'di</text></item>
<item><p>311a2</p><section>mdo sde</section><text>dag la bdag po gang yang med de bskyed pa'ang med do/ /lus 'di la bdag med de/ bdag tu mngon par zhen pa ma gtogs par 'di la don dam par na gang nad ces bya ba</text></item>
<item><p>311a3</p><section>mdo sde</section><text>de mi dmigs te/ de bas na bdag ni mngon par zhen pa med cing / nad kyi rtsa ba kun shes pa la gnas par bya'o zhes des bdag tu 'du shes pa rgyun bcad de chos kyi 'du</text></item>
<item><p>311a4</p><section>mdo sde</section><text>shes bskyed par bya'o/ /lus 'di ni chos mang po 'dus pa ste/ skye ba na'ang chos kho na skye/ 'gag pa na'ang chos kho na 'gag ste/ chos de dag ni phan tshun du mi tshor mi</text></item>
<item><p>311a5</p><section>mdo sde</section><text>shes te/ chos de dag skye ba na'ang 'di snyam du bdag skye'o snyam du mi sems so/ /'gag pa na'ang 'di snyam du bdag 'gag go snyam du mi sems so/ /des chos kyi 'du shes kun shes par bya ba'i</text></item>
<item><p>311a6</p><section>mdo sde</section><text>phyir sems bskyed par bya ste/ gang bdag gis 'di ltar chos su 'du shes pa de'ang phyin ci log ste/ phyin ci log ni nad chen po'o/ /bdag ni nad dang bral bar bya ste/</text></item>
<item><p>311a7</p><section>mdo sde</section><text>nad rab tu spang ba'i phyir brtson par bya'o/ /de la nad spang ba de gang zhe na/ 'di lta ste/ ngar 'dzin pa dang / nga yir 'dzin pa spang ba'o/ /ngar 'dzin pa dang / nga yir</text></item>
<item><p>311b1</p><section>mdo sde</section><text>'dzin pa spang ba de gang zhe na/ 'di lta ste/ gnyis dang bral ba'o/ /de la gnyis dang bral ba gang zhe na/ 'di lta ste/ nang dang / phyi rol tu kun tu spyod pa med pa'o/ /</text></item>
<item><p>311b2</p><section>mdo sde</section><text>de la nang dang / phyi rol tu kun tu spyod pa de gang zhe na/ 'di lta ste/ mnyam pa nyid las mi g.yo ba/ rab tu mi g.yo ba/ rnam par mi g.yo ba'o/ /mnyam pa</text></item>
<item><p>311b3</p><section>mdo sde</section><text>nyid gang zhe na/ bdag mnyam pa nyid nas mya ngan las 'das pa mnyam pa nyid kyi bar du'o/ /de ci'i phyir zhe na/ 'di lta ste/ bdag dang / mya ngan las 'das pa gnyis ka'ang</text></item>
<item><p>311b4</p><section>mdo sde</section><text>stong pa'i phyir ro/ /de gnyis ka cis stong zhe na/ ming du brjod pa de gnyis stong ste/ de dag kyang yongs su ma grub pa'o/ /de ltar mnyam pa nyid mthong ba des nad nyid gzhan</text></item>
<item><p>311b5</p><section>mdo sde</section><text>ma yin/ stong pa nyid gzhan du mi byed de/ nad nyid stong pa nyid do/ /tshor ba de ni tshor ba med par rig par bya ste/ des tshor ba 'gog pa'ang mngon sum du mi bya'o/ /sangs</text></item>
<item><p>311b6</p><section>mdo sde</section><text>rgyas kyi chos yongs su rdzogs pa la tshor ba gnyis ka dor mod kyi ngan 'gror skyes pa'i sems can thams cad la snying rje chen po mi skyed pa'ang ma yin no/ /ji ltar sems</text></item>
<item><p>311b7</p><section>mdo sde</section><text>can 'di dag la tshul bzhin nges par sems pas nad sel bar 'gyur ba de ltar bya'o/ /'di dag la chos gang yang nye bar sbyar bar yang mi bya/ bsal bar mi bya ste/ de</text></item>
<item><p>312a1</p><section>mdo sde</section><text>gzhi gang las na da byung ba de yongs su shes par bya ba'i phyir de dag la chos bshad par bya'o/ /gzhi de gang zhe na/ 'di lta ste/ lhag par</text></item>
<item><p>312a2</p><section>mdo sde</section><text>dmigs pa ni gzhi'o/ /lhag par dmigs pa'i gzhi la ji tsam du dmigs pa de tsam du nad kyi gzhi'o/ /ci la lhag par dmigs she na/ khams gsum la lhag par</text></item>
<item><p>312a3</p><section>mdo sde</section><text>dmigs so/ /lhag par dmigs pa'i gzhi yongs su shes pa gang zhe na/ 'di lta ste/ dmigs pa med cing mi dmigs pa'o/ /gang mi dmigs pa de ni lhag par mi</text></item>
<item><p>312a4</p><section>mdo sde</section><text>dmigs pa'o/ /ci mi dmigs zhe na/ 'di lta ste/ bdag tu lta ba dang / pha rol tu lta ba dang / lta ba gnyis su mi dmigs te/ des na mi dmigs pa zhes bya'o/ /'jam</text></item>
<item><p>312a5</p><section>mdo sde</section><text>dpal/ de ltar byang chub sems dpa' na bas rga ba dang / na ba dang / 'chi ba dang / skye ba spang ba'i phyir bdag gi sems la nges par bsam par bya'o/ /'jam dpal/</text></item>
<item><p>312a6</p><section>mdo sde</section><text>byang chub sems dpa' rnams kyi nad ni de lta bu yin te/ gal te de lta ma yin du zin na/ 'bad pa don med par 'gyur ro/ /'di lta ste/ dper bya na/ phyir rgol ba bcom</text></item>
<item><p>312a7</p><section>mdo sde</section><text>pas dpa' bo zhes bya ba de bzhin du rga ba dang / na ba dang / 'chi ba'i sdug bsngal zhi bar byed pas byang chub sems dpa' zhes bya'o/ /byang chub sems dpa' na ba des/</text></item>
<item><p>312b1</p><section>mdo sde</section><text>'di snyam du ji ltar bdag gi nad yang dag pa ma yin zhing yod pa ma yin pa de bzhin du sems can thams cad kyi nad kyang yang dag pa ma yin zhing yod pa ma yin no zhes brtag par</text></item>
<item><p>312b2</p><section>mdo sde</section><text>bya ste/ de de ltar rtog pa na phan yon du lta bar mi lhung zhing sems can rnams la snying rje chen po skye ste/ glo bur gyi nyon mongs pa spang ba'i phyir mngon par brtson pa'i snying rje chen po</text></item>
<item><p>312b3</p><section>mdo sde</section><text>sems can rnams la skye ba ni ma gtogs so/ /de ci'i phyir zhe na/ phan yon du lta bar ltung ba'i snying rje chen pos ni skye ba rnams su byang chub sems dpa' skye bar 'gyur ro/ /</text></item>
<item><p>312b4</p><section>mdo sde</section><text>phan yon du lta ba'i kun nas ldang ba dang bral ba'i snying rje chen pos ni byang chub sems dpa' skye ba rnams su skyo bar mi 'gyur ro/ /lta ba kun nas ldang ba kun tu ldang zhing mi skye ste/</text></item>
<item><p>312b5</p><section>mdo sde</section><text>de sems kun nas ldang ba med par skye bas de grol bzhin du skye/ de grol bzhin du 'byung ngo / /grol bzhin du skye zhing grol bzhin du 'byung bas sems can bcings pa rnams</text></item>
<item><p>312b6</p><section>mdo sde</section><text>bcings pa las grol ba'i chos ston par nus shing mthu yod do/ /'di lta ste/ bcom ldan 'das kyis bdag nyid bcings pas pha rol bcings pa las dgrol ba de ni gnas</text></item>
<item><p>312b7</p><section>mdo sde</section><text>med de/ bdag grol bas pha rol bcings pa las grol ba de ni gnas yod do zhes gsungs te/ de bas na byang chub sems dpa' grol bar bya yi/ bcings par ni mi bya'o/ /</text></item>
<item><p>313a1</p><section>mdo sde</section><text>de la bcings pa gang / grol ba gang zhe na/ thabs med par srid pa'i grol ba yongs su 'dzin pa ni byang chub sems dpa'i bcings pa'o/ /thabs kyis</text></item>
<item><p>313a2</p><section>mdo sde</section><text>srid pa'i 'gro bar 'jug pa ni grol ba'o/ /thabs med pas bsam gtan dang / ting nge 'dzin dang / snyoms par 'jug par ro myang ba ni byang chub sems dpa'i bcings pa'o//</text></item>
<item><p>313a3</p><section>mdo sde</section><text>thabs kyis bsam gtan dang / ting nge 'dzin gyi ro myang ba ni grol ba'o/ /thabs kyis ma zin pa'i shes rab ni bcings pa'o/ /thabs kyis zin pa'i shes rab ni grol ba'o//</text></item>
<item><p>313a4</p><section>mdo sde</section><text>shes rab kyis ma zin pa'i thabs ni bcings pa'o/ /shes rab kyis zin pa'i thabs ni grol ba'o/ /de la thabs kyis ma zin pa'i shes rab bcings pa gang zhe na/ 'di</text></item>
<item><p>313a5</p><section>mdo sde</section><text>lta ste| stong pa nyid dang / mtshan ma med pa dang / smon pa med pa la nges par sems shing / mtshan dang / dpe byad bzang po dang / sangs rgyas kyi zhing gi rgyan dang / sems</text></item>
<item><p>313a6</p><section>mdo sde</section><text>can yongs su smin par bya ba la nges par mi sems pa ni thabs kyis ma zin pa'i shes rab ste bcings pa'o/ /de la thabs kyis zin pa'i shes rab grol ba gang zhe na/ 'di lta</text></item>
<item><p>313a7</p><section>mdo sde</section><text>ste| mtshan dang / dpe byad bzang po dag sangs rgyas kyi zhing gi rgyan dang / sems can yongs su smin par bya ba la sems nges par sems shing stong pa nyid dang / mtshan</text></item>
<item><p>313b1</p><section>mdo sde</section><text>ma med pa dang / smon pa med pa la 'dris par byed pa 'di ni thabs kyis zin pa'i shes rab ste grol ba'o/ /de la shes rab kyis ma zin pa'i thabs bcings pa gang zhe na/ 'di lta</text></item>
<item><p>313b2</p><section>mdo sde</section><text>ste| lta ba thams cad dang / nyon mongs pa kun nas ldang ba dang / bag la nyal dang / rjes su chags pa dang / khong khro ba la gnas pa'i dge ba'i rtsa ba rtsom pa thams cad byang</text></item>
<item><p>313b3</p><section>mdo sde</section><text>chub tu mi bsngo ba ni shes rab kyis ma zin pa'i thabs te bcings pa'o/ /de la shes rab kyis zin pa'i thabs grol ba gang zhe na/ 'di lta ste/ lta ba thams cad dang / nyon mongs pa</text></item>
<item><p>313b4</p><section>mdo sde</section><text>kun nas ldang ba dang / bag la nyal ba dang / rjes su chags pa dang / khong khro ba spangs pa'i dge ba'i rtsa ba rtsom pa thams cad byang chub tu yongs su bsngos la des kyang mi snyems</text></item>
<item><p>313b5</p><section>mdo sde</section><text>pa de ni byang chub sems dpa'i shes rab kyis zin pa'i thabs te grol ba'o/ /'jam dpal/ de la byang chub sems dpa' na bas de ltar chos de dag la nges par bsam par</text></item>
<item><p>313b6</p><section>mdo sde</section><text>bya ste| gang lus dang / sems dang / nad la mi rtag pa dang / sdug bsngal ba dang / stong pa dang / bdag med par rtogs pa de ni de'i shes rab bo/ /gang yang lus kyi nad yongs</text></item>
<item><p>313b7</p><section>mdo sde</section><text>su spong bas mi skye ste/ 'khor ba'i rgyun mi gcod cing sems can gyi don sbyor ba la rjes su sbyor ba 'di ni de'i thabs so/ /gzhan yang / gang lus dang / sems dang / nad rnams</text></item>
<item><p>314a1</p><section>mdo sde</section><text>phan tshun du gcig nas gcig tu gsar par yang ma yin/ rnying pa'ang ma yin par rtog pa de ni de'i shes rab bo/ /gang yang lus dang / sems</text></item>
<item><p>314a2</p><section>mdo sde</section><text>dang | nad rnams shin tu zhi ba dang / 'gog pa mi skyed pa de ni de'i thabs so/ /'jam dpal/ de ltar byang chub sems dpa' na bas rang gi sems nges par bsam par bya</text></item>
<item><p>314a3</p><section>mdo sde</section><text>mod kyi des nges par sems pa dang / nges par mi sems par mi bya'o/ /de ci'i phyir zhe na/ gal te nges par sems pa la gnas na de ni byis pa'i chos so/ /ci ste nges par</text></item>
<item><p>314a4</p><section>mdo sde</section><text>mi sems pa la gnas na de ni nyan thos kyi chos so/ /de lta bas na byang chub sems dpas nges par sems pa dang / mi sems pa la gnas par mi bya'o/ /gang de la mi</text></item>
<item><p>314a5</p><section>mdo sde</section><text>gnas pa ni byang chub sems dpa'i spyod yul te/ gang so so'i skye bo'i spyod yul yang ma yin/ 'phags pa'i spyod yul yang ma yin pa de ni byang chub sems dpa'i spyod</text></item>
<item><p>314a6</p><section>mdo sde</section><text>yul lo/ /gang 'khor ba'ang spyod yul la nyon mongs pa'ang spyod yul ma yin pa de ni byang chub sems dpa'i spyod yul lo/ /gang mya ngan las 'das par rtog par yang</text></item>
<item><p>314a7</p><section>mdo sde</section><text>spyod yul la gtan du yongs su mya ngan las 'das par yang spyod yul ma yin pa de ni byang chub sems dpa'i spyod yul lo/ /gang bdud bzhi ston pa'ang spyod yul la</text></item>
<item><p>314b1</p><section>mdo sde</section><text>bdud kyi yul thams cad las yang dag par 'das pa'ang spyod yul ma yin pa de ni byang chub sems dpa'i spyod yul lo/ /gang thams cad mkhyen pa'i ye shes tshol ba'ang</text></item>
<item><p>314b2</p><section>mdo sde</section><text>spyod yul la dus ma yin par ye shes 'thob pa'ang spyod yul ma yin pa de ni byang chub sems dpa'i spyod yul lo/ /gang bden pa bzhin shes pa'ang spyod yul la dus ma yin</text></item>
<item><p>314b3</p><section>mdo sde</section><text>par bden pa rtogs par byed pa'ang spyod yul ma yin pa de ni byang chub sems dpa'i spyod yul lo/ /gang na du so sor rtog pa'ang spyod yul la bsams bzhin du srid par skye ba</text></item>
<item><p>314b4</p><section>mdo sde</section><text>yongs su 'dzin pa'ang spyod yul ma yin pa de ni byang chub sems dpa'i spyod yul lo/ /gang mi skye ba so sor rtog pa'ang spyod yul la nges par gyur pa la 'jug pa'ang spyod yul</text></item>
<item><p>314b5</p><section>mdo sde</section><text>ma yin pa de ni byang chub sems dpa'i spyod yul lo/ /gang rten cing 'brel bar 'byung ba'i yang spyod yul la lta ba thams cad kyi yul yang spyod yul ma yin pa de ni byang chub</text></item>
<item><p>314b6</p><section>mdo sde</section><text>sems dpa'i spyod yul lo/ /gang sems can thams cad kyi 'du 'dzi'ang spyod yul la nyon mongs pa'i bag la nyal yang spyod yul ma yin pa de ni byang chub sems dpa'i spyod</text></item>
<item><p>314b7</p><section>mdo sde</section><text>yul lo/ /gang dben pa'ang spyod yul la lus dang / sems zad pa'i gnas kyang spyod yul ma yin pa de ni byang chub sems dpa'i spyod yul lo/ /gang khams gsum yang spyod yul</text></item>
<item><p>315a1</p><section>mdo sde</section><text>la chos kyi dbyings dbye bar bya ba'ang spyod yul ma yin pa de ni byang chub sems dpa'i spyod yul lo/ /gang stong pa nyid kyang spyod yul la yon tan</text></item>
<item><p>315a2</p><section>mdo sde</section><text>gyi rnam pa thams cad tshol pa'ang spyod yul ba de ni byang chub sems dpa'i spyod yul lo/ /gang mtshan ma med pa'ang spyod yul la sems can rab tu grol bar bya ba la dmigs</text></item>
<item><p>315a3</p><section>mdo sde</section><text>shing rtog pa'ang spyod yul ba de ni byang chub sems dpa'i spyod yul lo/ /gang smon pa med pa'ang spyod yul la bsams bzhin du srid pa'i 'gro bar ston pa'ang spyod yul ba de ni</text></item>
<item><p>315a4</p><section>mdo sde</section><text>byang chub sems dpa'i spyod yul lo/ /gang mngon par 'du mi byed pa'ang spyod yul la dge ba'i rtsa ba thams cad mngon par 'du byed pa rgyun mi gcod pa'ang spyod yul ba de ni byang</text></item>
<item><p>315a5</p><section>mdo sde</section><text>chub sems dpa'i spyod yul lo/ /gang pha rol tu phyin pa drug kyang spyod yul la sems can thams cad kyi sems dang / spyod pa'i pha rol tu 'gro bar yang spyod yul ba de ni byang</text></item>
<item><p>315a6</p><section>mdo sde</section><text>chub sems dpa'i spyod yul lo/ /gang mngon par shes pa drug kyang spyod yul la zag pa zad pa'ang spyod yul ma yin pa de ni byang chub sems dpa'i spyod yul lo/ /gang dam</text></item>
<item><p>315a7</p><section>mdo sde</section><text>pa'i chos la gnas pa'ang spyod yul la lam ngan pa la mi dmigs pa'ang spyod yul ba de ni byang chub sems dpa'i spyod yul lo/ /gang tshad med pa bzhi la'ang spyod yul</text></item>
<item><p>315b1</p><section>mdo sde</section><text>la tshangs pa'i 'jig rten du skye ba la mi reg pa'ang spyod yul ba de ni byang chub sems dpa'i spyod yul lo/ /gang rjes su dran pa drug kyang spyod yul la zag pa thams cad kyang spyod yul</text></item>
<item><p>315b2</p><section>mdo sde</section><text>ma yin pa de ni byang chub sems dpa'i spyod yul lo/ /gang bsam gtan dang / ting nge 'dzin dang / snyoms par 'jug pa'ang spyod yul la ting nge 'dzin dang / snyoms par 'jug</text></item>
<item><p>315b3</p><section>mdo sde</section><text>pa'i dbang gis mi skye ba'ang spyod yul ba de ni byang chub sems dpa'i spyod yul lo/ /gang dran pa nye bar gzhag pa'ang spyod yul la lus dang / tshor ba dang / sems dang / chos</text></item>
<item><p>315b4</p><section>mdo sde</section><text>kyang shin tu spyod yul ma yin pa de ni byang chub sems dpa'i spyod yul lo/ /gang yang dag par spong ba'ang spyod yul la dge ba dang / mi dge ba gnyis su dmigs pa'ang spyod yul</text></item>
<item><p>315b5</p><section>mdo sde</section><text>ma yin pa de ni byang chub sems dpa'i spyod yul lo/ /gang rdzu 'phrul gyi rkang pa sgrub pa'ang spyod yul la lhun gyis grub pa'i rdzu 'phrul gyi rkang pa la dbang sgyur ba'ang spyod yul pa de ni</text></item>
<item><p>315b6</p><section>mdo sde</section><text>byang chub sems dpa'i spyod yul lo/ /gang dbang po lnga'i yang spyod yul la sems can thams cad kyi dbang po mchog dang / mchog ma yin pa shes pa'ang spyod yul ba de ni byang</text></item>
<item><p>315b7</p><section>mdo sde</section><text>chub sems dpa'i spyod yul lo/ /gang stobs lnga la gnas pa'ang spyod yul la de bzhin gshegs pa'i stobs bcu la mngon par dga' ba'ang spyod yul ba de ni byang chub</text></item>
<item><p>316a1</p><section>mdo sde</section><text>sems dpa'i spyod yul lo/ /gang byang chub kyi yan lag bdun yongs su grub pa'ang spyod yul la blo rab tu dbye ba shes pa la mkhas pa'ang spyod</text></item>
<item><p>316a2</p><section>mdo sde</section><text>yul ba de ni byang chub sems dpa'i spyod yul lo/ /gang lam la gnas pa'ang spyod yul la lam ngan pa la mi dmigs pa'ang spyod yul ba de ni byang chub sems dpa'i spyod</text></item>
<item><p>316a3</p><section>mdo sde</section><text>yul lo/ /gang zhi gnas dang / lhag mthong gi tshogs tshol ba'ang spyod yul la shin tu zhi bar mi ltung ba'ang spyod yul ba de ni byang chub sems dpa'i spyod yul lo/ /gang chos</text></item>
<item><p>316a4</p><section>mdo sde</section><text>thams cad skyed pa med pa'i mtshan nyid du rtog pa'ang spyod yul la mtshan dang / dpe byad bzang po dang / sangs rgyas kyi sku dang / rgyan yongs su sgrub pa'ang spyod yul pa de ni byang</text></item>
<item><p>316a5</p><section>mdo sde</section><text>chub sems dpa'i spyod yul lo/ /gang nyan thos dang / rang sangs rgyas kyi tshul ston pa'ang spyod yul la sangs rgyas kyi chos las mi nyams pa'ang spyod yul ba de ni byang chub</text></item>
<item><p>316a6</p><section>mdo sde</section><text>sems dpa'i spyod yul lo/ /gang rang bzhin rab tu rnam par dag par gyur pa'i chos thams cad kyi rjes su 'gro ba'ang spyod yul la sems can thams cad ji ltar mos</text></item>
<item><p>316a7</p><section>mdo sde</section><text>ba bzhin du spyod lam ston pa'ang spyod yul ba de ni byang chub sems dpa'i spyod yul lo/ /gang sangs rgyas kyi zhing thams cad la shin tu 'jig pa dang / 'chags pa med</text></item>
<item><p>316b1</p><section>mdo sde</section><text>pa nam mkha'i rang bzhin du rtogs pa'ang spyod yul la sna tshogs su bkod pa dang / du mar bkod pa sangs rgyas kyi zhing gi yon tan bkod pa ston pa'ang spyod yul ba de ni byang chub</text></item>
<item><p>316b2</p><section>mdo sde</section><text>sems dpa'i spyod yul lo/ /gang chos kyi 'khor lo rab tu bskor ba dang / yongs su mya ngan las 'das pa chen po ston pa'ang spyod yul la byang chub sems dpa'i spyod pa mi</text></item>
<item><p>316b3</p><section>mdo sde</section><text>gtong ba'ang spyod yul ba de ni byang chub sems dpa'i spyod yul lo/ /bstan pa 'di bshad pa na 'jam dpal gzhon nur gyur pa dang lhan cig tu lhags pa'i lha'i bu de dag las</text></item>
<item><p>316b4</p><section>mdo sde</section><text>lha'i bu brgyad stong bla na med pa yang dag par rdzogs pa'i byang chub tu sems skyes so/ /na ba yang dag par dga' bar bya ba'i le'u ste bzhi pa'o// //de nas tshe dang</text></item>
<item><p>316b5</p><section>mdo sde</section><text>ldan pa shA ri'i bu 'di snyam du sems te/ khyim 'di na stan dag kyang med na byang chub sems dpa' 'di dag dang / nyan thos chen po 'di dag ci la 'khod snyam mo/ /de nas li</text></item>
<item><p>316b6</p><section>mdo sde</section><text>tsa ba'i dri ma med par grags pas tshe dang ldan pa shA ri'i bu'i sems kyi rtog pa shes nas tshe dang ldan pa shA ri'i bu la 'di skad ces smras so/ /btsun pa shA ri'i bu/ ci chos 'dod</text></item>
<item><p>316b7</p><section>mdo sde</section><text>de 'ongs sam/ 'on te stan 'dod/ smras pa/ kho bo ni chos 'dod de 'ongs kyi/ stan 'dod pa ni ma yin no/ /smras pa/ btsun pa shA ri'i bu/ de bas na gang chos 'dod pa de</text></item>
<item><p>317a1</p><section>mdo sde</section><text>bdag gi lus kyang 'dod pa ma yin na/ /stan 'dod par lta ga la 'gyur/ btsun pa shA ri'i bu/ gang chos 'dod pa de ni gzugs dang / tshor</text></item>
<item><p>317a2</p><section>mdo sde</section><text>ba dang / 'du shes dang / 'du byed dang / rnam par shes pa 'dod pas ma yin no/ /phung po dang / khams dang / skye mched 'dod pa ma yin no/ /gang chos 'dod pa de ni 'dod</text></item>
<item><p>317a3</p><section>mdo sde</section><text>pa'i khams dang / gzugs kyi khams dang / gzugs med pa'i khams 'dod pa ma yin no/ /gang chos 'dod pa de ni sangs rgyas la mngon par zhe na pa 'dod pa ma yin/</text></item>
<item><p>317a4</p><section>mdo sde</section><text>chos dang / dge 'dun la mngon par zhen pa 'dod pa ma yin no/ /btsun pa shA ri'i bu/ gzhan yang /gang chos 'dod pa de ni sdug bsngal yongs su shes par 'dod pa ma</text></item>
<item><p>317a5</p><section>mdo sde</section><text>yin| kun 'byung ba spang bar 'dod pa ma yin/ 'gog pa mngon du bya bar 'dod pa ma yin/ lam bsgom par 'dod pa ma yin no/ /de ci'i phyir zhe na/ chos ni spros pa</text></item>
<item><p>317a6</p><section>mdo sde</section><text>med pa/ yi ge med pa ste/ de la sdug bsngal shes par bya/ kun 'byung ba spang bar bya/ 'gog pa mngon du bya/ lam bsgom par bya'o zhes gang 'phros par byed pa de ni</text></item>
<item><p>317a7</p><section>mdo sde</section><text>chos 'dod pa ma yin te/ de ni spros pa 'dod pa'o/ /btsun pa shA ri'i bu/ chos ni nye bar zhi zhing rab tu zhi ba ste/ de la gang dag skye ba dang / 'jig pa la spyod pa de dag ni</text></item>
<item><p>317b1</p><section>mdo sde</section><text>chos 'dod pa ma yin/ dben pa 'dod pa ma yin te/ de ni skye ba dang / 'jig pa 'dod pa'o/ /btsun pa shA ri'i bu/ gzhan yang / chos ni rdul med cing rdul dang bral pa ste/ de la gang</text></item>
<item><p>317b2</p><section>mdo sde</section><text>dag chos gang la chags na tha na mya ngan las 'das pa la'ang rung ste/ de dag ni chos 'dod pa ma yin gyi/ de dag ni 'dod chags kyi rdul 'dod pa'o/ /chos ni yul ma yin te/</text></item>
<item><p>317b3</p><section>mdo sde</section><text>gang dag yul bgrang ba de dag ni chos 'dod pa ma yin gyi/ de dag ni yul 'dod pa'o/ /chos ni blang ba med pa/ dor ba med pa ste/ gang dag chos gang la 'dzin pa dang / gtong ba</text></item>
<item><p>317b4</p><section>mdo sde</section><text>de dag ni chos 'dod pa ma yin te/ de dag ni 'dzin pa dang / gtong ba 'dod pa'o/ /chos ni kun gzhi med pa ste/ gang kun gzhi la dga' ba de dag ni chos 'dod pa ma yin gyi/ de</text></item>
<item><p>317b5</p><section>mdo sde</section><text>dag ni kun gzhi 'dod pa'o/ /chos ni mtshan ma med pa stong pa ste/ gang dag gi rnam par shes pa mtshan ma'i rjes su 'jug pa de dag ni chos 'dod pa ma yin te/ de dag ni</text></item>
<item><p>317b6</p><section>mdo sde</section><text>mtshan ma 'dod pa'o/ /chos ni lhan cig gnas pas ma yin te/ gang su dag chos dang lhan cig gnas pa de dag ni chos 'dod pa ma yin gyi/ de dag ni gnas pa 'dod pa'o/ /chos</text></item>
<item><p>317b7</p><section>mdo sde</section><text>ni mthong ba dang / thos pa dang / bye brag phyed pa dang / rnam par rig pa ma yin te/ gang dag mthong ba dang / thos pa dang / bye brag phyed pa dang / rnam par rig pa la spyod pa</text></item>
<item><p>318a1</p><section>mdo sde</section><text>de dag ni mthong ba dang / thos pa dang / bye brag phyed pa dang / rnam par rig pa 'dod pa yin gyi de dag ni chos 'dod pa ma yin no/ /btsun pa shA ri'i bu/</text></item>
<item><p>318a2</p><section>mdo sde</section><text>chos ni 'dus byas dang / 'dus ma byas med pa ste/ gang dag 'dus byas spyod yul ba de dag ni chos 'dod pa ma yin gyi de dag ni 'dus byas su 'dzin pa 'dod pa'o/ /btsun pa shA</text></item>
<item><p>318a3</p><section>mdo sde</section><text>ri'i bu/ de lta bas na khyod chos 'dod par bya na khyod kyis chos thams cad mi 'dod par bya'o/ /chos bstan pa 'di bshad pa na lha'i bu lnga brgya chos rnams la chos kyi mig</text></item>
<item><p>318a4</p><section>mdo sde</section><text>rnam par dag go /de nas li tsa bI dri ma med par grags pas 'jam dpal gzhon nur gyur pa la smras pa/ 'jam dpal/ khyod kyis phyogs bcu'i sangs rgyas kyi zhing brgya stong</text></item>
<item><p>318a5</p><section>mdo sde</section><text>grangs med pa dag tu sangs rgyas kyi zhing rgyu zhing 'gro ba na sangs rgyas kyi zhing gang na seng ge'i khri thams cad kyi mchog yon tan thams cad dang ldan pa dag mthong / de skad ces</text></item>
<item><p>318a6</p><section>mdo sde</section><text>smras pa dang / 'jam dpal gzhon nur gyur pas li tsa bI dri ma med par grags pa la 'di skad ces smras so/ /rigs kyi bu/ 'di nas shar phyogs su sangs rgyas kyi zhing</text></item>
<item><p>318a7</p><section>mdo sde</section><text>gang+gA'i klung sum cu rtsa gnyis kyi bye ma snyed 'das pa na 'jig rten gyi khams lhun po'i rgyal mtshan zhes bya ba yod de/ /de na de bzhin gshegs pa lhun po'i sgron me'i</text></item>
<item><p>318b1</p><section>mdo sde</section><text>rgyal po zhes bya ba bzhugs te 'tsho zhing gzhes so/ /de bzhin gshegs pa de'i sku ni dpag tshad 'bum phrag brgyad cu rtsa bzhi'o/ /bcom ldan 'das de'i seng ge'i khri'i tshad ni dpag</text></item>
<item><p>318b2</p><section>mdo sde</section><text>tshad 'bum phrag drug cu rtsa brgyad do/ /byang chub sems dpa' de dag gi lus kyang dpag tshad 'bum phrag bzhi bcu rtsa gnyis so/ /byang chub sems dpa' de dag gi seng ge'i</text></item>
<item><p>318b3</p><section>mdo sde</section><text>khri'ang dpag tshad 'bum phrag sum cu rtsa bzhi yod de/ rigs kyi bu/ de bzhin gshegs pa lhun po'i sgron me'i rgyal po de'i sangs rgyas kyi zhing 'jig rten gyi khams lhun po'i</text></item>
<item><p>318b4</p><section>mdo sde</section><text>rgyal mtshan de na seng ge'i khri thams cad kyi mchog yon tan thams cad dang ldan pa dag yod do/ /de nas li tsa bI dri ma med par grags pas de'i tshe de lta bu'i bsam pa kun</text></item>
<item><p>318b5</p><section>mdo sde</section><text>bsams shing / 'di lta bu'i rdzu 'phrul 'di mngon par 'du byed pa mngon par byas te/ gang 'jig rten gyi khams lhun po'i rgyal mtshan de na bcom ldan 'das de bzhin</text></item>
<item><p>318b6</p><section>mdo sde</section><text>gshegs pa lhun po'i sgron ma'i rgyal po des seng ge'i khri sum khri nyis stong bskur te/ de tsam du 'phang mtho ba/ de tsam du yangs pa/ de tsam du blta na sdug pa/ gang byang</text></item>
<item><p>318b7</p><section>mdo sde</section><text>chub sems dpa' de dag dang / nyan thos chen po de dag dang / brgya byin dang / tshangs pa dang / 'jig rten skyong ba dang / lha'i bu de dag gis sngon ma mthong ba de dag steng gi</text></item>
<item><p>319a1</p><section>mdo sde</section><text>nam mkha' las 'ongs te/ li tsa bI dri ma med par grags pa'i khyim du so sor gnas so/ /seng ge'i khri sna tshogs sum khri nyis stong ma zlos par</text></item>
<item><p>319a2</p><section>mdo sde</section><text>shong ste/ khyim de'ang de tsam du yangs par snang ngo / /yangs pa'i grong khyer chen po'ang bsgribs par gyur pa med/ dzam+bu'i gling dang / gling bzhi pa'ang bsgribs pa med de/</text></item>
<item><p>319a3</p><section>mdo sde</section><text>de dag thams cad kyang sngon ji lta ba bzhin du snang ngo / /de nas li tsa bI dri ma med par grags pas 'jam dpal gzhon nur gyur pa la 'di skad ces smras so/ /'jam</text></item>
<item><p>319a4</p><section>mdo sde</section><text>dpal/ seng ge'i khri dang 'tsham pa'i lus su byin gyis brlabs nas byang chub sems dpa' 'di dag dang seng ge'i khri la 'dug cig /de nas byang chub sems dpa'</text></item>
<item><p>319a5</p><section>mdo sde</section><text>gang mngon par shes pa thob pa de dag ni bdag gi lus dpag tshad 'bum phrag bzhi bcu rtsa gnyis par byin gyis brlabs te seng ge'i khri la 'khod do/ /byang chub sems</text></item>
<item><p>319a6</p><section>mdo sde</section><text>dpa' gang dag las dang po pa de dag ni seng ge'i khri de dag la 'dug ma nus so/ /de nas li tsa bI dri ma med par grags pas ji ltar byang chub sems dpa' de dag mngon</text></item>
<item><p>319a7</p><section>mdo sde</section><text>par shes pa lnga 'grub par 'gyur pa de lta de lta bur byang chub sems dpa' de dag la chos bstan te/ de dag gis mngon par shes pa thob nas lus dpag tshad 'bum</text></item>
<item><p>319b1</p><section>mdo sde</section><text>phrag bzhi bcu rtsa gnyis par mngon par sgrub te seng ge'i khrid dag la 'khod do/ /nyan thos chen po de dag kyang seng ge'i khri de dag la 'khod ma nus te/ de nas li tsa bI dri ma med</text></item>
<item><p>319b2</p><section>mdo sde</section><text>par grags pas tshe dang ldan pa shA ri'i bu la smras pa/ btsun pa shA ri'i bu/ seng ge'i khri la 'dug cig /smras pa/ skyes bu dam pa/ seng ge'i khri 'di dag mtho zhing che bas</text></item>
<item><p>319b3</p><section>mdo sde</section><text>'dug mi nus so/ /smras pa/ btsun pa shA ri'i bu/ bcom ldan 'das de bzhin gshegs pa lhun po'i sgron ma'i rgyal po de la phyag gyis shig dang / 'dug nus par 'gyur ro/ /</text></item>
<item><p>319b4</p><section>mdo sde</section><text>de nas nyan thos chen po de dag gis bcom ldan 'das de bzhin gshegs pa lhun po'i sgron ma'i rgyal po de la phyag btsal nas gdod de dag seng ge'i khri la 'khod do/ /de nas</text></item>
<item><p>319b5</p><section>mdo sde</section><text>tshe dang ldan pa shA ri'i bus li tsa bI dri ma med par grags pa la 'di skad ces smras so/ /rigs kyi bu/ khyim chung du'i nang du seng ge'i khri 'di lta bu'i mtho zhing che ba sna tshogs</text></item>
<item><p>319b6</p><section>mdo sde</section><text>'di lta bu stong phrag 'di snyed chud pa dang / 'di dag gis yangs pa'i grong khyer chen po'ang bsgribs par ma gyur/ dzam+bu'i gling gi grong dang / grong khyer dang / grong rdal dang / yul 'khor</text></item>
<item><p>319b7</p><section>mdo sde</section><text>dang | rgyal po'i 'khor dang / gling chen po bzhi la'ang cung zad kyang ma bsgribs/ lha dang / klu dang / gnod sbyin dang / dri za dang / lha ma yin dang / nam mkha' lding</text></item>
<item><p>320a1</p><section>mdo sde</section><text>dang mi'am ci dang / lto 'phye chen po'i gnas rnams kyang bsgribs par ma gyur te/ sngon ci 'dra ba phyis kyang de bzhin du snang ba ni ngo mtshar to/ /li tsa bI dri</text></item>
<item><p>320a2</p><section>mdo sde</section><text>ma med par grags pas smras pa/ btsun pa shA ri'i bu/ de bzhin gshegs pa dang / byang chub sems dpa' rnams la ni rnam par thar pa bsam gyis mi khyab pa zhes bya</text></item>
<item><p>320a3</p><section>mdo sde</section><text>ba yod de/ rnam par thar pa bsam gyis mi khyab pa de la gnas pa'i byang chub sems dpa' ni ri'i rgyal po ri rab de tsam du mtho ba/ de tsam du che ba/ de tsam du 'phags</text></item>
<item><p>320a4</p><section>mdo sde</section><text>pa| de tsam du yangs pa'ang yungs 'bru'i nang du 'jug ste/ yungs 'bru de'ang skyes pa'ang med/ ri rab kyang gang pa'ang med la bya ba de'ang ston to/ /rgyal chen bzhi'i ris</text></item>
<item><p>320a5</p><section>mdo sde</section><text>kyi lha rnams dang / sum cu rtsa gsum pa'i lha nams kyang bdag cag gang du bcug mi shes so/ /rdzu 'phrul gyis 'dul ba'i sems can gzhan dag gis ni ri'i rgyal po</text></item>
<item><p>320a6</p><section>mdo sde</section><text>ri rab de yungs 'bru'i nang du bcug par shes shing mthong ngo / /da ni btsun pa shA ri'i bu/ byang chub sems dpa' rnams kyi rnam par thar pa bsam gyis mi khyab pa'i</text></item>
<item><p>320a7</p><section>mdo sde</section><text>yul la 'jug pa'o/ /btsun pa shA ri'i bu/ gzhan yang / rnam par thar pa bsam gyis mi khyab pa la gnas pa'i byang chub sems dpa' rgya mtsho chen po bzhi'i chu'i phung</text></item>
<item><p>320b1</p><section>mdo sde</section><text>po rnams spu'i khung bu gcig tu blugs te/ nya dang / rus sbal dang / chu srin byis pa gsod dang / sbal pa dang / chu las skyes pa'i srog chags gzhan dag la'ang gnod par gyur</text></item>
<item><p>320b2</p><section>mdo sde</section><text>pa med/ klu dang / gnod sbyin dang / dri za dang / lha ma yin rnams kyang 'di snyam du bdag cag gar btsud snyam yang mi sems la/ bya ba de'ang snang zhing sems can de dag la</text></item>
<item><p>320b3</p><section>mdo sde</section><text>gnod cing 'khrug par gyur pa'ang med do/ /stong gsum gyi stong chen po'i 'jig rten gyi khams 'di'ang rdza mkhan gyi 'khor lo bzhin lag pa g.yas pas blangs te bskor nas</text></item>
<item><p>320b4</p><section>mdo sde</section><text>'jig rten gyi khams gangA'i klung gi bye ma snyed du 'phangs kyang sems can rnams bdag cag gang du phyung / gang nas 'ongs mi shes so/ /slar yang blangs nas gnas bzhin</text></item>
<item><p>320b5</p><section>mdo sde</section><text>du bzhag kyang 'ong ba dang / 'gro bar mi shes mod kyi bya ba de'ang kun tu snang ngo / /btsun pa shA ri'i bu/ gzhan yang / 'khor ba tshad med pas 'dul ba'i sems can dag kyang yod/</text></item>
<item><p>320b6</p><section>mdo sde</section><text>'khor ba bstung pas 'dul ba dag kyang yod de/ de la rnam par thar pa bsam gyis mi khyab pa la gnas pa'i byang chub sems dpa' ni 'khor ba tshad med pas 'dul pa'i</text></item>
<item><p>320b7</p><section>mdo sde</section><text>sems can rnams 'dul ba'i dbang gi phyir zhag bdun yang bskal pa 'das par ston te/ 'khor ba bstung bas 'dul ba'i sems can rnams la ni bskal pa'ang zhag</text></item>
<item><p>321a1</p><section>mdo sde</section><text>bdun gyis 'das par ston to/ /de la 'khor ba tshad med pas 'dul pa'i sems can rnams ni zhag bdun la'ang bskal pa 'das pa snyam</text></item>
<item><p>321a2</p><section>mdo sde</section><text>du shes so/ /gang 'khor ba bstung bas 'dul ba'i sems can de dag ni bskal pa'ang zhag bdun gyis 'das par shes so/ /de ltar rnam par thar pa bsam gyis mi</text></item>
<item><p>321a3</p><section>mdo sde</section><text>khyab pa la gnas pa'i byang chub sems dpa' ni sangs rgyas kyi zhing thams cad kyi yon tan bkod pa rnams sangs rgyas kyi zhing gcig tu ston to/ /sems can thams</text></item>
<item><p>321a4</p><section>mdo sde</section><text>cad kyang lag pa g.yas pa'i mthil du bzhag ste/ sems kyi mgyogs pa'i rdzu 'phrul gyis 'gro zhing sangs rgyas kyi zhing kun tu ston kyang sangs rgyas kyi zhing gcig nas kyang</text></item>
<item><p>321a5</p><section>mdo sde</section><text>ma g.yos so/ /phyogs bcu'i sangs rgyas bcom ldan 'das la mchod pa ji snyed yod pa de thams cad spu'i khung bu gcig tu ston to/ /phyogs bcu na zla ba dang / nyi ma dang /</text></item>
<item><p>321a6</p><section>mdo sde</section><text>skar ma'i gzugs ji snyed yod pa de thams cad kyang spu'i khung bu gcig tu ston to/ /phyogs bcu na rlung gi dkyil 'khor ldang ba ji snyed pa de thams cad kha'i nang du brdubs</text></item>
<item><p>321a7</p><section>mdo sde</section><text>kyang de'i lus zhig pa'ang med cing sangs rgyas kyi zhing de dag gi rtswa dang / nags tshal rnams nyal ba'ang med do/ /phyogs bcu'i sangs rgyas kyi zhing rnams sreg pa'i bskal</text></item>
<item><p>321b1</p><section>mdo sde</section><text>pas tshig pa'i me'i phung po de kun rang gi ltor bcug kyang gang des las bya ba de'ang byed do/ /'og tu sangs rgyas kyi zhing gang+gA'i klung gi bye ma snyed 'das pa nas sangs rgyas kyi zhing de</text></item>
<item><p>321b2</p><section>mdo sde</section><text>steng du byung ste bteg nas/ gyen du sangs rgyas kyi zhing gang+gA'i klung gi bye ma snyed 'das par steng du 'jog ste/ 'di lta ste/ dper na/ skyes bu mthu chen po zhig gis khab kyi rtse</text></item>
<item><p>321b3</p><section>mdo sde</section><text>mos rgya shug gi lo ma la btsugs te bteg pa bzhin no/ /de ltar rnam par thar pa bsam gyis mi khyab pa la gnas pa'i byang chub sems dpa' sems can thams cad 'khor</text></item>
<item><p>321b4</p><section>mdo sde</section><text>los bsgyur ba'i gzugs su byin gyis rlob bo/ /de bzhin du 'jig rten skyong ba'i gzugs su byin gyis rlob bo/ /brgya byin gyi gzugs su byin gyis rlob bo/ /tshangs pa'i</text></item>
<item><p>321b5</p><section>mdo sde</section><text>gzugs su byin gyis rlob bo/ /nyan thos kyi gzugs su byin gyis rlob bo/ /rang sangs rgyas kyi gzugs su byin gyis rlob bo/ /byang chub sems dpa'i gzugs su byin gyis</text></item>
<item><p>321b6</p><section>mdo sde</section><text>rlob bo/ /sems can thams cad sangs rgyas kyi gzugs su byin gyis rlob bo/ /phyogs bcu na sems can rab 'bring tha ma thams cad kyi sgrar grags pa dang / sgrar btags</text></item>
<item><p>321b7</p><section>mdo sde</section><text>pa gang ji snyed pa de dag thams cad sangs rgyas kyi gsung dbyangs dang / sangs rgyas kyi sgra dang / chos kyi sgra dang / dge 'dun gyi sgrar byin gyis rlob ste/ sgra dbyangs de las</text></item>
<item><p>322a1</p><section>mdo sde</section><text>kyang mi rtag pa dang / sdug bsngal ba dang / stong pa dang / bdag med pa'i sgra dbyangs 'byung bar byed de/ phyogs bcu'i sangs rgyas bcom</text></item>
<item><p>322a2</p><section>mdo sde</section><text>ldan 'das rnam pa ji snyed du bstan pas chos ston pa de dag thams cad sgra dang / dbyangs de dag las 'byung bar byed do/ /btsun pa shA ri'i bu/ 'di ni rnam par thar pa bsam</text></item>
<item><p>322a3</p><section>mdo sde</section><text>gyis mi khyab pa la gnas pa'i byang chub sems dpa' rnams kyi yul la 'jug pa cung zad tsam zhig bstan par zad de/ btsun pa shA ri'i bu/ rnam par thar pa bsam</text></item>
<item><p>322a4</p><section>mdo sde</section><text>gyis mi khyab pa la gnas pa'i byang chub sems dpa' rnams kyi yul la 'jug pa bstan pa ni bskal pa las lhag pa'am/ de las 'das pa'ang kho bos bshad do/ /de</text></item>
<item><p>322a5</p><section>mdo sde</section><text>nas gnas brtan 'od srung chen pos byang chub sems dpa'i rnam bar thar pa bsam gyis mi khyab pa bstan pa 'di thos nas ngo mtshar du gyur te/ gnas brtan shA ri'i bu</text></item>
<item><p>322a6</p><section>mdo sde</section><text>la 'di skad ces smras so/ /tshe dang ldan pa shA ri'i bu/ 'di lta ste/ dper na/ mi dmus long gi mdun du la las gzugs su gyur pa thams cad bstan kyang dmus long</text></item>
<item><p>322a7</p><section>mdo sde</section><text>nges gzugs gcig kyang mi mthong ba de bzhin du/ tshe dang ldan pa shA ri'i bu/ rnam par thar pa bsam gyis mi khyab pa'i sgo 'di bstan pa'i tshe nyan thos dang / rang sangs rgyas</text></item>
<item><p>322b1</p><section>mdo sde</section><text>thams cad dmus long dang 'dra bar mig med de/ bsam gyis mi khyab pa'i rgyu gcig tsam yang mngon du ma gyur na/ rnam par thar pa bsam gyis mi khyab pa 'di thos nas mkhas</text></item>
<item><p>322b2</p><section>mdo sde</section><text>pa su zhig bla na med pa yang dag par rdzogs pa'i byang chub tu sems mi skyed/ dbang po shin tu nyams pa/ sa bon tshig pa dang / rul pa ltar theg pa chen po 'di la snod du ma gyur na</text></item>
<item><p>322b3</p><section>mdo sde</section><text>da ji ltar bya/ nyan thos dang / rang sangs rgyas thams cad kyis chos bstan pa 'di thos nas cho nges btab ste/ stong gsum gyi stong chen po'i 'jig rten gyi khams su go bar byas so/ /</text></item>
<item><p>322b4</p><section>mdo sde</section><text>byang chub sems dpa' thams cad kyis ni rnam par thar pa bsam gyis mi khyab pa 'di thos na rgyal bu gzhon nus cod pa na blang ba bzhin du rab tu dga' bas spyi bor blang zhing</text></item>
<item><p>322b5</p><section>mdo sde</section><text>'di la mos pa'i stobs shin tu bskyed par bya'o/ /gang rnam par thar pa bsam gyis mi khyab pa 'di la mos pa de la bdud thams cad kyang ci zhig byed par 'gyur/ gnas</text></item>
<item><p>322b6</p><section>mdo sde</section><text>brtan 'od srung chen pos bstan pa 'di bshad pa na lha'i bu sum khri nyis stong gis bla na med pa yang dag par rdzogs pa'i byang chub tu sems bskyed do/ /de nas li tsa bI dri ma med</text></item>
<item><p>322b7</p><section>mdo sde</section><text>par grags pas gnas brtan 'od srung chen po la 'di skad ces smras so/ /btsun pa 'od srung chen po/ phyogs bcu'i 'jig rten gyi khams dpag tu med pa dag na bdud ji snyed</text></item>
<item><p>323a1</p><section>mdo sde</section><text>bdud byed pa de dag thams cad kyang rnam par thar pa bsam gyis mi khyab pa la gnas pa'i byang chub sems dpa' rnams thabs la mkhas</text></item>
<item><p>323a2</p><section>mdo sde</section><text>pas sems can yongs su smin par bya ba'i phyir bdud byed do/ /btsun pa 'od srung chen po/ phyogs bcu'i 'jig rten gyi khams dpag tu med pa dag na byang chub sems</text></item>
<item><p>323a3</p><section>mdo sde</section><text>dpa' la slong ba gang dag gis lag pa'am/ rkang pa'am/ rna ba'am/ sna'am/ khrag gam/ rgyus pa'am/ rus pa'am/ rkang pa'am/ mig gam/ ro stod dam/ mgo</text></item>
<item><p>323a4</p><section>mdo sde</section><text>'am| yan lag dang / nying lag gam/ rgyal po'i srid dam/ yul 'khor ram/ ljongs sam/ chung ma dang / bu pho dang / bu mo dang / bran pho dang / bran mo dang / rta dang /</text></item>
<item><p>323a5</p><section>mdo sde</section><text>glang po che dang / shing rta dang / bzhon pa dang / gser dang / dngul dang / nor bu dang / mu tig dang / dung dang / man shel dang / byu ru dang / bai DUR+ya dang / nor bu</text></item>
<item><p>323a6</p><section>mdo sde</section><text>rin po che rnams kyang rung / bza' ba dang / btung ba dang / bro ba rnams sam/ gos rnams kyang rung / nyam nga bar byas te slong ba de dag thams cad kyang phal cher rnam</text></item>
<item><p>323a7</p><section>mdo sde</section><text>par thar pa bsam gyis mi khyab pa la gnas pa'i byang chub sems dpa' rnams te/ thabs la mkhas pas lhag pa'i bsam pa brtan pa 'di ston to/ /de ci'i phyir zhe na/</text></item>
<item><p>323b1</p><section>mdo sde</section><text>btsun pa 'od srung chen po/ byang chub sems dpa' rnams ni dka' thub drag pas na de lta bur ston te/ go skabs ma phye bar byang chub sems dpa' la nyam nga bar byed pa'i mthu</text></item>
<item><p>323b2</p><section>mdo sde</section><text>skye bo phal la med do/ /go skabs ma phye bar gsad pa'am/ bslang bar yang mi nus so/ /btsun pa 'od srung / 'di lta ste/ dper na/ srin bu me khyer gyis nyi ma'i dkyil 'khor</text></item>
<item><p>323b3</p><section>mdo sde</section><text>gyi 'od zil gyis mnan par mi nus pa de bzhin du/ btsun pa 'od srung / go skabs ma phye bar byang chub sems dpa'i thad du 'gro ba'am/ bslang bar mi nus so/ /btsun pa</text></item>
<item><p>323b4</p><section>mdo sde</section><text>'od srung chen po/ 'di lta ste/ dper na/ bal glang glang po che la brdeg pa ni bong bus bzod par mi nus te/ de bzhin du/ btsun pa 'od srung chen po/ byang chub sems dpa'</text></item>
<item><p>323b5</p><section>mdo sde</section><text>ma yin pas byang chub sems dpa' la nyam nga bar byed mi nus kyi byang chub sems dpa' nyid byang chub sems dpa' la nyam nga bar byed de/ byang chub sems dpa' nyam nga bar byas pa byang</text></item>
<item><p>323b6</p><section>mdo sde</section><text>chub sems dpas bzod do/ /btsun pa 'od srung chen po/ de ni rnam par thar pa bsam gyis mi khyab pa la gnas pa'i byang chub sems dpa' rnams kyi thabs shes pa'i stobs la</text></item>
<item><p>323b7</p><section>mdo sde</section><text>'jug pa'o/ /rnam par thar pa bsam gyis mi khyab pa bstan pa'i le'u ste lnga pa'o// //de nas 'jam dpal gzhon nur gyur pas li tsa bI dri ma med par grags</text></item>
<item><p>324a1</p><section>mdo sde</section><text>pa la 'di skad ces smras so/ /skyes bu dam pa/ byang chub sems dpas sems can thams cad la ji ltar blta bar bya/ smras pa/ 'jam dpal/</text></item>
<item><p>324a2</p><section>mdo sde</section><text>'di lta ste/ dper na/ skyes bu mkhas pa chu zla la lta ba de bzhin du byang chub sems dpas sems can thams cad la blta bar bya'o/ /'jam dpal/ 'di lta ste/</text></item>
<item><p>324a3</p><section>mdo sde</section><text>dper na/ sgyu ma mkhan dag sgyu ma mkhan gyis sprul pa'i mi la lta ba de bzhin du byang chub sems dpas sems can thams cad la blta bar bya'o/ /'jam dpal/</text></item>
<item><p>324a4</p><section>mdo sde</section><text>'di lta ste/ dper na/ me long gi dkyil 'khor la bzhin lta ba de bzhin du byang chub sems dpas sems can thams cad la blta bar bya'o/ /'jam dpal/ 'di lta</text></item>
<item><p>324a5</p><section>mdo sde</section><text>ste| dper na/ smig rgyu'i chu ltar byang chub sems dpas sems can thams cad la blta bar bya'o/ /'jam dpal/ 'di lta ste/ dper na/ brag ca'i sgra skad lta</text></item>
<item><p>324a6</p><section>mdo sde</section><text>bur byang chub sems dpas sems can thams cad la blta bar bya'o/ /'jam dpal/ 'di lta ste/ dper na/ nam mkha' la sprin gyi phung po lta bur byang chub</text></item>
<item><p>324a7</p><section>mdo sde</section><text>sems dpas sems can thams cad la blta bar bya'o/ /'jam dpal/ 'di lta ste/ dper na/ dbu ba rdos pa'i sngon gyi mtha' lta bur byang chub sems dpas</text></item>
<item><p>324b1</p><section>mdo sde</section><text>sems can thams cad la blta bar bya'o/ /'jam dpal/ 'di lta ste/ dper na/ chu'i chu bur 'byung ba dang / 'jig pa ltar byang chub sems dpas sems can thams cad</text></item>
<item><p>324b2</p><section>mdo sde</section><text>la so sor brtag go /'jam dpal/ 'di lta ste/ dper na/ chu shing la snying po lta ba ltar byang chub sems dpas sems can thams cad la so sor brtag go /'jam</text></item>
<item><p>324b3</p><section>mdo sde</section><text>dpal/ 'di lta ste/ dper na/ glog gi 'pho ba ltar byang chub sems dpas sems can thams cad la so sor brtag go /'jam dpal/ 'di lta ste/ dper na/ khams</text></item>
<item><p>324b4</p><section>mdo sde</section><text>lnga po ltar byang chub sems dpas sems can thams cad la so sor brtag go /'jam dpal/ 'di lta ste/ dper na/ skye mched bdun po ltar byang chub sems dpas</text></item>
<item><p>324b5</p><section>mdo sde</section><text>sems can thams cad la so sor brtag go /'jam dpal/ 'di lta ste/ dper na/ gzugs med pa dag la gzugs su snang da ltar byang chub sems dpas sems can</text></item>
<item><p>324b6</p><section>mdo sde</section><text>thams cad la so sor brtag go /'jam dpal/ 'di lta ste/ dper na/ sa bon brngos pa las myu gu 'grub pa ltar byang chub sems dpas sems can thams cad la so sor</text></item>
<item><p>324b7</p><section>mdo sde</section><text>brtag go /'jam dpal/ 'di lta ste/ dper na/ sbal ba'i spu'i gos ltar byang chub sems dpas sems can thams cad la so sor brtag go /'jam dpal/ 'di lta ste/</text></item>
<item><p>325a1</p><section>mdo sde</section><text>dper na/ shi ba 'dod pa'i rtsed mo la dga' ba ltar byang chub sems dpas sems can thams cad la so sor brtag go /'jam dpal/ 'di</text></item>
<item><p>325a2</p><section>mdo sde</section><text>lta ste/ dper na/ rgyun du zhugs pa'i 'jig tshogs la lta ba ltar byang chub sems dpas sems can thams cad la so sor brtag go /'jam dpal/ 'di lta ste/ dper</text></item>
<item><p>325a3</p><section>mdo sde</section><text>na| lan gcig phyir 'ong bas srid pa gsum po ltar byang chub sems dpas sems can thams cad la so sor brtag go /'jam dpal/ 'di lta ste/ dper na/ phyir</text></item>
<item><p>325a4</p><section>mdo sde</section><text>mi 'ong ba la mngal du 'jug pa ltar byang chub sems dpas sems can thams cad la so sor brtag go /'jam dpal/ 'di lta ste/ dper na/ dgra bcom pa la 'dod</text></item>
<item><p>325a5</p><section>mdo sde</section><text>chags dang / zhe sdang dang / gti mug bzhin du byang chub sems dpas sems can thams cad la so sor brtag go /'jam dpal/ 'di lta ste/ dper na/ bzod pa thob</text></item>
<item><p>325a6</p><section>mdo sde</section><text>pa'i byang chub sems dpa' la ser sna dang / 'chal ba'i tshul khrims dang / gnod sems dang / rnam par 'tshe ba'i sems bzhin du byang chub sems dpas sems</text></item>
<item><p>325a7</p><section>mdo sde</section><text>can thams cad la so sor brtag go /'jam dpal/ 'di lta ste/ dper na/ de bzhin gshegs pa la bag chags bzhin du byang chub sems dpas sems can thams</text></item>
<item><p>325b1</p><section>mdo sde</section><text>cad la so sor brtag go /'jam dpal/ 'di lta ste/ dper na/ mi dmus long gis gzugs mthong ba ltar byang chub sems dpas sems can thams cad la so sor brtag</text></item>
<item><p>325b2</p><section>mdo sde</section><text>go |'jam dpal/ 'di lta ste/ dper na/ 'gog pa la snyoms par zhugs pa'i dbugs 'byung ba dang / rdub pa de bzhin du byang chub sems dpas sems can thams cad la</text></item>
<item><p>325b3</p><section>mdo sde</section><text>so sor brtag go /'jam dpal/ 'di lta ste/ dper na/ nam mkha' la bya'i rjes bzhin du byang chub sems dpas sems can thams cad la so sor brtag go /'jam dpal/</text></item>
<item><p>325b4</p><section>mdo sde</section><text>'di lta ste/ dper na/ ma ning la pho mtshan skye ba bzhin du byang chub sems dpas sems can thams cad la so sor brtag go /'jam dpal/ 'di lta ste/ dper na/ mo gsham</text></item>
<item><p>325b5</p><section>mdo sde</section><text>gyi bu rnyed pa bzhin du byang chub sems dpas sems can thams cad la so sor brtag go /'jam dpal/ 'di lta ste/ dper na/ de bzhin gshegs pas sprul pa'i nyon mongs</text></item>
<item><p>325b6</p><section>mdo sde</section><text>pa ma skyes pa de bzhin du byang chub sems dpas sems can thams cad la so sor brtag go /'jam dpal/ 'di lta ste/ dper na/ rmi lam na snang ba sad na mthong ba bzhin du</text></item>
<item><p>325b7</p><section>mdo sde</section><text>byang chub sems dpas sems can thams cad la so sor brtag go /'jam dpal/ 'di lta ste/ dper na/ kun tu mi rtog pa la nyon mongs pa bzhin du byang chub sems</text></item>
<item><p>326a1</p><section>mdo sde</section><text>dpas sems can thams cad la so sor brtag go /'jam dpal/ 'di lta ste/ dper na/ rgyu med pa las me 'byung ba bzhin du byang chub</text></item>
<item><p>326a2</p><section>mdo sde</section><text>sems dpas sems can thams cad la so sor brtag go /'jam dpal/ 'di lta ste/ dper na/ yongs su mya ngan las 'das pa'i nyid mtshams sbyar ba bzhin du byang chub</text></item>
<item><p>326a3</p><section>mdo sde</section><text>sems dpas sems can thams cad la so sor brtag go /'jam dpal/ de lta bur yang dag pa nyid bdag med par rab tu rtogs pas byang chub sems dpas sems</text></item>
<item><p>326a4</p><section>mdo sde</section><text>can thams cad la so sor brtag go /smras pa/ rigs kyi bu/ gal te byang chub sems dpas sems can thams cad la de lta bur so sor brtags na ji ltar na sems</text></item>
<item><p>326a5</p><section>mdo sde</section><text>can thams cad la byams pa chen po skye bar 'gyur/ smras pa/ 'jam dpal/ nam byang chub sems dpa' de ltar so sor rtog pa na de ltar chos yongs su shes nas</text></item>
<item><p>326a6</p><section>mdo sde</section><text>sems can 'di dag la'ang bdag gis chos bstan to snyam ste/ de bas na de sems can thams cad la yang dag pa'i skyabs kyi byams pa skye ste/ len pa med pa'i phyir nye</text></item>
<item><p>326a7</p><section>mdo sde</section><text>bar zhi ba'i byams pa'o/ /nyon mongs pa med pas gdung ba med pa'i byams pa'o/ /dus gsum mnyam pa nyid kyi phyir ci bzhin pa nyid kyi byams pa'o/ /kun nas ldang ba</text></item>
<item><p>326b1</p><section>mdo sde</section><text>med pa'i phyir 'gal ba med pa'i byams pa'o/ /phyi nang ma 'dres pa'i phyir gnyis su med pa'i byams pa'o/ /shin tu mthar thug pa'i phyir mi 'khrugs pa'i byams pa'o/ /bsam</text></item>
<item><p>326b2</p><section>mdo sde</section><text>pa rdo rje lta bur mi phyed pa'i phyir brtan pa'i byams pa'o/ /rang bzhin gyis yongs su dag pa'i phyir yongs su dag pa'i byams pa'o/ /bsam pa mnyam pa'i phyir mnyam pa'i</text></item>
<item><p>326b3</p><section>mdo sde</section><text>byams pa'o/ /dgra bcom pa'i phyir dgra bcom pa'i byams pa'o/ /sems can yongs su smin par bya ba rgyun mi 'chad pa'i phyir byang chub sems dpa'i byams pa'o/ /yang</text></item>
<item><p>326b4</p><section>mdo sde</section><text>de bzhin nyid khong du chud pa'i phyir de bzhin gshegs pa'i byams pa'o/ /sems can gnyid kyis log pa rab tu sad par byed pa'i phyir sangs rgyas kyi byams pa'o/ /rang</text></item>
<item><p>326b5</p><section>mdo sde</section><text>mngon par rdzogs par byang chub pa'i phyir rang byung gi byams pa'o/ /ro mtshungs pa'i phyir byang chub kyi byams pa'o/ /rjes su chags pa dang / khong khro ba spangs pa'i phyir</text></item>
<item><p>326b6</p><section>mdo sde</section><text>sgro btags pa med pa'i byams pa'o/ /theg pa chen po yongs su snang bar byed pa'i phyir snying rje chen po'i byams pa'o/ /stong pa dang / bdag med par so sor rtog pa'i phyir</text></item>
<item><p>326b7</p><section>mdo sde</section><text>yongs su mi skyo ba'i byams pa'o/ /slob dpon dpe mkhyud med pa'i phyir chos kyi sbyin pa'i byams pa'o/ /tshul khrims 'chal pa'i sems can la lta ba'i phyir tshul khrims</text></item>
<item><p>327a1</p><section>mdo sde</section><text>kyi byams pa'o/ /bdag dang / pha rol srung ba'i phyir bzod pa'i byams pa'o/ /sems can thams cad kyi khur khyer ba'i phyir brtson 'grus kyi</text></item>
<item><p>327a2</p><section>mdo sde</section><text>byams pa'o/ /ro myang ba med pa'i phyir bsam gtan gyi byams pa'o/ /dus su thob par byed pa'i phyir shes rab kyi byams pa'o/ /thams cad du sgo ston pa'i phyir thabs kyi</text></item>
<item><p>327a3</p><section>mdo sde</section><text>byams pa'o/ /bsam pa rnam par dag pa'i phyir tshul 'chos pa med pa'i byams pa'o/ /bsam pa thag pa nas byed pa'i phyir g.yo med pa'i byams pa'o/ /nyon mongs pa</text></item>
<item><p>327a4</p><section>mdo sde</section><text>med pa'i phyir lhag pa'i bsam pa'i byams pa'o/ /bcos ma ma yin pa'i phyir sgyu med pa'i byams pa'o/ /sangs rgyas kyi bde ba la 'god pa'i phyir bde ba'i byams pa ste/</text></item>
<item><p>327a5</p><section>mdo sde</section><text>'jam dpal/ de ni byang chub sems dpa'i byams pa'o/ /smras pa/ de'i snying rje chen po gang yin/ smras pa/ dge ba'i rtsa ba ci byas pa sems can thams cad la gtong</text></item>
<item><p>327a6</p><section>mdo sde</section><text>ba'o| |smras pa/ de'i dga' ba chen po gang yin/ smras pa/ gang byin nas yid dga' bar gyur te mi 'gyod pa'o/ /smras pa/ de'i btang snyoms gang yin/ smras pa/ gang</text></item>
<item><p>327a7</p><section>mdo sde</section><text>gnyis ka'i don du 'gyur ba'o/ /smras pa/ 'khor ba'i 'jigs pas skrag pa gang la brten par bya/ smras pa/ 'jam dpal/ byang chub sems dpa' 'khor ba'i</text></item>
<item><p>327b1</p><section>mdo sde</section><text>'jigs pas skrag pa ni sangs rgyas kyi che ba nyid la brten par bya'o/ /smras pa/ sangs rgyas kyi che ba nyid la gnas par 'dod pas gang la gnas par bya/ smras pa/ sangs</text></item>
<item><p>327b2</p><section>mdo sde</section><text>rgyas kyi che ba nyid la gnas par 'dod pas sems can thams cad la snyoms par gnas par bya'o/ /smras pa/ sems can thams cad la snyoms par gnas par 'dod pas</text></item>
<item><p>327b3</p><section>mdo sde</section><text>gang la gnas par bya/ smras pa/ sems can thams cad la snyoms par gnas par 'dod pas sems can thams cad rab tu thar bar bya ba'i phyir gnas par bya'o/ /</text></item>
<item><p>327b4</p><section>mdo sde</section><text>smras pa/ sems can thams cad rab tu thar bar bya ba'i 'dod pas ji lta bur bya/ smras pa/ sems can thams cad rab tu thar bar bya bar 'dod pas nyon mongs pa las</text></item>
<item><p>327b5</p><section>mdo sde</section><text>rab tu thar bar bya'o/ /smras pa/ nyon mongs pa spang bar 'dod pas ji ltar rab tu sbyar bar bya/ smras pa/ nyon mongs pa spang bar 'dod pas tshul bzhin rab tu sbyar bar</text></item>
<item><p>327b6</p><section>mdo sde</section><text>bya'o| |smras pa/ ji lta bur rab tu sbyar na/ tshul bzhin du rab tu sbyor ba yin/ smras pa/ skye ba med pa dang / 'gag pa med pa la rab tu sbyor ba ni tshul bzhin du rab tu</text></item>
<item><p>327b7</p><section>mdo sde</section><text>sbyor ba yin no/ /smras pa/ ci mi skyed/ ci mi 'gog /smras pa/ mi dge ba rnams mi skyed cing / dge ba rnams kyis mi 'gog go /smras pa/ dge ba dang / mi dge ba'i rtsa ba</text></item>
<item><p>328a1</p><section>mdo sde</section><text>gang | smras pa/ 'jig tshogs ni rtsa ba'o/ /smras pa/ 'jig tshogs kyi rtsa ba gang / smras pa/ 'jig tshogs kyi rtsa ba ni 'dod pa dang / chags pa'o//</text></item>
<item><p>328a2</p><section>mdo sde</section><text>smras pa/ 'dod pa dang / chags pa'i rtsa ba gang / smras pa/ 'dod pa dang / chags pa'i rtsa ba ni yang dag pa ma yin pa kun rtog pa'o/ /smras pa/ yang dag pa ma yin pa kun</text></item>
<item><p>328a3</p><section>mdo sde</section><text>tu rtog pa'i rtsa ba gang / smras pa/ yang dag pa ma yin pa kun rtog pa'i rtsa ba ni phyin ci log gi 'du shes so/ /smras pa/ phyin ci log gi 'du shes kyi rtsa ba gang / smras pa/</text></item>
<item><p>328a4</p><section>mdo sde</section><text>phyin ci log gi 'du shes kyi rtsa ba ni rten med pa'o/ /smras pa/ rten med pa'i rtsa ba gang / smras pa/ 'jam dpal/ gang rten med pa de'i rtsa bar 'gyur ba ci zhig yod de/ de</text></item>
<item><p>328a5</p><section>mdo sde</section><text>ltar chos thams cad ni rten med pa'i rtsa ba la gnas pa'o/ /de nas khyim de na gang gnas pa'i lha mo des byang chub sems dpa' sems dpa' chen po de dag</text></item>
<item><p>328a6</p><section>mdo sde</section><text>gi chos bstan pa 'di thos nas dga' zhing mgu la yi rangs te bdag gi lus rags pa bstan nas lha'i me tog dag gis byang chub sems dpa' sems dpa' chen po</text></item>
<item><p>328a7</p><section>mdo sde</section><text>de dag dang / nyan thos chen po de dag la mngon par gtor te/ gtor ba dang byang chub sems dpa' rnams kyi lus la me tog gang dag bab pa de dag ni sa la lhung ngo //</text></item>
<item><p>328b1</p><section>mdo sde</section><text>nyan thos chen po rnams kyi lus la me tog gang dag bab pa de dag ni de nyid du chags nas sa la ma lhung ngo / /de nas nyan thos chen po de dag rdzu 'phrul gyi cho 'phrul gyis me tog de dag</text></item>
<item><p>328b2</p><section>mdo sde</section><text>sprugs kyang ma lhung ngo / /de nas lha mo des tshe dang ldan pa shA ri'i bu la 'di skad ces smras so/ /btsun pa shA ri'i bu/ me tog 'di dag sprugs te ci bya/ smras pa/ lha mo/ me tog 'di dag</text></item>
<item><p>328b3</p><section>mdo sde</section><text>ni rung ba ma yin pas na bdag me tog 'di dag 'dor ro/ /lha mos smras pa/ btsun pa shA ri'i bu/ de skad ma smra zhig /de ci'i phyir zhe na/ me tog 'di dag ni rung ba yin no/ /de ci'i</text></item>
<item><p>328b4</p><section>mdo sde</section><text>phyir zhe na/ 'di ltar me tog de dag ni mi rtog /rnam par mi rtog pa ste/ gnas brtan shA ri'i bu/ nyid rtog cing rnam par rtog go /btsun pa shA ri'i bu/ gang dag legs par gsungs</text></item>
<item><p>328b5</p><section>mdo sde</section><text>pa'i chos 'dul ba la rab tu byung nas rtog pa dang / rnam par rtog pa de dag ni rung ba ma yin pa'o/ /gnas brtan ni rtog cing rnam par rtog ste/ gang dag ma rtog pa de dag ni rung ba'o//</text></item>
<item><p>328b6</p><section>mdo sde</section><text>btsun pa shA ri'i bu/ 'di ltar rtog pa dang / rnam par rtog pa spangs pa'i phyir byang chub sems dpa' sems dpa' chen po 'di dag gi lus la me tog mi chags pa la ltos/ 'di lta ste/</text></item>
<item><p>328b7</p><section>mdo sde</section><text>dper na/ /'jigs pa'i rang bzhin can gyi mi la ni mi ma yin pa rnams kyis glags rnyed do/ /de bzhin du 'khor ba'i 'jigs pas skrag pa rnams la ni gzugs dang / sgra</text></item>
<item><p>329a1</p><section>mdo sde</section><text>dang / dri dang / ro dang / reg byas glags rnyed par 'gyur ro/ /gang dag 'du byed thams cad kyi nyon mongs pa'i 'jigs pa dang bral ba de</text></item>
<item><p>329a2</p><section>mdo sde</section><text>dag la gzugs dang / sgra dang / dri dang / ro dang / reg byas ci zhig byar yod/ gang dag bag chags ma spangs pa de dag la ni me tog kyang 'chags kyi/ gang dag bag chags</text></item>
<item><p>329a3</p><section>mdo sde</section><text>spangs pa de dag gi lus la me tog mi chags te/ de bas na bag chags thams cad spangs pa rnams kyi lus la me tog mi chags so/ /de nas tshe dang ldan pa shA ri'i bus lha mo</text></item>
<item><p>329a4</p><section>mdo sde</section><text>de la 'di skad ces smras so/ /lha mo/ khyod khyim 'di'i nang du zhugs nas yun ji srid cig lon/ lha mos smras pa/ gnas brtan gyis rnam par grol ba la zhugs nas yun ji</text></item>
<item><p>329a5</p><section>mdo sde</section><text>srid pa'o/ /smras pa/ lha mo/ khyod khyim 'dir gnas nas ring po ma lon pa lta zhig /smras pa/ gnas brtan gyis rnam par grol ba la zhugs nas ji srid lon/ de nas</text></item>
<item><p>329a6</p><section>mdo sde</section><text>gnas brtan cing mi zer bar gyur to/ /smras pa/ gnas brtan shes rab chen po dang ldan pa'i mchog ni ci'i phyir mi smra zhing da dus la bab na dris pa'i lan mi slan/ smras</text></item>
<item><p>329a7</p><section>mdo sde</section><text>pa| lha mo/ rnam par grol ba ni brjod du med na de ji skad du brjod mi shes so/ /smras pa/ gnas brtan gyis gang yi ger brjod pa de thams cad kyang rnam par grol ba'i</text></item>
<item><p>329b1</p><section>mdo sde</section><text>mtshan nyid do/ /de ci'i phyir zhe na/ rnam par grol ba gang yin pa de ni nang na'ang med/ phyi rol na'ang med/ gnyis ka med par yang mi dmigs so/ /de bzhin du yi ge de nang</text></item>
<item><p>329b2</p><section>mdo sde</section><text>na'ang med/ phyi rol na'ang med/ gnyis ka med par mi dmigs so/ /de lta bas na/ btsun pa shA ri'i bu/ yi ge bsal bas rnam par grol ba ma ston cig /de ci'i phyir zhe na/</text></item>
<item><p>329b3</p><section>mdo sde</section><text>chos thams cad mnyam pa ni 'phags pa'i rnam par grol ba yin pa'i phyir ro/ /smras pa/ lha mo/ 'dod chags dang / zhe sdang dang / gti mug dang bral ba'i phyir rnam par</text></item>
<item><p>329b4</p><section>mdo sde</section><text>grol ba ma yin nam/ lha mos smras pa/ 'dod chags dang / zhe sdang dang / gti mug dang bral bas rnam par grol ba'o zhes bya ba 'di ni mngon pa'i nga rgyal can rnams la</text></item>
<item><p>329b5</p><section>mdo sde</section><text>bstan pa ste/ gang dag mngon pa'i nga rgyal med pa de dag la ni 'dod chags dang / zhe sdang dang / gti mug gi rang bzhin nyid rnam par grol ba'o/ /de nas tshe dang ldan pa shA</text></item>
<item><p>329b6</p><section>mdo sde</section><text>ri'i bus lha mo de la 'di skad ces smras so/ /legs so/ /legs so/ /lha mo/ khyod kyis ci thob cing ci mngon du byas nas khyod de lta bu'i spobs pa dang ldan/ smras pa/ btsun pa</text></item>
<item><p>329b7</p><section>mdo sde</section><text>shA ri'i bu/ bdag gis ni ci'ang thob pa'ang med/ mngon sum du byas pa'ang med de/ des na bdag gi spobs pa 'di 'dra'o/ /gang dag 'di snyam du bdag gis thob cing</text></item>
<item><p>330a1</p><section>mdo sde</section><text>mngon sum du byas so snyam pa de dag ni legs par gsungs pa'i chos 'dul ba la nga rgyal can zhes bya'o/ /smras pa/ lha mo/ khyod nyan thos kyi theg</text></item>
<item><p>330a2</p><section>mdo sde</section><text>pa pa'am/ rang sangs rgyas kyi theg pa pa'am/ theg pa chen po pa'am/ smras pa/ bdag ni nyan thos kyi theg pa ston pas na nyan thos kyi theg pa can no/ /bdag ni rten 'brel</text></item>
<item><p>330a3</p><section>mdo sde</section><text>bcu gnyis kyi sgo nas 'jug pas na rang sangs rgyas kyi theg pa can no/ /bdag ni snying rje chen po mi gtong bas na theg pa chen po pa yin mod kyi/ 'on kyang / btsun pa shA ri'i bu//</text></item>
<item><p>330a4</p><section>mdo sde</section><text>dper na/ tsam+ba ka'i tshal du zhugs na e raN+Da'i dri la mi snom gyi/ tsam+ba ka'i tshal du zhugs na tsam+ba ka nyid kyi dri la snom pa de bzhin du/ btsun pa shA ri'i bu/ khyim 'di na</text></item>
<item><p>330a5</p><section>mdo sde</section><text>sangs rgyas kyi chos kyi yon tan dri ngad ldan pa gnas pas nyan thos dang / rang sangs rgyas kyi dri la mi snom mo/ /btsun pa shA ri'i bu/ khyim 'dir brgya byin dang / tshangs pa dang /</text></item>
<item><p>330a6</p><section>mdo sde</section><text>'jig rten skyong ba dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po gang dag khyim</text></item>
<item><p>330a7</p><section>mdo sde</section><text>'dir gnas pa de dag kyang skyes bu dam pa 'di'i chos thos pas sangs rgyas kyi chos kyi yon tan gyi dris byang chub kyi sems bskyed de dong ngo / /btsun pa shA ri'i bu/</text></item>
<item><p>330b1</p><section>mdo sde</section><text>bdag khyim 'di la lo bcu gnyis lon yang byams pa chen po dang / snying rje chen por ldan pa dang / bsam gyis mi khyab pa'i sangs rgyas kyi chos dang ldan pa ma gtogs par nyan</text></item>
<item><p>330b2</p><section>mdo sde</section><text>thos dang / rang sangs rgyas dang ldan pa'i gtam sngon ma thos so/ /btsun pa shA ri'i bu/ khyim 'di ni ngo mtshar rmad du byung ba'i chos rnam pa brgyad rtag tu rgyun mi 'chad par snang</text></item>
<item><p>330b3</p><section>mdo sde</section><text>ngo| |brgyad po gang zhe na/ khyim 'di ni gser gyi kha dog gi 'od rtag tu rgyun mi 'chad pas na mtshan mo'am/ nyin bar du'ang mi mngon/ khyim 'dir zla ba dang / nyi ma'ang mi mngon</text></item>
<item><p>330b4</p><section>mdo sde</section><text>mi snang ste/ de ni ngo mtshar rmad du byung ba'i chos dang ldan pa dang po'o/ /btsun pa shA ri'i bu/ gzhan yang / gang dag khyim 'dir zhugs pa de dag zhugs ma thag tu nyon mongs pas</text></item>
<item><p>330b5</p><section>mdo sde</section><text>gtse ba med de/ de ni ngo mtshar rmad du byung ba'i chos gnyis pa'o/ /btsun pa shA ri'i bu/ gzhan yang / khyim 'di na rtag tu brgya byin dang / tshangs pa dang / 'jig rten skyong ba</text></item>
<item><p>330b6</p><section>mdo sde</section><text>dang / sangs rgyas kyi zhing thams cad nas lhags pa'i byang chub sems dpa' rnams dang mi 'bral te/ de ni ngo mtshar rmad du byung ba'i chos gsum pa'o/ /gzhan yang / btsun</text></item>
<item><p>330b7</p><section>mdo sde</section><text>pa shA ri'i bu/ khyim 'di na rtag tu rgyun mi 'chad par chos bsgrags pa dang / pha rol tu phyin pa drug dang ldan pa'i gtam dang / phyir mi ldog pa'i chos kyi 'khor lo'i gtam</text></item>
<item><p>331a1</p><section>mdo sde</section><text>dang mi 'bral te/ de ni ngo mtshar rmad du byung ba'i chos bzhi pa'o/ /gzhan yang / btsun pa shA ri'i bu/ khyim 'di na rtag tu lha dang / mi'i</text></item>
<item><p>331a2</p><section>mdo sde</section><text>rnga dang / glu'i dbyangs dang / rol mo byed de/ rnga de dag las sangs rgyas kyi chos tshad med pa bsgrub pa'i sgra dus thams cad du 'byung ste/ 'di ni ngo mtshar rmad du byung ba'i</text></item>
<item><p>331a3</p><section>mdo sde</section><text>chos lnga pa'o/ /btsun pa shA ri'i bu/ gzhan yang / khyim 'di na rin po che thams cad kyis gang ba zad mi shes pa'i gter chen po bzhi yod de/ de'i mthus sems can dbul</text></item>
<item><p>331a4</p><section>mdo sde</section><text>zhing phongs pa thams cad kyis khyer te/ dong yang zad mi shes te/ de ni ngo mtshar rmad du byung ba'i chos drug pa'o/ /btsun pa shA ri'i bu/ gzhan yang / khyim 'di na de bzhin</text></item>
<item><p>331a5</p><section>mdo sde</section><text>gshegs pa shAkya thub pa dang / snang ba mtha' yas dang / mi 'khrugs pa dang / dkon mchog dpal dang / dkon mchog 'od 'phro dang / dkon mchog zla ba dang / dkon</text></item>
<item><p>331a6</p><section>mdo sde</section><text>mchog bkod pa dang / bzod dka' dang / don thams cad grub pa dang / rin chen mang dang / seng ge bsgrags pa dang / seng ge'i sgra de bzhin gshegs pa la sogs pa</text></item>
<item><p>331a7</p><section>mdo sde</section><text>phyogs bcu'i de bzhin gshegs pa tshad med pa rnams skyes bu dam pa 'dis bsams ma thag tu kun gshegs te/ gshegs nas kyang de bzhin gshegs pa'i gsang</text></item>
<item><p>331b1</p><section>mdo sde</section><text>ba zhes bya ba'i chos kyi sgo la 'jug pa bstan nas slar gshegs te/ de ni ngo mtshar rmad du byung ba'i chos bdun pa'o/ /btsun pa shA ri'i bu/ gzhan yang / khyim 'di na lha thams</text></item>
<item><p>331b2</p><section>mdo sde</section><text>cad kyi gnas kyi bkod pa dang / sangs rgyas kyi zhing gi yon tan bkod pa thams cad snang ste/ de ni ngo mtshar rmad du byung ba'i chos brgyad pa'o/ /btsun pa shA ri'i bu/ khyim 'di</text></item>
<item><p>331b3</p><section>mdo sde</section><text>ni ngo mtshar rmad du byung ba'i chos brgyad po de dag snang ste/ 'di lta bu bsam gyis mi khyab pa'i chos mthong na nyan thos kyi chos la su zhig 'dod par 'gyur/ smras pa/ lha mo/</text></item>
<item><p>331b4</p><section>mdo sde</section><text>khyod bud med kyi dngos po las bsgyur na ci nyes/ smras pa/ bdag gi lo bcu gnyis kyi bar du bud med kyi dngos po btsal na'ang da dung ma rnyed do/ /btsun pa shA ri'i bu/</text></item>
<item><p>331b5</p><section>mdo sde</section><text>sgyu ma mkhan gyis bud med sprul pa de la/ 'di ltar/ khyod/ bud med kyi dngos po las bsgyur na ci nyes zhes byas na de ji skad zer bar 'gyur/ smras pa/ de la yang dag pa yongs su</text></item>
<item><p>331b6</p><section>mdo sde</section><text>grub pa gang yang med do/ /smras pa/ btsun pa shA ri'i bu/ de bzhin du chos thams cad yongs su ma grub pa ste/ sgyu mas sprul pa'i ngo bo nyid la bud med kyi dngos po las bsgyur</text></item>
<item><p>331b7</p><section>mdo sde</section><text>na ci nyes zhes khyod de snyam du sems/ de nas lha mo des 'di lta bur byin gyis brlab pa byin gyis brlabs nas ji lta bur gnas brtan shA ri'i bu lha mo de ci 'dra ba de 'dra bar</text></item>
<item><p>332a1</p><section>mdo sde</section><text>snang ste/ lha mo de'ang gnas brtan shA ri'i bu ci 'dra bar de 'dra bar snang ngo / /de nas lha mo shA ri'i bu'i gzugs su gyur pa des shA ri'i bu lha</text></item>
<item><p>332a2</p><section>mdo sde</section><text>mo'i gzugs su gyur pa de la 'di ltar/ btsun pa shA ri'i bu/ bud med kyi dngos po las bsgyur na ci nyes zhes dris so/ /shA ri'i bu lha mo'i gzugs su gyur pas 'di</text></item>
<item><p>332a3</p><section>mdo sde</section><text>skad ces smras so/ /kho bo skyes pa'i gzugs ni mi snang bar gyur te/ kho bo bud med kyi lus su gyur nas gang bsgyur mi shes so/ /smras pa/ gal te gnas brtan gyis bud</text></item>
<item><p>332a4</p><section>mdo sde</section><text>med kyi gzugs las slar bsgyur nus na ni bud med thams cad kyis bud med kyi dngos po las 'gyur ro/ /ji ltar gnas brtan bud med du snang ba de bzhin du bud med thams cad kyang bud med</text></item>
<item><p>332a5</p><section>mdo sde</section><text>gyi gzugs su snang ste/ bud med ma yin pa las bud med kyi gzugs su snang ngo / /de la dgong te bcom ldan 'das kyis chos thams cad bud med kyang ma yin/ skyes pa'ang ma yin</text></item>
<item><p>332a6</p><section>mdo sde</section><text>zhes gsungs so/ /de nas lha mo des byin gyis brlabs de btang ba dang / tshe dang ldan pa shA ri'i bu slar yang bdag gi gzugs dang ldan par gyur to/ /de nas lha mo des</text></item>
<item><p>332a7</p><section>mdo sde</section><text>shA ri'i bu la 'di skad ces smras so/ /btsun pa shA ri'i bu/ khyod kyis bud med kyi gzugs su byas pa de ga re/ smras pa/ bdag gis byas pa'ang med/ bsgyur ba'ang</text></item>
<item><p>332b1</p><section>mdo sde</section><text>med do/ /smras pa/ de bzhin du chos thams cad kyang byas pa'ang med/ bsgyur ba'ang med do/ /gang ma byas shing bsgyur ba med pa de ni sangs rgyas kyi bka'o/ /smras pa/ lha mo</text></item>
<item><p>332b2</p><section>mdo sde</section><text>khyod 'di nas shi 'phos na gang du skye/ smras pa/ de bzhin gshegs pas sprul pa de gar skye bar bdag kyang der skye'o/ /smras pa/ de bzhin gshegs pas sprul pa la ni 'chi</text></item>
<item><p>332b3</p><section>mdo sde</section><text>'pho'ang med/ skye ba'ang med do/ /smras pa/ chos thams cad kyang de bzhin te/ 'chi 'pho med cing skye ba med do/ /smras pa/ lha mo khyod ji srid na byang chub mngon par rdzogs par</text></item>
<item><p>332b4</p><section>mdo sde</section><text>'tshang rgya bar 'gyur/ smras pa/ gang gi tshe gnas brtan khyod so so'i skye bo'i chos dang ldan par 'gyur ba de'i tshe bdag kyang byang chub mngon par rdzogs par 'tshang rgya'o/ /</text></item>
<item><p>332b5</p><section>mdo sde</section><text>smras pa/ lha mo/ kho bo so so'i skye bo'i chos dang ldan par 'gyur ba de ni gnas ma yin no/ /smras pa/ btsun pa shA ri'i bu/ de bzhin du bdag kyang byang chub mngon par rdzogs</text></item>
<item><p>332b6</p><section>mdo sde</section><text>par 'tshang rgya ba de ni gnas ma yin no/ /de ci'i phyir zhe na/ byang chub ni gnas ma yin pa la gnas pa'i phyir te/ de lta bas na gnas ma yin pa la ni su'ang mngon par rdzogs</text></item>
<item><p>332b7</p><section>mdo sde</section><text>par 'tshang rgya ba med do/ /gnas brtan shA ri'i bus smras pa/ de bzhin gshegs pas gsungs pa ni gang+gA'i klung gi bye ma snyed kyi de bzhin gshegs pa rnams mngon par rdzogs</text></item>
<item><p>333a1</p><section>mdo sde</section><text>par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro zhes gsungs so/ /lha mos</text></item>
<item><p>333a2</p><section>mdo sde</section><text>smras pa/ btsun pa shA ri'i bu/ 'das pa dang / ma 'ongs pa dang / da ltar byung ba'i sangs rgyas rnams zhes bya ba de ni yi ge bgrang ba'i brda'i tshig bla dwags te/ sangs</text></item>
<item><p>333a3</p><section>mdo sde</section><text>rgyas rnams ni 'das pa'am/ ma 'ongs pa'am/ da ltar byung ba ma yin te/ byang chub ni dus gsum las yang dag par 'das pa'o/ /gnas brtan gyis dgra bcom pa</text></item>
<item><p>333a4</p><section>mdo sde</section><text>thob bam/ smras pa/ thob pa med pa'i rgyus thob bo/ /smras pa/ de bzhin du mngon par rdzogs par byang chub pa med pa'i rgyus mngon par rdzogs par byang chub bo/ /de</text></item>
<item><p>333a5</p><section>mdo sde</section><text>nas li tsa bI dri ma med par grags pas tshe dang ldan pa gnas brtan shA ri'i bu la 'di skad ces smras so/ /btsun pa shA ri'i bu/ lha mo 'di ni sangs rgyas bye ba khrag khrig</text></item>
<item><p>333a6</p><section>mdo sde</section><text>phrag dgu bcu rtsa gnyis la bsnyen bkur byas te/ mngon par shes pa'i ye shes la rnam par rtse ba/ smon lam las yang dag par byung ba/ bzod pa thob pa/ phyir mi</text></item>
<item><p>333a7</p><section>mdo sde</section><text>ldog pa la yang dag par zhugs pa ste/ sems can yongs su smin par bya ba'i phyir smon lam gyi dbang gis ji ltar 'dod pa de bzhin du gnas so/ /lha mo'i le'u ste</text></item>
<item><p>333b1</p><section>mdo sde</section><text>drug pa'o// //de nas 'jam dpal gzhon nur gyur bas li tsa bI dri ma med par grags pa la 'di skad ces smras so/ /rigs kyi bu/ ji ltar na byang chub sems dpa'</text></item>
<item><p>333b2</p><section>mdo sde</section><text>sangs rgyas kyi chos rnams la 'gro bar song ba yin/ smras pa/ 'jam dpal/ gang gi tshe byang chub sems dpa' 'gro ba ma yin par 'gro ba de'i tshe byang chub sems dpa' sangs</text></item>
<item><p>333b3</p><section>mdo sde</section><text>rgyas kyi chos rnams la 'gro bar song ba yin no/ /smras pa/ byang chub sems dpas 'gro ba ma yin par 'gro ba gang / smras pa/ gang gi tshe mtshams med pa lnga'i 'gro bar</text></item>
<item><p>333b4</p><section>mdo sde</section><text>'gro'ang gnod sems dang / rnam par 'tshe ba dang / rab tu sdang bar mi 'gyur ro/ /sems can dmyal ba'i 'gro bar 'gro'ang nyon mongs pa'i rdul thams cad dang bral ba</text></item>
<item><p>333b5</p><section>mdo sde</section><text>yin| dud 'gro'i 'gro bar 'gro'ang glen pa'i mun pa mun gnag dang bral ba yin/ lha ma yin du 'gro bar 'gro'ang nga rgyal dang / rgyags pa dang / dregs pa med pa yin/</text></item>
<item><p>333b6</p><section>mdo sde</section><text>gshin rje'i 'jig rten du 'gro bar 'gro'ang bsod nams dang / ye shes kyi tshogs thams cad blangs pa yin/ mi g.yo ba dang / gzugs med pa'i 'gro bar 'gro'ang de'i 'gro ba la</text></item>
<item><p>333b7</p><section>mdo sde</section><text>yang dag par 'jug pa ma yin/ 'dod chags kyi 'gro bar 'gro'ang 'dod pa'i longs spyod thams cad la 'dod chags dang bral ba yin/ zhe sdang gi 'gro bar 'gro'ang sems</text></item>
<item><p>334a1</p><section>mdo sde</section><text>can thams cad la khong khro ba med pa yin/ gti mug gi 'gro bar 'gro'ang chos thams cad la shes rab kyis nges par rtogs pa'i sems pa</text></item>
<item><p>334a2</p><section>mdo sde</section><text>dang ldan pa yin/ ser sna'i 'gro bar 'gro'ang lus dang / srog la mi lta bas phyi nang gi dngos po yongs su gtong ba yin/ tshul khrims 'chal ba'i 'gro bar 'gro'ang kha na ma</text></item>
<item><p>334a3</p><section>mdo sde</section><text>tho ba cung zad la'ang 'jigs par lta zhing sbyangs pa'i yon tan dang / yo byad bsnyungs pa thams cad la gnas pa yin/ gnod sems kyi tha ba dang / khong khro ba'i 'gro bar 'gro'ang</text></item>
<item><p>334a4</p><section>mdo sde</section><text>shin tu gnod sems med cing byams pa la gnas pa yin/ le lo'i 'gro bar 'gro'ang brtson 'grus rtsom pa rgyun mi 'chad cing dge ba'i rtsa ba thams cad yongs su tshol ba la</text></item>
<item><p>334a5</p><section>mdo sde</section><text>brtson pa yin/ dbang po 'khrul ba'i 'gro bar 'gro'ang rang bzhin gyis snyoms par zhugs shing bsam gtan don yod pa yin/ 'chal ba'i shes rab kyi 'gro bar</text></item>
<item><p>334a6</p><section>mdo sde</section><text>'gro'ang shes rab kyi pha rol tu phyin pa'i 'gro bar song zhing 'jig rten pa dang / 'jig rten las 'das pa'i bstan bcos thams cad la mkhas pa yin/ tshul 'chos pa</text></item>
<item><p>334a7</p><section>mdo sde</section><text>dang / kha gsag byed pa'i 'gro bar 'gro'ang ldem po dag la mkhas shing thabs mkhas pa'i spyod pa tshar phyin pa'ang yin/ nga rgyal gyi 'gro ba'ang ston la 'jig rten thams</text></item>
<item><p>334b1</p><section>mdo sde</section><text>cad kyi zam pa dang / stegs bur 'gyur ba'ang yin/ nyon mongs pa'i 'gro bar 'gro'ang shin tu kun nas nyon mongs pa med cing rang bzhin gyis yongs su dag pa'ang yin/ bdud kyi 'gro</text></item>
<item><p>334b2</p><section>mdo sde</section><text>bar 'gro'ang sangs rgyas kyi chos thams cad la gzhan gyi dring la mi 'jog pa'ang yin/ nyan thos kyi 'gro bar 'gro'ang sems can rnams la ma thos pa'i chos thos par byed pa'ang</text></item>
<item><p>334b3</p><section>mdo sde</section><text>yin| rang sangs rgyas kyi 'gro bar 'gro'ang sems can thams cad yongs su smin par bya ba'i phyir snying rje chen po las byung ba'ang yin/ dbul po'i 'gro bar 'gro'ang longs spyod</text></item>
<item><p>334b4</p><section>mdo sde</section><text>zad mi shes pa'i rin po che lag na thogs pa'ang yin/ dbang po nyams pa'i 'gro bar 'gro'ang gzugs bzang zhing mtshan gyis legs par brgyan pa'ang yin/ rigs ngan par</text></item>
<item><p>334b5</p><section>mdo sde</section><text>skye ba'i 'gro bar 'gro'ang bsod nams dang / ye shes kyi tshogs bsags pas de bzhin gshegs pa'i gdung rab tu skye bar 'gyur ba'ang yin/ nyam chung zhing mdog ngan pa gzhan</text></item>
<item><p>334b6</p><section>mdo sde</section><text>pa'i 'gro bar 'gro'ang blta na sdug pa dang / sred med kyi bu'i lus lta bu thob pa'ang yin/ sems can thams cad lan ba dang / mi bde ba'i spyod pa'ang ston la 'chi ba'i 'jigs pa</text></item>
<item><p>334b7</p><section>mdo sde</section><text>las shin tu 'das shing rab tu choms pa'ang yin/ longs spyod kyi 'gro bar 'gro'ang btsal ba thams cad med cing mi rtag pa'i 'du shes la so sor rtog pa mang ba'ang yin/ byang</text></item>
<item><p>335a1</p><section>mdo sde</section><text>chub sems dpas slas dang / gar thabs mang po ston kyang dben par spyod cing 'dod pa'i 'dam las brgal ba'ang yin/ khams dang / skye mched kyi</text></item>
<item><p>335a2</p><section>mdo sde</section><text>'gro bar 'gro'ang gzungs thob cing spobs pa sna tshogs kyis brgyan pa'ang yin/ mu stegs can gyi 'gro bar 'gro'ang mu stegs su gyur pa'ang ma yin/ 'jig rten thams cad</text></item>
<item><p>335a3</p><section>mdo sde</section><text>kyi 'gro bar 'gro'ang 'gro ba thams cad las phyir ldog pa'ang yin/ mya ngan las 'das pa'i 'gro bar 'gro'ang 'khor ba'i rgyun kyang mi gtong ba yin te/ 'jam dpal/ de</text></item>
<item><p>335a4</p><section>mdo sde</section><text>ltar na byang chub sems dpa' 'gro ba ma yin par 'gro ba ste/ sangs rgyas kyi chos rnams la 'gro bar song ba yin no/ /de nas li tsa bI dri ma med par grags pas 'jam</text></item>
<item><p>335a5</p><section>mdo sde</section><text>dpal gzhon nur gyur pa la 'di skad ces smras so/ /'jam dpal/ de bzhin gshegs pa rnams kyi rigs gang yin/ smras pa/ rigs kyi bu/ 'jig tshogs ni de bzhin</text></item>
<item><p>335a6</p><section>mdo sde</section><text>gshegs pa rnams kyi rigs so/ /ma rig pa dang / srid pa'i sred pa ni rigs so/ /'dod chags dang / zhe sdang dang / gti mug ni rigs so/ /phyin ci log bzhi ni rigs</text></item>
<item><p>335a7</p><section>mdo sde</section><text>so| |sgrib pa lnga ni rigs so/ /skye mched drug ni rigs so/ /rnam par shes pa la gnas pa bdun ni rigs so/ /log pa brgyad ni rigs so/ /kun nas mnar sems kyi</text></item>
<item><p>335b1</p><section>mdo sde</section><text>dngos po dgu ni rigs so/ /mi dge ba'i las kyi lam bcu ni rigs so/ /rigs kyi bu/ 'di ni de bzhin gshegs pa rnams kyi rigs te/ rigs kyi bu/ mdor na lta bar gyur pa drug cu</text></item>
<item><p>335b2</p><section>mdo sde</section><text>rtsa gnyis ni de bzhin gshegs pa rnams kyi rigs so/ /smras pa/ 'jam dpal/ ci las bsams te de skad smra/ smras pa/ rigs kyi bu/ 'dus ma byas mthong ba nges par 'jug</text></item>
<item><p>335b3</p><section>mdo sde</section><text>pa la gnas pas ni bla na med pa yang dag par rdzogs pa'i byang chub tu sems bskyed mi nus so/ /nyon mongs pa'i 'byung gnas 'dus byas la gnas pa bden pa ma mthong</text></item>
<item><p>335b4</p><section>mdo sde</section><text>bas ni bla na med pa yang dag par rdzogs pa'i byang chub tu sems bskyed nus so/ /rigs kyi bu/ 'di lta ste/ dper na/ dgon dung gis phyogs su me tog ut+pa la dang / pad+ma dang /</text></item>
<item><p>335b5</p><section>mdo sde</section><text>ku mu da dang / pad+ma dkar po dang / dri mchog rnams mi skye ste/ 'dam dang / chu gling du bskyed na me tog ut+pa la dang / pad+ma dang / ku mu da dang / pad+ma dkar po dang / dri mchog rnams skye'o//</text></item>
<item><p>335b6</p><section>mdo sde</section><text>rigs kyi bu/ de bzhin du 'dus ma byas nges pa thob pa'i sems can rnams la ni sangs rgyas kyi chos rnams mi skye'o/ /nyon mongs pa'i 'dam dang / chu gling du gyur pa'i sems can</text></item>
<item><p>335b7</p><section>mdo sde</section><text>rnams la ni sangs rgyas kyi chos rnams skye'o/ /'di lta ste/ dper na/ nam mkha' la sa bon mi skye yi/ sa la gnas shing skye ba de bzhin du 'dus ma byas nges pa thob pa'i sems</text></item>
<item><p>336a1</p><section>mdo sde</section><text>can la sangs rgyas kyi chos mi skye yi/ 'jig tshogs la lta ba ri rab dang mnyam pa bskyed nas byang chub kyi sems skye ste/ de nas sangs rgyas kyi</text></item>
<item><p>336a2</p><section>mdo sde</section><text>chos rnams skye'o/ /rigs kyi bu/ rnam grangs 'dis nyon mongs pa thams cad ni de bzhin gshegs pa rnams kyi rigs su rig par bya'o/ /rigs kyi bu/ 'di lta ste /</text></item>
<item><p>336a3</p><section>mdo sde</section><text>dper na/ rgya mtsho chen por ma zhugs par rin thang med pa'i rin po cher phyin par mi nus so/ /de bzhin du nyon mongs pa'i rgya mtshor ma zhugs par ni thams cad mkhyen pa</text></item>
<item><p>336a4</p><section>mdo sde</section><text>nyid de las skyed par mi nus so/ /de nas gnas brtan 'od srung chen pos 'jam dpal gzhon nur gyur pa la legs so zhes bya ba byin te/ legs so/ /legs so/ /'jam</text></item>
<item><p>336a5</p><section>mdo sde</section><text>dpal/ tshig 'di ni legs par smras pa 'di ni yang dag go /nyon mongs pa ni de bzhin gshegs pa rnams kyi rigs te/ bdag cag lta bus ni byang chub tu sems bskyed</text></item>
<item><p>336a6</p><section>mdo sde</section><text>pa'am/ sangs rgyas kyi chos la mngon par rdzogs par 'tshang rgya bar ga la nus/ mtshams med pa lnga dang ldan pas ni byang chub kyi sems bskyed par yang nus/ sangs rgyas</text></item>
<item><p>336a7</p><section>mdo sde</section><text>kyi chos rnams kyang mngon par rdzogs par 'tshang rgya bar 'gyur ro/ /'di lta ste/ dper na/ skyes bu dbang po ma tshang ba la 'dod pa'i yon tan lnga ni yon tan med cing nus</text></item>
<item><p>336b1</p><section>mdo sde</section><text>pa med pa ste/ de bzhin du kun tu sbyor ba thams cad spangs pa'i nyan thos la ni sangs rgyas kyi tshos thams cad yon tan med cing nus pa med de/ de la phyir dmigs par mi nus</text></item>
<item><p>336b2</p><section>mdo sde</section><text>so| |'jam dpal/ de lta bas na so so'i skye bo rnams de bzhin gshegs pa la byas pa gzo yi/ nyan thos rnams ni byas pa gzo ba ma yin no/ /de ci'i phyir zhe na/ so so'i skye</text></item>
<item><p>336b3</p><section>mdo sde</section><text>pos ni sangs rgyas kyi yon tan thos pas dkon mchog gsum gyi gdung rgyun mi 'chad par bya ba'i phyir bla na med pa yang dag par rdzogs pa'i byang chub tu sems bskyed par byed</text></item>
<item><p>336b4</p><section>mdo sde</section><text>la/ nyan thos kyis ni ji srid 'tsho'i bar du sangs rgyas kyi chos stobs dang / mi 'jigs pa rnams thos kyang bla na med pa yang dag par rdzogs pa'i byang chub tu sems bskyed par</text></item>
<item><p>336b5</p><section>mdo sde</section><text>mi nus pa'i phyir ro/ /de nas byang chub sems dpa' gzugs thams cad ston pa zhes bya ba 'khor der 'dus te 'dug pa des li tsa bI dri ma med par grags pa la 'di skad</text></item>
<item><p>336b6</p><section>mdo sde</section><text>ces smras so/ /khyim ba dag /khyod kyi pha ma dang / bu dang / chung ma dang / bran pho dang / bran mo dang / las byed pa dang / zho shas 'tsho ba rnams ga re/ mdza' bshes dang / nye</text></item>
<item><p>336b7</p><section>mdo sde</section><text>du dang / snag gi gnyen mtshams rnams ga re/ g.yog dang / rta dang / glang po che dang / shing rta dang / dpung bu chung dang / bzhon pa rnams ga re/ de skad ces smras pa dang /</text></item>
<item><p>337a1</p><section>mdo sde</section><text>li tsa bI dri ma med par grags pas byang chub sems dpa' gzugs thams cad ston pa la tshigs su bcad pa 'di dag smras so/ /byang chub</text></item>
<item><p>337a2</p><section>mdo sde</section><text>sems dpa' rnam dag gi /ma ni shes rab pha rol phyin/ /pha ni thabs la mkhas pa ste/ /'dren pa rnams ni de las skyes/ /chos la dga' ba chung ma ste/ /byams dang snying</text></item>
<item><p>337a3</p><section>mdo sde</section><text>rje bu mo yin/ /chos dang ba den gnyis bu po yin/ /stong pa'i don sems khyim yin no/ /de bzhin nyon mongs thams cad ni/ /ci dgar dbang byed slob ma 'o/ /mdza' bshes</text></item>
<item><p>337a4</p><section>mdo sde</section><text>byang chub yan lag ste/ /des ni byang chub mchog rab 'gyur/ /de grogs rtag tu 'grogs pa ni/ /pha rol phyin pa drug rnams so/ /bsdu ba de yi bud med khyim/ /glu</text></item>
<item><p>337a5</p><section>mdo sde</section><text>dbyangs chos rnams ston pa 'o/ /gzugs rnams de yi skyed mos tshal/ /byang chub yan lag me tog rgyas/ /'bras bu rnam grol ye shes te/ /chos kyi nor chen stong pa 'o/ /</text></item>
<item><p>337a6</p><section>mdo sde</section><text>rnam par thar pa rdzing yin te/ /ting nge 'dzin gyi chu yis bkang / /rnam dag pad+mas kun khebs pa/ /de la 'khru ba dri ma med/ /mngon shes de yi bzhon pa ste/ /theg pa</text></item>
<item><p>337a7</p><section>mdo sde</section><text>chen po bla na med/ /kha lo sgyur ba byang chub sems/ /lam ni zhi ba yan lag brgyad/ /de yi rgyan ni mtshan rnams dang / /dpe byad bzang po brgyad cu'o/ /bsam pa dge ba</text></item>
<item><p>337b1</p><section>mdo sde</section><text>de dag gi /gos ni khrel yod ngo tsha shes/ /de dag dam chos nor dang ldan/ /rab tu sbyor ba chos ston pa/ /nan tan dag ni rnyed chen te/ /yongs su bsngo ba byang chub phyir/ /mal</text></item>
<item><p>337b2</p><section>mdo sde</section><text>ni bsam gtan bzhi rnams te/ /'tsho ba dag pas kun tu bting / /de dag sad pa ye shes te/ /rtag tu thos pa mnyam par gzhag /de dag zas ni bdud rtsi ste/ /rnam grol khu</text></item>
<item><p>337b3</p><section>mdo sde</section><text>ba btung ba yin/ /bsam pa rnam dag khrus yin te/ /spos kyis bsku ba tshul khrims so/ /nyon mongs dgra rnams bcom pas na/ /de dag dpa' bo mi pham pa/ /bdud bzhi</text></item>
<item><p>337b4</p><section>mdo sde</section><text>dag kyang rab tu btul/ /byang chub dkyil 'khor rgyal mtshan bsgreng / /bsams bzhin skye ba ston mod kyi/ /skye ba med cing 'byung ba med/ /zhing kun tu yang snang ba ni/ /nyi ma</text></item>
<item><p>337b5</p><section>mdo sde</section><text>shar ba bzhin du 'o/ /'dren la mchod pa thams cad kyis/ /sangs rgyas bye ba mchod nas kyang / /bdag kyang sangs rgyas rnams la ni/ /nam kyang gnas par yong mi byed/ /</text></item>
<item><p>337b6</p><section>mdo sde</section><text>ji ltar sems can phan par yang / /sangs rgyas zhing rnams sbyong mod kyi/ /nam mkha' lta bur zhing rnams gyur/ /sems can sems can 'du shes med/ /sems can kun</text></item>
<item><p>337b7</p><section>mdo sde</section><text>gyi gzugs rnams dang / /sgra skad gang rnams 'byin pa dang / /'jigs med byang chub sems dpa' rnams/ /skad cig gcig gis ston par byed/ /bdud kyi las rnams shes</text></item>
<item><p>338a1</p><section>mdo sde</section><text>mod kyi/ /bdud rnams kyi yang rjes su 'jug /thabs kyi pha rol phyin pa dag /de yi bya ba kun kyang ston/ /sgyu ma'i chos kyis rnam rtsen pas/ /sems</text></item>
<item><p>338a2</p><section>mdo sde</section><text>can yongs su smin pa'i phyir/ /rga ba dang ni na bar gyur/ /bdag nyid shi bar rab tu ston/ /sa rnams rab tu tshig pa ni/ /bskal pas sreg par kun ston te/ /sems can</text></item>
<item><p>338a3</p><section>mdo sde</section><text>rtag par 'du shes pa/ /mi rtag par ni rab bstan to/ /sems can bye ba stong rnams kyang / /yul gcig tu ni mgron du gnyer/ /thams cad khyim du zan byin te/ /thams</text></item>
<item><p>338a4</p><section>mdo sde</section><text>cad byang chub phyir bsngo'o/ /sngags dang rig pa ci yod dang / /bzo gnas rnam pa mang po dag /thams cad kyi yang pha rol phyin/ /sems can thams cad bde thob byed/ /</text></item>
<item><p>338a5</p><section>mdo sde</section><text>'jig rten ya mtshan ji snyed pa/ /de dag kun tu rab byung nas/ /lta ba tha dad gyur pa yi/ /sems can rnams ni yongs su 'grel/ /zla ba'am nyi mar de gyur te/ /brgya</text></item>
<item><p>338a6</p><section>mdo sde</section><text>byin tshangs pa skye dgu dbang / /chu dang mer kyang rab gyur te/ /sa dang rlung du'ang de bzhin no/ /nad kyi bskal ba bar ma la/ /de ni rtsi mchog dam par gyur/ /des ni sems</text></item>
<item><p>338a7</p><section>mdo sde</section><text>can rnam grol zhing / /nad rnams med cing bde bar 'gyur/ /mu ge'i bskal pa bar ma la/ /zas dang skom du bsgyur nas su/ /bkres shing skom pa med byas te/ /</text></item>
<item><p>338b1</p><section>mdo sde</section><text>srog chags rnams la chos ston to/ /mtshon gyi bskal ba bar ma la/ /de dag byams pa sgom gyur te/ /sems can bye ba brgya mang po/ /gnod sems med la 'dzud par byed/ /</text></item>
<item><p>338b2</p><section>mdo sde</section><text>g.yul chen 'dren pa'i nang du ni/ /de dag phyogs la mnyam par 'gyur/ /byang chub sems dpa' stobs chen rnams/ /'dum zhing 'du bar dga' bar byed/ /sangs rgyas zhing</text></item>
<item><p>338b3</p><section>mdo sde</section><text>ni ji snyed pa/ /bsam gyis mi khyab dmyal bar yang / /sems can rnams la phan pa'i phyir/ /bsams bzhin du ni der 'gro'o/ /ji snyed dud 'gro'i skye gnas kyi/ /'gro bar</text></item>
<item><p>338b4</p><section>mdo sde</section><text>rab tu bstan pa ni/ /thams cad du yang chos ston to/ /de phyir rnam par 'dren ces bya/ /'dod pa'i longs spyod rnams kyang ston/ /bsam gtan pa la bsam gtan ston/ /bdud</text></item>
<item><p>338b5</p><section>mdo sde</section><text>rnams rab tu 'joms byed cing / /de dag glags rnyed 'gyur mi byed/ /me dbus nas ni pad+ma ltar/ /yang dag ma yin de ston te/ /de bzhin 'dod dang bsam gtan yang / /yang</text></item>
<item><p>338b6</p><section>mdo sde</section><text>dag ma yin de ston to/ /bsams bzhin smad 'tshong rnams su sgyur/ /skyes pa rnams ni bsdu ba'i phyir/ /'dod chags lcags kyus brngod nas su/ /de dag sangs rgyas ye shes</text></item>
<item><p>338b7</p><section>mdo sde</section><text>'god/ /sems can rnams la phan pa'i phyir/ /grong mi dang ni ded dpon dang / /mdun na 'don dang blon po dang / /blon po chen por rtag tu gyur/ /sems can dbul po rnams la ni//</text></item>
<item><p>339a1</p><section>mdo sde</section><text>zad mi shes pa'i gter du gyur/ /gang la sbyin pa byin pa yang / /de dag byang chub sems bskyed btsud/ /nga rgyal khengs pa'i sems can la/ /</text></item>
<item><p>339a2</p><section>mdo sde</section><text>de dag tshan chen mchog gyur te/ /nga rgyal kun kyang bcom nas su/ /bla med byang chub tshol du btsud/ /'jigs skrag sems can rnams la ni/ /rtag tu de yi mdun na 'dug/</text></item>
<item><p>339a3</p><section>mdo sde</section><text>de dag mi 'jigs byin nas kyang / /byang chub tu ni smin par byed/ /de dag lnga mngon shes pa yi/ /drang srong tshangs par spyod gyur te/ /bzod dang des pa tshul khrims dang / /</text></item>
<item><p>339a4</p><section>mdo sde</section><text>sdom pa la ni sems can 'god/ /rim gro lhur byed sems can rnams/ /'jigs pa med pas 'dir mthong na/ /bran dang g.yog tu shin tu gyur/ /slob mar yang ni nye</text></item>
<item><p>339a5</p><section>mdo sde</section><text>bar 'gro /yan lag gang dang gang rnams kyis/ /sems can chos la dgar gyur pa/ /thabs chen shin tu bslabs pa dang / /bya ba dag ni thams cad ston/ /de dag slob</text></item>
<item><p>339a6</p><section>mdo sde</section><text>pa mtha' yas shing / /spyod yul rnams kyang mtha' yas te/ /ye shes mtha' yas rdzogs pas na/ /srog chags mtha' yas grol bar byed/ /bskal pa dag ni bye ba dang /</text></item>
<item><p>339a7</p><section>mdo sde</section><text>bskal pa bye ba phrag brgyar ni/ /bcom ldan sangs rgyas rnams kyis kyang / /de yi yon tan mtha' brjod dka'/ /gang rnams shes rab med pa yi/ /sems can dman pa ma</text></item>
<item><p>339b1</p><section>mdo sde</section><text>gtogs par/ /mkhas pas chos 'di thos gyur nas/ /byang chub mchog la su mi smon/ /de bzhin gshegs pa'i rigs kyi le'u ste bdun pa'o// //de nas li tsa bI dri ma</text></item>
<item><p>339b2</p><section>mdo sde</section><text>med par grags pas byang chub sems dpa' de dag la 'di skad ces smras so/ /skyes bu dam pa dag /byang chub sems dpa' rnams kyi gnyis su med pa'i chos kyi sgor 'jug pa gang</text></item>
<item><p>339b3</p><section>mdo sde</section><text>yin| |spobs par gyis shig /byang chub sems dpa' chos rnam par 'phrul pa zhes bya ba der 'dus pa des 'di skad ces smras so/ /rigs kyi bu/ skye ba dang / 'jig pa ni gnyis te/</text></item>
<item><p>339b4</p><section>mdo sde</section><text>gang ma skyes ma byung ba de la 'jig pa gang yang med de/ mi skye ba'i chos la bzod pa thob pa ni gnyis su med pa la 'jug pa'o/ /byang chub sems dpa' dpal sbas kyis smras pa/ nga</text></item>
<item><p>339b5</p><section>mdo sde</section><text>dang | nga'o zhes bya ba de ni gnyis te/ bdag tu sgro btags pa med na nga'i bar mi 'gyur te/ gang sgro btags pa med pa de ni gnyis su med pa la 'jug pa'o/ /byang chub sems dpa'</text></item>
<item><p>339b6</p><section>mdo sde</section><text>dpal brtsegs kyis smras pa/ kun nas nyon mongs pa dang / rnam par byang ba zhes bya ba de ni gnyis te/ kun nas nyon mongs pa yongs su shes na rnam par byang ba la rlom sems su</text></item>
<item><p>339b7</p><section>mdo sde</section><text>mi 'gyur zhing rlom sems thams cad legs par 'joms pa dang / mthun par 'gro ba'i lam de ni gnyis su med pa la 'jug pa'o/ /byang chub sems dpa' skar bzang gis smras</text></item>
<item><p>340a1</p><section>mdo sde</section><text>pa/ g.yo ba dang / rlom sems de ni gnyis te/ gang g.yo ba med cing rlom sems su ma byed/ yid la mi byed pa/ lhag par bya ba med pa/ lhag par bya ba</text></item>
<item><p>340a2</p><section>mdo sde</section><text>dang bral ba de ni gnyis su med par 'jug pa'o/ /byang chub sems dpa' lag bzang gis smras pa/ byang chub kyi sems dang / nyan thos kyi sems zhes bya ba de ni gnyis te/ gang sgyu ma'i</text></item>
<item><p>340a3</p><section>mdo sde</section><text>sems dang mtshungs par mthong ba de byang chub kyi sems kyang med/ nyan thos kyi sems kyang med de/ gang sems kyi mtshan nyid mtshungs pa de ni gnyis su med par 'jug pa'o//</text></item>
<item><p>340a4</p><section>mdo sde</section><text>byang chub sems dpa' mig mi 'dzums kyis smras pa/ len pa dang / mi len pa de ni gnyis te/ gang mi len pa de mi dmigs pa ste gang mi dmigs pa de la rtog pa dang / bsal bar mi</text></item>
<item><p>340a5</p><section>mdo sde</section><text>byed| chos thams cad mi byed mi spyod pa de ni gnyis su med par 'jug pa'o/ /byang chub sems dpa' mig bzang gis smras pa/ mtshan nyid gcig pa dang / mtshan nyid med pa</text></item>
<item><p>340a6</p><section>mdo sde</section><text>zhes bya ba de ni gnyis so/ /gang rtog par mi byed/ kun tu rtog par mi byed/ mtshan nyid gcig par mi byed/ mtshan nyid med par mi byed do/ /gang mtshan nyid dang / mtshan nyid</text></item>
<item><p>340a7</p><section>mdo sde</section><text>mi 'dra ba la mtshan nyid mtshungs par 'jug pa de ni gnyis su med par 'jug pa'o/ /byang chub sems dpa' skar rgyal gyis smras pa/ dge ba dang / mi dge ba zhes bya ba de ni gnyis</text></item>
<item><p>340b1</p><section>mdo sde</section><text>te| gang dge ba dang / mi dge ba mi slong zhing mtshan ma dang / mtshan ma med pa la gnyis su med par rtog pa ni gnyis su med par 'jug pa'o/ /byang chub sems dpa' seng ges smras pa/ kha</text></item>
<item><p>340b2</p><section>mdo sde</section><text>na ma tho ba dang bcas pa dang / kha na ma tho ba med pa zhes bya ba de ni gnyis te/ gang gis rdo rje ltar rab tu 'bigs pa'i ye shes kyis mi 'ching mi grol ba de ni gnyis su med par 'jug pa'o//</text></item>
<item><p>340b3</p><section>mdo sde</section><text>byang chub sems dpa' seng ge blo gros kyis smras pa/ 'di ni zag pa dang bcas pa/ 'di ni zag pa med pa'o zhes bya ba de ni gnyis te/ gang mnyam pa nyid kyis chos thob pas zag pa dang /</text></item>
<item><p>340b4</p><section>mdo sde</section><text>zag pa med pa'i 'du shes su mi byed/ 'du shes med par gyur pa'ang ma yin/ mnyam pa nyid la mnyam pa nyid thob pa'ang med cing 'du shes kyi mdud pa med pa de ltar gang 'jug</text></item>
<item><p>340b5</p><section>mdo sde</section><text>pa de ni gnyis su med par 'jug pa'o/ /byang chub sems dpa' bde mos kyis smras pa/ 'di ni bde ba/ 'di ni mi bde ba'o zhes bya ba de ni gnyis te/ gang ye shes shin tu rnam par</text></item>
<item><p>340b6</p><section>mdo sde</section><text>dag pa'i phyir grangs thams cad dang bral zhing blo nam mkha' dang mtshungs par mi chags pa de ni gnyis su med par 'jug pa'o/ /byang chub sems dpa' sred med kyis smras pa/ 'di</text></item>
<item><p>340b7</p><section>mdo sde</section><text>ni 'jig rten pa'o/ /'di ni 'jig rten las 'das pa'o zhes bya ba de ni gnyis te/ gang 'jig rten gyi rang bzhin stong pa de la cung zad kyang rgal ba'ang med/ 'jug pa'ang med/ 'gro</text></item>
<item><p>341a1</p><section>mdo sde</section><text>ba'ang med/ mi 'gro ba'ang med de/ gang la mi rgal/ mi 'jug/ 'gro ba'ang med/ mi 'gro ba'ang med pa de ni gnyis su med par 'jug pa'o/ /byang</text></item>
<item><p>341a2</p><section>mdo sde</section><text>chub sems dpa' 'dul ba'i blo gros kyis smras pa/ 'khor ba dang / mya ngan las 'das pa zhes bya ba de ni gnyis te/ 'khor ba'i ngo bo nyid mthong bas mi 'khor zhing yongs su mya ngan</text></item>
<item><p>341a3</p><section>mdo sde</section><text>las mi 'da' ste/ gang de ltar rtogs pa de ni gnyis su med par 'jug pa'o/ /byang chub sems dpa' mngon sum mthong gis smras pa/ zad pa dang / mi zad pa zhes bya ba de ni gnyis</text></item>
<item><p>341a4</p><section>mdo sde</section><text>so| |zad pa ni shin tu zad pa ste/ gang shin tu zad pa de la zad par bya ba ma yin pas na de'i phyir mi zad pa zhes bya'o/ /gang mi zad pa de ni skad cig pa ste/ skad cig pa la zad pa</text></item>
<item><p>341a5</p><section>mdo sde</section><text>med do/ /de lta bur rab tu zhugs pa de ni gnyis su med pa'i chos kyi sgor zhugs pa zhes bya'o/ /byang chub sems dpa' kun nas sbas kyis smras pa/ bdag dang / bdag med do</text></item>
<item><p>341a6</p><section>mdo sde</section><text>zhes bya ba de ni gnyis te/ gang bdag gi dngos po mi dmigs pa de ci zhig bdag med par byed par 'gyur ba de dag gi ngo bo nyid mthong bas gnyis su med pa ni gnyis su med</text></item>
<item><p>341a7</p><section>mdo sde</section><text>par 'jug pa'o/ /byang chub sems dpa' glog gi lhas smras pa/ rig pa dang / ma rig pa zhes bya ba de ni gnyis te/ ma rig pa'i rang bzhin ltar rig pa'ang de bzhin te/ ma rig</text></item>
<item><p>341b1</p><section>mdo sde</section><text>ba gang yin pa de ni lung du ma bstan pa/ bgrang du med pa/ bgrang ba'i lam las 'das pa'o/ /gang 'di la mngon par rtogs pa de ni gnyis su med par 'jug pa'o/ /byang chub sems</text></item>
<item><p>341b2</p><section>mdo sde</section><text>dpa' mthong dgas smras pa/ gzugs nyid stong pa ste/ gzugs bshig pas stong pa ma yin gyi/ gzugs kyi rang bzhin ni stong pa ste/ de bzhin du tshor ba dang / 'du shes dang / 'du byed dang / rnam</text></item>
<item><p>341b3</p><section>mdo sde</section><text>par shes pa stong pa nyid ces bya ba de ni gnyis so/ /rnam par shes pa nyid ni stong pa nyid de/ rnam par shes pa bshig pas stong pa ma yin gyi/ rnam par shes pa'i rang bzhin ni stong pa</text></item>
<item><p>341b4</p><section>mdo sde</section><text>nyid do/ /'di la gang gis nye bar len pa'i phung po lnga la de bzhin du shes shing de lta bur ye shes kyis rig pa de ni gnyis su med par 'jug pa'o/ /byang chub sems dpa' 'od kyi tog</text></item>
<item><p>341b5</p><section>mdo sde</section><text>gis smras pa/ khams bzhi po'ang gzhan la nam mkha'i khams kyang gzhan no zhes bya ba de ni gnyis te/ khams bzhi bo ni nam mkha'i rang bzhin no/ /sngon gyi mtha' yang nam mkha'i</text></item>
<item><p>341b6</p><section>mdo sde</section><text>rang bzhin no/ /phyi ma'i mtha' yang nam mkha'i rang bzhin no/ /de bzhin du da ltar yang nam mkha'i rang bzhin te/ gang de ltar khams la 'jug pa'i ye shes de ni gnyis su med</text></item>
<item><p>341b7</p><section>mdo sde</section><text>par 'jug pa'o/ /byang chub sems dpa' rab kyi blo gros kyis smras pa/ mig dang / gzugs so zhes bya ba de ni gnyis te/ gang mig yongs su shes pas gzugs la mi chags/ mi</text></item>
<item><p>342a1</p><section>mdo sde</section><text>sdang mi rmongs pa de ni zhi ba zhes bya'o/ /de bzhin du rna ba dang sgra/ sna dang dri/ lce dang ro/ lus dang reg /yid dang chos de dag ni gnyis so/ /gang yang yid</text></item>
<item><p>342a2</p><section>mdo sde</section><text>yongs su shes nas chos la mi chags/ mi sdang / mi rmongs pa de ni zhi ba zhes bya'o/ /de ltar zhi ba la gnas pa ni gnyis su med par 'jug pa'o/ /byang chub sems dpa' blo gros mi</text></item>
<item><p>342a3</p><section>mdo sde</section><text>zad pas smras pa/ sbyin pa thams cad mkhyen pa nyid du yongs su bsngo ba de ni gnyis te/ sbyin pa'i ngo bo nyid ni thams cad mkhyen pa'o/ /thams cad mkhyen pa'i ngo bo nyid ni yongs</text></item>
<item><p>342a4</p><section>mdo sde</section><text>su bsngo ba'o/ /de bzhin du tshul khrims dang / bzod pa dang / brtson 'grus dang / bsam gtan dang / shes rab thams cad mkhyen pa nyid du yongs su bsngo ba de ni gnyis so/ /</text></item>
<item><p>342a5</p><section>mdo sde</section><text>thams cad mkhyen pa ni shes rab kyi rang bzhin no/ /yongs su bsngo ba'ang thams cad mkhyen pa'i rang bzhin te/ gang tshul gcig pa 'di la 'jug pa de ni gnyis su med par</text></item>
<item><p>342a6</p><section>mdo sde</section><text>'jug pa'o/ /byang chub sems dpa' blo zab kyis smras pa/ stong pa nyid kyang gzhan la mtshan ma med pa dang / smon pa med pa'ang gzhan no zhes bya ba de ni gnyis te/ stong pa gang</text></item>
<item><p>342a7</p><section>mdo sde</section><text>yin pa de la mtshan ma gang yang med do/ /mtshan ma med pa la smon pa med/ smon pa med pa la sems dang / yid dang / rnam par shes pa rgyu ba med de/ gang rnam par thar pa gcig</text></item>
<item><p>342b1</p><section>mdo sde</section><text>gi sgo de la rnam par thar pa thams cad kyi sgo rnams su blta bar bya ba de ni gnyis su med pa'i sgor 'jug pa'o/ /byang chub sems dpa' dbang po zhi bas smras pa/ sangs rgyas dang /</text></item>
<item><p>342b2</p><section>mdo sde</section><text>chos dang / dge 'dun zhes bya ba de ni gnyis te/ sangs rgyas kyi rang bzhin ni chos so/ /chos kyi rang bzhin ni dge 'dun te/ de dag thams cad kyang 'dus ma byas pa'o/ /'dus ma</text></item>
<item><p>342b3</p><section>mdo sde</section><text>byas ni nam mkha'o/ /chos thams cad kyi tshul ni nam mkha' dang mtshungs te/ gang de ltar rjes su 'gro ba de ni gnyis su med par 'jug pa'o/ /byang chub sems dpa' thogs pa</text></item>
<item><p>342b4</p><section>mdo sde</section><text>med pa'i mig gis smras pa/ 'jig tshogs dang / 'jig tshogs 'gog pa zhes bya ba de ni gnyis te/ 'jig tshogs nyid ni 'gog pa'o/ /de ci'i phyir zhe na/ 'jig tshogs su lta ba mi</text></item>
<item><p>342b5</p><section>mdo sde</section><text>skye ba med cing gang lta ba des 'jig tshogs so zhe'am/ 'jig tshogs 'gog ces mi rtog ste/ de mi rtog /rnam par mi rtog /shin tu mi rtogs pas 'gog pa'i rang bzhin du gyur</text></item>
<item><p>342b6</p><section>mdo sde</section><text>te| mi 'byung mi 'jig pa de ni gnyis su med par 'jug pa'o/ /byang chub sems dpa' shin tu dul bas smras pa/ lus dang / ngag dang / yid kyi sdom pa zhes bya ba de ni gnyis su</text></item>
<item><p>342b7</p><section>mdo sde</section><text>med de/ de ci'i phyir zhe na/ chos 'di dag ni mngon par 'du mi byed pa'i mtshan nyid de/ lus kyi mngon par 'du mi byed pa gang yin pa ngag gi mngon par 'du mi byed pa'ang de'i mtshan</text></item>
<item><p>343a1</p><section>mdo sde</section><text>nyid do/ /yid kyi mngon par 'du mi byed pa'ang de'i mtshan nyid de/ gang chos thams cad kyi mngon par 'du mi byed pa de yin par shes par bya/</text></item>
<item><p>343a2</p><section>mdo sde</section><text>rjes su rig par bya ste/ gang 'di la mngon par 'du mi byed par shes pa de ni gnyis su med par 'jug pa'o/ /byang chub sems dpa' bsod nams zhing gis smras pa/ bsod</text></item>
<item><p>343a3</p><section>mdo sde</section><text>nams dang / bsod nams ma yin pa dang / mi g.yo ba mngon par 'du bya ba mngon par 'du byed do zhes bya ba de ni gnyis te/ gang bsod nams dang / bsod nams ma yin pa dang /</text></item>
<item><p>343a4</p><section>mdo sde</section><text>mi g.yo ba mngon par 'du mi byed pa de ni gnyis su med pa'o/ /bsod nams dang / bsod nams ma yin pa dang / mi g.yo ba'i 'du byed rnams kyi rang gi mtshan nyid stong pa ste</text></item>
<item><p>343a5</p><section>mdo sde</section><text>de la bsod nams kyang med/ bsod nams ma yin pa'ang med/ mi g.yo ba'ang med/ mngon par 'du byed pa'ang med de/ gang de ltar mi sgrub pa de ni gnyis su med par</text></item>
<item><p>343a6</p><section>mdo sde</section><text>'jug pa'o/ /byang chub sems dpa' pad+ma bkod pas smras pa/ bdag kun nas ldang ba las skyes pa de ni gnyis te/ bdag yongs su shes pa ni gnyis mi slong ngo / /de ltar</text></item>
<item><p>343a7</p><section>mdo sde</section><text>gnyis su med par gnas pa la rnam par rig pa med pas rnam par rig pa med pa de ni gnyis su med par 'jug pa'o/ /byang chub sems dpa' dpal gyi snying pos smras pa/</text></item>
<item><p>343b1</p><section>mdo sde</section><text>dmigs pas rab tu phye ba de ni gnyis so/ /gang mi dmigs pa de ni gnyis su med pa ste/ de'i phyir gang len pa med cing 'dor ba med pa de ni gnyis su med par 'jug pa'o/ /byang chub</text></item>
<item><p>343b2</p><section>mdo sde</section><text>sems dpa' zla ba'i bla mas smras pa/ mun pa dang / snang ba zhes bya ba de ni gnyis te/ mun pa'ang med/ snang ba'ang med pa de ni gnyis su med pa'o/ /de ci'i phyir zhe na/ 'di ltar 'gog</text></item>
<item><p>343b3</p><section>mdo sde</section><text>par snyoms par zhugs pa la mun pa'ang med/ snang ba'ang med de/ chos thams cad kyi mtshan nyid kyang de bzhin te/ gang mnyam pa nyid 'di la 'jug pa de ni gnyis su med par</text></item>
<item><p>343b4</p><section>mdo sde</section><text>'jug pa'o/ /byang chub sems dpa' lag na phyag rgya rin po ches smras pa/ mya ngan las 'das pa la mngon par dga' zhing 'khor ba la mi dga' ba de ni gnyis te/ gang mya ngan las</text></item>
<item><p>343b5</p><section>mdo sde</section><text>'das pa la'ang mngon par dga' ba med pa/ 'khor ba la'ang mi dga' ba med pa de ni gnyis su med pa'o/ /de ci'i phyir zhe na/ gang bcings pa las ni grol bar bstan gyi/ gang shin</text></item>
<item><p>343b6</p><section>mdo sde</section><text>tu ma bcings pa de thar pa ga la tshol/ ma bcings ma grol ba'i dge slong gis ni dga' ba dang / mi dga' ba'ang mi rnyed de/ de ni gnyis su med par 'jug pa'o/ /byang chub sems dpa'</text></item>
<item><p>343b7</p><section>mdo sde</section><text>nor bu brtsegs pa'i rgyal pos smras pa/ lam dang / lam ngan pa'o zhes bya ba de ni gnyis te/ lam du zhugs pa la ni lam ngan pa mi spyod do/ /mi spyod pa la gnas pa ni lam gyi 'du shes</text></item>
<item><p>344a1</p><section>mdo sde</section><text>sam| lam ma yin pa'i 'du shes su mi 'gyur ro/ /'du shes yongs su rig pa ni blo gnyis su mi 'jug ste/ de ni gnyis su med par 'jug pa'o/ /</text></item>
<item><p>344a2</p><section>mdo sde</section><text>byang chub sems dpa' bden dgas smras pa/ bden pa dang / rdzun pa zhes bya ba de ni gnyis te/ bden pa mthong bas kyang bden pa nyid yang dag par rjes su mi mthong na rdzun pa</text></item>
<item><p>344a3</p><section>mdo sde</section><text>lta ga la mthong / de ci'i phyir zhe na/ sha'i mig gis mi mthong gi shes rab kyi mig gis mthong ste/ ji ltar mi mthong na rnam par mi mthong ba de ltar mthong ngo / /gang la mthong</text></item>
<item><p>344a4</p><section>mdo sde</section><text>ba'ang med/ rnam par mthong ba'ang med pa de ni gnyis su med par 'jug pa'o/ /de ltar byang chub sems dpa' de dag gis rang rang gi bstan pa bshad nas 'jam dpal gzhon</text></item>
<item><p>344a5</p><section>mdo sde</section><text>nur gyur pa la 'di skad ces smras so/ /'jam dpal/ byang chub sems dpa'i gnyis su med par 'jug pa gang yin/ 'jam dpal gyis smras pa/ skyes bu dam pa khyed kun</text></item>
<item><p>344a6</p><section>mdo sde</section><text>gyis kyang legs par smras mod kyi khyed kyis bshad pa de thams cad ni gnyis so/ /bstan pa gcig ni ma gtogs te brjod du med pa/ smrar med pa/ bshad du med pa/ bsgrag</text></item>
<item><p>344a7</p><section>mdo sde</section><text>tu med pa/ bstan du med par gdags su med pa de ni gnyis su med par 'jug pa'o/ /de nas 'jam dpal gzhon nur gyur pas li tsa bI dri ma med par grags pa la 'di skad</text></item>
<item><p>344b1</p><section>mdo sde</section><text>ces smras so/ /kho bo cag gis ni rang rang gi bstan pa bshad zin na rigs kyi bu khyod kyang gnyis su med pa'i chos kyi sgo bstan pa la spobs par gyis shig /de nas li tsa bI dri ma med par</text></item>
<item><p>344b2</p><section>mdo sde</section><text>grags pa cang mi smra bar gyur to/ /de nas 'jam dpal gzhon nur gyur pas li tsa bI dri ma med par grags pa la legs so zhes bya ba byin te/ legs so/ /legs so/ /rigs kyi bu/ 'di</text></item>
<item><p>344b3</p><section>mdo sde</section><text>ni byang chub sems dpa' rnams kyi gnyis su med par 'jug pa yin te/ de la yi ge dang / sgra dang / rnam par rig pa'i rgyu ba med do/ /bstan pa 'di bshad pa na byang chub sems dpa'</text></item>
<item><p>344b4</p><section>mdo sde</section><text>lnga stong gnyis su med pa'i chos kyi sgor zhugs bas mi skye ba'i chos la bzod pa thob par gyur to/ /gnyis su med pa'i chos kyi sgor 'jug pa'i le'u ste brgyad pa'o// //de nas tshe dang ldan pa shA ri'i bus 'di snyam du bsams te/ gdugs tshod la'ang bab na byang chub sems dpa' chen po 'di dag ni mi ldang na 'di dag zan gar za snyam mo/ /de nas</text></item>
<item><p>344b5</p><section>mdo sde</section><text>li tsa bI dri ma med par grags pas tshe dang ldan pa shA ri'i bu'i sems kyi rtog pa sems kyis shes nas tshe dang ldan pa shA ri'i bu la 'di skad ces smras so/ /btsun pa shA ri'i bu/ de</text></item>
<item><p>344b6</p><section>mdo sde</section><text>bzhin gshegs pas rnam par thar pa brgyad po gang dag gsungs pa'i rnam par thar pa de dag la gnas par gyis la zang zing dang 'dres pa'i rgyud kyis chos ma nyan cig /btsun pa shA</text></item>
<item><p>345a1</p><section>mdo sde</section><text>ri'i bu/ yud tsam zhig sdod cig dang / sngon ma myong ba'i kha zas za bar 'gyur ro/ /de nas de'i tshe li tsa bI dri ma med par grags pa de lta bu'i ting nge</text></item>
<item><p>345a2</p><section>mdo sde</section><text>'dzin la snyoms par zhugs te/ 'di 'dra ba'i rdzu 'phrul mngon par 'du bya ba mngon par 'du byas so/ /gang steng gi phyogs su sangs rgyas kyi zhing 'di nas sangs rgyas kyi zhing</text></item>
<item><p>345a3</p><section>mdo sde</section><text>gang+gA'i klung bzhi bcu rtsa gnyis kyi bye ma snyed 'das pa 'jig rten gyi khams spos thams cad kyi dri mchog ces bya ba yod de/ byang chub sems dpa' de dag</text></item>
<item><p>345a4</p><section>mdo sde</section><text>dang / nyan thos chen po de dag la bstan to/ /de na de bzhin gshegs pa spos mchog brtsegs pa zhes bya ba da ltar bzhugs te 'tsho zhing gzhes so/ /'jig rten gyi</text></item>
<item><p>345a5</p><section>mdo sde</section><text>khams der phyogs bcu'i sangs rgyas kyi zhing thams cad kyi mi dang / lha'i dri 'byung ba de bas 'jig rten gyi khams de'i shing las ches khyad du 'phags pa 'byung ngo / /'jig rten</text></item>
<item><p>345a6</p><section>mdo sde</section><text>gyi khams de na ni nyan thos dang / rang sangs rgyas rnams kyi ming yang med de/ byang chub sems dpa' 'ba' zhig gi tshogs 'dus pa de dag la de bzhin gshegs pa spos mchog</text></item>
<item><p>345a7</p><section>mdo sde</section><text>brtsegs pa de chos ston to/ /'jig rten gyi khams de na khang ba brtsegs pa thams cad kyang spos las byas/ 'chags dang / skyed mos tshal dang / gzhal med khang thams</text></item>
<item><p>345b1</p><section>mdo sde</section><text>cad kyang spos las byas so/ /gang byang chub sems dpa' de dag zas za ba'i zas de'i dris 'jig rten gyi khams ched med pa khyab bo/ /de'i tshe bcom ldan 'das de bzhin gshegs</text></item>
<item><p>345b2</p><section>mdo sde</section><text>pa spos mchog brtsegs pa byang chub sems dpa' de dag dang thabs gcig tu bshos gsol ba'i phyir zhugs te/ de na lha'i bu spos bkod ba'i zas zhes bya ba theg pa chen po la</text></item>
<item><p>345b3</p><section>mdo sde</section><text>yang dag par zhugs pa de bcom ldan 'das dang / byang chub sems dpa' de dag gi rim gro dang / bsnyen bkur byed par brtson no/ /de nas thams cad dang ldan pa'i 'khor des 'jig</text></item>
<item><p>345b4</p><section>mdo sde</section><text>rten gyi khams de na bcom ldan 'das de dang / byang chub sems dpa' de dag bshos la bkod de bzhugs pa mthong ngo / /de nas li tsa bI dri ma med par grags pas byang chub sems</text></item>
<item><p>345b5</p><section>mdo sde</section><text>dpa' de dag thams cad la 'di skad ces smras so/ /skyes bu dam pa khyed kyi nang na sangs rgyas kyi zhing de nas zas len par su spro/ /de na 'jam dpal gyi byin gyi rlabs kyis su'ang spro</text></item>
<item><p>345b6</p><section>mdo sde</section><text>ba med do/ /de nas li tsa bI dri ma med par grags pas 'jam dpal gzhon nur gyur pa la 'di skad cas smras so/ /'jam dpal/ khyod kyi 'khor 'di 'dra ba ngo mi tsha'ang / smras pa/</text></item>
<item><p>345b7</p><section>mdo sde</section><text>rigs kyi bu/ de bzhin gshegs pas ma bslabs pa la brnyes par mi bya'o zhes ma gsungs sam/ de nas li tsa bI dri ma med par grags pa mal de nas ma langs par byang</text></item>
<item><p>346a1</p><section>mdo sde</section><text>chub sems dpa' de dag gi mdun du sprul pa'i byang chub sems dpa'i lus gser gyi kha dog lta bu mtshan dang / dpe byad bzang pos legs par brgyan</text></item>
<item><p>346a2</p><section>mdo sde</section><text>pa zhig sprul to/ /gang gis 'khor de dag thams cad mog mog por byas par 'gyur ba de lta bu'i gzugs su snang bar gyur to/ /de nas li tsa bI dri ma med par grags pas sprul</text></item>
<item><p>346a3</p><section>mdo sde</section><text>pa'i byang chub sems dpa' de dag la 'di skad ces smras so/ /rigs kyi bu/ khyod steng gi phyogs su song la sangs rgyas kyi zhing gang+gA'i klung bzhi bcu rtsa gnyis kyi bye ma snyed 'das</text></item>
<item><p>346a4</p><section>mdo sde</section><text>pa na 'jig rten gyi khams spos thams cad kyi dri mchog ces bya ba yod de/ de na de bzhin gshegs pa spos mchog brtsegs pa zhes bya ba da ltar bshos gsol ba'i phyir</text></item>
<item><p>346a5</p><section>mdo sde</section><text>bzhugs pa der song la de bzhin gshegs pa de'i zhabs la mgo bos phyag btsal te 'di skad ces gsol cig /li tsa bI dri ma med par grags pa bcom ldan 'das kyi zhabs</text></item>
<item><p>346a6</p><section>mdo sde</section><text>la lan brgya stong du mgo bos phyag btsal nas bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ 'tsho'am/ stobs dang / bde ba dang /</text></item>
<item><p>346a7</p><section>mdo sde</section><text>kha na ma tho ba mi mnga' zhing bde bar reg pa la gnas sam zhes snyun gsol zhing 'di skad ces kyang mchi'o/ /bcom ldan 'das kyis gsol ba'i pham pha bas bdag la stsal</text></item>
<item><p>346b1</p><section>mdo sde</section><text>bar gsol/ des 'jig rten gyi khams mi mjed du sangs rgyas kyi mdzad pa bgyid par 'gyur ro/ /dman pa la mos pa'i sems can 'di dag kyang rgya chen po la dad par bgyid par</text></item>
<item><p>346b2</p><section>mdo sde</section><text>'gyur ro/ /de bzhin gshegs pa'i mtshan kyang rgyas par bgyid par 'gyur ro zhes gsol cig /de nas sprul pa'i byang chub sems dpa' des li tsa bI dri ma med par grags pa</text></item>
<item><p>346b3</p><section>mdo sde</section><text>la legs so zhes byas nas de mnyan te/ byang chub sems dpa' de dag gi mdun nas bzhin gyen du bltas te song na/ byang chub sems dpa' de dag gis de 'gro ba ma mthong</text></item>
<item><p>346b4</p><section>mdo sde</section><text>ngo| |de nas sprul pa'i byang chub sems dpa' des 'jig rten gyi khams spos thams cad kyi dri mchog ces bya ba der phyin nas/ bcom ldan 'das de bzhin gshegs pa spos mchog</text></item>
<item><p>346b5</p><section>mdo sde</section><text>brtsegs pa de'i zhabs la mgo bos phyag btsal te 'di skad ces gsol to/ /bcom ldan 'das/ byang chub sems dpa' dri ma med par grags pa bcom ldan 'das kyi zhabs la</text></item>
<item><p>346b6</p><section>mdo sde</section><text>mgo bos phyag btsal nas bcom ldan 'das la gnod pa chung ngam/ nyam nga ba nyung ngam/ bskyod pa yang ngam/ 'tsho 'am/ stobs dang / bde ba dang / kha na ma tho ba mi mnga'</text></item>
<item><p>346b7</p><section>mdo sde</section><text>zhing bde par reg pa la gnas sam zhes snyun gsol lo/ /des bcom ldan 'das kyi zhabs la lan brgya stong du mgo bos phyag btsal nas 'di skad ces gsol to/ /bcom ldan</text></item>
<item><p>347a1</p><section>mdo sde</section><text>'das gsol ba'i zhal zas kyi pham phabs bdag la stsal bar gsol/ des 'jig rten gyi khams mi mjed 'dir sangs rgyas kyi mdzad pa bgyid</text></item>
<item><p>347a2</p><section>mdo sde</section><text>par 'gyur ro/ /dman pa la mos pa'i sems can 'di dag kyang sangs rgyas kyi chos rgya chen po la blo gros mos par bgyid cing sangs rgyas kyi mtshan kyang rgyas par bgyid par</text></item>
<item><p>347a3</p><section>mdo sde</section><text>'gyur ro zhes mchi'o/ /de nas bcom ldan 'das de bzhin gshegs pa spos mchog brtsegs pa'i sangs rgyas kyi zhing gi byang chub sems dpa' de dag ngo mtshar du</text></item>
<item><p>347a4</p><section>mdo sde</section><text>gyur nas bcom ldan 'das de bzhin gshegs pa spos mchog brtsegs pa de la 'di skad ces gsol to/ /bcom ldan 'das/ sems can chen po 'di lta bu ga la</text></item>
<item><p>347a5</p><section>mdo sde</section><text>mchis/ 'jig rten gyi khams mi mjed de gang na mchis/ dman pa la mos pa zhes bgyi ba de ci lags zhes bcom ldan 'das de la byang chub sems dpa' de dag</text></item>
<item><p>347a6</p><section>mdo sde</section><text>gis de skad ces zhus pa dang / de nas bcom ldan 'das kyis byang chub sems dpa' de dag la 'di skad ces bka' stsal to/ /rigs kyi bu/ 'og gi phyogs na sangs</text></item>
<item><p>347a7</p><section>mdo sde</section><text>rgyas kyi zhing 'di nas sangs rgyas kyi zhing gang+gA'i klung bzhi bcu rtsa gnyis kyi bye ma snyed 'das pa na 'jig rten gyi khams mi med ces bya ba yod de/ de na de bzhin gshegs pa</text></item>
<item><p>347b1</p><section>mdo sde</section><text>shAkya thub pa zhes bya ba snyigs ma lnga'i sangs rgyas kyi zhing na dman pa la mos pa'i sems can rnams la chos ston to/ /de nas byang chub sems dpa' dri ma med par grags pa</text></item>
<item><p>347b2</p><section>mdo sde</section><text>zhes bya ba rnam par thar pa bsam gyis mi khyab pa la gnas pa de byang chub sems dpa' rnams la chos ston te/ des nga'i ming yongs su bsgrags pa dang / 'jig rten gyi khams</text></item>
<item><p>347b3</p><section>mdo sde</section><text>'di'i bsngags pa rab tu bstan pa dang / byang chub sems dpa' de dag gi dge ba'i rtsa ba shin tu 'bar bar bya ba'i phyir sprul pa'i byang chub sems dpa' btang ngo / /de nas</text></item>
<item><p>347b4</p><section>mdo sde</section><text>byang chub sems dpa' de dag gis 'di skad ces gsol to/ /bcom ldan 'das/ byang chub sems dpa' de'i che ba ji tsam na de'i sprul pa 'di'ang rdzu 'phrul dang / stobs dang / mi</text></item>
<item><p>347b5</p><section>mdo sde</section><text>'jigs pa 'di lta bur gyur/ bcom ldan 'das des bka' stsal pa/ byang chub sems dpa' de'i che ba ni 'di 'dra ste/ des phyogs bcu'i sangs rgyas kyi zhing thams cad du</text></item>
<item><p>347b6</p><section>mdo sde</section><text>sprul pa 'gyed de sprul ba de dag sangs rgyas kyi zhing de dag gi sems can thams cad las sangs rgyas kyi bya bas nye bar gnas par 'gyur ro/ /de nas bcom ldan 'das de</text></item>
<item><p>347b7</p><section>mdo sde</section><text>bzhin gshegs pa spos mchog brtsegs pas dri thams cad dang ldan pa'i snod du dri thams cad bsgos pa'i zas blugs te/ de sprul pa'i byang chub sems dpa' de la byin no/ /</text></item>
<item><p>348a1</p><section>mdo sde</section><text>de nas de'i tshe byang chub sems dpa' brgya stong phrag dgu bcu'ang der 'gro bar chas te/ bcom ldan 'das/ bdag cag kyang 'jig rten gyi khams mi mjed</text></item>
<item><p>348a2</p><section>mdo sde</section><text>der bcom ldan 'das shAkya thub pa de la blta ba dang / phyag 'tshal ba dang / bsnyen bkur bgyi ba dang / dri ma med par grags pa de dang / byang chub sems dpa' de dag kyang /</text></item>
<item><p>348a3</p><section>mdo sde</section><text>blta ba'i slad du mchi'o/ /bcom ldan 'das des bka' stsal pa/ rigs kyi bu dag /da de'i dus la bab par shes na de ngas shig /rigs kyi bu dag /sems can de dag</text></item>
<item><p>348a4</p><section>mdo sde</section><text>myos shing bag med par gyur ta te/ dri rnams med par gyis la dengs shig /'jig rten gyi khams mi mjed de'i sems can de dag spa gong bar 'gyur du 'ong gi rang gi gzugs</text></item>
<item><p>348a5</p><section>mdo sde</section><text>kyang sgyur cig /'jig rten gyi khams de la'ang ngan par 'du shes bskyed nas khong khro ba'i 'du shes ma skyed cig /de ci'i phyir zhe na/ rigs kyi bu/ sangs rgyas kyi zhing ni</text></item>
<item><p>348a6</p><section>mdo sde</section><text>nam mkha'i zhing ste/ sems can rnams yongs su smin par bya ba'i phyir sangs rgyas bcom ldan 'das rnams ni sangs rgyas kyi yul thams cad mi ston to/ /de nas sprul pa'i</text></item>
<item><p>348a7</p><section>mdo sde</section><text>byang chub sems dpa' des zhal zas de thogs nas byang chub sems dpa' brgya stong phrag dgu bcu dang lhan cig tu sangs rgyas kyi mthu dang / dri ma med par grags pa'i byin gyi</text></item>
<item><p>348b1</p><section>mdo sde</section><text>rlabs kyis skad cig yud tsam thang cig de nyid la 'jig rten gyi khams spos thams cad kyi dri mchog de nas mi snang bar gyur te/ li tsa bI dri ma med par grags pa'i khyim na 'dug go/</text></item>
<item><p>348b2</p><section>mdo sde</section><text>de nas li tsa bI dri ma med par grags pas seng ge'i khri snga ma ci 'dra ba de lta bu'i seng ge'i khri brgya stong phrag dgu bcu byin gyis brlabs te/ de la byang chub sems dpa' de dag 'khod</text></item>
<item><p>348b3</p><section>mdo sde</section><text>do| |de nas sprul pa'i byang chub sems dpa' des zhal zas kyis bkang ba'i snod de dri ma med par grags pa la byin no/ /de nas zhal zas de'i dris yangs pa'i grong khyer chen</text></item>
<item><p>348b4</p><section>mdo sde</section><text>por 'dug par gyur te/ 'jig rten gyi khams stong gi bar du dri zhim po mnam par gyur to/ /gang yangs pa'i grong khyer gyi bram ze dang / khyim bdag rnams dang / li tsa bI rnams</text></item>
<item><p>348b5</p><section>mdo sde</section><text>kyi dbang po li tsa bI zla gdugs kyis dri de mnams nas ngo mtshar du gyur rmad du gyur te/ lus dang / sems dang bar gyur nas li tsa bI brgyad khri bzhi stong tshang ba dang lhan cig tu dri ma</text></item>
<item><p>348b6</p><section>mdo sde</section><text>med par grags pa'i khyim du zhugs so/ /de dag gi khyim de na byang chub sems dpas gang pa'i seng ge'i khri de tsam du mtho ba de tsam du che zhing yangs pa la 'khod pa mthong ste/</text></item>
<item><p>348b7</p><section>mdo sde</section><text>mthong nas de dag shin tu mos shing rab tu dga' ba chen po skyes te/ de dag thams cad kyis nyan thos chen po de dag dang / byang chub sems dpa' chen po de dag la phyag btsal</text></item>
<item><p>349a1</p><section>mdo sde</section><text>nas phyogs gcig tu 'khod do/ /sa la spyod pa'i lha'i bu rnams dang / 'dod pa na spyod pa dang / gzugs yod pa na spyod pa'i lha'i bu rnams kyang</text></item>
<item><p>349a2</p><section>mdo sde</section><text>dri des bskul nas li tsa bI dri ma med par grags pa'i khyim du lhags so/ /de nas li tsa bI dri ma med par grags pas gnas brtan shA ri'i bu dang / nyan thos chen po de dag la</text></item>
<item><p>349a3</p><section>mdo sde</section><text>'di skad ces smras so/ /btsun pa rnams/ de bzhin gshegs pa'i zhal zas bdud rtsi thugs rje chen pos yongs su bsgos pa zo la nyi tshe ba'i spyod pa la sems nye bar ma 'dogs</text></item>
<item><p>349a4</p><section>mdo sde</section><text>shig /sbyin pa spyod ma nus sa re/ de na nyan thos kha cig 'di snyam du sems so/ /zhal zas nyung du 'di la 'di lta bu'i 'khor 'dis ji ltar bza'o snyam mo/ /de nas sprul</text></item>
<item><p>349a5</p><section>mdo sde</section><text>pa'i byang chub sems dpa' des nyan thos de dag la 'di skad ces smras so/ /tshe dang ldan pa dag /khyed rang gi shes rab dang / bsod nams dang / de bzhin gshegs pa'i</text></item>
<item><p>349a6</p><section>mdo sde</section><text>shes rab dang / bsod nams su ma snyoms shig /de ci'i phyir zhe na/ 'di lta ste/ dper na/ rgya mtsho chen po bzhi ni zad kyang srid kyi/ zhal zas 'di la zad pa cung zad kyang</text></item>
<item><p>349a7</p><section>mdo sde</section><text>med do/ /sems can thams cad kyis zhal zas 'di kham ri rab tsam du bskal bar zos kyang 'di zad par mi 'gyur ro/ /de ci'i phyir zhe na/ tshul khrims dang / shes</text></item>
<item><p>349b1</p><section>mdo sde</section><text>rab dang / ting nge 'dzin mi zad pa las byung ba de bzhin gshegs pa'i zhal zas kyi snod du lus pa 'di zad par mi nus so/ /de nas zhal zas des 'khor thams cad la tshim</text></item>
<item><p>349b2</p><section>mdo sde</section><text>par byas kyang zhal zas de zad par ma gyur to/ /byang chub sems dpa' dang / nyan thos dang / brgya byin dang / tshangs pa dang / 'jig rten skyong ba rnams dang / sems can gzhan</text></item>
<item><p>349b3</p><section>mdo sde</section><text>dag gis zhal zas zos pa de dag kyang ji ltar 'jig rten gyi khams bde ba thams cad kyis rab tu brgyan pa na byang chub sems dpa' rnams kyi bde ba ci 'dra ba de lta bu'i bde pa</text></item>
<item><p>349b4</p><section>mdo sde</section><text>lus las skyes so/ /de dag gi spu'i khung bu nas kyang 'di lta bu'i dri 'byung ba ni/ 'di lta ste/ dper na/ 'jig rten gyi khams spos thams cad kyi dri mchog de na shing rnams las</text></item>
<item><p>349b5</p><section>mdo sde</section><text>dri 'byung ba bzhin no/ /de nas li tsa bI dri ma med par grags pa shes bzhin du bcom ldan 'das de bzhin gshegs pa spos mchog brtsegs pa'i sangs rgyas kyi zhing nas lhags</text></item>
<item><p>349b6</p><section>mdo sde</section><text>pa'i byang chub sems dpa' rnams la 'di skad ces smras so/ /rigs kyi bu dag /de bzhin gshegs pa spos mchog brtsegs pa de'i chos ston ba ci 'dra/ de dag gis smras pa</text></item>
<item><p>349b7</p><section>mdo sde</section><text>de bzhin gshegs pa de ni yi ge dang / nges pa'i tshig gis chos mi ston te/ dri de nyid kyis byang chub sems dpa' rnams 'dul bar gyur te/ spos kyi shing gang dang / gang gi drung du</text></item>
<item><p>350a1</p><section>mdo sde</section><text>byang chub sems dpa' de dag 'dug pa de dang / de dag las 'di 'dra ba'i dri byung ste/ gang dri de mnams ma thag tu byang chub sems dpa'i yon tan</text></item>
<item><p>350a2</p><section>mdo sde</section><text>thams cad kyi 'byung gnas zhes bya ba'i ting nge 'dzin rab tu thob par 'gyur ro/ /ting nge 'dzin de thob ma thag tu de dag thams cad la byang chub sems dpa'i yon tan rnams</text></item>
<item><p>350a3</p><section>mdo sde</section><text>skye'o| |de nas byang chub sems dpa' de dag gis li tsa bI dri ma med par grags pa la 'di skad ces smras so/ /'di na bcom ldan 'das shAkya thub pa chos bstan pa ji lta bu</text></item>
<item><p>350a4</p><section>mdo sde</section><text>rab tu ston par mdzad/ smras pa/ skyes bu dam pa rnams/ sems can 'di dag ni gdul dka' ste/ sems can dmu rgod gdul dka' ba 'di rnams la dmu rgod dang /</text></item>
<item><p>350a5</p><section>mdo sde</section><text>gdul dka' ba gdul ba'i gtam rnams rab tu ston to/ /dmu rgod gdul dka' ba rnams gdul ba gang / dmu rgod gdul dka' ba'i gtam de gang zhe na/ 'di lta ste /</text></item>
<item><p>350a6</p><section>mdo sde</section><text>'di ni sems can dmyal ba'o/ /'di ni dud 'gro'i skye gnas so/ /'di ni gshin rje'i 'jig rten no/ /'di ni mi khom pa'o/ /'di ni dbang po nyams par skye ba'o/ /'di</text></item>
<item><p>350a7</p><section>mdo sde</section><text>ni lus kyi nyes par spod pa'o/ /'di ni lus kyis nyes par spyad pa'i rnam par smin pa'o/ /'di ni ngag gi nyes par spyod pa'o/ /'di ni ngag gis nyes par spyad pa'i rnam par</text></item>
<item><p>350b1</p><section>mdo sde</section><text>smin pa'o/ /'di ni yid kyi nyes par spyod pa'o/ /'di ni yid kyis nyes par spyad pa'i rnam par smin pa'o/ /'di ni srog gcod pa'o/ /'di ni ma byin par len pa'o/ /'di ni 'dod</text></item>
<item><p>350b2</p><section>mdo sde</section><text>pas log par g.yem pa'o/ /'di ni brdzun du smra ba'o/ /'di ni phra ma'o/ /'di ni ngag rtsub pa'o/ /'di ni tshig kyal pa'o/ /'di ni brnab sems so/ /'di ni gnod sems so/ /</text></item>
<item><p>350b3</p><section>mdo sde</section><text>'di ni log par lta ba'o/ /'di ni de dag gi rnam par smin pa'o/ /'di ni ser sna'o/ /'di ni ser sna'i 'bras bu'o/ /'di ni 'chal pa'i tshul khrims so/ /'di ni khro ba'o/ /'di ni</text></item>
<item><p>350b4</p><section>mdo sde</section><text>le lo'o/ /'di ni le lo'i 'bras bu'o/ /'di ni 'chal pa'i shes rab bo/ /'di ni 'chal pa'i shes rab kyi 'bras bu'o/ /'di ni bslab pa'i gzhi las 'das pa'o/ /'di ni</text></item>
<item><p>350b5</p><section>mdo sde</section><text>so sor thar pa'o/ /'di ni bya pa'o/ /'di ni mi bya ba'o/ /'di ni rnam par 'byor pa'o/ /'di ni spong ba'o/ /'di ni sgrib pa'o/ /'di ni sgrib pa med pa'o/ /'di ni ltung ba'o/ /'di</text></item>
<item><p>350b6</p><section>mdo sde</section><text>ni ltung ba las byung ba'o/ /'di ni lam mo/ /'di ni lam ngan pa'o/ /'di ni dge ba'o/ /'di ni mi dge ba'o/ /'di ni kha na ma tho ba dang bcas pa'o/ /'di ni kha na ma tho ba med</text></item>
<item><p>350b7</p><section>mdo sde</section><text>pa'o| |'di ni zag pa dang bcas pa'o/ /'di ni zag pa med pa'o/ /'di ni 'jig rten pa'o/ /'di ni 'jig rten las 'das pa'o/ /'di ni 'dus byas so/ /'di ni 'dus ma</text></item>
<item><p>351a1</p><section>mdo sde</section><text>byas so/ /'di ni kun nas nyon mongs pa'o/ /'di ni rnam par byang ba'o/ /'di ni 'khor ba'o/ /'di ni mya ngan las 'das pa'o zhes de lta bur</text></item>
<item><p>351a2</p><section>mdo sde</section><text>chos rnam pa du mar bshad nas rta dmu rgod lta bu'i sems rab tu gnas par byed do/ /'di lta ste/ dper na/ rta'am/ bal glang dmu rgod gnad du brdab pa tshun chad kyis</text></item>
<item><p>351a3</p><section>mdo sde</section><text>dul bar 'gyur ro/ /de bzhin du sems can dmu rgod gdul dka' ba rnams kyang sdug bsngal thams cad smos pa'i gtam gyis dul bar 'gyur ro/ /byang chub sems</text></item>
<item><p>351a4</p><section>mdo sde</section><text>dpa' de dag gis smras pa/ 'di ltar bcom ldan 'das shAkya thub pa sangs rgyas kyi che ba bzhag ste/ ngan cing dbul ba sems can dmu rgod rnams 'dul ba ni ngo mtshar</text></item>
<item><p>351a5</p><section>mdo sde</section><text>to| |byang chub sems dpa' gang 'di lta bur sangs rgyas kyi zhing yang pa na 'khod pa de dag gi snying rje chen po'ang bsam gyis mi khyab bo/ /de nas li tsa bI dri ma med par</text></item>
<item><p>351a6</p><section>mdo sde</section><text>grags pas smras pa/ skyes bu dam pa dag /de de bzhin te ji skad smras pa de bzhin no/ /gang 'dir skyes pa'i byang chub sems dpa' 'di dag gis snying rje chen po shin tu</text></item>
<item><p>351a7</p><section>mdo sde</section><text>brtan no/ /de dag 'jig rten gyi khams 'dir tshe gcig la sems can gyi don shin tu mang du byed de/ 'jig rten gyi khams spos thams cad kyi dri mchog der bskal pa brgya</text></item>
<item><p>351b1</p><section>mdo sde</section><text>stong gis kyang sems can gyi don de ltar byed mi nus so/ /de ci'i phyir zhe na/ skyes bu dam pa dag /'jig rten gyi khams mi mjed 'dir gang de dag yongs su 'dzin par 'gyur ba'i</text></item>
<item><p>351b2</p><section>mdo sde</section><text>dge ba bsags pa chos bcu yod de/ de dag ni sangs rgyas kyi zhing gzhan na med do/ /bcu gang zhe na/ 'di lta ste/ dbul po rnams la ni sbyin pas sdud do/ /tshul khrims 'chal</text></item>
<item><p>351b3</p><section>mdo sde</section><text>pa rnams la ni tshul khrims kyis sdud do/ /khong khro ba rnams la ni bzod pas sdud do/ /le lo can rnams la ni brtson 'grus kyis sdud do/ /sems g.yeng ba rnams la ni bsam</text></item>
<item><p>351b4</p><section>mdo sde</section><text>gtan gyis sdud do/ /shes rab 'chal ba rnams la ni shes rab kyis sdud do/ /mi khom par gyur pa rnams la ni mi khom pa brgyad las 'da' ba ston to/ /nyi tshe bar spyod pa</text></item>
<item><p>351b5</p><section>mdo sde</section><text>rnams la ni theg pa chen po ston to/ /dge ba'i rtsa ba ma bskyed pa rnams la ni dge ba'i rtsa bas sdud do/ /bsdu ba'i dngos po bzhis rtag tu rgyun mi 'chad par sems can yongs</text></item>
<item><p>351b6</p><section>mdo sde</section><text>su smin par byed pa ste/ dge ba bsags pa'i chos bcu po 'di dag rab tu 'dzin par 'gyur ba de dag ni sangs rgyas kyi zhing gzhan na med do/ /byang chub sems dpa' de</text></item>
<item><p>351b7</p><section>mdo sde</section><text>dag gis smras pa/ chos du dang ldan na byang chub sems dpa' 'jig rten gyi khams mi mjed 'di nas shi 'phos nas ma rmas ma snang par sangs rgyas kyi zhing yongs su dag</text></item>
<item><p>352a1</p><section>mdo sde</section><text>par 'gro bar 'gyur/ smras pa/ chos brgyad dang ldan na byang chub sems dpa' 'jig rten gyi khams mi mjed 'di nas shi 'phos nas</text></item>
<item><p>352a2</p><section>mdo sde</section><text>ma rmas ma snad par sangs rgyas kyi zhing yongs su dag par 'gro bar 'gyur ro/ /brgyad gang zhe na/ sems can thams cad la bdag gis phan par bya ste/ 'di dag las</text></item>
<item><p>352a3</p><section>mdo sde</section><text>ni phan pa chung zad kyang mi 'chol la/ sems can thams cad kyi sdug bsngal thams cad bzod par bya ste/ des dge ba'i rtsa ba thams cad sems can thams cad la</text></item>
<item><p>352a4</p><section>mdo sde</section><text>gtang bar bya'o snyam pa dang / sems can thams cad la khong khro ba med pa dang / byang chub sems dpa' thams cad la ston pa lta bur dga' ba dang / thos pa dang /</text></item>
<item><p>352a5</p><section>mdo sde</section><text>mthos pa'i chos rnams thos na mi spong ba dang / gzhan gyi rnyed pa la phrag dog med cing bdag gi rnyed pas mi snyems shing sems nges par sems pa dang / bdag gi</text></item>
<item><p>352a6</p><section>mdo sde</section><text>'khrul pa la so sor rtog cing gzhan gyi nyes pa mi gleng ba dang / bag yod pa la dga' zhing yon tan thams cad yang dag par len pa ste/ chos brgyad po de dag dang</text></item>
<item><p>352a7</p><section>mdo sde</section><text>ldan na byang chub sems dpa' 'jig rten gyi khams mi mjed nas shi 'phos nas ma rmas ma snad par sangs rgyas kyi zhing yongs su dag par 'gro bar 'gyur ro/ /</text></item>
<item><p>352b1</p><section>mdo sde</section><text>de nas li tsa bI dri ma med par grags pa dang / 'jam dpal gzhon nur gyur pas de ltar 'khor der 'dus pa la de ltar chos bstan pas 'di ltar srog chags 'bum tshang ba</text></item>
<item><p>352b2</p><section>mdo sde</section><text>bla na med pa yang dag par rdzogs pa'i byang chub tu sems skyes so/ /byang chub sems dpa' khri ni mi skye ba'i chos la bzod pa thob par gyur to/ /sprul pas zhal zas blangs pa'i</text></item>
<item><p>352b3</p><section>mdo sde</section><text>le'u ste dgu pa'o// //yang de'i tshe bcom ldan 'das a mra srung ba'i tshal na chos ston pa'i 'khor gyi khyams de'ang rgya che zhing yangs par gyur to/ /'khor de'ang</text></item>
<item><p>352b4</p><section>mdo sde</section><text>gser gyi kha dog lta bur 'dug go /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ 'di ltar a rma srung ba'i tshal</text></item>
<item><p>352b5</p><section>mdo sde</section><text>'di rgya che zhing yangs par gyur pa dang / 'khor thams cad kyang gser gyi kha dog du gda' ba 'di su'i snga ltas lags/ bcom ldan 'das kyis bka' stsal pa/ kun dga'</text></item>
<item><p>352b6</p><section>mdo sde</section><text>po| 'di ni li tsa bI dri ma med par grags pa dang / 'jam dpal gzhon nur gyur pa gnyis 'khor mang pos yongs su bskor cing mdun du bdar te/ de bzhin gshegs</text></item>
<item><p>352b7</p><section>mdo sde</section><text>pa'i drung du 'ong ba'i snga ltas so/ /de nas li tsa bI dri ma med par grags pas 'jam dpal gzhon nur gyur pa la 'di skad ces smras so/ /'jam dpal/ sems can chen</text></item>
<item><p>353a1</p><section>mdo sde</section><text>po 'di dag kyang de bzhin gshegs pa mthong zhing phyag 'tshal bar 'gyur gyi/ yu bu cag bcom ldan 'das kyi drung du 'dong ngo / /'jam dpal</text></item>
<item><p>353a2</p><section>mdo sde</section><text>gyis smras pa/ rigs kyi bu dag /de'i dus la bab pa shes na 'dong ngo / /de nas li tsa bI dri ma med par grags pas 'di lta bu'i rdzu 'phrul mngon par 'du bya ba mngon</text></item>
<item><p>353a3</p><section>mdo sde</section><text>par 'du byas pas ji ltar 'khor thams cad seng ge'i khri de dag dang bcas te lag pa g.yas pa'i steng du bzhag nas/ bcom ldan 'das ga la ba der dong ste der</text></item>
<item><p>353a4</p><section>mdo sde</section><text>phyin pa dang / de dag sa la bzhag ste bcom ldan 'das kyi zhabs la mgo bos phyag btsal nas/ bcom ldan 'das la lan bdun du bskor te phyogs gcig tu 'dug</text></item>
<item><p>353a5</p><section>mdo sde</section><text>go |de nas de bzhin gshegs pa spos mchog brtsegs pa'i sangs rgyas kyi zhing nas lhags pa'i byang chub sems dpa' de dag kyang seng ge'i khri las babs te/ bcom</text></item>
<item><p>353a6</p><section>mdo sde</section><text>ldan 'das kyi zhabs la mgo bos phyag btsal nas bcom ldan 'das la thal mo sbyar te phyag 'tshal zhing phyogs gcig tu 'khod do/ /byang chub sems dpa' sems</text></item>
<item><p>353a7</p><section>mdo sde</section><text>dpa' chen po de dag dang / nyan thos chen po de dag thams cad kyang seng ge'i khri las babs te bcom ldan 'das kyi zhabs la mgo bos phyag btsal nas phyogs gcig tu</text></item>
<item><p>353b1</p><section>mdo sde</section><text>'khod do/ /de bzhin du brgya byin dang / tshangs pa dang / 'jig rten skyong ba dang / lha'i bu de dag thams cad kyang bcom ldan 'das kyi zhabs la mgo bos phyag btsal nas phyogs</text></item>
<item><p>353b2</p><section>mdo sde</section><text>gcig tu 'khod do/ /de nas bcom ldan 'das kyis byang chub sems dpa' de dag la chos kyi gtam gyis yang dag par dga' bar byas nas 'di skad ces bka' stsal to/ /rigs</text></item>
<item><p>353b3</p><section>mdo sde</section><text>kyi bu dag /rang rang gi seng ge'i khri la 'khod cig /bcom ldan 'das kyis de skad ces bka' stsal nas de dag 'khod do/ /de nas bcom ldan 'das kyis shA ri'i bu la 'di</text></item>
<item><p>353b4</p><section>mdo sde</section><text>skad ces bka' stsal to/ /shA ri'i bu/ khyod kyis sems can gyi mchog byang chub sems dpa' rnams kyi rnam par 'phrul pa mthong ngam/ gsol pa/ bcom ldan 'das/ mthong</text></item>
<item><p>353b5</p><section>mdo sde</section><text>lags so/ /bcom ldan 'das kyis bka' stsal pa/ de la khyod kyi 'du shes ji lta bur skyes/ gsol pa/ bcom ldan 'das/ bdag de la bsam gyis mi khyab pa'i 'du shes</text></item>
<item><p>353b6</p><section>mdo sde</section><text>skyes lags so/ /ji ltar bsam pa dang / gzhal ba dang / bgrang bar mi nus pa de lta bur de dag gi bgyid pa bsam gyis mi khyab pa mthong ngo / /de nas bcom ldan 'das la</text></item>
<item><p>353b7</p><section>mdo sde</section><text>tshe dang ldan pa kun dga' bos 'di skad ces gsol to/ /bcom ldan 'das/ sngon ma mnams pa'i dri zhig gda' na 'di lta bu su'i dri lags/ bcom ldan 'das kyis bka'</text></item>
<item><p>354a1</p><section>mdo sde</section><text>stsal pa/ kun dga' bo/ byang chub sems dpa' 'di dag gis lus kyi spu'i khung bu thams cad nas dri phyung ba yin no/ /shA ri'i bus kyang smras</text></item>
<item><p>354a2</p><section>mdo sde</section><text>pa| tshe dang ldan pa kun dga' bo/ kho bo cag gi lus kyi spu'i khung bu thams cad nas kyang 'di lta bu'i dri 'byung ngo / /smras pa/ dri ci las byung / smras pa/ li tsa bI dri ma med</text></item>
<item><p>354a3</p><section>mdo sde</section><text>par grags pa 'dis de bzhin gshegs pa spos mchog brtsegs pa'i sangs rgyas kyi zhing 'jig rten gyi khams spos thams cad kyi dri mchog nas zhal zas blangs te/ zos</text></item>
<item><p>354a4</p><section>mdo sde</section><text>so cog thams cad kyi lus las 'di lta bu'i dri 'byung ngo / /de nas tshe dang ldan pa kun dga' pos li tsa bI dri ma med par grags pa la 'di skad ces smras so/ /dri 'di ji srid</text></item>
<item><p>354a5</p><section>mdo sde</section><text>kyi bar du 'chags par 'gyur/ smras pa/ ji srid zas ma zhu ba'i bar du'o/ /kun dga' bos smras pa/ zas de yun ji srid na zhu bar 'gyur/ smras pa/ zhag bdun phrag</text></item>
<item><p>354a6</p><section>mdo sde</section><text>bdun gyis zhu bar 'gyur te/ de nas yang zhag bdun gyi bar du des mdangs rgyas par 'gyur ro/ /ma zhu ba'i gnod par yang mi 'gyur ro/ /btsun pa kun dga' bo/ dag</text></item>
<item><p>354a7</p><section>mdo sde</section><text>slong gang nges pa la ma zhugs pas zas 'di zos na de dag nges pa la zhugs na de 'ju bar 'gyur ro/ /nges pa la zhugs pa gang gis zhal zas 'di zos pa de dag sems</text></item>
<item><p>354b1</p><section>mdo sde</section><text>yongs su ma grol gyi bar du mi 'ju'o/ /sems can byang chub tu sems ma bskyed pa gang dag gis de zos pa de dag byang chub tu sems bskyed na de 'ju bar 'gyur ro/ /byang chub</text></item>
<item><p>354b2</p><section>mdo sde</section><text>tu sems bskyed pa gang dag gis zos pa de dag bzod pa ma thob kyi bar du mi 'ju'o/ /bzod pa thob pa gang dag gis zos pa de dag skye ba gcig gis thogs na 'ju bar 'gyur</text></item>
<item><p>354b3</p><section>mdo sde</section><text>ro| |btsun pa kun dga' bo/ 'di lta ste/ dper na/ sman blo ldan zhes bya ba ltor song na dug thams cad med par ma gyur gyi bar du mi 'ju ste sman de phyis 'ju bar 'gyur ro/ /de</text></item>
<item><p>354b4</p><section>mdo sde</section><text>bzhin du/ btsun pa kun dga' bo/ nyon mongs pa thams cad kyi dug med par ma gyur gyi bar du zas de 'ju bar mi 'gyur te/ zas de phyis gdod 'ju bar 'gyur ro/ /de nas</text></item>
<item><p>354b5</p><section>mdo sde</section><text>tshe dang ldan pa kun dga' bos bcom ldan 'das la 'di skad ces gsol to/ bcom ldan 'das/ zhal zas 'di ni sangs rgyas kyi mdzad pa bgyid do/ /bka' stsal pa/ kun</text></item>
<item><p>354b6</p><section>mdo sde</section><text>dga' bo/ de de bzhin te/ ji skad smras pa de de bzhin no/ /kun dga' bo/ gang dag na byang chub sems dpa' sangs rgyas kyi mdzad pa byed pa'i sangs rgyas kyi zhing rnams kyang yod</text></item>
<item><p>354b7</p><section>mdo sde</section><text>do| |gang dag na 'od kyis sangs rgyas kyi mdzad pa byed pa'i sangs rgyas kyi zhing rnams kyang yod do/ /gang dag na byang chub kyi shing gis sangs rgyas kyi mdzad pa byed pa'i sangs rgyas</text></item>
<item><p>355a1</p><section>mdo sde</section><text>kyi zhing rnams kyang yod do/ /gang dag na de bzhin gshegs pa'i mtshan dang / gzugs mthong bas sangs rgyas kyi mdzad pa byed pa'i sangs rgyas kyi zhing</text></item>
<item><p>355a2</p><section>mdo sde</section><text>rnams kyang yod do/ /gang dag na chos gos kyis sangs rgyas kyi mdzad pa byed pa'i sangs rgyas kyi zhing rnams kyang yod do/ /de bzhin du zhal zas kyis sangs rgyas kyi mdzad pa byed</text></item>
<item><p>355a3</p><section>mdo sde</section><text>pa dang / de bzhin du chu dang / skyed mos tshal dang / gzhal med khang dang / khang pa brtsegs pas sangs rgyas kyi mdzad pa byed pa dag kyang yod do/ /kun dga' bo/ gang dag</text></item>
<item><p>355a4</p><section>mdo sde</section><text>na sprul pas sangs rgyas kyi mdzad pa byed pa'i sangs rgyas kyi zhing rnams kyang yod do/ /kun dga' bo/ nam mkha' sangs rgyas kyi mdzad pa byed pa'i sangs rgyas kyi zhing dag</text></item>
<item><p>355a5</p><section>mdo sde</section><text>kyang yod do/ /de bzhin du nam mkha' dang / bar snang dag sangs rgyas kyi mdzad pa byed de/ de lta bus sems can de dag 'dul bar 'gyur ro/ /kun dga' bo/ de bzhin du</text></item>
<item><p>355a6</p><section>mdo sde</section><text>rmi lam dang / gzugs brnyan dang / chu zla dang / brag ca dang / sgyu ma dang / smig rgyu dang / dper bstan pa dang / yi ge dang / nges pa'i tshig ston pa sems can de dag la</text></item>
<item><p>355a7</p><section>mdo sde</section><text>sangs rgyas kyi mdzad pa byed pa dag kyang yod do/ /gang dag na yi ge rnam par rig par byed pas sangs rgyas kyi mdzad pa byed pa'i sangs rgyas kyi zhing dag kyang yod do/ /kun</text></item>
<item><p>355b1</p><section>mdo sde</section><text>dga' bo/ gang na smra ba med pa dang / brjod pa med pa dang / mi bstan pa dang / mi brjod pas sems can de dag la sangs rgyas kyi mdzad pa byed de/ de lta bur yongs su dag pa'i</text></item>
<item><p>355b2</p><section>mdo sde</section><text>sangs rgyas kyi zhing rnams kyang yod do/ /kun dga' bo/ sangs rgyas bcom ldan 'das rnams kyi spyod lam dang / longs spyod dang / yongs su spyod pas sems can rnams 'dul</text></item>
<item><p>355b3</p><section>mdo sde</section><text>ba'i phyir sangs rgyas kyi mdzad pa mi byed pa ni gang yang med do/ /kun dga' bo/ bdud bzhi po de dag dang / nyon mongs pa'i sgo brgya stong phrag brgyad cu rtsa bzhis sems can rnams</text></item>
<item><p>355b4</p><section>mdo sde</section><text>kun nas nyon mongs pa de thams cad kyis sangs rgyas bcom ldan 'das rnams sangs rgyas kyi mdzad pa byed do/ /kun dga' bo/ 'di ni sangs rgyas kyi chos thams cad kyi sgor</text></item>
<item><p>355b5</p><section>mdo sde</section><text>'jug pa zhes bya ba'i chos kyi sgo ste/ chos kyi sgo 'dir zhugs pa'i byang chub sems dpa' de ni yon tan rgya chen po bkod pa thams cad dang ldan pa'i sangs rgyas kyi zhing rnams la</text></item>
<item><p>355b6</p><section>mdo sde</section><text>zhum pa'ang med/ gong ba'ang med/ yon tan rgya chen po bkod pa thams cad dang ldan pa'i sangs rgyas kyi zhing rnams la dga' ba'ang med/ snyems pa'ang med de/ de bzhin</text></item>
<item><p>355b7</p><section>mdo sde</section><text>gshegs pa rnams la'ang rab tu ri mor skyed do/ /sangs rgyas bcom ldan 'das chos thams cad mnyam pa nyid thugs su chud pa rnams kyi sems can yongs su smin par bya ba'i</text></item>
<item><p>356a1</p><section>mdo sde</section><text>phyir sangs rgyas kyi zhing sna tshogs su ston pa de ni ngo mtshar to/ /kun dga' bo/ 'di lta ste/ sangs rgyas kyi zhing rnams kyi yon tan gzhan dang / gzhan</text></item>
<item><p>356a2</p><section>mdo sde</section><text>du sna tshogs su 'gyur yang bya lam gyis khebs pa'i sangs rgyas kyi zhing dang / nam mkha' la tha dad pa med pa de bzhin du/ kun dga' bo/ de bzhin gshegs pa rnams kyi gzugs</text></item>
<item><p>356a3</p><section>mdo sde</section><text>kyi sku tha dad du 'gyur yang de bzhin gshegs pa rnams kyi chags pa med pa'i ye shes ni tha dad pa ma yin no/ /kun dga' bo/ sangs rgyas thams cad kyi gzugs dang / kha</text></item>
<item><p>356a4</p><section>mdo sde</section><text>dog dang / gzi brjid dang / sku dang / mtshan dang / rigs btsun pa dang / tshul khrims dang / ting nge 'dzin dang / shes rab dang / rnam par grol ba dang / rnam par grol</text></item>
<item><p>356a5</p><section>mdo sde</section><text>ba'i ye shes mthong ba dang / stobs rnams dang / mi 'jigs pa rnams dang / sangs rgyas kyi chos rnams dang / byams pa chen po dang / snying rje chen po dang / phan par dgongs</text></item>
<item><p>356a6</p><section>mdo sde</section><text>pa dang / spyod lam dang / spyod pa dang / lam dang / tshe'i tshad dang / chos ston pa dang / sems can yongs su smin par byed pa dang / sems can rnam par grol ba dang / zhing</text></item>
<item><p>356a7</p><section>mdo sde</section><text>yongs su dag pa dang / sangs rgyas kyi chos thams cad yongs su rdzogs par mtshungs te/ de bas na yang dag par rdzogs pa'i sangs rgyas zhes bya'o/ /de bzhin gshegs pa</text></item>
<item><p>356b1</p><section>mdo sde</section><text>zhes bya'o/ /sangs rgyas zhes bya'o/ /kun dga' bo/ tshig de gsum gyi don rgyas pa dang / tshig rnam par dbye ba gang yin pa de ni khyod tshe'i tshad bskal par 'dug kyang bde bar kun chub</text></item>
<item><p>356b2</p><section>mdo sde</section><text>par sla ba ma yin no/ /stong gsum du gtogs pa'i sems can rnams kun dga' bo khyod 'dra bar mang du thos pa dang / dran pa dang / gzungs thob pa rnams kyi nang na mchog tu gyur</text></item>
<item><p>356b3</p><section>mdo sde</section><text>la| kun dga' bo dang 'dra ba'i sems can de dag thams cad kyis kyang yang dag par rdzogs pa'i sangs rgyas zhes bya ba dang / de bzhin gshegs pa zhes bya ba dang / sangs rgyas</text></item>
<item><p>356b4</p><section>mdo sde</section><text>zhes bya ba'i tshig de gsum gyi don gdon mi za bar bstan pa ni bskal par yang kun chub par mi nus so/ /kun dga' bo/ de ltar sangs rgyas kyi byang chub ni tshad med de/ de bzhin</text></item>
<item><p>356b5</p><section>mdo sde</section><text>gshegs pa rnams kyi shes rab dang / spobs pa bsam gyis mi khyab bo/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/</text></item>
<item><p>356b6</p><section>mdo sde</section><text>deng slan chad bdag mang du thos pa'i mchog go zhes dam mi 'cha'o/ /bcom ldan 'das kyis bka' stsal pa/ kun dga' bo/ khyod zhum pa'i sems ma skyed cig /de ci'i phyir zhe</text></item>
<item><p>356b7</p><section>mdo sde</section><text>na| kun dga' bo/ khyod nyan thos rnams la dgongs te mang du thos pa'i mchog go zhes ngas bstan gyi byang chub sems dpa'i nang na ma yin no/ /kun dga' bo/ byang chub sems</text></item>
<item><p>357a1</p><section>mdo sde</section><text>dpa' lta zhog gi /de dag ni mkhas pa dag gis tshod gzung bar bya ba ma yin te/ kun dga' bo/ rgya mtsho thams cad kyi gting ni tshod gzung bar</text></item>
<item><p>357a2</p><section>mdo sde</section><text>nus kyi byang chub sems dpa' rnams kyi shes rab dang / ye shes dang / dran pa dang / gzungs dang / spobs pa'i gting ni tshod gzung mi nus so/ /kun dga' bo/ byang</text></item>
<item><p>357a3</p><section>mdo sde</section><text>chub sems dpa'i spyod pa rnams la khyod btang snyoms su gyis shig /de ci'i phyir zhe na/ kun dga' bo/ li tsa bI dri ma med par grags pa 'dis snga dro gcig la bkod</text></item>
<item><p>357a4</p><section>mdo sde</section><text>pa bstan pa ni nyan thos dang / rang sangs rgyas rdzu 'phrul thob pa thams cad kyis bskal pa bye ba brgya stong du'ang rdzu 'phrul dang / rnam par sprul pa'i cho 'phrul thams cad kyis</text></item>
<item><p>357a5</p><section>mdo sde</section><text>ston mi nus so/ /de nas bcom ldan 'das de bzhin gshegs pa spos mchog brtsegs pa'i sangs rgyas kyi zhing nas lhags pa'i byang chub sems dpa' de dag thams cad kyis</text></item>
<item><p>357a6</p><section>mdo sde</section><text>thal mo sbyar te/ de bzhin gshegs pa la phyag btsal zhing tshig 'di skad ces gsol to/ /bcom ldan 'das/ bdag cag gis 'di ltar sangs rgyas kyi zhing 'di la ngan</text></item>
<item><p>357a7</p><section>mdo sde</section><text>par 'du shes bskyed pa yid la bgyis pa rnams spang bar 'tshal lo/ /de ci'i slad du zhe na/ bcom ldan 'das/ sangs rgyas bcom ldan 'das rnams kyi sangs rgyas kyi yul</text></item>
<item><p>357b1</p><section>mdo sde</section><text>dang / thabs mkhas pa ni bsam gyis mi khyab ste/ de dag sems can thams cad yongs su smin par bgyi ba'i slad du ji lta ji lta bur bzhed pa de ltar de lta bur zhing bkod pa</text></item>
<item><p>357b2</p><section>mdo sde</section><text>ston to/ /bcom ldan 'das/ bdag cag 'jig rten gyi khams spos thams cad kyi dri mchog der mchis kyang bcom ldan 'das rjes su dran par 'gyur ba'i chos kyi rdzongs</text></item>
<item><p>357b3</p><section>mdo sde</section><text>shig bdag cag la stsal bar gsol/ de skad ces gsol pa dang / bcom ldan 'das kyis bka' stsal pa/ rigs kyi bu/ byang chub sems dpa'i rnam par thar pa zad pa</text></item>
<item><p>357b4</p><section>mdo sde</section><text>pa dang / mi zad pa zhes bya ba yod de/ de la khyed kyis bslab par bya ste/ de'ang gang zhe na/ zad pa zhes bya ba ni 'dus byas so/ /mi zad pa ni 'dus ma byas te/ de la byang chub sems</text></item>
<item><p>357b5</p><section>mdo sde</section><text>dpa' 'dus byas zad par mi bya/ 'dus ma byas la'ang gnas par mi bya'o/ /de la 'dus byas mi zad pa ni/ 'di lta ste/ byams pa chen po las ma nyams pa'o/ /snying rje chen po ma</text></item>
<item><p>357b6</p><section>mdo sde</section><text>btang ba'o/ /lhag pa'i bsam pas yang dag par btsud pa'i thams cad mkhyen pa'i sems mi brjed pa'o/ /sems can yongs su smin par byed pa la mi skyo ba'o/ /bsdu ba'i</text></item>
<item><p>357b7</p><section>mdo sde</section><text>dngos po mi gtong ba'o/ /dam pa'i chos yongs su gzung ba'i phyir lus dang / srog 'dor ba'o/ /dge ba'i rtsa ba dag la chog mi shes pa'o/ /yongs su bsngo bar mkhas pa la 'god</text></item>
<item><p>358a1</p><section>mdo sde</section><text>pa'o| |chos tshol ba la le lo med pa'o/ /chos bstan pa la slob dpon dpe mkhyud mi byed pa'o/ de bzhin gshegs pa la blta ba dang / mchod</text></item>
<item><p>358a2</p><section>mdo sde</section><text>pa'i dngos po la brtson pa'o/ /bsams bzhin du skye bas mi skrag pa'o/ /phun sum tshogs pa dang / rgud pa dag la ma khengs mi 'dud pa'o/ /ma bslabs pa rnams la mi brnyas</text></item>
<item><p>358a3</p><section>mdo sde</section><text>shing lobs pa rnams la ston pa ltar phangs par sems pa'o/ /nyon mongs pa rgyas pa rnams la tshul bzhin nye bar sbyor ba'o/ /dben pa la dga' zhing de la ma chags</text></item>
<item><p>358a4</p><section>mdo sde</section><text>pa'o| |bdag gi bde la ma zhen cing pha rol bde ba la zhen pa'o/ /bsam gtan dang / ting nge 'dzin dang / snyoms par 'jug pa la mnar med pa ltar 'du shes pa'o/ /</text></item>
<item><p>358a5</p><section>mdo sde</section><text>'khor ba la skyed mos tshal dang / mya ngan las 'das pa lta bur 'du shes pa'o/ /slong ba rnams la dge ba'i bshes gnyen du 'du shes pa'o/ /bdog pa thams cad yongs</text></item>
<item><p>358a6</p><section>mdo sde</section><text>su gtong ba la thams cad mkhyen pa nyid rdzogs par byed par 'du shes pa'o/ /tshul khrims 'chal ba rnams la bskyab par 'du shes pa'o/ /pha rol tu phyin pa rnams la ba</text></item>
<item><p>358a7</p><section>mdo sde</section><text>mang 'du shes pa'o/ /byang chub kyi phyogs kyi chos rnams la bdag po g.yog tu 'du shes pa'o/ /dge ba'i rtsa ba'i tshogs thams cad kyis chog mi shes shing sangs rgyas kyi</text></item>
<item><p>358b1</p><section>mdo sde</section><text>zhing thams cad kyi yon tan bdag gi zhing du sgrub pa'o/ /mtshan dang / dpe byad bzang po yongs su bkang ba'i phyir gtan pa med pa'i mchod sbyin yongs su gtong ba'o/ /sdig pa thams</text></item>
<item><p>358b2</p><section>mdo sde</section><text>cad mi byed pas lus dang / ngag dang / sems brgyan pa'o/ /lus dang / ngag yongs su dag cing sems yongs su dag pas bskal pa grangs med par 'khor ba'o/ /sems dpa' bas</text></item>
<item><p>358b3</p><section>mdo sde</section><text>sangs rgyas kyi yon tan tshad med pa thos kyang zhum par mi 'gyur ba'o/ /nyon mongs pa'i dgra tshar gcod par bya ba'i phyir shes rab kyi mtshon rnon po thogs pa'o/ /sems can thams</text></item>
<item><p>358b4</p><section>mdo sde</section><text>cad kyi khur bkur ba'i phyir phung po dang / khams dang / skye mched kun shes pa'o/ /bdud kyi sde gzhom pa'i phyir brtson 'grus 'bar ba'o/ /nga rgyal med pa'i phyir ye shes</text></item>
<item><p>358b5</p><section>mdo sde</section><text>tshol ba'o/ /chos gzung ba'i phyir 'dod pa nyung zhing chog shes pa'o/ /'jig rten thams cad dga' bar bya ba'i phyir 'jig rten gyi chos thams cad dang ma 'dres pa'o/ /'jig</text></item>
<item><p>358b6</p><section>mdo sde</section><text>rten dang mthun par bya ba'i phyir spyod lam thams cad las ma nyams pa'o/ /bya ba thams cad yang dag par bstan par bya ba'i phyir mngon par shes pa bskyed pa'o/ /thos pa thams</text></item>
<item><p>358b7</p><section>mdo sde</section><text>cad gzung ba'i phyir gzungs dang / dran pa dang / ye shes so/ /sems can thams cad kyi the tshom gcad pa'i phyir dbang po mchog dang / mchog ma yin pa shes pa'o/ /chos bstan</text></item>
<item><p>359a1</p><section>mdo sde</section><text>pa'i phyir byin gyi rlabs thogs pa med pa'o/ /slobs pa thob pa rab tu rnyed pas spobs pa thogs pa med pa'o/ /dge ba bcu'i las kyi la ma yongs su</text></item>
<item><p>359a2</p><section>mdo sde</section><text>dag pas lha dang / mi'i phun sum tshogs pa myong ba'o/ /tshad med pa bzhi rab tu bskyed pas tshangs pa'i lam du 'god pa'o/ /chos bstan par gsol ba dang / rjes su yi rang zhing</text></item>
<item><p>359a3</p><section>mdo sde</section><text>legs so zhes bya ba byin pas sangs rgyas kyi dbyangs rab tu thob pa'o/ /lus dang / ngag dang / yid sdom pas khyad par du 'gro ba dang / chos thams cad la ma chags pas</text></item>
<item><p>359a4</p><section>mdo sde</section><text>sangs rgyas kyi spyod lam rab tu thob pa'o/ /byang chub sems dpa'i dge 'dun sdud pas theg pa chen po la yang dag par 'dzud pa'o/ /yon tan thams cad chud mi za bas</text></item>
<item><p>359a5</p><section>mdo sde</section><text>bag yod pa yin te/ rigs kyi bu/ de ltar na byang chub sems dpa' chos la brtson zhing byang chub sems dpa' 'dus byas zad par mi byed do/ /ji ltar na 'dus ma</text></item>
<item><p>359a6</p><section>mdo sde</section><text>byas la mi gnas she na/ gang gi tshe stong pa nyid la byang bar byed cing stong pa nyid mngon sum du'ang mi byed/ mtshan ma med pa la yongs su byang bar byed kyang mtshan ma</text></item>
<item><p>359a7</p><section>mdo sde</section><text>med pa mngon sum du'ang mi byed/ smon pa med pa la yongs su byang bar byed kyang smon pa med pa mngon sum du'ang mi byed/ mngon par 'du mi byed pa la yongs su byang bar</text></item>
<item><p>359b1</p><section>mdo sde</section><text>byed kyang mngon par 'du mi byed pa mngon sum du'ang mi byed/ mi rtag par so sor rtog kyang dag pa'i rtsa bas chog mi shes/ sdug bsngal bar so sor rtog kyang bsams bzhin du skye</text></item>
<item><p>359b2</p><section>mdo sde</section><text>bdag med par so sor rtog kyang bdag yongs su 'dor ba'ang ma yin/ zhi bar so sor rtog kyang shin tu zhi ba'ang mi skyed/ dben par so sor rtog kyang lus dang / sems kyis kyang</text></item>
<item><p>359b3</p><section>mdo sde</section><text>'bad/ gnas med par so sor rtog kyang dkar po'i chos kyis gnas spong ba'ang ma yin/ 'byung ba med par so sor rtog kyang sems can rnams kyi khur blangs pa'ang thogs/</text></item>
<item><p>359b4</p><section>mdo sde</section><text>zag pa med par so sor rtog kyang 'khor ba'i rgyun la slong bar yang byed/ rgyu ba med par so sor rtog kyang sems can yongs su smin par bya ba'i phyir rgyu bar yang 'gyur/ bdag</text></item>
<item><p>359b5</p><section>mdo sde</section><text>med par so sor rtog kyang sems can la snying rje chen po mi 'dor/ mi skye bar so sor rtog kyang nyan thos kyi nges par yang mi ltung / gsog dang / gso ba dang / snying po med pa</text></item>
<item><p>359b6</p><section>mdo sde</section><text>dang | bdag po med pa dang / gnas med par so sor rtog kyang bsod nams gsog ma yin pa dang / ye shes gsob ma yin pa dang / brnag pa yongs su rdzogs shing rang byung</text></item>
<item><p>359b7</p><section>mdo sde</section><text>ba'i ye shes su dbang bskur ba dang / rang byung gi ye shes la brtson pa dang / nges pa'i don sangs rgyas kyi rigs la rab tu gnas pa yin te/ rigs kyi bu/ de ltar na de lta bu'i chos</text></item>
<item><p>360a1</p><section>mdo sde</section><text>la mos pa'i byang chub sems dpa' ni 'dus ma byas la ma gnas shing 'dus byas kyang zad par mi byed do/ /rigs kyi bu/ gzhan yang / byang chub</text></item>
<item><p>360a2</p><section>mdo sde</section><text>sems dpa' ni bsod nams kyi tshogs yang dag par sgrub pa'i phyir 'dus ma byas la mi gnas so/ /ye shes kyi tshogs yang dag par bsgrub pa'i phyir 'dus byas zad par</text></item>
<item><p>360a3</p><section>mdo sde</section><text>mi byed do/ /byams pa chen po dang ldan pa'i phyir 'dus ma byas la mi gnas so/ /snying rje chen po dang ldan pa'i phyir 'dus byas zad par mi byed do/ /sems can yongs su</text></item>
<item><p>360a4</p><section>mdo sde</section><text>smin par bya ba'i phyir 'dus ma byas la mi gnas so/ /sangs rgyas kyi chos rnams la mos pa'i phyir 'dus byas zad par mi byed do/ /sangs rgyas kyi mtshan yongs su rdzogs</text></item>
<item><p>360a5</p><section>mdo sde</section><text>par bya ba'i phyir 'dus ma byas la mi gnas so/ /thams cad mkhyen pa'i ye shes yongs su rdzogs par bya ba'i phyir 'dus byas zad par mi byed do/ /thabs la mkhas</text></item>
<item><p>360a6</p><section>mdo sde</section><text>pa'i phyir 'dus ma byas la mi gnas so/ /shes rab kyis shin tu brtags pa'i phyir 'dus byas zad par mi byed do/ /sangs rgyas kyi zhing yongs su dag par bya ba'i phyir</text></item>
<item><p>360a7</p><section>mdo sde</section><text>'dus ma byas la mi gnas so/ /sangs rgyas kyi byin gyi rlabs kyi phyir 'dus byas zad par mi byed do/ /sems can gyi don myong ba'i phyir 'dus ma byas la mi gnas so/ /chos kyi</text></item>
<item><p>360b1</p><section>mdo sde</section><text>don yang dag par bstan pa'i phyir 'dus byas zad par mi byed do/ /dge ba'i rtsa ba'i tshogs kyi phyir 'dus ma byas la mi gnas so/ /dge ba'i rtsa ba'i bag chags kyi phyir 'dus</text></item>
<item><p>360b2</p><section>mdo sde</section><text>byas zad par mi byed do/ /smon lam yongs su rdzogs par bya ba'i phyir 'dus ma byas la mi gnas so/ /smon pa med pa'i phyir 'dus byas zad par mi byed do/ /bsam pa yongs</text></item>
<item><p>360b3</p><section>mdo sde</section><text>su dag pa'i phyir 'dus ma byas la mi gnas so/ /lhag pa'i bsam pa yongs su dag pa'i phyir 'dus byas zad par mi byed do/ /mngon par shes pa lngas rnam par rtsen pa'i</text></item>
<item><p>360b4</p><section>mdo sde</section><text>phyir 'dus ma byas la mi gnas so/ /sangs rgyas kyi ye shes kyi mngon par shes pa drug gi phyir 'dus byas zad par mi byed do/ /pha rol tu phyin pa'i tshogs yongs su bkang ba'i</text></item>
<item><p>360b5</p><section>mdo sde</section><text>phyir 'dus ma byas la mi gnas so/ /dus yongs su rdzogs pa'i phyir 'dus byas zad par mi byed do/ /chos kyi nor kun bsdu ba'i phyir 'dus ma byas la mi gnas so/ /nyi tshe ba'i</text></item>
<item><p>360b6</p><section>mdo sde</section><text>chos mi 'dod pas 'dus byas zad par mi byed do/ /chos kyi sman kun sdud pa'i phyir 'dus ma byas la mi gnas so/ /ci rigs par chos kyi sman sbyor ba'i phyir 'dus byas zad par</text></item>
<item><p>360b7</p><section>mdo sde</section><text>mi byed do/ /dam bcas pa la brtan pa'i phyir 'dus ma byas la mi gnas so/ /dam bcas pa nyams 'og tu chud par bya ba'i phyir 'dus byas zad par mi byed de/ chos kyi rtsi</text></item>
<item><p>361a1</p><section>mdo sde</section><text>thams cad sgrub pa'i phyir 'dus ma byas la mi gnas so/ /'di ltar chos chung du'i sman sbyor ba'i phyir 'dus byas zad par mi byed do/ /de nyon mongs</text></item>
<item><p>361a2</p><section>mdo sde</section><text>pa'i nad thams cad yongs su shes pa'i phyir 'dus ma byas la mi gnas so/ /nad thams cad zhi ba'i phyir 'dus byas zad par mi 'dod do/ /rigs kyi bu/ de ltar na byang</text></item>
<item><p>361a3</p><section>mdo sde</section><text>chub sems dpa' 'dus byas zad par mi byed cing 'dus ma byas la mi gnas te/ de ni byang chub sems dpa' rnams kyi rnam par thar pa'i zad pa dang / mi zad pa zhes bya ba</text></item>
<item><p>361a4</p><section>mdo sde</section><text>yin no/ /skyes bu dam pa dag /khyed kyis kyang de la brtson par gyis shig /de nas byang chub sems dpa' de dag bstan pa 'di thos nas tshim zhing mgu la yi rangs te/</text></item>
<item><p>361a5</p><section>mdo sde</section><text>rab tu dga' nas dga' ba dang / yid bde ba skyes te/ bcom ldan 'das la mchod ba bya ba dang / byang chub sems dpa' de dag dang / chos kyi rnam grangs 'di la mchod par</text></item>
<item><p>361a6</p><section>mdo sde</section><text>bya ba'i phyir stong gsum gyi stong chen po'i 'jig rten gyi khams 'di thams cad phye ma dang / spos dang / bdug pa mang po thams cad dang / me tog gis pus mo nub tsam du khebs</text></item>
<item><p>361a7</p><section>mdo sde</section><text>par byas te/ bcom ldan 'das kyi 'khor gyi dkyil 'khor du'ang mngon par bkram pa byas nas bcom ldan 'das kyi zhabs la mgo bos phyag btsal te/ bcom ldan</text></item>
<item><p>361b1</p><section>mdo sde</section><text>'das la lan gsum bskor nas ched du brjod pa brjod cing / de nas sangs rgyas kyi zhing 'di nas mi snang bar gyur te/ skad cig yud tsam thang cig gis 'jig rten gyi khams</text></item>
<item><p>361b2</p><section>mdo sde</section><text>spos thams cad kyi mchog der 'khod do/ /zad pa dang / mi zad pa zhes bya ba'i chos kyi rdzongs kyi le'u ste bcu pa'o// //de nas bcom ldan 'das kyis li tsa bI dri ma med</text></item>
<item><p>361b3</p><section>mdo sde</section><text>par grags pa la 'di skad ces bka' stsal to/ /rigs kyi bu/ khyod gang gi tshe de bzhin gshegs pa la lta 'dod par gyur ba de'i tshe khyod de bzhin gshegs pa la ji ltar lta/ de</text></item>
<item><p>361b4</p><section>mdo sde</section><text>skad ces bka' stsal pa dang / bcom ldan 'das la li tsa bI dri ma med par grags pas 'di skad ces gsol to/ /bcom ldan 'das/ gang gi tshe bdag de bzhin gshegs pa la lta</text></item>
<item><p>361b5</p><section>mdo sde</section><text>'tshal ba de'i tshe de bzhin gshegs pa mi mthong bas lta ba lags so/ /sngon gyi mtha' nas ma skyes pa dang / phyi ma'i mthar mi 'gro ba dang / da ltar gyi dus la'ang mi gnas par</text></item>
<item><p>361b6</p><section>mdo sde</section><text>lta lags so/ /de ci'i slad du zhe na/ gzugs kyi de bzhin nyid kyi rang bzhin te/ gzugs ma mchis pa'o/ /tshor ba'i de bzhin nyid kyi rang bzhin te/ tshor ba ma mchis pa'o/ /</text></item>
<item><p>361b7</p><section>mdo sde</section><text>'du shes kyi de bzhin nyid kyi rang bzhin te/ 'du shes ma mchis pa'o/ /'du byed kyi de bzhin nyid kyi rang bzhin te/ 'du byed ma mchis pa'o/ /rnam par shes pa'i de bzhin nyid kyi</text></item>
<item><p>362a1</p><section>mdo sde</section><text>rang bzhin te/ rnam par shes pa ma mchis pa'o/ /khams bzhi ni mi gnas pa ste/ nam mkha'i khams dang mtshungs pa'o/ /skye mched drug ni ma</text></item>
<item><p>362a2</p><section>mdo sde</section><text>skyes pa ste/ mig gi lam las shin tu 'das pa/ rna ba'i lam las shin tu 'das pa/ sna'i lam las shin tu 'das pa/ lce'i lam las shin tu 'das pa/ lus</text></item>
<item><p>362a3</p><section>mdo sde</section><text>kyi lam las shin tu 'das pa/ yid kyi lam las shin tu 'das pa/ khams gsum pa dang ma 'dres pa/ dri ma gsum dang bral ba/ rnam par thar pa gsum gyi rjes</text></item>
<item><p>362a4</p><section>mdo sde</section><text>su mchis pa/ rig pa gsum thob pa/ ma thob pa yang dag par thob pa/ chos thams cad la ma chags pa'i mthar phyin pa/ yang dag pa nyid kyi mtha' ma mchis pa/ de</text></item>
<item><p>362a5</p><section>mdo sde</section><text>bzhin nyid la rab tu gnas pa de phan tshun du bral ba/ rgyus ma bskyed pa/ rkyen la rag ma las pa/ mtshan nyid ma mchis pa/ mtshan nyid dang bcas pa ma lags pa/ mtshan</text></item>
<item><p>362a6</p><section>mdo sde</section><text>nyid gcig pa'ang ma lags pa/ mtshan nyid tha dad pa'ang ma lags pa/ rtog par gyur pa'ang ma lags pa/ kun tu rtog par gyur pa'ang ma lags pa/ rnam par rtog par</text></item>
<item><p>362a7</p><section>mdo sde</section><text>gyur pa'ang ma lags pa/ pha rol na'ang ma lags pa/ tshu rol du'ang ma lags pa/ dbus na'ang ma lags pa/ 'di na'ang ma lags pa/ pha gi na'ang ma lags pa/ de na'ang</text></item>
<item><p>362b1</p><section>mdo sde</section><text>ma lags pa/ gzhan na'ang ma lags pa/ rnam par shes pas 'tshal bar bgyi ba'ang ma lags pa/ rnam par shes pa la gnas pa'ang ma lags pa/ mun pa'ang ma lags</text></item>
<item><p>362b2</p><section>mdo sde</section><text>pa| snang ba'ang ma lags pa/ ming ma mchis pa/ mtshan ma ma mchis pa/ nyam chung ba'ang ma lags pa/ stobs dang ldan pa'ang ma lags pa/ yul la mi gnas shing phyogs</text></item>
<item><p>362b3</p><section>mdo sde</section><text>la mi gnas pa/ dge ba'ang ma lags pa/ mi dge ba'ang ma lags pa/ 'dus byas kyang ma lags pa/ 'dus ma byas kyang ma lags pa/ gang gi don du'ang brjod pa ma</text></item>
<item><p>362b4</p><section>mdo sde</section><text>lags pa/ sbyin par yang ma lags pa/ ser snar yang ma lags pa/ tshul khrims su'ang ma lags pa/ 'chal ba'i tshul khrims su'ang ma lags pa/ bzod par yang</text></item>
<item><p>362b5</p><section>mdo sde</section><text>ma lags pa/ gnod sems su'ang ma lags pa/ brtson 'grus su'ang ma lags pa/ le lor yang ma lags pa/ bsam gtan du'ang ma lags pa/ g.yeng bar yang ma</text></item>
<item><p>362b6</p><section>mdo sde</section><text>lags pa/ shes rab tu'ang ma lags pa/ 'chal ba'i shes rab tu'ang brjod pa'ang ma lags pa/ bden par yang ma lags pa/ brdzun par yang ma lags pa/ nges</text></item>
<item><p>362b7</p><section>mdo sde</section><text>par 'byin pa'ang ma lags pa/ nges par mi 'byin pa'ang ma lags pa/ 'gro bar bgyi ba'ang ma lags pa/ 'gro bar mi bgyi ba'ang ma lags pa/ smra ba dang / spyod pa thams</text></item>
<item><p>363a1</p><section>mdo sde</section><text>cad shin tu chad pa ste/ zhing du gyur pa'am ma lags pa/ zhing du ma gyur pa'ang ma lags pa/ sbyin par 'os pa'ang ma lags pa/ sbyin pa mi sbyod</text></item>
<item><p>363a2</p><section>mdo sde</section><text>pa'ang ma lags pa/ gzung bar bgyi ba'ang ma lags pa/ reg par bgyi ba'ang ma lags pa/ mtshan ma ma mchis pa/ 'dus ma bgyis pa/ grangs dang bral ba/ mnyam pa</text></item>
<item><p>363a3</p><section>mdo sde</section><text>nyid kyis mnyam pa/ chos nyid kyis mtshungs pa/ mtshungs pa ma mchis pa/ brtson 'grus mtshungs pa ma mchis pa/ gzhal ba las shin tu 'das pa/ song ba'ang ma lags</text></item>
<item><p>363a4</p><section>mdo sde</section><text>pa| zhugs pa'ang ma lags pa/ shin tu 'das pa'ang ma lags pa/ mthong ba dang / thos pa dang / bye brag phyed pa dang / rnam par rig pa'ang ma lags pa/ mdud pa thams</text></item>
<item><p>363a5</p><section>mdo sde</section><text>cad ma mchis pa/ thams cad mkhyen pa'i ye shes dang mtshungs pa thob pa/ chos thams cad la snyoms shing chos thams cad la bye brag ma mchis pa thob pa/ thams cad</text></item>
<item><p>363a6</p><section>mdo sde</section><text>du kha na ma tho ba ma mchis pa/ ci'ang ma mchis pa/ snyigs ma ma mchis pa/ mi rtog pa/ rnam par mi rtog pa/ ma bgyis pa/ ma skyes pa/ ma 'thon pa/ ma byung ba/ kun nas</text></item>
<item><p>363a7</p><section>mdo sde</section><text>ma byung ba/ 'byung bar 'gyur pa'ang ma lags pa/ 'byung bar mi 'gyur ba'ang ma lags pa/ 'jigs pa ma mchis pa/ kun gzhi ma mchis pa/ mya ngan ma mchis pa/</text></item>
<item><p>363b1</p><section>mdo sde</section><text>dga' ba ma mchis pa/ rlabs ma mchis pa/ tha snyad du bstan pa thams cad kyis brjod par gyi ba ma lags pa ste/ bcom ldan 'das/ de bzhin gshegs pa'i sku ni 'di</text></item>
<item><p>363b2</p><section>mdo sde</section><text>'dra ste/ de la de ltar lta lags so/ /gang gis de ltar mthong ba de yang dag par mthong ba lags so/ /gang gis rnam pa gzhan du mthong ba de ni log par mthong ba lags so/ /de nas bcom ldan 'das la tshe</text></item>
<item><p>363b3</p><section>mdo sde</section><text>dang ldan pa shA ri'i bus 'di skad ces gsol to/ /bcom ldan 'das/ rigs kyi bu dri ma med par grags pa de sangs rgyas kyi zhing gang nas shi 'phos te sangs rgyas kyi zhing 'dir mchis/ bcom</text></item>
<item><p>363b4</p><section>mdo sde</section><text>ldan 'das kyis bka' stsal pa/ shA ri'i bu/ khyod kyis skyes bu dam pa 'di la khyod gang nas shi 'phos te/ 'dir skyes zhes dris shig /de nas tshe dang ldan pa shA ri'i bus li tsa bI dri ma med</text></item>
<item><p>363b5</p><section>mdo sde</section><text>par grags pa la 'di skad ces smras so/ /rigs kyi bu/ khyod gang nas shi 'phos te 'dir skyes/ dri ma med par grags pas smras pa/ gnas brtan gyis chos gang mngon sum du</text></item>
<item><p>363b6</p><section>mdo sde</section><text>byas pa'i chos de la 'chi 'pho dang / skye ba gang yang yod dam/ smras pa/ chos de la 'chi 'pho'am/ skye ba gang yang med do/ /smras pa/ btsun pa shA ri'i bu/ de bzhin du chos thams</text></item>
<item><p>363b7</p><section>mdo sde</section><text>cad 'chi 'pho med cing skye ba med na ci'i phyir na de lta bur khyod gang nas shi 'phos shing 'dir skyes snyam du sems/ btsun pa shA ri'i bu/ gang sgyu ma mkhan gyis sprul pa'i</text></item>
<item><p>364a1</p><section>mdo sde</section><text>bud med dam/ skyes pa la khyod gang nas shi 'phos te 'dir skyes zhes dris na/ de'i lan ji skad ces 'debs/ smras pa/ rigs kyi bu/ sprul pa la 'chi</text></item>
<item><p>364a2</p><section>mdo sde</section><text>'pho'ang med/ skye ba'ang med na de ci zhig lan ldon/ smras pa/ btsun pa shA ri'i bu/ chos thams cad ni sprul pa'i rang bzhin no zhes de bzhin gshegs pas ma gsungs</text></item>
<item><p>364a3</p><section>mdo sde</section><text>sam| smras pa/ rigs kyi bu/ de de bzhin no/ /smras pa/ btsun pa shA ri'i bu/ chos thams cad sprul pa'i rang bzhin lta bu la ci'i phyir khyod 'di snyam du khyod ga las shi</text></item>
<item><p>364a4</p><section>mdo sde</section><text>'phos te 'dir skyes snyam du sems/ btsun pa shA ri'i bu/ 'chi 'pho zhes bya ba ni mngon par 'du byed pa'i mtshan nyid do/ /skye ba zhes bya ba de'ang mngon par 'du byed pa'i</text></item>
<item><p>364a5</p><section>mdo sde</section><text>rgyun to| |de la byang chub sems dpa' 'chi 'pho yang dge ba'i rtsa ba mngon par 'du byed pa zad par mi byed do/ /de skye yang mi dge ba'i rgyun 'brel bar mi byed do/ /de nas</text></item>
<item><p>364a6</p><section>mdo sde</section><text>bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu/ rigs kyi bu 'di ni 'jig rten gyi khams mngon par dga' ba nas de bzhin</text></item>
<item><p>364a7</p><section>mdo sde</section><text>gshegs pa mi 'khrugs pa'i drung nas 'dir 'ongs so/ /gsol pa/ bcom ldan 'das/ skyes bu dam pa 'di sangs rgyas kyi zhing de tsam du rnam par dag pa nas mchis</text></item>
<item><p>364b1</p><section>mdo sde</section><text>te| sangs rgyas kyi zhing nongs pa mang po'i skyon chags pa la mngon par dga' ba ni ngo mtshar to/ /de nas li tsa bI dri ma med par grags pas smras pa/ shA ri'i bu/ 'di ji snyam du</text></item>
<item><p>364b2</p><section>mdo sde</section><text>sems| nyi ma'i 'od rnams mun pa dang lhan cig 'grogs sam/ smras pa/ de ni ma yin no/ /rigs kyi bu/ de gnyis mi 'grogs sam/ smras pa/ rigs kyi bu/ de gnyis mi 'grogs te/ nyi</text></item>
<item><p>364b3</p><section>mdo sde</section><text>ma'i dkyil 'khor shar ma thag tu mun pa thams cad med par 'gyur ro/ /smras pa/ ci'i phyir na dzam+bu'i gling du nyi ma 'char/ smras pa/ de ni snang bar bya ba dang / mun pa bsal ba'i phyir ro/ /smras pa/ btsun pa shA ri'i</text></item>
<item><p>364b4</p><section>mdo sde</section><text>bu| de bzhin du byang chub sems dpa' ni sems can rnams yongs su sbyang ba dang / ye shes kyi snang bar bya ba dang / mun pa chen po bsal ba'i phyir bsams bzhin du sangs</text></item>
<item><p>364b5</p><section>mdo sde</section><text>rgyas kyi zhing yongs su ma dag pa rnams su skye ste/ nyon mongs pa rnams dang lhan cig mi gnas shing sems can thams cad kyi nyon mongs pa'i mun pa'ang rnam par sel to/ /de</text></item>
<item><p>364b6</p><section>mdo sde</section><text>nas 'khor de dag thams cad 'jig rten gyi khams mngon par dga' ba de dang / de bzhin gshegs pa mi 'khrugs pa de dang / byang chub sems dpa' de dag dang / nyan thos</text></item>
<item><p>364b7</p><section>mdo sde</section><text>chen po de dag bdag cag gis blta'o snyam du sgom par gyur to/ /de nas bcom ldan 'das kyis 'khor de dag thams cad kyi sems kyi rtog pa thugs kyis mkhyen nas li tsa bI dri ma</text></item>
<item><p>365a1</p><section>mdo sde</section><text>med par grags pa la 'di skad ces bka' stsal to/ /rigs kyi bu/ 'khor 'di ni 'jig rten gyi khams mngon par dga' ba de dang / de bzhin</text></item>
<item><p>365a2</p><section>mdo sde</section><text>gshegs pa mi 'khrugs pa de mthong bar 'dod kyi 'khor 'di la khyod kyis ston cig /de nas li tsa bI dri ma med par grags pas 'di snyam du bsams te/ bdag seng ge'i</text></item>
<item><p>365a3</p><section>mdo sde</section><text>khri 'di las ma lags par 'jig rten gyi khams mngon par dga' ba de dang / byang chub sems dpa' brgya stong du ma dang / lha dang / klu dang / gnod sbyin dang / dri za dang /</text></item>
<item><p>365a4</p><section>mdo sde</section><text>lha ma yin gnas pa khor khor yug gi ris bskor ba dang bcas pa dang / 'bab chu dang / mtshe'u dang / chu mig dang / mtsho dang / rgya mtsho'i 'obs dang bcas pa dang / ri</text></item>
<item><p>365a5</p><section>mdo sde</section><text>rab dang / ri bo dang / de'u dang / bog rir bcas pa dang / zla ba dang / nyi ma dang / skar mar bcas pa dang / lha dang / klu dang / gnod sbyin dang / dri za'i gnas su bcas</text></item>
<item><p>365a6</p><section>mdo sde</section><text>pa dang / tshangs pa'i gnas dang 'khor du bcas pa dang / grong dang / grong khyer dang / grong rdal dang / ljongs dang / yul 'khor dang / mir bcas pa dang / bud med dang /</text></item>
<item><p>365a7</p><section>mdo sde</section><text>khyim du bcas pa dang / byang chub sems dpar bcas pa dang / nyan thos kyi 'khor dang bcas pa dang / de bzhin gshegs pa mi 'khrugs pa'i byang chub kyi shing dang / de</text></item>
<item><p>365b1</p><section>mdo sde</section><text>bzhin gshegs pa mi 'khrugs pa'ang 'khor rgya mtsho snyed kyi nang na bzhugs shing chos 'chad pa dang / gang pad+ma gang dag phyogs bcun sems can rnams la sangs rgyas kyi mdzad</text></item>
<item><p>365b2</p><section>mdo sde</section><text>pa byed pa de dag dang / rin po che'i skabs gsum dzam+bu'i gling nas sum cu rtsa gsum pa'i gnas kyi bar du mngon par 'phags pa'i skas de la sum cu rtsa gsum pa'i lha rnams ni de</text></item>
<item><p>365b3</p><section>mdo sde</section><text>bzhin gshegs pa mi 'khrugs pa la blta ba dang / phyag bya ba dang / bsnyen bkur bya ba dang / chos mnyan pa'i phyir dzam+bu'i gling du 'bab/ dzam+bu'i gling gi mi rnams ni sum cu</text></item>
<item><p>365b4</p><section>mdo sde</section><text>rtsa gsum pa'i lha rnams blta ba'i phyir sum cu rtsa gsum pa'i gnas su 'dzeg pa de lta bu'i yon tan tshad med pa tshogs pa 'jig rten gyi khams mngon par dga' ba de chu'i phud</text></item>
<item><p>365b5</p><section>mdo sde</section><text>po nas bzung ste/ 'og min gyi gnas kyi bar du rdza mkhan gyi 'khor lo bzhin du nyi tshe bar bcad de/ lag pa g.yas pas blangs nas me tog gi phreng ba bzhin du thogs te 'jig</text></item>
<item><p>365b6</p><section>mdo sde</section><text>rten gyi khams mi mjed 'dir bcug go /bcug nas kyang 'khor 'di thams cad la bstan par bya'o/ /de nas li tsa bI dri ma med par grags pa de 'di lta bu'i ting nge 'dzin la</text></item>
<item><p>365b7</p><section>mdo sde</section><text>snyoms par zhugs nas 'di lta bu'i rdzu 'phrul mngon par 'du bya ba mngon par byas te/ 'jig rten gyi khams mngon par dga' ba de nyi tshe bar bcad nas lag pa g.yas pas blangs</text></item>
<item><p>366a1</p><section>mdo sde</section><text>te| 'jig rten gyi khams mi mjed 'dir bcug go /der nyan thos dang / byang chub sems dpa' dang / lha dang / mi gang dag lha'i mig mngon par shes pa dag thob pa de dag gis</text></item>
<item><p>366a2</p><section>mdo sde</section><text>skad cher bos pa/ bcom ldan 'das/ bdag cag 'tshal to/ /bde bar gshegs pa/ bdag cag 'tshal to/ /bde bar gshegs pa/ bdag cag gi skyabs mdzod cig ces gsol ba dang /</text></item>
<item><p>366a3</p><section>mdo sde</section><text>'dul ba'i don du bcom ldan 'das kyis de dag la 'di skad ces bka' stsal to/ /byang chub sems dpa' dri ma med par grags pas khyer ba de ni nga'i yul ma yin no/ /de</text></item>
<item><p>366a4</p><section>mdo sde</section><text>na lha dang / mi la sogs pa gzhan dag gis ni bdag cag gar khyer mi shes mi mthong ngo / /'jig rten gyi khams mngon par dga' ba de 'jig rten gyi khams mi mjed</text></item>
<item><p>366a5</p><section>mdo sde</section><text>'dir bcug kyang 'jig rten gyi khams 'di gang ba'am/ bri bar yang mi mngon te/ dog cing gcer ba'ang med do/ /'jig rten gyi khams mngon par dga' ba de'ang bri</text></item>
<item><p>366a6</p><section>mdo sde</section><text>ba med de/ sngon ji lta ba bzhin du phyis kyang de bzhin du snang ngo / /de nas bcom ldan 'das shAkya thub pas 'khor de dag thams cad la bka' stsal pa/ kye grogs po</text></item>
<item><p>366a7</p><section>mdo sde</section><text>dag |'jig rten gyi khams mngon par dga' ba dang / de bzhin gshegs pa mi 'khrugs pa dang / sangs rgyas kyi zhing bkod pa dang / nyan thos bkod pa dang / byang chub</text></item>
<item><p>366b1</p><section>mdo sde</section><text>sems dpa' bkod pa 'di dag la ltos shig /de dag gis gsol pa/ bcom ldan 'das/ mthong lags so/ /bka' stsal pa/ sangs rgyas kyi zhing 'di 'dra ba yongs su gzung</text></item>
<item><p>366b2</p><section>mdo sde</section><text>bar 'dod pa'i byang chub sems dpas de bzhin gshegs pa mi 'khrugs pa'i byang chub sems dpa'i spyad pa thams cad kyi rjes su bslab par bya'o/ /de ltar 'jig rten gyi</text></item>
<item><p>366b3</p><section>mdo sde</section><text>khams mngon par dga' ba bstan pa'i rdzu 'phrul gyi cho 'phrul dang / de bzhin gshegs pa mi 'khrugs pa bstan pas 'jig rten gyi khams mi mjed 'di lha dang / mi'i skye dgu</text></item>
<item><p>366b4</p><section>mdo sde</section><text>las khri phrag bcu bzhi bla na med pa yang dag par rdzogs pa'i byang chub tu sems skyes so/ /kun gyis kyang 'jig rten gyi khams mngon par dga' ba der skye bar smon lam btab</text></item>
<item><p>366b5</p><section>mdo sde</section><text>ste| bcom ldan 'das kyis kyang de dag thams cad 'jig rten gyi khams mngon par dga' bar skye bar lung bstan to/ /de ltar li tsa bI dri ma med par grags pas 'jig rten</text></item>
<item><p>366b6</p><section>mdo sde</section><text>gyi khams mi mjed 'dir sems can yongs su smin par bya ba ji snyed yod pa de dag thams cad smin par byas nas 'jig rten gyi khams mngon par dga' ba de slar gnas ji lta</text></item>
<item><p>366b7</p><section>mdo sde</section><text>ba bzhin du bzhag go /de nas bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu/ khyod kyis 'jig rten gyi khams mngon par dga' ba</text></item>
<item><p>367a1</p><section>mdo sde</section><text>de dang / de bzhin gshegs pa mi 'khrugs pa de mthong ngam/ gsol pa/ bcom ldan 'das/ bdag gis mthong lags so/ /sems can</text></item>
<item><p>367a2</p><section>mdo sde</section><text>thams cad kyang sangs rgyas kyi zhing gi yon tan bkod pa de 'dra bar gyur cig /sems can thams cad kyang rigs kyi bu li tsa bI dri ma med par grags pa ji lta bu de 'dra ba'i</text></item>
<item><p>367a3</p><section>mdo sde</section><text>rdzu 'phrul dang ldan par gyur cig /bdag cag kyang skyes bu dam pa 'di lta bu mthong ba thob pa ni rnyed pa legs par rnyed lags te/ gang dag tha na da ltar gyi de bzhin gshegs</text></item>
<item><p>367a4</p><section>mdo sde</section><text>pa'am| yongs su mya ngan las 'das pa'i chos kyi rnam grangs 'di thos pa'i sems can de dag kyang rnyed pa rab tu rnyed par 'gyur na/ gang dag thos nas mos pa dang / yid ches</text></item>
<item><p>367a5</p><section>mdo sde</section><text>pa dang / 'dzin pa dang / 'chang ba dang / klog pa dang / kun chub par bgyid pa dang / mos nas ston pa dang / rab tu 'don pa dang / gzhan dag la'ang 'chad pa dang / sgom pa'i</text></item>
<item><p>367a6</p><section>mdo sde</section><text>rnal 'byor la rjes su sbyor ba rnams la lta smos kyang ci 'tshal/ chos kyi rnam grangs 'di gang dag gi sug par thob par gyur pa de dag kyang chos rin po che'i gter rnyed par 'gyur</text></item>
<item><p>367a7</p><section>mdo sde</section><text>ro| |gang dag chos kyi rnam grangs 'di kha ton du bgyid pa de dag kyang de bzhin gshegs pa'i grogs su gyur pa lags so/ /gang dag chos 'di la mos pa rnams la rim gro</text></item>
<item><p>367b1</p><section>mdo sde</section><text>dang bsnyen bkur bgyid pa de dag ni chos yang dag par srung ba lags so/ /gang dag chos kyi rnam grangs 'di legs par bris te 'chang ba dang / ri mor bgyid pa de dag gi khyim na de bzhin</text></item>
<item><p>367b2</p><section>mdo sde</section><text>gshegs pa bzhugs par 'gyur ro/ /gang dag chos kyi rnam grangs 'di la rjes su yi rang ba de dag ni bsod nams thams cad yongs su bsrung ba lags so/ /gang dag chos kyi</text></item>
<item><p>367b3</p><section>mdo sde</section><text>rnam grangs 'di las tha na tshig bzhi pa'i tshigs su bcad pa gcig tsam dang / sdom pa'i tshig tsam yang gzhan dag la ston pa de dag ni chos kyi mchod sbyin chen po bgyid pa lags</text></item>
<item><p>367b4</p><section>mdo sde</section><text>so| |gang dag chos kyi rnam grangs 'di la bzod pa dang / 'dun pa dang / blo gros dang / rtogs pa dang / lta ba dang / mos pa dag ni de nyid de dag la lung bstan pa lags so//</text></item>
<item><p>367b5</p><section>mdo sde</section><text>'jig rten gyi khams mngon par dga' ba blangs pa dang / de bzhin gshegs pa mi 'khrugs pa bstan pa'i le'u ste bcu gcig pa'o// //de nas bcom ldan 'das</text></item>
<item><p>367b6</p><section>mdo sde</section><text>la lha'i dbang po brgya byin gyis 'di skad ces gsol to/ /bcom ldan 'das/ bdag gis sngon de bzhin gshegs pa dang / 'jam dpal gzhon nur gyur pa las chos kyi rnam</text></item>
<item><p>367b7</p><section>mdo sde</section><text>grangs brgya stong mang po thos kyang ji ltar chos kyi rnam grangs 'di las rnam par sprul pa bsam gyis mi khyab pa'i tshul la 'jug pa rab tu bstan pa 'di lta bu ni sngon nam yang ma tho</text></item>
<item><p>368a1</p><section>mdo sde</section><text>lags so/ /bcom ldan 'das/ sems can gang dag chos kyi rnam grangs 'di 'dzin pa dang / 'chang ba dang / klog pa dang / kun chub par bgyid</text></item>
<item><p>368a2</p><section>mdo sde</section><text>pa de dag kyang the tshom ma mchis par 'di lta bu'i chos kyi snod du 'gyur na/ gang dag bsgom pa'i rnal 'byor la rjes su sbyor ba rnams la smos kyang ci 'tshal te/ de dag gis ngan</text></item>
<item><p>368a3</p><section>mdo sde</section><text>song thams cad ni bcad/ de dag gis bde 'gro'i lam thams cad ni phye/ de dag sangs rgyas thams cad kyis ni gzigs/ de dag gis phas kyi rgol ba thams cad ni bcom/</text></item>
<item><p>368a4</p><section>mdo sde</section><text>de dag gis bdud thams cad ni shin tu pham par bgyis/ de dag gis byang chub sems dpa'i lam ni rnam par sbyangs/ de dag byang chub kyi snying po la ni gnas/ de dag de</text></item>
<item><p>368a5</p><section>mdo sde</section><text>bzhin gshegs pa'i spyod yul la ni yang dag par 'jug par 'gyur ba lags so/ /bcom ldan 'das rigs kyi bu'am/ rigs kyi bu mo gang dag chos kyi rnam grangs 'di</text></item>
<item><p>368a6</p><section>mdo sde</section><text>'chang ba de dag la bdag 'khor thams cad dang bcas pas rim gro dang / g.yog bgyi'o/ /grong dang / grong khyer dang / grong rdal dang / ljongs dang / yul 'khor dang / rgyal</text></item>
<item><p>368a7</p><section>mdo sde</section><text>po'i pho brang 'khor gang na chos kyi rnam grangs 'di spyod pa dang / 'chad pa dang / rab tu ston pa der chos nyan pa'i slad du bdag g.yog dang bcas te mchi'o/ /rigs kyi</text></item>
<item><p>368b1</p><section>mdo sde</section><text>bu| ma dad pa rnams dad pa bskyed par bgyi/ dad pa rnams ni chos dang ldan pas bsrung zhing bskyab par bgyi'o/ /de skad ces gsol pa dang / bcom ldan 'das kyis lha'i dbang po</text></item>
<item><p>368b2</p><section>mdo sde</section><text>brgya byin la 'di skad ces bka' stsal to/ /legs so/ /legs so/ /lha'i dbang po/ khyod kyis legs par smras pa de la de bzhin gshegs pa'ang rjes su yi rang ngo / /lha'i dbang po/</text></item>
<item><p>368b3</p><section>mdo sde</section><text>'das pa dang / ma byon pa dang / da ltar byung ba'i sangs rgyas bcom ldan 'das rnams kyi byang chub de ni chos kyi rnam grangs 'di las bstan to/ /lha'i dbang po/ de bas na gang chos</text></item>
<item><p>368b4</p><section>mdo sde</section><text>kyi rnam grangs 'di 'dzin pa dang / tha na glegs bam la 'dri ba dang / 'dzin pa dang / klog pa dang / kun chub par byed pa'i rigs kyi bu'am/ rigs kyi bu mo de dag gis ni 'das</text></item>
<item><p>368b5</p><section>mdo sde</section><text>pa dang / ma byon pa dang / da ltar byung ba'i sangs rgyas bcom ldan 'das rnams mchod par 'gyur ro/ /lha'i dbang po/ rigs kyi bu pho'am/ rigs kyi bu mo gang gis stong gsum gyi</text></item>
<item><p>368b6</p><section>mdo sde</section><text>stong chen po'i 'jig rten gyi khams 'di de bzhin gshegs pas yongs su gang ba/ 'di lta ste/ dper na/ bu ram shing gi tshal lam/ 'dam bu'i tshal lam/ smyig ma'i tshal lam</text></item>
<item><p>368b7</p><section>mdo sde</section><text>til gyi zhing ngam/ seng ldeng gi tshal bzhin du rab tu gang ba rnams la bskal pa'am/ bskal pa las lhag par rim gror byas/ bla mar byas/ bsti stang du byas te/ de bzhin</text></item>
<item><p>369a1</p><section>mdo sde</section><text>gshegs pa de dag la mchod pa thams cad dang / bde ba'i yo byad kyis mchod pa dang / de bzhin gshegs pa de dag yongs su mya ngan las 'das nas</text></item>
<item><p>369a2</p><section>mdo sde</section><text>kyang de bzhin gshegs pa re re la'ang mchod pa'i phyir gcig tu mkhregs pa ma zhig pa'i sku gdung gi mchod rten rin po che thams cad las byas pa rgyar ni gling chen po bzhi</text></item>
<item><p>369a3</p><section>mdo sde</section><text>pa'i 'jig rten gyi tshad tsam/ 'phang du ni tshangs pa'i 'jig rten du phyin pa/ gdugs dang / ba dan dang / srog shing sgreng bas mdzes par rab tu byas te/ de bzhin du de bzhin</text></item>
<item><p>369a4</p><section>mdo sde</section><text>gshegs pa thams cad kyi mchod rten so sor byas nas des de la bskal pa'am/ bskal pa las lhag par me tog thams cad dang / spos thams cad dang / rgyal mtshan thams</text></item>
<item><p>369a5</p><section>mdo sde</section><text>cad dang / ba dan thams cad kyis mchod pa byas shing rnga dang / sil snyan rnams brdungs te mchod na/ lha'i dbang po/ 'di ji snyam du sems/ rigs kyi bu'am/ rigs kyi bu mo de dag</text></item>
<item><p>369a6</p><section>mdo sde</section><text>de'i gzhi las bsod nams mang du bskyed dam/ gsol pa/ bcom ldan 'das/ mang lags so/ /bde bar gshegs pa/ mang lags te/ bskal pa bye ba brgya stong gis</text></item>
<item><p>369a7</p><section>mdo sde</section><text>kyang bsod nams kyi phung po de'i mthar phyin par mi nus lags so/ /bcom ldan 'das kyis bka' stsal pa/ lha'i dbang po/ khyod mos par bya'o/ /khyod kyis khong du chud par</text></item>
<item><p>369b1</p><section>mdo sde</section><text>bya'o| |gang rnam par thar pa bsam gyis mi khyab pa bstan pa'i chos kyi rnam grangs 'di 'dzin tam/ klog gam/ kun chub par byed pa'i rigs kyi bu pho'am/ rigs kyi bu mo bsod</text></item>
<item><p>369b2</p><section>mdo sde</section><text>nams shin tu mang du bskyed do/ /de ci'i phyir zhe na/ lha'i dbang po/ sangs rgyas bcom ldan 'das rnams kyi byang chub ni chos las byung ste/ de chos kyi mchod par nus kyi zang zing</text></item>
<item><p>369b3</p><section>mdo sde</section><text>gis ni ma yin pa'i phyir ro/ /lha'i dbang po/ khyed kyis rnam grangs 'dis kyang 'di ltar rig par bya ste/ lha'i dbang po/ sngon byung ba 'das pa'i dus na bskal pa grangs med pa'i</text></item>
<item><p>369b4</p><section>mdo sde</section><text>yang ches grangs med pa/ rgya che ba/ tshad med pa/ bsam gyis mi khyab par gyur pa de'i dus de'i tshe na bskal pa rnam par sbyong ba la 'jig rten gyi khams cher bkod par de bzhin gshegs</text></item>
<item><p>369b5</p><section>mdo sde</section><text>pa| dgra bcom pa/ yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med</text></item>
<item><p>369b6</p><section>mdo sde</section><text>pa| lha dang / mi rnams kyi ston pa/ sangs rgyas bcom ldan 'das sman gyi rgyal po zhes bya ba 'jig rten du byung ste/ de bzhin gshegs pa dgra bcom pa yang dag par rdzogs pa'i sangs</text></item>
<item><p>369b7</p><section>mdo sde</section><text>rgyas sman gyi rgyal po de'i tshe'i tshad ni bar gyi bskal pa nyi shur gyur to/ /de'i nyan thos kyi dge 'dun ni bye ba khrag khrig phrag sum cu rtsa drug yod do/ /byang chub sems dpa'i dge 'dun ni</text></item>
<item><p>370a1</p><section>mdo sde</section><text>bye ba khrag khrig phrag bcu gnyis yod do/ /lha'i dbang po/ de'i tshe de'i dus na 'khor los bsgyur ba'i rgyal po rin chen gdugs zhes bya ba gling bzhi</text></item>
<item><p>370a2</p><section>mdo sde</section><text>la dbang ba rin po che sna bdun dang ldan pa zhig byung ste/ de la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'joms pa stong</text></item>
<item><p>370a3</p><section>mdo sde</section><text>du tshang ba yod do/ /rgyal po rin chen gdugs des bcom ldan 'das de bzhin gshegs pa sman gyi rgyal po 'khor dang bcas pa la bar gyi bskal pa lnga'i bar du bde ba'i yo</text></item>
<item><p>370a4</p><section>mdo sde</section><text>byad thams cad kyis ri mor byas so/ /lha'i dbang po/ bar gyi bskal pa lnga po de dag 'das nas rgyal po rin chen gdugs kyis bu stong la 'di skad ces smras so/ /kye khyed shes</text></item>
<item><p>370a5</p><section>mdo sde</section><text>par gyis shig /ngas de bzhin gshegs pa la mchod pa byas kyi/ da khyed kyis kyang de bzhin gshegs pa la mchod pa gyis shig /de nas rgyal bu gzhon nu de dag pha rgyal</text></item>
<item><p>370a6</p><section>mdo sde</section><text>po rin chen gdugs la legs so zhes smras nas de mnyan te/ de dang lhan cig tshogs nas de bzhin gshegs pa sman gyi rgyal po la bskal pa bar ma lnga'i bar du bde ba'i</text></item>
<item><p>370a7</p><section>mdo sde</section><text>yo byad thams cad kyis rim gror byas so/ /de'i nang nas rgyal bu zla gdugs zhes bya ba de gcig pu dben par song nas 'di snyam du sems te/ mchod pa de bas mchod pa</text></item>
<item><p>370b1</p><section>mdo sde</section><text>gzhan ches khyad par du 'phags shing rgya che ba yod dam snyam pa dang / sangs rgyas kyi byin gyi rlabs kyis bar snang de las lha dag 'di skad ces zer ro/ /skyes bu dam pa/ chos kyi mchod pa ni</text></item>
<item><p>370b2</p><section>mdo sde</section><text>mchod pa thams cad kyi nang na mchog go /des smras pa/ chos kyi mchod pa de gang yin/ lhas smras pa/ skyes bu dam pa/ khyod de bzhin gshegs pa sman gyi rgyal po de'i drung du song la</text></item>
<item><p>370b3</p><section>mdo sde</section><text>chos kyi mchod pa de gang lags zhes zhus shig dang / bcom ldan 'das de khyod la lung ston to/ /de nas lha'i dbang po rgyal bu zla gdugs gzhon nu bcom ldan 'das de bzhin</text></item>
<item><p>370b4</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas sman gyi rgyal po ga la ba der song ste phyin pa dang / bcom ldan 'das kyi zhabs la mgo bos phyag btsal te phyogs</text></item>
<item><p>370b5</p><section>mdo sde</section><text>gcig tu 'dug go /phyogs gcig tu 'dug nas rgyal bu zla gdugs kyis bcom ldan 'das de bzhin gshegs pa sman gyi rgyal po de la 'di skad ces gsol to/ /bcom ldan 'das</text></item>
<item><p>370b6</p><section>mdo sde</section><text>chos kyi mchod pa zhes bgyi ba'i chos kyi mchod pa de gang lags/ bcom ldan 'das des bka' stsal pa/ rigs kyi bu/ chos kyi mchod pa ni gang de bzhin gshegs pas gsungs</text></item>
<item><p>370b7</p><section>mdo sde</section><text>pa'i mdo sde zab mo zab mor snang ba/ 'jig rten thams cad dang mi mthun pa/ rtogs par dka' ba/ mngon par dka' ba/ khong du chud pa dka' ba/ phra ba/ zhi ba pa/ mi dmigs</text></item>
<item><p>371a1</p><section>mdo sde</section><text>pa| byang chub sems dpa'i sde snod kyi nang du gtogs pa/ gzungs dang / mdo sde'i rgyal po'i phyag rgyas btab pa/ phyir mi ldog pa'i 'khor</text></item>
<item><p>371a2</p><section>mdo sde</section><text>lo ston pa/ pha rol tu phyin pa drug las byung ba/ 'dzin pa rnams yongs su bzung ba/ byang chub kyi phyogs kyi chos dang ldan pa/ byang chub kyi yan lag sgrub par gtogs</text></item>
<item><p>371a3</p><section>mdo sde</section><text>pa| sems can la snying rje chen po 'jug pa/ byams pa chen po ston pa/ bdud kyi lta bar gyur pa thams cad med pa/ rten cing 'brel bar 'byung ba bstan pa/ bdag</text></item>
<item><p>371a4</p><section>mdo sde</section><text>med pa| sems can med pa/ srog med pa/ gang zag med pa/ stong pa nyid dang / mtshan ma med pa dang / smon pa med pa dang / mngon par 'du mi byed pa dang / ma</text></item>
<item><p>371a5</p><section>mdo sde</section><text>skyes pa dang / ma byung ba dang ldan pa/ byang chub kyi snying po sgrub pa/ chos kyi 'khor lo rab tu bskor ba/ lha dang / klu dang / gnod sbyin dang / dri za dang / lha ma yin dang /</text></item>
<item><p>371a6</p><section>mdo sde</section><text>nam mkha' lding dang / mi'am ci dang / lto 'phye chen po'i dbang po rnams kyis rab tu bstod cing bsngags pa/ dam pa'i chos kyi rigs rgyun mi gcod pa/ chos kyi mdzod</text></item>
<item><p>371a7</p><section>mdo sde</section><text>'dzin pa/ chos kyi mchod pa'i mchog la zhugs pa/ 'phags pa'i skye bo thams cad kyis yongs su gzung ba/ byang chub sems dpa'i spyod pa thams cad yang dag par</text></item>
<item><p>371b1</p><section>mdo sde</section><text>ston pa/ yang dag pa'i don gyi chos so sor yang dag par rig pa la 'jug pa/ chos kyi mdo mi rtag pa dang / sdug bsngal ba dang / bdag med pa dang / zhi ba las nges par byung</text></item>
<item><p>371b2</p><section>mdo sde</section><text>ba| ser sna can dang / tshul khrims 'chal ba dang / gnod sems can dang / le lo can dang / brjed ngas pa dang / shes rab 'chal pa spa 'gong pa/ phas kyi rgol ba dang / lta</text></item>
<item><p>371b3</p><section>mdo sde</section><text>ba ngan pa dang / dmigs pa la mngon par zhen pa thams cad spong bar byed pa/ sangs rgyas thams cad kyis bstod pa/ 'khor ba'i phyogs kyi gnyen po/ mya ngan las 'das</text></item>
<item><p>371b4</p><section>mdo sde</section><text>pa'i bde ba yang dag par ston pa de lta bu'i mdo sde rnams gang yang dag par ston pa dang / 'chang ba dang / so sor rtog pa dang / dam pa'i chos kun sdud pa de ni chos kyi mchod pa</text></item>
<item><p>371b5</p><section>mdo sde</section><text>zhes bya'o/ /rigs kyi bu/ gzhan yang / chos kyi mchod pa ni gang chos la chos su nges par sems pa/ chos la chos bzhin nan tan byed pa/ rten cing 'brel par 'byung bar mthun</text></item>
<item><p>371b6</p><section>mdo sde</section><text>pa| mthar lta ba thams cad dang bral ba/ skye ba med pa/ 'byung ba med pa la bzod pa/ bdag med pa/ sems can med par 'jug pa/ rgyu dang / rkyen dang mi 'gal ba dang / 'thab</text></item>
<item><p>371b7</p><section>mdo sde</section><text>ba med pa/ rtsod pa med pa/ nga yi ba med pa/ ngar 'dzin pa dang bral ba/ don la rton gyi tshig 'bru la mi rton pa/ ye shes la rton gyi rnam par shes pa la mi rton pa/ nges pa'i</text></item>
<item><p>372a1</p><section>mdo sde</section><text>don gyi mdo sde la rton gyi drang ba'i don kun rdzob la mngon par ma zhen pa/ chos nyid la rton gyi gang zag tu lta ba dmigs par 'dzin pa la mngon par</text></item>
<item><p>372a2</p><section>mdo sde</section><text>ma zhen pa/ sangs rgyas kyi chos nyid ji lta ba bzhin du khong du chud pa/ kun gzhi med par 'jug pa/ kun gzhi yang dag par 'joms pa/ ma rig pa rnam par zhi ba nas/ rga</text></item>
<item><p>372a3</p><section>mdo sde</section><text>shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i bar du rnam par zhi zhing de ltar rten cing 'brel par 'byung ba'i yan</text></item>
<item><p>372a4</p><section>mdo sde</section><text>lag bcu gnyis la/ 'di lta ste/ sems can la lta ba zad mi shes par mngon par sgrub pas mngon par sgrub cing lta ba rnams la mi lta ba 'di ni/ rigs kyi bu/ bla na med pa'i chos</text></item>
<item><p>372a5</p><section>mdo sde</section><text>kyi mchod pa zhes bya'o/ /lha'i dbang po/ de ltar rgyal bu zla gdugs de bcom ldan 'das de bzhin gshegs pa sman gyi rgyal po de las chos kyi mchod pa de lta bu thos pa dang rjes</text></item>
<item><p>372a6</p><section>mdo sde</section><text>su mthun pa'i chos kyi bzod pa thob bo/ /gos dang / rgyan ci thogs pa rnams bcom ldan 'das de la phul nas tshig 'di skad ces smras so/ /bcom ldan 'das/ de bzhin</text></item>
<item><p>372a7</p><section>mdo sde</section><text>gshegs pa yongs su mya ngan las 'das kyang dam pa'i chos yongs su gzung ba dang / dam pa'i chos la mchod pa bgyi ba'i slad du bdag dam pa'i chos yongs su gzung</text></item>
<item><p>372b1</p><section>mdo sde</section><text>bar spro'o/ /bcom ldan 'das/ ji ltar bdag gis bdud dang / phyir rgol ba rnams bcom nas/ bcom ldan 'das/ dam pa'i chos yongs su 'dzin par 'gyur ba de ltar de</text></item>
<item><p>372b2</p><section>mdo sde</section><text>bzhin gshegs pas byin gyi brlab par gsol/ de bzhin gshegs pas de'i bsam pa mkhyen nas phyi ma'i dus phyi ma'i tshe na dam pa'i chos kyi grong khyer skyong zhing srung ba dang /</text></item>
<item><p>372b3</p><section>mdo sde</section><text>yongs su 'dzin par 'gyur bar lung bstan to/ /lha'i dbang po/ de nas rgyal bu zla gdugs de de bzhin gshegs pa de bzhugs bzhin du dad pas khyim nas khyim med par</text></item>
<item><p>372b4</p><section>mdo sde</section><text>rab tu byung ste| dge ba'i chos la brtson 'grus brtsams nas gnas so/ /de brtson 'grus brtsams shing dge ba'i chos la rab tu gnas nas ring po ma lon par mngon par shes</text></item>
<item><p>372b5</p><section>mdo sde</section><text>pa lnga bskyed de/ gzungs rnams rtogs/ khong du chud par gyur to/ /de spobs pa rgyun mi chad pa thob pas bcom ldan 'das de bzhin gshegs pa sman gyi rgyal po de yongs su</text></item>
<item><p>372b6</p><section>mdo sde</section><text>mya ngan las 'das kyang mngon par shes pa dang / gzungs kyi stobs kyis bcom ldan 'das de bzhin gshegs pa sman gyi rgyal po des chos kyi 'khor lo rab tu bskor ba</text></item>
<item><p>372b7</p><section>mdo sde</section><text>bzhin du bar gyi bskal pa bcu'i bar du rjes su bskor to/ /lha'i dbang po/ de ltar dge slong zla gdugs dam pa'i chos yongs su gzung ba la mngon par brtson pas sems can</text></item>
<item><p>373a1</p><section>mdo sde</section><text>bye ba brgya phrag bcu ni bla na med pa yang dag par rdzogs pa'i byang chub las phyir mi ldog par byas par gyur to/ /srog chags khrag khrig bzhi</text></item>
<item><p>373a2</p><section>mdo sde</section><text>bcu ni nyan thos dang / rang sangs rgyas kyi theg pa la btul lo/ /sems can tshad med pa rnams ni mtho ris su skye bar byas so/ /lha'i dbang po/ de'i tshe de'i dus na rin chen</text></item>
<item><p>373a3</p><section>mdo sde</section><text>gdugs zhes bya ba'i 'khor los bsgyur ba'i rgyal por gyur pa de gzhan yin pa snyam du 'dzin na lha'i dbang po khyod kyis de ltar mi blta'o/ /de ci'i phyir zhe na/ rin chen 'od</text></item>
<item><p>373a4</p><section>mdo sde</section><text>'phro de bzhin gshegs pa de de'i tshe de'i dus na rin chen gdugs zhes bya ba'i 'khor los bsgyur ba'i rgyal por gyur to/ /rgyal po rin chen gdugs de'i bu stong</text></item>
<item><p>373a5</p><section>mdo sde</section><text>yod pa de dag ni da ltar gyi bskal pa bzang po'i byang chub sems dpa' 'di dag yin te/ gang bskal pa bzang po 'di la sangs rgyas stong tshang bar 'byung ba'o/ /de</text></item>
<item><p>373a6</p><section>mdo sde</section><text>las bzhi ni sangs rgyas log pa dad sel la sogs pa sngon du byung ste/ lhag ma rnams kyang 'byung bar 'gyur ro/ /'khor ba 'jig la sogs pa snang mdzad la thug</text></item>
<item><p>373a7</p><section>mdo sde</section><text>ba'i bar du ste/ tha mar ni de bzhin gshegs pa snang mdzad ces bya ba 'byung ngo / /lha'i dbang po/ de'i tshe de'i dus na bcom ldan 'das de bzhin gshegs pa sman gyi rgyal</text></item>
<item><p>373b1</p><section>mdo sde</section><text>po de'i dam pa'i chos yongs su bzung ba rgyal bu zla gdugs zhes bya ba de gzhan yin pa snyam du 'dzin na khyod kyis de ltar mi blta'o/ /de ci'i phyir zhe na/ lha'i dbang po/ nga de'i tshe</text></item>
<item><p>373b2</p><section>mdo sde</section><text>de'i dus na rgyal bu zla gdugs zhes bya bar gyur te/ lha'i dbang po/ rnam grangs 'dis kyang 'di ltar rig par bya ste/ lha'i dbang po/ ji tsam na de bzhin gshegs pa rnams</text></item>
<item><p>373b3</p><section>mdo sde</section><text>la mchod pa'i nang na chos kyi mchod pa ni mchog ces bya'o/ /mchog dang / dam pa dang / mchog rab dang / gya nom pa dang / bla ma dang / bla na med pa zhes bya'o/ /lha'i dbang</text></item>
<item><p>373b4</p><section>mdo sde</section><text>po| de lta bas na nga la zang zing gis ma mchod par chos kyi mchod pas mchod cig /nga la zang zing gis bsti stang ma byed/ chos kyi bsti stang gis ri mor gyis shig /de nas</text></item>
<item><p>373b5</p><section>mdo sde</section><text>bcom ldan 'das kyis byang chub sems dpa' sems dpa' chen po byams pa la bka' stsal pa/ byams pa/ ngas bla na med pa yang dag par rdzogs pa'i byang chub bskal</text></item>
<item><p>373b6</p><section>mdo sde</section><text>pa bye ba grangs med par yang dag par bsgrubs pa 'di khyod la gtad do/ /ci nas phyi ma'i dus phyi ma'i tshe chos kyi rnam grangs 'di lta bu khyod kyi byin gyi rlabs kyis yongs su bzung</text></item>
<item><p>373b7</p><section>mdo sde</section><text>bas dzam+bu'i gling du rgyas par 'gyur zhing / ma nub par gyis shig /de ci'i phyir zhe na/ byams pa/ ma 'ongs pa'i dus na rigs kyi bu pho'am/ rigs kyi bu mo dang / lha dang /</text></item>
<item><p>374a1</p><section>mdo sde</section><text>klu dang / gnod sbyin dang / dri za dang / lha ma yin dge ba'i rtsa ba bskyed pa/ bla na med pa yang dag par rdzogs pa'i byang chub la yang dag par zhugs</text></item>
<item><p>374a2</p><section>mdo sde</section><text>pa de dag chos kyi rnam grangs 'di ma thos pas nyams par gyur ta re/ 'di lta bu'i mdo sde thos nas shin tu dga' zhing dad ba rnyed par 'gyur ba dang / spyi bos len par 'gyur</text></item>
<item><p>374a3</p><section>mdo sde</section><text>ba'i rigs kyi bu dang / rigs kyi bu mo de dag bsrung ba'i phyir/ byams pa/ khyod kyis de'i dus na mdo sde 'di lta bu 'di rgyas bar gyis shig /byams pa/ byang chub sems dpa'</text></item>
<item><p>374a4</p><section>mdo sde</section><text>rnams kyi phyag rgya ni 'di gnyis te/ gnyis gang zhe na/ tshig dang / tshig 'bru sna tshogs la dad pa'i phyag rgya dang / chos kyi tshul zab mos mi skrag cing / yang dag pa nyid ji lta ba</text></item>
<item><p>374a5</p><section>mdo sde</section><text>bzhin du 'jug pa'i phyag rgya ste/ byams pa/ de gnyis ni byang chub sems dpa' rnams kyi phyag rgya'o/ /byams pa/ de la byang chub sems dpa' gang dag tshig dang / tshig 'bru sna</text></item>
<item><p>374a6</p><section>mdo sde</section><text>tshogs la dad cing lhur len pa de dag ni las dang po pa yin te/ tshangs par spyad nas ring po ma lon par rig par bya'o/ /byams pa/ gang dag mdo sde zab mo ma gos pa phrugs</text></item>
<item><p>374a7</p><section>mdo sde</section><text>pa dang / snrel zhi'i rgyud kyi tshig dang / rim pa rab tu dbye ba 'di 'don pa dang / nyan pa dang / mos pa dang / ston par 'gyur ba'i byang chub sems dpa' dag ni ring du tshangs par</text></item>
<item><p>374b1</p><section>mdo sde</section><text>spyod par rig par bya'o/ /byams pa/ de la las dang po pa'i byang chub sems dpa' ni rgyu gnyis kyis bdag la rma 'byin te/ chos zab mo la nges par sems par mi 'gyur ro/ /</text></item>
<item><p>374b2</p><section>mdo sde</section><text>gnyis gang zhe na/ sngon ma thos pa'i mdo sde zab mo thos na skrag cing the tshom du gyur nas rjes su yi rangs par mi byed cing / 'di lta bur bdag cag gis sngon ma thos na de gang nas 'ongs</text></item>
<item><p>374b3</p><section>mdo sde</section><text>zhes spong bar byed do/ /rigs kyi bu/ gang dag mdo sde zab mo 'dzin pa dang / chos zab mo'i snod du gyur pa dang / chos zab mo ston pa de dag la mi sten/ mi 'grogs/ bsnyen</text></item>
<item><p>374b4</p><section>mdo sde</section><text>bkur mi byed cing / de dag la bsti stang mi byed par gyur te/ bar bar du de dag la mi snyan par yang brjod do/ /rgyu de gnyis kyis las dang po pa'i byang chub sems dpa'</text></item>
<item><p>374b5</p><section>mdo sde</section><text>bdag nyid la rma 'byin te chos zab mo la nges par mi rtog pa'o/ /rgyu gnyis kyis zab mo la mi mos pa'i byang chub sems dpa' bdag nyid la rma 'byin te/ ma skyes pa'i chos</text></item>
<item><p>374b6</p><section>mdo sde</section><text>la'ang bzod pa thob par mi 'gyur ro/ /gnyis gang zhe na/ las dang po pa spyad nas ring po ma lon pa'i byang chub sems dpa' rnams la brnyas shing khyad du gsod pa de 'dzin</text></item>
<item><p>374b7</p><section>mdo sde</section><text>du mi 'jug /mi 'byed/ mi ston pa dang / gang zab mo la shin tu ma dad pas bslab pa la ri mo mi byed cing 'jig rten gyi zang zing sbyin pas ni sems can la phan 'dogs</text></item>
<item><p>375a1</p><section>mdo sde</section><text>shing chos kyi sbyin pas ma yin te/ byams pa/ zab mo la mos pa'i byang chub sems dpa' rgyu 'di gnyis kyis bdag nyid la rma 'byin te/ mi skye ba'i</text></item>
<item><p>375a2</p><section>mdo sde</section><text>chos la bzod pa'ang myur du thob par mi 'gyur ro/ /de skad ces bka' stsal pa dang / bcom ldan 'das la byang chub sems dpa' byams pas 'di skad ces gsol to/ /</text></item>
<item><p>375a3</p><section>mdo sde</section><text>bcom ldan 'das kyis ji skad du legs par gsungs pa ni/ bcom ldan 'das/ ngo mtshar to/ /bcom ldan 'das/ legs so/ bcom ldan 'das/ bdag gis da</text></item>
<item><p>375a4</p><section>mdo sde</section><text>slan chad nongs pa 'di dag spang bar bgyi'o/ /de bzhin gshegs pas bla na med pa yang dag par rdzogs pa'i byang chub bskal ba bye ba khrag khrig brgya stong grangs ma mchis</text></item>
<item><p>375a5</p><section>mdo sde</section><text>pa nas yang dag par bsgrubs pa 'di bsrung bar bgyi'o/ /gzung bar bgyi'o/ /ma 'ongs pa'i rigs kyi bu pho dang / rigs kyi bu mo snod du gyur pa de dag la mdo sde 'di lta bu lag tu son par</text></item>
<item><p>375a6</p><section>mdo sde</section><text>bgyi'o/ /dran pa gang gis 'di 'dra ba'i mdo sde 'di lta bu la mos pa dang / 'dzin pa dang / 'chang ba dang / kun chub par bgyid pa dang / 'dzud pa dang / yi ger 'dri ba</text></item>
<item><p>375a7</p><section>mdo sde</section><text>dang | gzhan dag la'ang rgya cher 'chad par 'gyur ba'i dran pa nye bar bsgrub par bgyi'o/ /bcom ldan 'das/ bdag gis de dag brtan par bgyi'o/ /bcom ldan 'das</text></item>
<item><p>375b1</p><section>mdo sde</section><text>de'i dus na 'di lta bu'i mdo sde 'di la mos pa dang / rab tu 'jug par 'gyur ba de ni/ bcom ldan 'das/ byang chub sems dpa' byams pa'i byin gyis rlabs lags par rig bar</text></item>
<item><p>375b2</p><section>mdo sde</section><text>bgyi'o/ /de nas bcom ldan 'das kyis byang chub sems dpa' byams pa la legs so zhes bya ba byin nas legs so/ /legs so/ /byams pa/ khyod kyi tshig de ni legs par smras te/ de bzhin</text></item>
<item><p>375b3</p><section>mdo sde</section><text>gshegs pa'ang khyod kyis legs par smras pa de la rjes su yi rang ba gnang bar mdzad do/ /de nas byang chub sems dpa' de dag gis dbyangs gcig tu tshig 'di skad ces smras</text></item>
<item><p>375b4</p><section>mdo sde</section><text>so| |bcom ldan 'das/ bdag cag kyang de bzhin gshegs pa yongs su mya ngan las 'das nas sangs rgyas kyi zhing so so nas mchis te/ de bzhin gshegs pa'i sangs rgyas</text></item>
<item><p>375b5</p><section>mdo sde</section><text>kyi byang chub 'di rgyas par bgyi'o/ /rigs kyi bu de dag kyang mos par bgyi'o/ /de nas bcom ldan 'das la rgyal po chen po bzhis kyang 'di skad ces gsol to/ /bcom ldan</text></item>
<item><p>375b6</p><section>mdo sde</section><text>'das/ grong dang / grong khyer dang / grong rdal dang / yul 'khor dang / rgyal po'i pho brang 'khor gang dang / gang na chos kyi rnam grangs 'di lta bu spyod pa dang / 'chad pa dang / yang</text></item>
<item><p>375b7</p><section>mdo sde</section><text>dag par ston pa de dang / de dag tu bcom ldan 'das bdag cag rgyal po bzhi'ang dpung dang bcas pa dang / bzhon pa dang bcas pa 'khor dang bcas te/ der chos nyan pa'i slad</text></item>
<item><p>376a1</p><section>mdo sde</section><text>du mchi'o/ /chos smra ba de'i dpag tshad khor yug tu ci nas kyang chos smra ba de la glags lta ba dang / klan ka tshol ba gang gis kyang glags mi rnyed bar</text></item>
<item><p>376a2</p><section>mdo sde</section><text>bsrung bar bgyi'o/ /de nas bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ khyod kyis chos kyi rnam grangs 'di zungs shig /</text></item>
<item><p>376a3</p><section>mdo sde</section><text>chongs shig /gzhan dag la'ang rgya cher yang dag par ston cig /gsol pa/ bdag gis chos kyi rnam grangs 'di bzung ba lags na/ bcom ldan 'das/ chos kyi rnam grangs</text></item>
<item><p>376a4</p><section>mdo sde</section><text>'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ kun dga' bo/ de'i phyir chos kyi rnam grangs 'di dri ma med par grangs</text></item>
<item><p>376a5</p><section>mdo sde</section><text>pas bstan pa dang / phrugs su sbyar ba snrel zhir mngon par bsgrubs pa dang / bsam gyis mi khyab pa'i rnam par thar pa'i le'u zhes kyang bya ba'i chos kyi rnam grangs 'di/ kun</text></item>
<item><p>376a6</p><section>mdo sde</section><text>dga' bo/ khyod kyis zungs shig /bcom ldan 'das kyis de skad ces bka' stsal nas/ li tsa bI dri ma med par grags pa dang / 'jam dpal gzhon nur gyur pa dang / tshe dang</text></item>
<item><p>376a7</p><section>mdo sde</section><text>ldan pa kun dga' bo dang / byang chub sems dpa' de dag dang / nyan thos chen po de dag dang / thams cad dang ldan pa'i 'khor de dag dang / lha dang / mi dang / lha ma yin dang /</text></item>
<item><p>376b1</p><section>mdo sde</section><text>dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /sngon gyi sbyor ba dang / dam pa'i chos gtad pa'i le'u zhes bya ste bcu gnyis</text></item>
<item><p>376b2</p><section>mdo sde</section><text>pa'o// //'phags pa dri ma med par grags pas bstan pa zhes bya ba theg pa chen po'i mdo rdzogs so// //sh+lau ka stong brgyad brgya ste bam po drug go /</text></item>
<item><p>376b3</p><section>mdo sde</section><text>lo tsA ba ban+de chos nyid tshul khrims kyis bsgyur cing zhus te gtan la phab pa// //rgya gar skad du/ AR+ya many+dzu shrI nir de sha nA ma mahA ya na sU tra/ bod skad du/</text></item>
<item><p>376b4</p><section>mdo sde</section><text>'phags pa 'jam dpal gyis bstan pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos</text></item>
<item><p>376b5</p><section>mdo sde</section><text>pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun</text></item>
<item><p>376b6</p><section>mdo sde</section><text>chen po dang / byang chub sems dpa' lnga stong tham pa dang thabs gcig tu bzhugs te/ de'i tshe bcom ldan 'das 'khor 'bum phrag du mas yongs su bskor cing / mdun gyis</text></item>
<item><p>376b7</p><section>mdo sde</section><text>bltas nas chos ston to/ /de nas 'jam dpal gzhon nur gyur pa rin po che'i gdugs dpag tshad bcus 'khor ba tsam thogs nas/ bcom ldan 'das kyi dbu'i gtsug gi steng</text></item>
<item><p>377a1</p><section>mdo sde</section><text>gi drang thad na 'dzin cing 'dug go /de nas yongs su dga' ldan ris kyi lha'i bu mtshams bzang zhes bya ba bla na med pa yang dag par rdzogs pa'i</text></item>
<item><p>377a2</p><section>mdo sde</section><text>byang chub las phyir mi ldog pa 'khor dang bcas te/ 'khor de nyid du 'dus par gyur nas 'dug pa stan las langs te/ 'jam dpal gzhon nur gyur pa ga la ba der song nas</text></item>
<item><p>377a3</p><section>mdo sde</section><text>phyin pa dang / 'jam dpal gzhon nur gyur pa la 'di skad ces smras so/ /'jam dpal/ khyod bcom ldan 'das la mchod pa mdzad pas da dung thugs mtshim lags sam/</text></item>
<item><p>377a4</p><section>mdo sde</section><text>'jam dpal gyis smras pa/ lha'i bu/ 'di ji snyam du sems/ rgya mtsho chen po chu zad pas chog par 'dzin par 'gyur snyam mam/ lha'i bus smras pa/ 'jam dpal/ /de</text></item>
<item><p>377a5</p><section>mdo sde</section><text>ni ma lags so/ /'jam dpal gyis smras pa/ lha'i bu/ de bzhin du thams cad mkhyen pa'i ye shes rgya mtsho chen po lta bu zab cing gting dpag dga' la/ dpag tu</text></item>
<item><p>377a6</p><section>mdo sde</section><text>med pa yongs su tshol bar 'dod pa'i byang chub sems dpa' sems dpa' chen pos de bzhin gshegs pa la mchod pa bya bar 'dod pas gzhar yang chog par 'dzin</text></item>
<item><p>377a7</p><section>mdo sde</section><text>par mi bya'o/ /lha'i bus smras pa/ 'jam dpal/ ci la dmigs nas/ de bzhin gshegs pa la mchod par bgyi/ 'jam dpal gyis smras pa/ lha'i bu/ dmigs pa</text></item>
<item><p>377b1</p><section>mdo sde</section><text>bzhis de bzhin gshegs pa la mchod par bya'o/ /bzhi gang zhe na/ 'di lta ste/ byang chub kyi sems la dmigs pa dang / sems can thams cad rab tu thar par bya ba la dmigs pa dang / dkon mchog</text></item>
<item><p>377b2</p><section>mdo sde</section><text>gsum gyi gdung rgyun mi 'chad par bya ba la dmigs pa dang / sangs rgyas kyi zhing thams cad yongs su dag par bya ba la dmigs pa ste/ lha'i bu/ dmigs pa bzhi po de dag gis de bzhin gshegs</text></item>
<item><p>377b3</p><section>mdo sde</section><text>pal mchod par bya'o/ /'jam dpal gyis de skad ces smras nas/ lha'i bu mtshams bzang dang / dge slong de dag dang / dge slong ma de dag dang / byang chub sems dpa' de dag dang / thams cad dang</text></item>
<item><p>377b4</p><section>mdo sde</section><text>ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten yi rangs te/ 'jam dpal gzhon nur gyur pas smras pa la mngon par bstod do/ /'phags pa 'jam dpal gyis bstan</text></item>
<item><p>377b5</p><section>mdo sde</section><text>pa zhes bya ba theg pa chen po'i mdo rdzogs so// //rgya gar gyi mkhan po su ren+d+ra po d+hi dang / zhus chen gyi lots+tsha ba ban+de ye shes sdes bsgyur cing zhus te gtan la phab pa// //rgya gar skad du/ AR+ya bo d+hi pak+Sha ni rde sha nA ma ma hA yA na sU tra/ bod skad du/'phags pa byang chub kyi phyogs bstan pa zhes bya ba theg pa chen po'i mdo/ sangs rgyas dang / byang chub sems</text></item>
<item><p>377b6</p><section>mdo sde</section><text>dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong lnga brgya tsam gyi dge slong gi dag</text></item>
<item><p>378a1</p><section>mdo sde</section><text>'dun chen po dang / byams pa dang / 'jam dpal la sogs pa byang chub sems dpa' sems dpa' chen po rnams dang thabs gcig tu bzhugs te/ de nas bcom</text></item>
<item><p>378a2</p><section>mdo sde</section><text>ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal/ phyin ci log bzhi po dag gis sems phyin ci log tu gyur pa'i sems can rnams</text></item>
<item><p>378a3</p><section>mdo sde</section><text>'phags pa'i bden pa bzhi po dag yang dag pa ji lta ba bzhin du ma mthong ba'i phyir 'di ltar yang dag pa ma yin pa'i 'khor ba 'di las mi 'da'o/ /de skad ces bka' stsal pa</text></item>
<item><p>378a4</p><section>mdo sde</section><text>dang | bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ ji ltar dmigs na sems can rnams 'khor ba las mi 'da' ba</text></item>
<item><p>378a5</p><section>mdo sde</section><text>bshad du gsol/ bcom ldan 'das kyis bka' stsal pa/ 'jam dpal/ sems can rnams bdag dang / bdag gir khas len pa'i phyir 'khor ba las mi 'da'o/ /de ci'i</text></item>
<item><p>378a6</p><section>mdo sde</section><text>phyir zhe na/ 'jam dpal/ su bdag dang / gzhan du yang dag par rjes su mthong ba de/ las mngon par 'du byed par 'gyur ba'i phyir ro/ /'jam dpal/ byis pa so so'i skye bo</text></item>
<item><p>378a7</p><section>mdo sde</section><text>thos pa dang mi ldan pa ni thams cad shin tu yongs su mya ngan las 'das par rab tu mi shes te/ bdag dang / gzhan du dmigs so/ /dmigs nas lus dang / ngag dang /</text></item>
<item><p>378b1</p><section>mdo sde</section><text>yid kyi las rnam pa gsum mngon par 'du byed do/ /de med pa la sgro btags nas bdag 'dod chags so/ /bdag zhe sdang ngo / /bdag gti mug go zhes rnam par rtog go /gal</text></item>
<item><p>378b2</p><section>mdo sde</section><text>te de de bzhin gshegs pa'i bstan pa la rab tu byung na de 'di snyam du sems te/ bdag ni tshul khrims dang ldan pa/ bdag ni tshangs par spyod pa ste/ bdag 'khor ba las</text></item>
<item><p>378b3</p><section>mdo sde</section><text>'da' bar bya'o/ /bdag yongs su mya ngan las 'das pa rjes su thob par bya'o/ /bdag sdug bsngal rnams las thar bar bya'o snyam mo/ /de chos 'di dag ni dge ba dag go /</text></item>
<item><p>378b4</p><section>mdo sde</section><text>chos 'di dag ni mi dge ba dag go snyam du rtog go /de chos 'di dag ni spang bar bya ba dag go /chos 'di dag ni mngon du bya ba dag go /sdug bsngal ni yongs su shes par bya ba'o//</text></item>
<item><p>378b5</p><section>mdo sde</section><text>kun 'byung ba ni spang bar bya ba'o/ /'gog pa ni mngon sum du bya ba'o/ /lam ni bsgom par bya'o snyam du rtog go /de 'du byed rnams ni mi rtag pa/ 'du byed rnams ni sdug bsngal</text></item>
<item><p>378b6</p><section>mdo sde</section><text>pa| 'du byed rnams ni kun tu 'bar ba ste/ 'du byed rnams las bdag 'bros par bya'o snyam du rtog go /nges de ltar brtags pas mtshan ma sngon du 'gro ba'i yid 'byung ba</text></item>
<item><p>378b7</p><section>mdo sde</section><text>dang ldan pa/ mtshan ma sngon du 'gro ba'i 'du shes yid la byed pa dag skye'o/ /de 'di snyam du sems te/ gang chos 'di dag yongs su shes pa de ni sdug bsngal yongs su shes</text></item>
<item><p>379a1</p><section>mdo sde</section><text>pa'o snyam mo/ /de 'di snyam du sems te/ bdag gis kun 'byung ba spang bar bya'o snyam nas de chos thams cad kyis nyon te ma rtogs so/ /skrag</text></item>
<item><p>379a2</p><section>mdo sde</section><text>go |dngang ngo / dngang bar 'gyur ro/ /de 'di snyam du sems te/ chos 'di dag mngon du byed pa gang yin pa dang / chos de dag gis nyen pa gang yin pa de ni/ kun 'byung ba</text></item>
<item><p>379a3</p><section>mdo sde</section><text>spong ba'o snyam mo/ /de 'di snyam du sems te/ bdag gis 'gog pa mngon sum du bya'o snyam nas des chos de dag brtags te 'gog pa yin pa snyam du shes so/ /de 'di</text></item>
<item><p>379a4</p><section>mdo sde</section><text>snyam du sems te/ 'di dag ni 'gog pa mngon sum du byed pa'o snyam mo/ /de 'di snyam du sems te/ bdag gis lam bsgom par bya'o snyam nas de gcig pu dben par</text></item>
<item><p>379a5</p><section>mdo sde</section><text>song ste chos de dag yid la byed pas zhi gnas 'thob bo/ /de yid 'byung ba yid la byed pa de dang / zhi gnas 'thob pa des chos thams cad dang sems 'gras so/ /'bral</text></item>
<item><p>379a6</p><section>mdo sde</section><text>lo| |ldog go /log nas mngon par mi dga' ba'i sems bskyed do/ /de 'di snyam du sems te/ bdag ni sdug bsngal thams cad las thar te/ bdag gis yang gung du bya</text></item>
<item><p>379a7</p><section>mdo sde</section><text>ba ci zhig yod kyi/ bdag ni dgra bcom pa'o snyam du bdag nyid kyis shes pa las de 'chi ba'i dus kyi tshe skye ba yang dag par rjes su mthong nas de sangs rgyas kyi byang chub la</text></item>
<item><p>379b1</p><section>mdo sde</section><text>dogs pa dang / yid gnyis dang / the tshom za'o/ /de the tshom du lhung ba'i sems kyis 'chi ba'i dus byas nas sems can dmyal ba chen po rnams su skye'o/ /de ci'i phyir zhe na/ de chos</text></item>
<item><p>379b2</p><section>mdo sde</section><text>thams cad ma skyes pa la rnam par brtags pa'i phyir ro/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ 'phags</text></item>
<item><p>379b3</p><section>mdo sde</section><text>pa'i bden pa bzhi po dag ji ltar blta bar bgyi/ bka' stsal pa/ 'jam dpal/ sus 'du byed thams cad skye ba med par mthong ba des sdug bsngal yongs su shes so/ /sus</text></item>
<item><p>379b4</p><section>mdo sde</section><text>chos thams cad 'byung ba med par mthong ba des kun 'byung ba spangs so/ /sus chos thams cad shin tu yongs su mya ngan las 'das par mthong ba des 'gog pa</text></item>
<item><p>379b5</p><section>mdo sde</section><text>mngon sum du byas so/ /sus chos thams cad dngos po med par mthong ba des lam bsgoms so/ /'jam dpal/ sus 'phags pa'i bden pa bzhi po dag 'di</text></item>
<item><p>379b6</p><section>mdo sde</section><text>lta bur mthong ba de chos 'di dag ni dge ba dag go /chos 'di dag ni mi dge ba dag go /chos 'di dag ni spang bar bya ba dag go /chos 'di dag ni mngon sum du bya ba dag</text></item>
<item><p>379b7</p><section>mdo sde</section><text>go |sdug bsngal ni yongs su shes par bya ba'o/ /kun 'byung ba ni spang bar bya'o/ /'gog pa ni mngon sum du bya ba'o/ /lam ni bsgom par bya'o snyam du mi rtog/ /rnam</text></item>
<item><p>380a1</p><section>mdo sde</section><text>par mi rtog go /de ci'i phyir zhe na/ gang la byis pa so so'i skye bo dag chags pa dang / zhe sdang dang / gti mug pa'i chos de ma skyes par</text></item>
<item><p>380a2</p><section>mdo sde</section><text>des mthong zhing yang dag pa ma yin pa kun brtags pa dang / rnam par bsgrubs par mthong ba'i phyir te/ de chos gang yang mi len to/ /mi 'dor ro/ /de khams gsum</text></item>
<item><p>380a3</p><section>mdo sde</section><text>pa la sems mi chags te/ khams gsum pa thams cad ma skyes pa dang / sgyu ma lta bu dang / rmi lam lta bu dang / brag ca lta bu dang / mi g.yor lta bur mthong ngo / /</text></item>
<item><p>380a4</p><section>mdo sde</section><text>de chos thams cad kyi rang bzhin de ltar mthong bas sems can thams cad la rjes su chags pa dang / khong khro ba dang bral bar 'gyur ro/ /de ci'i phyir zhe na/ des gang</text></item>
<item><p>380a5</p><section>mdo sde</section><text>la rjes su chags pa dang / khong khro bar 'gyur ba'i chos de mi dmigs te/ des nam mkha' dang mtshungs pa'i sems kyis sangs rgyas kyang yang dag par rjes su mi mthong /</text></item>
<item><p>380a6</p><section>mdo sde</section><text>chos dang / dge 'dun yang yang dag par rjes su mi mthong ngo / /des chos thams cad stong par yang dag par rjes su mi mthong ste/ chos gang la'ang the tshom mi za'o//</text></item>
<item><p>380a7</p><section>mdo sde</section><text>the tshom mi za bas nye bar len par mi 'gyur ro/ /nye bar mi len pas len pa med par yongs su mya ngan las 'da'o/ /'jam dpal/ dge slong rab 'byor gyis</text></item>
<item><p>380b1</p><section>mdo sde</section><text>chos thams cad rnam pa de lta bur shes pas de bzhin gshegs pa'i zhabs la phyag 'tshal du mi 'ong ngo / /de ci'i phyir zhe na/ bdag nyid kyang mi dmigs na de bzhin</text></item>
<item><p>380b2</p><section>mdo sde</section><text>gshegs pa dmigs par 'gyur ba lta ci smos te/ de ni gnas ma yin pa'i phyir ro/ /de nas bcom ldan 'das la 'jam dpal gzhon nur gyur pas 'di skad ces gsol te/</text></item>
<item><p>380b3</p><section>mdo sde</section><text>bcom ldan 'das/ dran pa nye bar gzhag pa bzhi po dag ji ltar blta bar bgyi/ bcom ldan 'das kyis bka' stsal pa/ 'jam dpal/ ma 'ongs pa'i dus na dge</text></item>
<item><p>380b4</p><section>mdo sde</section><text>slong dag mi sdug pa'i rnam par lus la lus kyi rjes su lta ba'i dran pa nye bar gzhag pa ston par gyur/ skye ba dang / 'gog par tshor ba rnams la tshor ba'i rjes su lta ba'i</text></item>
<item><p>380b5</p><section>mdo sde</section><text>dran pa nye bar gzhag pa ston par 'gyur/ sems la skye ba'i chos dang / 'gag pa'i chos su blta'o snyam du de ltar sems la sems kyi rjes su lta ba'i dran pa nye bar gzhag</text></item>
<item><p>380b6</p><section>mdo sde</section><text>pa ston par 'gyur/ gang ril por 'du shes par mi 'gyur ba de ltar chos rnams la chos kyi rjes su lta ba'i dran pa nye bar gzhag pa ston par 'gyur ba de dag 'byung ngo / /de</text></item>
<item><p>380b7</p><section>mdo sde</section><text>skad ces bka' stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ dran pa nye bar gzhag pa bzhi po dag</text></item>
<item><p>381a1</p><section>mdo sde</section><text>ji ltar blta bar bgyi/ bcom ldan 'das kyis bka' stsal pa/ 'jam dpal/ de bzhin gshegs pa'i ldem po ngag shes par dka' yi</text></item>
<item><p>381a2</p><section>mdo sde</section><text>thongs shig /'jam dpal gyis gsol pa/ bcom ldan 'das/ dran pa nye bar gzhag pa sgom pa bshad du gsol/ /bcom ldan 'das kyis bka' stsal pa/ 'jam dpal/</text></item>
<item><p>381a3</p><section>mdo sde</section><text>lus nam mkha' dang 'dra bar mthong ba 'di ni lus la lus kyi rjes su blta ba'i dran pa nye bar gzhag pa'o/ /'jam dpal/ sus tshor ba nang na'ang ma yin/ phyi rol</text></item>
<item><p>381a4</p><section>mdo sde</section><text>na'ang ma yin zhing gnyis ka med pa la mi dmigs pa 'di ni tshor ba rnams la tshor ba'i rjes su lta ba'i dran pa nye bar gzhag pa'o/ /'jam dpal/ sus sems la ming</text></item>
<item><p>381a5</p><section>mdo sde</section><text>tsam du zad par shes pa 'di ni sems la sems kyi rjes su lta ba'i dran pa nye bar gzhag pa'o/ /'jam dpal/ sus dge ba dang / mi dge ba dang / lung du ma bstan pa'i</text></item>
<item><p>381a6</p><section>mdo sde</section><text>chos mi dmigs pa 'di ni chos rnams la chos kyi rjes su lta ba'i dran pa nye bar gzhag pa ste/ 'jam dpal/ dran pa nye bar gzhag pa bzhi po dag ni de ltar blta bar bya'o//</text></item>
<item><p>381a7</p><section>mdo sde</section><text>'jam dpal gyis gsol pa/ bcom ldan 'das/ 'phags pa'i lam yan lag brgyad pa ji ltar blta bar bgyi/ bcom ldan 'das kyis bka' stsal pa/ 'jam</text></item>
<item><p>381b1</p><section>mdo sde</section><text>dpal/ sus chos thams cad mi mnyam pa med la gnyis su med cing / gnyis su dbyer med par mthong ba 'di ni yang dag pa'i lta ba'o/ /'jam dpal/ sus mi mthong</text></item>
<item><p>381b2</p><section>mdo sde</section><text>ba'i tshul gyis chos thams cad mi rtog /rnam par mi rtog /kun tu mi rtog par mthong ba 'di ni yang dag pa'i rtog pa'o/ /'jam dpal/ sus brjod pa mnyam pa nyid shin tu bsgoms pa'i phyir</text></item>
<item><p>381b3</p><section>mdo sde</section><text>chos thams cad brjod du med par mthong ba 'di ni yang dag pa'i ngag go /'jam dpal/ sus byed pa po mi dmigs pa'i phyir chos thams cad bya ba med pa dang / byed pa</text></item>
<item><p>381b4</p><section>mdo sde</section><text>med pa mthong ba 'di ni yang dag pa'i las kyi mtha'o/ /'jam dpal/ sus 'tsho ba mnyam pa nyid du gnas pa'i phyir/ chos thams cad 'phel bar yang mi byed/ 'grib</text></item>
<item><p>381b5</p><section>mdo sde</section><text>par yang mi byed pa 'di ni yang dag pa'i 'tsho ba'o/ /'jam dpal/ sus rtsol ba med par brtul ba'i tshul gyis chos thams cad kun nas mi slong ba 'di ni yang dag</text></item>
<item><p>381b6</p><section>mdo sde</section><text>pa'i rtsol ba'o/ /'jam dpal/ dran pa'i las dben pa'i phyir sus chos thams cad dran par mi byed pa 'di ni yang dag pa'i dran pa'o/ /'jam dpal/ sus dmigs</text></item>
<item><p>381b7</p><section>mdo sde</section><text>pa mi dmigs pa'i phyir chos thams cad rang bzhin gyis mnyam par bzhag cing ma 'khrugs par mthong ba 'di ni yang dag pa'i ting nge 'dzin te/ 'jam dpal/ 'phags</text></item>
<item><p>382a1</p><section>mdo sde</section><text>pa'i lam yan lag brgyad pa ni de ltar blta bar bya'o/ /'jam dpal gyis gsol pa/ bcom ldan 'das/ dbang po lnga po dag ji ltar blta</text></item>
<item><p>382a2</p><section>mdo sde</section><text>bar bgyi/ bcom ldan 'das kyis bka' stsal pa/ 'jam dpal/ sus rang bzhin gyis ma skyes pa'i phyir chos thams cad ma skyes par mthong bar yid ches pa</text></item>
<item><p>382a3</p><section>mdo sde</section><text>'di ni dad pa'i dbang po'o/ /'jam dpal/ sus nye ba'i 'du shes dang / ring ba'i 'du shes dang bral ba'i phyir chos thams cad la sems mi gtong ba 'di ni brtson 'grus</text></item>
<item><p>382a4</p><section>mdo sde</section><text>kyi dbang po'o/ /'jam dpal/ sus dmigs pa dben pa'i phyir chos thams cad yid la mi byed cing dran pa mi 'dogs pa 'di ni dran pa'i dbang po'o/ /'jam dpal//</text></item>
<item><p>382a5</p><section>mdo sde</section><text>sus gnyis su mi dmigs pa'i phyir chos thams cad gnyis su med par mthong ba 'di ni ting nge 'dzin gyi dbang po'o/ /'jam dpal/ sus skye ba dang bral ba dang / mi</text></item>
<item><p>382a6</p><section>mdo sde</section><text>shes pa dang bral ba'i phyir chos thams cad rang bzhin gyis stong par mthong ba 'di ni shes rab kyi dbang po ste/ 'jam dpal/ dbang po lnga po dag ni de ltar blta bar</text></item>
<item><p>382a7</p><section>mdo sde</section><text>bya'o| |'jam dpal gyis gsol pa/ bcom ldan 'das/ byang chub kyi yan lag bdun po dag ji ltar blta bar bgyi/ bcom ldan 'das kyis bka' stsal pa/ 'jam dpal/</text></item>
<item><p>382b1</p><section>mdo sde</section><text>sus dran pa med cing yid la byed pa med pa'i phyir chos thams cad dngos po med par mthong ba 'di ni dran pa yang dag byang chub kyi yan lag go /'jam dpal/ sus dge ba dang / mi dge</text></item>
<item><p>382b2</p><section>mdo sde</section><text>ba dang / lung du ma bstan pa yongs su mi 'grub pa'i phyir chos thams cad dben zhing mi dmigs pa 'di ni chos rnam par 'byed pa yang dag byang chub kyi yan lag go /'jam dpal/</text></item>
<item><p>382b3</p><section>mdo sde</section><text>sus khams kyi 'du shes shin tu bshig pa'i phyir khams gsum pa mi len mi 'dor ba 'di ni brtson 'grus yang dag byang chub kyi yan lag go /'jam dpal/ sus dga' ba</text></item>
<item><p>382b4</p><section>mdo sde</section><text>dang | mi dga' ba rnam par bshig pa'i phyir 'du byed thams cad la dga' ba mi skyed pa 'di ni dga' ba yang dag byang chub kyi yan lag go /'jam dpal/ sus dmigs pa'i dngos</text></item>
<item><p>382b5</p><section>mdo sde</section><text>po mi dmigs pa'i phyir chos thams cad la sems shin tu sbyangs par gyur pa 'di ni shin tu sbyangs pa yang dag byang chub kyi yan lag go /'jam dpal/ sus chos thams cad la rnam par</text></item>
<item><p>382b6</p><section>mdo sde</section><text>gzhig pa rjes su rtogs pa'i phyir sems mi dmigs pa 'di ni ting nge 'dzin yang dag byang chub kyi yan lag go /'jam dpal/ sus chos thams cad la gnas par mi byed/ rten par mi byed/</text></item>
<item><p>382b7</p><section>mdo sde</section><text>chags par mi byed/ 'ching bar mi byed cing de chos thams cad yang dag par rjes su mi mthong ba'i btang snyoms can du gyur te/ dga' ba thob pa 'di ni btang snyoms yang dag byang chub</text></item>
<item><p>383a1</p><section>mdo sde</section><text>kyi yan lag ste/ 'jam dpal/ byang chub kyi yan lag bdun po dag ni de ltar blta bar bya'o/ /'jam dpal/ gang la las 'phags pa'i</text></item>
<item><p>383a2</p><section>mdo sde</section><text>bden pa bzhi po dag dang / dran pa nye bar gzhag pa bzhi po dag dang / 'phags pa'i lam yan lag brgyad pa dang / dbang po lnga po dag dang / byang chub kyi yan lag</text></item>
<item><p>383a3</p><section>mdo sde</section><text>bdun po dag de lta bur mthong ba 'di ni brgal ba'o zhes nga smra ste/ pha rol tu son pa'o/ /thang la gnas pa'o/ /bde ba thob pa'o/ /mi 'jigs pa thob pa'o/ /khur bor</text></item>
<item><p>383a4</p><section>mdo sde</section><text>ba'o| |rdul dang bral ba'o/ /ci'ang med pa'o/ /nyon mongs pa med pa'o/ /len pa med pa'o/ /dgra bcom pa'o/ /dge sbyong ngo / /bram ze'o/ /bkrus pa'o/ /rig</text></item>
<item><p>383a5</p><section>mdo sde</section><text>pa'o| |ring du song ba'o/ /gtsang ma'o/ /sangs rgyas kyi sras so/ /shAkya'i sras so/ /tsher ma dkrugs pa'o/ /'obs las brgal ba'o/ /shin tu brtan pa'o/ /rims</text></item>
<item><p>383a6</p><section>mdo sde</section><text>nad med pa'o/ /dge slong ngo / /'phags pa'o/ /rgyal mtshan rdzogs pa'o zhes smra'o/ /'jam dpal/ bzod pa de lta bu dang ldan pa ni lha dang bcas pa'i 'jig rten gyi</text></item>
<item><p>383a7</p><section>mdo sde</section><text>sbyin gnas yin te/ rnyed pa dang / bkur sti'i 'os kyang yin no/ /'jam dpal/ de lta bas na dge slong yul 'khor gyi bsod snyoms don yod par yongs su bza' bar</text></item>
<item><p>383b1</p><section>mdo sde</section><text>'dod pa dang / bdud 'dul bar 'dod pa dang / 'khor ba las yang dag par 'da' bar 'dod pa dang / mya ngan las 'das pa thob par 'dod pa dang / sdug bsngal rnams las</text></item>
<item><p>383b2</p><section>mdo sde</section><text>grol bar 'dod pas chos 'di dag la brtson par bya'o/ /chos kyi rnam grangs 'di bstan pa na lha'i bu sum khri nyis stong gis chos mngon par rtogs par gyur nas de dag gis bcom</text></item>
<item><p>383b3</p><section>mdo sde</section><text>ldan 'das la man+dA ra ba'i me tog gis gtor te tshig 'di skad ces smras so/ /bcom ldan 'das/ chos bstan pa 'di su dag gi rna lam du grags par 'gyur ba de dag ni/ de bzhin</text></item>
<item><p>383b4</p><section>mdo sde</section><text>gshegs pa'i bstan pa la legs par rab tu byung ba legs par 'gyur na/ gang dag thos nas mos pa dang / dad pa dang / de bzhin nyid du 'dzin par 'gyur pa dag lta smos</text></item>
<item><p>383b5</p><section>mdo sde</section><text>kyang ci 'tshal/ bcom ldan 'das/ chos bstan pa 'di su dag gi rna lam du grags par 'gyur ba de dag ni/ mngon pa'i nga rgyal ma mchis par 'gyur ro/ /bcom ldan 'das kyis de</text></item>
<item><p>383b6</p><section>mdo sde</section><text>skad ces bka' stsal nas/ 'jam dpal gzhon nur gyur pa dang / nyan thos chen po de dag dang / lha dang / mi dang / lha ma yin dang / dri zar bcas pa'i 'jig rten yi rangs te/</text></item>
<item><p>383b7</p><section>mdo sde</section><text>bcom ldan 'das kyis gsungs pa la mngon par bstod do/ /'phags pa byang chub kyi phyogs bstan pa zhes bya ba theg pa chen po'i mdo rdzogs so// //rgya gar gyi</text></item>
<item><p>384a1</p><section>mdo sde</section><text>mkhan po dzi na mi tra dang / dz+nyA na sid+d+hi dang / zhus chen gyi lo tsA ba ban+de ye shes sdes bsgyur cing zhus te skad gsar bcad kyis kyang bcos nas</text></item>
<item><p>384a2</p><section>mdo sde</section><text>gtan la phab pa/ sh+lo ka dgu bcu rtsa gnyis// //rgya gar skad du/ AR+ya saM pr-i te pa ra mAr+tha sa t+ya nir de sha nA ma mahA ya na sU tra/ bod skad du/ 'phags</text></item>
<item><p>384a3</p><section>mdo sde</section><text>pa kun rdzob dang / don dam pa'i bden pa bstan pa zhes bya ba theg pa chen po'i mdo/ bam po dang po/ sangs rgyas dang / byang chub sems dpa' thams cad la phyag 'tshal lo/ /'di</text></item>
<item><p>384a4</p><section>mdo sde</section><text>skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong brgyad stong gi dge slong gi dge 'dun chen po dang / byang chub sems</text></item>
<item><p>384a5</p><section>mdo sde</section><text>dpa' bdun khri nyis stong dang / 'dod pa na spyod pa dang / gzugs na spyod pa'i lha'i bu rnams dang thabs gcig tu bzhugs te/ de nas bcom ldan 'das 'khor brgya stong du mas</text></item>
<item><p>384a6</p><section>mdo sde</section><text>yongs su bskor cing mdun gyis bltas nas chos ston to/ /de nas lha'i bu rab tu zhi ba rnam par dul ba'i dbang phyug ces bya ba 'khor der 'dus par gyur te 'dug pa des/ bcom</text></item>
<item><p>384a7</p><section>mdo sde</section><text>ldan 'das kyi zhabs la spyi bos phyag btsal te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom</text></item>
<item><p>384b1</p><section>mdo sde</section><text>ldan 'das/ 'jam dpal gzhon nur gyur pa da ltar gang na mchis/ bcom ldan 'das/ bdag dang / 'khor mang po 'di rnams kyang skyes bu dam pa des chos bstan par rab tu 'tshal</text></item>
<item><p>384b2</p><section>mdo sde</section><text>lo| |bcom ldan 'das kyis bka' stsal pa/ lha'i bu/ sangs rgyas kyi zhing 'di nas shar phyogs su sangs rgyas kyi zhing stong phrag bco brgyad 'das pa na/ 'jig rten gyi khams rin po</text></item>
<item><p>384b3</p><section>mdo sde</section><text>che dang ldan pa zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas rin po che'i tog ces bya ba da ltar bzhugs te 'tsho zhing gzhes</text></item>
<item><p>384b4</p><section>mdo sde</section><text>la| chos kyang ston to/ /'jam dpal gzhon nur gyur pa'ang da ltar de na 'dug go /de skad ces bka' stsal pa dang / bcom ldan 'das la lha'i bu rab tu zhi ba rnam par dul</text></item>
<item><p>384b5</p><section>mdo sde</section><text>pa'i dbang phyug gis 'di skad ces gsol to/ /bcom ldan 'das/ 'jam dpal gzhon nur gyur pa la ci nas de mtshan ma rig pas 'dir mchi bar sems pa de lta bu'i mtshan</text></item>
<item><p>384b6</p><section>mdo sde</section><text>ma zhig mdzad na legs so/ /de ci'i slad du zhe na/ bcom ldan 'das/ ji ltar 'jam dpal gzhon nur gyur pa las thos pa lta bur nyan thos dang / rang sangs rgyas thams cad dang / byang</text></item>
<item><p>384b7</p><section>mdo sde</section><text>chub sems dpa' dmigs pa can rnams las/ de lta bu'i chos bstan pa mi thos te/ de bzhin gshegs pa ma gtogs par gzhan su'ang de lta bur chos ston mi nus so/ /bcom</text></item>
<item><p>385a1</p><section>mdo sde</section><text>ldan 'das/ nam 'jam dpal chos ston pa de na bdud kyi khang pa thams cad mog mog por 'gyur ro/ /bdud thams cad kyis kyang glags</text></item>
<item><p>385a2</p><section>mdo sde</section><text>mi rnyed do/ /pha rol rgol ba thams cad kyang shin tu tshar chod par 'gyur ro/ /dmigs pa can rnams kyang dmigs pa ma mchis par 'gyur ro/ /dam pa'i chos kyang yun</text></item>
<item><p>385a3</p><section>mdo sde</section><text>ring du gnas par 'gyur ro/ /de bzhin gshegs pa'ang de la rjes su yi rang zhing rab tu gzung ba mdzad do/ /de nas bcom ldan 'das kyis lha'i bu rab tu zhi ba rnam par dul</text></item>
<item><p>385a4</p><section>mdo sde</section><text>pa'i dbang phyug gsol ba 'debs par mkhyen nas/ zhal gyi mdzod spu nas 'od zer gcig btang ste/ des stong gsum gyi stong chen po'i 'jig rten gyi khams 'di snang ba chen</text></item>
<item><p>385a5</p><section>mdo sde</section><text>pos snang bar byas nas/ sangs rgyas kyi zhing stong phrag bco brgyad po de dag las thal te/ bcom ldan 'das de bzhin gshegs pa dgra bcom pa yang dag par rdzogs pa'i</text></item>
<item><p>385a6</p><section>mdo sde</section><text>sangs rgyas rin po che'i tog de'i sangs rgyas kyi zhing 'jig rten gyi khams rin po che dang ldan pa zhes bya ba de snang ba chen pos khyab par byas so/ /de nas bcom ldan 'das de bzhin</text></item>
<item><p>385a7</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rin po che'i tog bzhugs pa la/ byang chub sems dpa' sems dpa' chen po kha cig gis gsol pa/</text></item>
<item><p>385b1</p><section>mdo sde</section><text>bcom ldan 'das/ 'di ltar 'od chen po rab tu gda' ba 'di su'i ltas sngon du byung ba lags/ bcom ldan 'das rin po che'i tog gis bka' stsal pa/ rigs kyi bu/ sangs rgyas</text></item>
<item><p>385b2</p><section>mdo sde</section><text>kyi zhing 'di nas nub phyogs su sangs rgyas kyi zhing stong phrag bco brgyad 'das pa na 'jig rten gyi khams mi mjed ces bya ba yod de/ de na bcom ldan 'das de bzhin gshegs</text></item>
<item><p>385b3</p><section>mdo sde</section><text>pa dgra bcom pa yang dag par rdzogs pa'i sangs rgyas shAkya thub pa da lta na bzhugs te/ 'tsho zhing gzhes la chos kyang ston to/ /bcom ldan 'das de bzhin gshegs pa dgra</text></item>
<item><p>385b4</p><section>mdo sde</section><text>bcom pa yang dag par rdzogs pa'i sangs rgyas shAkya thub pa des zhal kyi mdzod spu nas 'od zer gcig btang bas/ 'od zer gyi snang ba des sangs rgyas kyi zhing stong phrag bco brgyad las</text></item>
<item><p>385b5</p><section>mdo sde</section><text>thal nas 'jig rten gyi khams 'di snang ba chen pos snang bar byas so/ /byang chub sems dpa' sems dpa' chen po de dag gis gsol pa/ bcom ldan 'das/ ci'i slad du de bzhin</text></item>
<item><p>385b6</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas des 'od zer 'di btang / bcom ldan 'das rin po che tog gis bka' stsal pa/ 'jam dpal gzhon nur gyur pa</text></item>
<item><p>385b7</p><section>mdo sde</section><text>spran pa'i phyir ro/ /de ci'i phyir zhe na/ 'jam dpal gzhon nur gyur ba der 'ong bar bya ba'i phyir te/ byang chub sems dpa' sems dpa' chen po bgrang pa las 'das pa rnams</text></item>
<item><p>386a1</p><section>mdo sde</section><text>dang / lha dang / klu dang / gnod sbyin dang / dri za mang po la sogs pa 'khor der tshogs pa de dag 'jam dpal gzhon nur gyur pa la blta</text></item>
<item><p>386a2</p><section>mdo sde</section><text>ba dang / chos nyan par 'dod do/ /de nas de bzhin gshegs pa rin po che'i tog gis 'jam dpal gzhon nur gyur pa la 'di skad ces bka' stsal to/ /'jam dpal/ bcom</text></item>
<item><p>386a3</p><section>mdo sde</section><text>ldan 'das de bzhin gshegs pa shAkya thub pa dang / 'khor de dag thams cad khyod la lta 'dod kyi/ 'jig rten gyi khams mi mjed ces bya ba der song zhig /'jam dpal gyis</text></item>
<item><p>386a4</p><section>mdo sde</section><text>gsol pa/ bcom ldan 'das/ bdag gis kyang ltas sngon du byung ba 'di 'tshal to/ /de nas 'jam dpal gzhon nur gyur pa byang chub sems dpa' stong phrag bcu dang lhan</text></item>
<item><p>386a5</p><section>mdo sde</section><text>cig tu de bzhin gshegs pa rin po che'i tog gi zhabs la mgo bos phyag btsal te/ bcom ldan 'das de bzhin gshegs pa dgra bcom pa yang dag par rdzogs pa'i sangs</text></item>
<item><p>386a6</p><section>mdo sde</section><text>rgyas rin po che'i tog la lan gsum du bskor ba byas nas/ 'di lta ste/ skyes bu stobs po che lag pa bskum pa las brkyang pa'am/ lag pa brkyang pa las bskum pa bzhin du</text></item>
<item><p>386a7</p><section>mdo sde</section><text>skad cig yud tsam thang cig de nyid kyis 'jig rten gyi khams mi mjed 'dir phyin te/ de bar snang la lus mi snang bar 'dug nas/ bcom ldan 'das de bzhin gshegs</text></item>
<item><p>386b1</p><section>mdo sde</section><text>pa dgra bcom pa yang dag par rdzogs pa'i sangs rgyas shAkya thub pa la mchod pa bya ba'i phyir/ me tog sngon ma mthong / ma thos pa/ dri zhim pa/ kha dog dang ldan pa/ yid du 'ong ba'i char chen</text></item>
<item><p>386b2</p><section>mdo sde</section><text>po mngon par phab ste/ me tog gi char chen po phab pa des stong gsum gyi stong chen po'i 'jig rten gyi khams 'di bus mo nub tsam du gang bar gyur to/ /de nas 'khor de thams cad me tog gi</text></item>
<item><p>386b3</p><section>mdo sde</section><text>char chen po mthong nas ngo mtshar du gyur te/ bcom ldan 'das la gsol pa/ bcom ldan 'das/ su'i mthus 'di lta bur blta na sdug pa'i me tog gi char chen po mngon par phab/ bcom</text></item>
<item><p>386b4</p><section>mdo sde</section><text>ldan 'das kyis bka' stsal pa/ 'di ni 'jam dpal gzhon nur gyur pa 'jig rten gyi khams rin po che dang ldan pa nas byang chub sems dpa' stong phrag bcu dang 'grogs te/ 'jig</text></item>
<item><p>386b5</p><section>mdo sde</section><text>rten gyi khams mi mjed 'dir phyin nas de dag gi lus mi snang bar de bzhin gshegs pa la mchod pa'i phyir 'di lta bu'i me tog gi char chen po mngon par phab bo/ /'khor de dag gis</text></item>
<item><p>386b6</p><section>mdo sde</section><text>gsol pa/ /bcom ldan 'das/ 'jam dpal gzhon nur gyur pa de dang / byang chub sems dpa' sems dpa' chen po de dag bdag cag gis blta'o/ /de nas 'jam dpal gzhon</text></item>
<item><p>386b7</p><section>mdo sde</section><text>nur gyur pa/ byang chub sems dpa' stong phrag bcu dang lhan cig tu bar snang las babs te/ bcom ldan 'das kyi zhabs la mgo bos phyag btsal nas byang chub sems dpa' sems</text></item>
<item><p>387a1</p><section>mdo sde</section><text>dpa' chen po de dag dang / 'jam dpal gzhon nur gyur pa rang rang gi rdzu 'phrul gyis sprul pa'i stan la 'khod do/ /de nas lha'i bu rab tu zhi ba rnam par</text></item>
<item><p>387a2</p><section>mdo sde</section><text>dul ba'i dbang phyug gis bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das/ 'khor 'di</text></item>
<item><p>387a3</p><section>mdo sde</section><text>dag nyan 'tshal na/ bcom ldan 'das kyis bka' mchid kyi rgyud 'ga' zhig 'jam dpal gzhon nur gyur pa la smrar gsol/ bcom ldan 'das kyis bka' stsal pa/ lha'i</text></item>
<item><p>387a4</p><section>mdo sde</section><text>bu/ khyod nyid kyis gang 'dod pa dris shig /lha'i bus smras pa/ 'jam dpal/ bcom ldan 'das de bzhin gshegs pa rin po che'i tog de'i sangs rgyas kyi zhing na chos bstan pa/ ji</text></item>
<item><p>387a5</p><section>mdo sde</section><text>lta bu dag 'byung na der mngon par dga'/ 'jam dpal gyis smras pa/ don dam pa na 'dod chags bskyed pa'i phyir yang ma yin/ 'dod chags zad par bya ba'i phyir yang ma yin no/ /</text></item>
<item><p>387a6</p><section>mdo sde</section><text>don dam par na zhe sdang bskyed pa'i phyir yang ma yin/ zhe sdang zad par bya ba'i phyir yang ma yin no/ /don dam par na gti mug bskyed pa'i phyir yang ma yin/ gti mug zad par bya ba'i</text></item>
<item><p>387a7</p><section>mdo sde</section><text>phyir yang ma yin no/ /don dam par na ye shes bskyed pa'i phyir yang ma yin/ ye shes zad par bya ba'i phyir yang ma yin no/ /lha'i bus smras pa/ 'jam dpal/ ci'i phyir/ 'jam</text></item>
<item><p>387b1</p><section>mdo sde</section><text>dpal gyis smras pa/ lha'i bu/ mi skye ba la skye ba'am/ zad pa gang yang med do/ /lha'i bu/ don dam par na byang chub sems dpa' sems dpa' chen po rnams la rnam par rtog pa skyes</text></item>
<item><p>387b2</p><section>mdo sde</section><text>pa'am/ skye ba'am/ skye bar 'gyur ba gang yang med do/ /de ci'i phyir zhe na/ don dam par na chos thams cad rang bzhin gyis ma skyes pa'i phyir ro/ /lha'i bus smras pa/ 'jam</text></item>
<item><p>387b3</p><section>mdo sde</section><text>dpal/ de bzhin gshegs pa de ci zhig spang ba'i phyir chos ston/ 'jam dpal gyis smras pa/ don dam par na rang bzhin gyis mi skye mi zad pa'i phyir de bzhin gshegs pa de</text></item>
<item><p>387b4</p><section>mdo sde</section><text>chos ston to/ /de ci'i phyir zhe na/ byang chub sems dpa' sems dpa' chen po de dag ni don dam pa'i bden pa la lhur byed pa yin gyi kun rdzob kyi bden pa la'ang lhur byed pa ma</text></item>
<item><p>387b5</p><section>mdo sde</section><text>yin no/ /lha'i bus smras pa/ 'jam dpal/ don dam pa'i bden pa gang yin/ 'jam dpal gyis smras pa/ lha'i bu/ gal te don dam par na don dam pa'i bden pa lus dang /</text></item>
<item><p>387b6</p><section>mdo sde</section><text>ngag dang / yid kyi yul gyi rang bzhin du 'gyur na ni don dam pa'i bden pa zhes bya ba'i grangs su mi 'gro ste/ kun rdzob kyi bden pa nyid du 'gyur ro/ /'on kyang lha'i bu/ don dam</text></item>
<item><p>387b7</p><section>mdo sde</section><text>par na don dam pa'i bden pa ni tha snyad thams cad las yang dag par 'das pa/ bye brag med pa/ ma skyes pa/ ma 'gags pa/ smra bar bya ba dang / smra ba dang / shes par bya</text></item>
<item><p>388a1</p><section>mdo sde</section><text>pa dang / shes pa dang bral ba'o/ /lha'i bu/ don dam pa'i bden pa ni rnam pa thams cad kyi mchog dang ldan pa dang / thams cad mkhyen pa'o</text></item>
<item><p>388a2</p><section>mdo sde</section><text>ye shes kyi yul gyi bar las yang dag par 'das pa yin te/ lha'i bu/ de la rtog pa dang / rnam par rtog pa thams cad 'jug pa'ang med/ ldog pa'ang med do/ /don dam</text></item>
<item><p>388a3</p><section>mdo sde</section><text>par na de la pha rol yang med/ tshu rol yang med/ dbus kyang med de/ lha'i bu/ 'di ni don dam pa'i bden pa zhes sgro btags te brjod mod kyi/ ji ltar don dam pa'i</text></item>
<item><p>388a4</p><section>mdo sde</section><text>bden pa'o zhes bya ba ltar ni ma yin no/ /lha'i bu/ don ni don dam par mi skye ba ste/ de la tha snyad thams cad mi 'jug go /don dam par gang la tha snyad thams cad mi</text></item>
<item><p>388a5</p><section>mdo sde</section><text>'jug pa de ni/ lha'i bu/ don dam pa'i bden pa ste/ ji ltar don dam pa'i bden pa'o zhes brjod pa ltar ni ma yin no/ /lha'i bu/ de bzhin gshegs pa dgra bcom pa</text></item>
<item><p>388a6</p><section>mdo sde</section><text>yang dag par rdzogs pa'i sangs rgyas kyis kyang don dam par chos thams cad dang / sgra thams cad ni rdzun te slu ba'i chos so zhes bka' stsal to/ /lha'i bus smras pa/</text></item>
<item><p>388a7</p><section>mdo sde</section><text>'jam dpal/ ji ltar de bzhin gshegs pas chos bshad pa de rdzun du mi 'gyur ram/ 'jam dpal gyis smras pa/ lha'i bu/ de bzhin gshegs pa ni don dam par</text></item>
<item><p>388b1</p><section>mdo sde</section><text>na rdzun du'ang mi 'chad/ bden par yang mi 'chad do/ /de ci'i phyir zhe na/ lha'i bu/ don dam par na de bzhin gshegs pa ni ma skyes pa ste/ de don dam par na bden pa dang / rdzun par</text></item>
<item><p>388b2</p><section>mdo sde</section><text>mi 'chad do/ /lha'i bu/ de ji snyam du sems/ de bzhin gshegs pa'i sprul pas bshad pa de bden nam/ 'on te rdzun/ lha'i bus smras pa/ 'jam dpal/ de bzhin gshegs pa</text></item>
<item><p>388b3</p><section>mdo sde</section><text>sprul pas bshad pa ni bden pa'ang ma yin rdzun pa'ang ma yin no/ /de ci'i phyir zhe na/ 'jam dpal/ don dam par na de bzhin gshegs pas sprul pa la yang dag par yongs su</text></item>
<item><p>388b4</p><section>mdo sde</section><text>grub pa gang yang med do/ /'jam dpal gyis smras pa/ lha'i bu/ de de bzhin te/ de bzhin gshegs pas don dam par chos thams cad yongs su ma grub par mkhyen to/ /gang</text></item>
<item><p>388b5</p><section>mdo sde</section><text>don dam par yongs su ma grub pa de ni don dam par na bden pa zhes kyang mi bya/ rdzun pa zhes kyang mi bya'o/ /de ci'i phyir zhe na/ don dam par na chos thams cad ma skyes pa'i phyir ro/ /</text></item>
<item><p>388b6</p><section>mdo sde</section><text>lha'i bus smras/ ci 'jam dpal/ de bzhin gshegs pa don dam pa'i bden pa ston tam/ 'jam dpal gyis smras pa/ lha'i bu/ don dam pa'i bden pa ni bstan par mi nus so/ /</text></item>
<item><p>388b7</p><section>mdo sde</section><text>de ci'i phyir zhe na/ gang ston pa dang / gang gis ston pa dang / ci ston pa dang / gang la ston pa dang / ci'i phyir ston pa'i chos de dag thams cad don dam par na rab tu ma skyes pa'o/ /</text></item>
<item><p>389a1</p><section>mdo sde</section><text>rab tu ma skyes pa'i chos rnams kyis ni rab tu ma skyes pa'i chos rnams bshad mi nus so/ /'jam dpal gzhon nur gyur pas don dam pa'i bden pa</text></item>
<item><p>389a2</p><section>mdo sde</section><text>bstan pa 'di ni mi ston pa'i tshul gyis bstan pa na dge slong lnga brgya len pa med par zag pa rnams las sems rnams par grol lo/ /byang chub sems dpa' sems dpa' chen</text></item>
<item><p>389a3</p><section>mdo sde</section><text>po bgrang ba las 'das pa rnams ni mi skye ba'i chos la bzod pa ma skyes pa'i tshul gyis bzod pa skyes so/ /lha'i bus smras pa/ 'jam dpal/ don dam pa'i bden pa la mos</text></item>
<item><p>389a4</p><section>mdo sde</section><text>par dka'o/ /'jam dpal gyis smras pa/ lha'i bu/ don dam pa'i bden pa la ni dmigs pa can thams cad kyis mos par dka'o/ /lha'i bus smras pa/ 'jam dpal/ don</text></item>
<item><p>389a5</p><section>mdo sde</section><text>dam pa'i bden pa khong du chud par dka'o/ /'jam dpal gyis smras pa/ lha'i bu/ mi brtson pas don dam pa khong du chud par dka'o/ /lha'i bus smras pa/ 'jam dpal/ ji ltar</text></item>
<item><p>389a6</p><section>mdo sde</section><text>na dge slong mngon par brtson pa yin/ 'jam dpal gyis smras pa/ lha'i bu/ don dam par na nam yongs su shes pa dang / spang ba dang / bsgom pa dang / mngon du bya ba'i phyir</text></item>
<item><p>389a7</p><section>mdo sde</section><text>brtson bar ma gyur na/ lha'i bu/ de ltar dge slong mi brtson pa'i tshul gyis mngon par brtson pa yin no/ /de ci'i phyir zhe na/ gang 'di snyam du don dam par 'di yongs su shes</text></item>
<item><p>389b1</p><section>mdo sde</section><text>par bya'o/ /'di spang bar bya'o/ /'di bsgom par bya'o/ /'di mngon du bya'o snyam du sems pa'i sbyor ba de ni mtshan ma dang bcas pa/ spros pa dang bcas pa/ dmigs pa dang bcas</text></item>
<item><p>389b2</p><section>mdo sde</section><text>pa| nyon mongs pa dang bcas pa/ 'khrugs pa dang bcas pa/ 'jigs pa dang bcas pa/ nad dang bcas pa/ sdug bsngal dang bcas pa/ zug rngu dang bcas pa/ dug dang bcas pa</text></item>
<item><p>389b3</p><section>mdo sde</section><text>ste| de'i sbyor ba de ni yang dag pa ma yin no/ /lha'i bus smras pa/ 'jam dpal/ yang dag par sbyor ba ni gang yin/ 'jam dpal gyis smras pa/ lha'i bu/ don dam par na de</text></item>
<item><p>389b4</p><section>mdo sde</section><text>bzhin nyid dang / chos kyi dbyings dang / shin tu mi skye ba gang dang mnyam pa/ don dam par na mtshams med pa lnga po dag kyang de dang mnyam mo/ /don dam par na de bzhin nyid</text></item>
<item><p>389b5</p><section>mdo sde</section><text>dang | chos kyi dbyings dang / shin tu mi skye ba gang dang mnyam pa/ don dam par na lta bar gyur pa rnams kyang de dang mnyam mo/ /don dam par na de bzhin nyid dang / chos kyi</text></item>
<item><p>389b6</p><section>mdo sde</section><text>dbyings dang / shin tu mi skye ba gang dang mnyam pa/ don dam par na so so'i skye bo'i chos rnams kyang de dang mnyam mo/ /don dam par na de bzhin nyid dang / chos kyi dbyings dang /</text></item>
<item><p>389b7</p><section>mdo sde</section><text>shin tu mi skye ba gang dang mnyam pa/ don dam par na slob pa'i chos rnams kyang de dang mnyam mo/ /don dam par na de bzhin nyid dang / chos kyi dbyings dang / shin tu mi skye ba</text></item>
<item><p>390a1</p><section>mdo sde</section><text>gang dang mnyam pa/ don dam par na mi slob pa'i chos rnams kyang de dang mnyam mo/ /don dam par na de bzhin nyid dang / chos kyi dbyings</text></item>
<item><p>390a2</p><section>mdo sde</section><text>dang | shin tu mi skye ba gang dang mnyam pa/ don dam par na yang dag par rdzogs pa'i sangs rgyas kyi chos rnams kyang de dang mnyam mo/ /don dam par na yang dag par</text></item>
<item><p>390a3</p><section>mdo sde</section><text>rdzogs pa'i sangs rgyas kyi chos rnams gang dang mnyam pa/ don dam par na de bzhin nyid dang / chos kyi dbyings dang / shin tu mi skye ba'ang de dang mnyam mo/ /don dam par</text></item>
<item><p>390a4</p><section>mdo sde</section><text>na yang dag par rdzogs pa'i sangs rgyas kyi chos rnams gang dang mnyam pa/ don dam par na mya ngan las 'das pa'ang da dang mnyam mo/ /don dam par na mya ngan las 'das</text></item>
<item><p>390a5</p><section>mdo sde</section><text>pa gang dang mnyam pa/ don dam par na 'khor ba'ang de dang mnyam mo/ /don dam par na 'khor ba gang dang mnyam pa/ don dam par na kun nas nyon mongs pa'ang de dang</text></item>
<item><p>390a6</p><section>mdo sde</section><text>mnyam mo/ /don dam par na kun nas nyon mongs pa gang dang mnyam pa/ don dam par na rnam par byang ba'ang de dang mnyam mo/ /don dam par na rnam par byang ba gang dang</text></item>
<item><p>390a7</p><section>mdo sde</section><text>mnyam pa/ don dam par na chos thams cad kyang de dang mnyam mo/ /de ltar don dam par chos thams cad mnyam pa nyid yang dag par sbyor ba'i dge slong ni/ lha'i bu/</text></item>
<item><p>390b1</p><section>mdo sde</section><text>don dam par na yang dag par sbyor ba zhes bya ste/ ji skad brjod pa bzhin du ni ma yin no/ /lha'i bus smras pa/ 'jam dpal/ mnyam pa nyid gang gis don dam par na rnam par</text></item>
<item><p>390b2</p><section>mdo sde</section><text>byang ba' bar du gang dang mnyam pa don dam par na chos thams cad kyang de dang mnyam zhes bya/ 'jam dpal gyis smras pa/ don dam par na chos thams cad shin tu mi 'byung bar</text></item>
<item><p>390b3</p><section>mdo sde</section><text>mnyam pa dang / don dam par na chos thams cad shin tu mi skye bar mnyam pa dang / don dam par na chos thams cad shin tu dngos po med par mnyam pas/ lha'i bu/ don dam par na chos</text></item>
<item><p>390b4</p><section>mdo sde</section><text>thams cad mnyam mo/ /de ci'i phyir zhe na/ lha'i bu/ don dam par na shin tu mi 'byung ba nyid kyi phyir chos thams cad ni tha dad du bya ba med do/ /lha'i bu/ 'di lta ste/ dper na/ kham</text></item>
<item><p>390b5</p><section>mdo sde</section><text>pa'i snod kyi nang gi nam mkha' gang yin pa dang / rin po che'i snod kyi nang gi nam mkha' gang yin pa de ni nam mkha'i khams nyid yin te/ de la don dam par na cung zad kyang tha</text></item>
<item><p>390b6</p><section>mdo sde</section><text>dad du bya ba med do/ /lha'i bu/ de bzhin nyid du nyon mongs pa gang yin pa de don dam par na shin tu mi 'byung ba nyid do/ /rnam par byang ba gang yin pa de'ang don dam par na shin</text></item>
<item><p>390b7</p><section>mdo sde</section><text>tu mi 'byung ba nyid do/ /don dam par na 'khor ba'ang shin tu mi 'byung ba nyid do/ /don dam par na mya ngan las 'das pa'i bar du'ang shin tu mi 'byung ba nyid de/ 'di la don</text></item>
<item><p>391a1</p><section>mdo sde</section><text>dam par na tha dad du bya ba cung zad kyang med do/ /de ci'i phyir zhe na/ don dam par na chos thams cad shin tu mi 'byung ba'i phyir ro/ /lhar</text></item>
<item><p>391a2</p><section>mdo sde</section><text>bus smras pa/ 'jam dpal/ byang chub sems dpa' sems dpa' chen pos 'phags pa'i bden pa dag la ji ltar brtson par bya/ 'jam dpal gyis smras pa/ lha'i bu/</text></item>
<item><p>391a3</p><section>mdo sde</section><text>gal te byang chub sems dpa' sems dpa' chen pos 'phags pa'i bden pa dag la brtson par mi byed na/ ji ltar nyan thos rnams la mi ston pa'i tshul gyis chos ston/ lha'i</text></item>
<item><p>391a4</p><section>mdo sde</section><text>bu| de lta mod kyi byang chub sems dpa' sems dpa' chen po'i bden pa sgom pa ni lta ba dang bcas pa'o/ /nyan thos kyi bden pa sgom pa ni mi lta ba'o/ /de ci'i phyir zhe na/</text></item>
<item><p>391a5</p><section>mdo sde</section><text>lha'i bu| byang chub sems dpa' sems dpa' chen po rnams ni kun rdzob tu sems can thams cad la lta ba ste/ bden pa rnams mi sgom pa'i tshul gyis kyang sgom mod kyi/</text></item>
<item><p>391a6</p><section>mdo sde</section><text>dngos po med par dmigs pa'i rnam pas yang dag pa nyid kyi mtha' de'ang mngon du mi byed do/ /kun rdzob tu thabs mkhas pa bsgrub pa'i phyir byang chub sems dpa' sems</text></item>
<item><p>391a7</p><section>mdo sde</section><text>dpa' chen po dag bden pa rnams la mi sgom pa'i tshul gyis sgom mo/ /kun rdzob tu 'khor ba dang mya ngan las 'das pa'i bden pa'ang mi 'dor la/ kun rdzob tu sangs</text></item>
<item><p>391b1</p><section>mdo sde</section><text>rgyas kyi ye shes la so sor brtag pa'i phyir byang chub sems dpa' sems dpa' chen po dag bden pa rnams la mi sgom pa'i tshul gyis kyang sgom mo/ /lha'i bu/ 'di lta ste/</text></item>
<item><p>391b2</p><section>mdo sde</section><text>dper na 'gron pa mang po bcings nas skyes bu gcig bros te/ 'gron pa mang po'i nang nas byung nas 'brog dgon par zhugs pa dang / de yid 'jigs shing skrag nas phyir mi</text></item>
<item><p>391b3</p><section>mdo sde</section><text>ldog par 'brog dgon pa las 'das so/ /lha'i bu/ de bzhin du nyan thos rnams 'khor bas 'jigs shing skrag nas 'khor ba las bros te/ 'jig rten 'dir phyir mi</text></item>
<item><p>391b4</p><section>mdo sde</section><text>'ong zhing gcig pu gnyis su med pas bden pa sgom ste/ thabs kyi rigs pa dang bral bas sems can thams cad la mi lta ba nas thams cad mkhyen pa'i ye shes kyi bar la</text></item>
<item><p>391b5</p><section>mdo sde</section><text>mi lta ba'o/ /lha'i bu/ 'di lta ste/ dper na/ ded dpon g.yog mang po/ lam rgyags thams cad 'byor pa/ zong chen po bsdu ba'i phyir 'gro'o snyam nas skye bo mang po bsdus te/</text></item>
<item><p>391b6</p><section>mdo sde</section><text>de 'jigs shing skrag pa med par 'brog dgon pa de las 'da'o/ /lha'i du/ de bzhin du byang chub sems dpa' sems dpa' chen po'ang kun rdzob tu ded dpon chen po ltar</text></item>
<item><p>391b7</p><section>mdo sde</section><text>'jig rten gyi spyod pas/ sems can thams cad nye bar 'tsho ba/ g.yog mang po snying rje chen po'i sbyor ba can/ dge ba'i rtsa ba thams cad kyi lam rgyags 'byor pa/ pha rol tu</text></item>
<item><p>392a1</p><section>mdo sde</section><text>phyin pa drug dang / bsdu ba'i dngos pos yongs su bzung zhing bla na med pa'i bsod nams dang / ye shes yang dag par bsdu ba'i khe chen po dang</text></item>
<item><p>392a2</p><section>mdo sde</section><text>ldan pa'ang sems can gyi khams thams cad kyi don byed cing / sangs rgyas kyi zhing nas sangs rgyas kyi zhing du 'gro ste/ sems can thams cad nye bar 'tsho bar gyur cing thabs</text></item>
<item><p>392a3</p><section>mdo sde</section><text>mkhas pas bden pa rnams la sgom mo/ /lha'i bu/ 'di lta ste/ dper na/ sha na'i ras la me tog tsam+pa ka dang / me tog 'bar shi kas bsgos na de'i dri myur du yal bar</text></item>
<item><p>392a4</p><section>mdo sde</section><text>'gyur ro/ /lha'i bu/ de bzhin du nyan thos kyi bden pa la sgom pa ni yun thung bar blta ste/ de myur du mya ngan las 'das nas sangs rgyas kyi tshul khrims dang / thos pa</text></item>
<item><p>392a5</p><section>mdo sde</section><text>dang / ting nge 'dzin dang / shes rab dang / ye shes kyi dri'ang mi 'byin/ bag chags kyi mtshams sbyor ba'i nyon mongs pa'ang spong mi nus so/ /lha'i bu/ 'di lta ste/</text></item>
<item><p>392a6</p><section>mdo sde</section><text>dper na/ yul ka shi ka'i gos rin po che la/ mi dang / lha'i spos dang / me tog gi dris bskal pa chen po brgya stong du bsgos na/ de'i lha'i dri de rtag tu bro zhing / dri gtsang</text></item>
<item><p>392a7</p><section>mdo sde</section><text>mas lha dang / mi zil gyis gnon to/ /lha'i bu/ de bzhin du byang chub sems dpa' sems dpa' chen po'i bden bsgom pa mi sgom pa'i tshul gyis bskal pa brgya stong grangs</text></item>
<item><p>392b1</p><section>mdo sde</section><text>med par bsgoms pa ni/ rnam pa thams cad kyi mchog dang ldan pa thams cad mkhyen pa'i ye shes ma thob kyi bar du bar mdor de yongs su mya ngan las mi 'da' zhing / 'di lta</text></item>
<item><p>392b2</p><section>mdo sde</section><text>ste| rnam pa thams cad kyi mchog dang ldan pa thams cad mkhyen pa'i ye shes kyi dri mi dmigs pa'i tshul gyis shin tu dri zhim par 'gyur ro/ /'jig rten gyi tha snyad du nyon</text></item>
<item><p>392b3</p><section>mdo sde</section><text>mongs pa'i bag chags thams cad kyang spong zhing / lha dang / mi dang / lha ma yin du bcas pa'i 'jig rten rnams kyang 'du bar 'gyur ro/ /de nas lha'i bu rab tu zhi ba rnam</text></item>
<item><p>392b4</p><section>mdo sde</section><text>par dul ba'i dbang phyug gis 'jam dpal gzhon nur gyur pa la 'di skad ces smras so/ /'jam dpal/ bcom ldan 'das de bzhin gshegs pa dgra bcom pa yang dag</text></item>
<item><p>392b5</p><section>mdo sde</section><text>par rdzogs pa'i sangs rgyas rin po che'i tog de'i nyan thos kyi dge 'dun de ci 'dra/ 'jam dpal gyis smras pa/ don dam par na dad pa'i rjes su 'gro ba'ang ma yin/</text></item>
<item><p>392b6</p><section>mdo sde</section><text>gzhan la dad pas 'gro ba'ang ma yin no/ /don dam par na rigs kyi rjes su 'gro ba'ang ma yin te/ don dam par de bzhin gshegs pa'i rigs kyang mi gtong ngo / /don</text></item>
<item><p>392b7</p><section>mdo sde</section><text>dam par na chos kyi rjes su 'gro ba'ang ma yin te/ don dam par na chos gang yang mi dmigs so/ /don dam par na brgyad pa'ang ma yin te/ kun rdzob tu na log pa'i chos</text></item>
<item><p>393a1</p><section>mdo sde</section><text>brgyad dang yang bral lo/ /don dam par na rgyun du zhugs pa'ang ma yin te/ 'jig rten gyi tha snyad kyi bden pa na ngan song thams cad las kyang</text></item>
<item><p>393a2</p><section>mdo sde</section><text>'das so/ /don dam par na lan gcig phyir 'ong ba'ang ma yin te/ kun rdzob tu na sems can yongs su smin par bya ba'i phyir yang 'ong ngo / /don dam par na phyir mi 'ong ba'ang</text></item>
<item><p>393a3</p><section>mdo sde</section><text>ma yin te/ kun rdzob tu na chos thams cad las 'ong ba med do/ /don dam par na dgra bcom pa'ang ma yin te/ 'jig rten gyi tha snyad du na lha dang bcas pa'i 'jig rten gyis</text></item>
<item><p>393a4</p><section>mdo sde</section><text>bla na med pa'i mchod par 'os pa'ang yin no/ /don dam par na nyan thos kyang ma yin te/ mi dmigs pa'i tshul gyis sangs rgyas bcom ldan 'das thams cad las thos</text></item>
<item><p>393a5</p><section>mdo sde</section><text>pa'ang 'dzin to/ /don dam par na 'dod chags dang bral ba'ang ma yin te/ kun rdzob tu na 'dod chags kyi yongs su gdung bas kyang mi gdung ngo / /don dam par na zhe sdang</text></item>
<item><p>393a6</p><section>mdo sde</section><text>dang bral ba'ang ma yin te/ kun rdzob tu na zhe sdang gis yongs su gdung bas kyang mi gdung ngo / /don dam par na gti mug dang bral ba'ang ma yin te/ kun rdzob tu na chos</text></item>
<item><p>393a7</p><section>mdo sde</section><text>thams cad mun pa mun nag dang bral ba'o/ /don dam par na nyon mongs pa dang bral ba'ang ma yin te/ kun rdzob tu na sems can thams cad kyi nyon mongs pa gdul ba'i</text></item>
<item><p>393b1</p><section>mdo sde</section><text>phyir yang brtson no/ /don dam par na thog ma nas ma skyes pa nges par zhugs kyang kun rdzob tu na bsams bzhin du srid pa len to/ /kun rdzob tu na 'khor ba'ang yongs su 'dzin</text></item>
<item><p>393b2</p><section>mdo sde</section><text>mod kyi/ don dam par na chos gang yang yongs su 'dzin pa dang / gtong ba'ang med do/ /de don dam par na chos thams cad shin tu dran pa dang bral bar mi mthong bas mthong ste/ kun</text></item>
<item><p>393b3</p><section>mdo sde</section><text>rdzob tu na dran pa nye bar bzhag pa rnams kyang sgom mo/ /de don dam par na chos thams cad shin tu ma skyes ma 'gags par mi shes pa'i tshul gyis kyang rab tu shes la/ 'jig</text></item>
<item><p>393b4</p><section>mdo sde</section><text>rten gyi spyod par na yang dag par spong ba rnams kyang sgom mo/ /de don dam par na lus dang / sems med pa'ang 'jig rten gyi kun rdzob kyi bden par na rdzu 'phrul gyi rkang pa rnams kyang</text></item>
<item><p>393b5</p><section>mdo sde</section><text>sgrub bo/ /de don dam par na dbang po thams cad dang bral yang kun rdzob tu na dbang po rnams kyang sgrub bo/ /de don dam par na chos thams cad rab tu dngos po med par mi mthong</text></item>
<item><p>393b6</p><section>mdo sde</section><text>ba'i tshul gyis mthong yang nga rgyal can dmigs pa can thams cad tshar gcod pa'i phyir mi sgom pa'i tshul gyis stobs kyang sgom mo/ /de don dam par na chos thams cad shin tu</text></item>
<item><p>393b7</p><section>mdo sde</section><text>dngos po med par khong du chud par bya ba'i phyir mi sgom pa'i tshul gyis byang chub kyi yan lag rnams kyang sgom mo/ /de don dam par na shin tu dngos po med kyang kun rdzob tu ni</text></item>
<item><p>394a1</p><section>mdo sde</section><text>sgom pa'i tshul gyis lam yang sgom mo/ /de don dam par na yang dag pa'i mtha' la zhi gnas ma ron par sgrub bo/ /de don dam par na lhag mthong</text></item>
<item><p>394a2</p><section>mdo sde</section><text>shin tu mi skye bar mi sgom pa'i tshul gyis mthong ngo / /de don dam par na ma rig pa zad pa nyid du mi dmigs pa'i tshul gyis rig pa skyed de/ don dam par na zad pa'am/ skye bar</text></item>
<item><p>394a3</p><section>mdo sde</section><text>mi dmigs so/ /de sha'i mig gi sems can thams cad dang / sangs rgyas kyi zhing thams cad kyang mthong la de don dam par na ci'ang mi mthong ngo / /de lha'i mig gis sems can</text></item>
<item><p>394a4</p><section>mdo sde</section><text>thams cad kyi 'chi 'pho dang / skye ba yang dag pa ji lta ba bzhin du mthong yang don dam par na ci'ang mi mthong ngo / /de shes rab kyi mig gis sems can thams cad kyi sems kyi spyod pa</text></item>
<item><p>394a5</p><section>mdo sde</section><text>dang / g.yo ba rnams yang dag pa ji lta ba bzhin du shes kyang don dam par na ci'ang mi shes so/ /de chos kyi mig gis chos thams cad yang dag pa ji lta ba bzhin du mthong yang</text></item>
<item><p>394a6</p><section>mdo sde</section><text>don dam par na chos ci'ang mi mthong ngo / /de sangs rgyas kyi spyan gyis sangs rgyas kyi mdzad pa thams cad byed kyang don dam pa na ci'ang mi byed do/ /de lha'i rna bas sangs rgyas bcom</text></item>
<item><p>394a7</p><section>mdo sde</section><text>ldan 'das thams cad kyis chos bstan pa thos kyang don dam par na ci'ang mi thos so/ /de sems gcig gis sems can thams cad kyi sems la lha'ang don dam par na</text></item>
<item><p>394b1</p><section>mdo sde</section><text>ci'ang mi lta'o/ /de rjes su dran pa'i ye shes kyis sngon gyi mtha' yang rjes su dran mod kyi don dam pa na ci'ang mi dran no/ /de rdzu 'phrul gyi sangs rgyas kyi zhing bsam gyi mi</text></item>
<item><p>394b2</p><section>mdo sde</section><text>khyab par 'gro'ang don dam par na/ 'ong ba'am/ 'gro ba med do/ /de ni zag pa zad kyang don dam par na zad pa'i chos can ma yin no/ /snang yang snang la don dam par na</text></item>
<item><p>394b3</p><section>mdo sde</section><text>de'i lus yongs su sgrub pa'ang med do/ /smra'ang smra la don dam pa na yi ger yang mi brjod do/ /sems kyang sems la don dam par na sems dang / sems las byung ba'i</text></item>
<item><p>394b4</p><section>mdo sde</section><text>chos su brjod par bya ba ma yin no/ /don dam par na gzugs su'ang mi snang la kun rdzob tu skyes bu chen po'i mtshan sum cu rtsa gnyis kyis ni brgyan/ dpe byad bzang pos</text></item>
<item><p>394b5</p><section>mdo sde</section><text>ni spras/ bsod nams dang / ye shes kyi tshogs kyis ni brgyan/ gzi brjid ni bsnyen par dka'/ brjod pa ni rnam par bsgrags/ tshul khrims kyi byug pas ni byugs/</text></item>
<item><p>394b6</p><section>mdo sde</section><text>ngan du smra pa'i tshig rnams kyis ni kun nas nyon mongs par gyur pa med/ mngon par shes pas ni rnam par rol/ thos pas ni rnam par shigs/ spobs pas ni rab tu</text></item>
<item><p>394b7</p><section>mdo sde</section><text>sgrog |kun rdzob tu ni ye shes kyis ni dam par 'phrul/ ye shes kyi 'od kyis ni mun pa mun nag sel/ shes rab kyis ni snang bar byed/ mtha' yas par bstan pa ni rtogs</text></item>
<item><p>395a1</p><section>mdo sde</section><text>par khong du chud do/ /kun rdzob tu ni sems can thams cad kyi ni skyabs/ sangs rgyas bcom ldan 'das rnams kyis ni rtag tu gzigs/ nyan thos dang /</text></item>
<item><p>395a2</p><section>mdo sde</section><text>rang sangs rgyas dang / mu stegs can dmigs pa can thams cad kyis ni mi blta zhing byang chub kyi phyir ni rtag tu blta ba ste/ kun rdzob tu ni bstan pa ni zad mi shes/ dran pa ni</text></item>
<item><p>395a3</p><section>mdo sde</section><text>rgya mtsho dang 'dra/ ting nge 'dzin ni ri rab dang mtshungs/ bzod pa ni sa dang 'dra'o/ /kun rdzob tu ni rnam par rtog pa thams cad sel ba'i phyir dpa' ba'o/ /mi shis pa'i mun pa</text></item>
<item><p>395a4</p><section>mdo sde</section><text>mun nag sel ba'i phyir nyi ma lta bu'o/ /rab tu snang ba'i phyir zla ba dang 'dra'o/ /kun rdzob tu ni 'du ba'i phyir dbang po dang mtshungs so/ /kun rdzob tu ni sems la dbang byed</text></item>
<item><p>395a5</p><section>mdo sde</section><text>pa'i phyir tshangs pa dang 'dra'o/ /kun rdzob tu ni nam mkha' la dbang byed pa'i phyir mi mnyam pa dang mnyam pa'o/ /kun rdzob tu ni thams cad rjes su song yang don dam</text></item>
<item><p>395a6</p><section>mdo sde</section><text>par ni gang du song ba'am/ 'ongs pa'am/ 'dug pa med do/ /de ci'i phyir zhe na/ don dam par na chos thams cad shin tu ma byung ba'i phyir ro/ /lha'i bu/ bcom ldan</text></item>
<item><p>395a7</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas rin po che'i tog de'i nyan thos kyi dge 'dun ni de dang 'dra ste/ de bas kyang lhag par</text></item>
<item><p>395b1</p><section>mdo sde</section><text>bsam gyis mi khyab pa'i chos dang yang ldan no/ /'jam dpal gzhon nur gyur pas mi dmigs pa'i tshul gyis bstan pa 'di bshad pa na dge slong lnga brgya dang / dge bsnyen lnga brgya</text></item>
<item><p>395b2</p><section>mdo sde</section><text>dang / lha'i bu lnga stong dmigs pa can de dag thams cad kyis 'di skad ces gsol to/ /bcom ldan 'das/ bdag cag kyang de bzhin gshegs pa dgra bcom pa yang dag par</text></item>
<item><p>395b3</p><section>mdo sde</section><text>rdzogs pa'i sangs rgyas rin po che'i tog de'i nyan thos su gyur cig /'jam dpal gyis smras pa/ kye grogs po dag /sangs rgyas kyi zhing der dmigs pa can thams cad mi skye'o/ /kye</text></item>
<item><p>395b4</p><section>mdo sde</section><text>grogs po dag /byang chub sems dpa' sems dpa' chen po dmigs pa med pa rnams ni mi skye ba'i tshul gyis der skye'o/ /kye grogs po dag /gal te khyed kyang der 'dod na khyed kyis</text></item>
<item><p>395b5</p><section>mdo sde</section><text>mi dmigs pa'i tshul gyis shes rab kyi pha rol tu phyin pa la brtson par gyis shig /kye grogs po dag /khyed nam shes rab kyi pha rol tu phyin pa la mi dmigs pa'i tshul gyis brtson</text></item>
<item><p>395b6</p><section>mdo sde</section><text>par gyur pa de'i tshe/ grogs po dag /khyed la rnam pa'i mchog thams cad dang ldan pa thams cad mkhyen pa'i ye shes kyang rnyed par mi dka' na/ sangs rgyas kyi zhing yongs su</text></item>
<item><p>395b7</p><section>mdo sde</section><text>dag par skye ba lta smos kyang ci dgos/ lha'i bu rab tu zhi ba rnam par dul ba'i dbang phyug gis yang 'jam dpal gzhon nur gyur pa la 'di skad ces smras so/ /'jam</text></item>
<item><p>396a1</p><section>mdo sde</section><text>dpal/ nyan thos kyi 'dul ba ni ji lta bu/ byang chub sems dpa' sems dpa' chen po'i 'dul ba ni ji lta bu/ 'jam dpal gyis smras pa/ lha'i bu/ khams</text></item>
<item><p>396a2</p><section>mdo sde</section><text>gsum gyis skrag pas btul ba ni nyan thos kyi 'dul ba'o/ /dge ba'i rtsa ba'i tshogs thams cad bsags shing sems can thams cad dbugs 'byin pa dang / khams</text></item>
<item><p>396a3</p><section>mdo sde</section><text>gsum du bsams bzhin du skye bas btul ba ni kun rdzob tu na byang chub sems dpa' sems dpa' chen po'i 'dul ba'o/ /nyon mongs pa thams cad la sdang ba ni nyan</text></item>
<item><p>396a4</p><section>mdo sde</section><text>thos kyi 'dul ba'o/ /sems can thams cad kyang nyon mongs pa spang ba'i phyir rjes su btul ba ni kun rdzob tu na byang chub sems dpa' sems dpa' chen po'i 'dul ba'o//</text></item>
<item><p>396a5</p><section>mdo sde</section><text>phyogs gcig rig pa ni nyan thos kyi 'dul ba'o/ /phyogs bcu mtha' yas mu med pa'i 'jig rten gyi khams thams cad rig pa ni kun rdzob tu na byang chub sems dpa'</text></item>
<item><p>396a6</p><section>mdo sde</section><text>sems dpa' chen po'i 'dul ba'o/ /bdud thams cad la btang snyoms pa ni nyan thos kyi 'dul ba'o/ /phyogs bcu mtha' yas mu med pa'i 'jig rten gyi khams su</text></item>
<item><p>396a7</p><section>mdo sde</section><text>gtogs pa'i bdud kyi rigs thams cad dkrugs shing / phyir rgol ba thams cad 'joms pa ni kun rdzob tu ni byang chub sems dpa' sems dpa' chen po'i 'dul</text></item>
<item><p>396b1</p><section>mdo sde</section><text>ba'o| |bdag gi rgyud gsal bar byed pa ni nyan thos kyi 'dul ba'o/ /sems can thams cad kyi rgyud gsal bar byed cing / thams cad mkhyen pa'i ye shes snang bar byed pa</text></item>
<item><p>396b2</p><section>mdo sde</section><text>dang | chos thams cad la bsgribs pa med pa'i ye shes mthong ba snang bar byed pa ni kun rdzob tu na byang chub sems dpa' sems dpa' chen po'i 'dul ba'o/ /rang gi sems</text></item>
<item><p>396b3</p><section>mdo sde</section><text>kyis bsags pa ni nyan thos kyi 'dul ba'o/ /'das pa dang / ma byon pa dang / da ltar gyi sangs rgyas thams cad kyi dgongs pa ni kun rdzob tu na byang chub sems dpa' sems dpa'</text></item>
<item><p>396b4</p><section>mdo sde</section><text>chen po'i 'dul ba'o/ /rdo chag pa'i 'phro mi 'byor ba lta bu ni nyan thos kyi 'dul ba'o/ /gser dang / dngul chag pa'i 'phro 'byor ba lta bu ni kun rdzob tu na byang chub sems dpa'</text></item>
<item><p>396b5</p><section>mdo sde</section><text>sems dpa' chen po'i 'dul ba'o/ /sangs rgyas kyi chos thams cad dang / thabs mkhas pa dang bral ba ni nyan thos kyi 'dul ba'o/ /thabs mkhas pa chen po dang / sangs rgyas kyi</text></item>
<item><p>396b6</p><section>mdo sde</section><text>chos thams cad du bsdu bas bsdus pa ni kun rdzob tu na byang chub sems dpa' sems dpa' chen po'i 'dul ba'o/ /stobs bcu dang / mi 'jigs pa dang / ma 'dres pa dang / thams cad</text></item>
<item><p>396b7</p><section>mdo sde</section><text>mkhyen pa'i ye shes dang bral ba ni nyan thos kyi 'dul ba'o/ /stobs bcu dang / mi 'jigs pa dang / ma 'dres pa dang / thams cad mkhyen pa'i ye shes su bsdu bas bsdus pa ni kun</text></item>
<item><p>397a1</p><section>mdo sde</section><text>rdzob tu na byang chub sems dpa' sems dpa' chen po'i 'dul ba'o/ /mes tshig pa las 'bros pa lta bu ni nyan thos kyi 'dul ba'o/ /skyed mos</text></item>
<item><p>397a2</p><section>mdo sde</section><text>tshal dang / gzhal med khang lta bur chos kyi dga' bas dga' ba ni kun rdzob tu na byang chub sems dpa' sems dpa' chen po'i 'dul ba'o/ /bag chags kyi rgyun ma bcad</text></item>
<item><p>397a3</p><section>mdo sde</section><text>pa ni nyan thos kyi 'dul ba'o/ /bag chags thams cad yang dag par bcom pa ni kun rdzob tu na byang chub sems dpa' sems dpa' chen po'i 'dul ba'o/ /lha'i bu/ mdor</text></item>
<item><p>397a4</p><section>mdo sde</section><text>na tshad du gtogs pa tshad kyi chos kyis drangs pa ni nyan thos kyi 'dul ba'o/ /tshad du gtogs pa ma yin pa tshad med pa'i chos kyis drangs pa ni kun rdzob tu na byang chub sems dpa'</text></item>
<item><p>397a5</p><section>mdo sde</section><text>sems dpa' chen po'i 'dul ba'o/ /tshad yod pa'i tshul khrims dang / thos pa dang / ting nge 'dzin dang / shes rab dang / rnam par grol ba dang / rnam par grol ba'i ye</text></item>
<item><p>397a6</p><section>mdo sde</section><text>shes mthong ba thob par byed pa ni nyan thos kyi 'dul ba'o/ /tshad yod pa ma yin pa/ tshad med pa'i yon tan dang ldan zhing / tshad med pa'i tshul khrims dang / thos pa dang /</text></item>
<item><p>397a7</p><section>mdo sde</section><text>ting nge 'dzin dang / shes rab dang / rnam par grol ba dang / rnam par grol ba'i ye shes mthong ba thob par byed pa ni kun rdzob tu na byang chub sems dpa' sems dpa' chen po'i</text></item>
<item><p>397b1</p><section>mdo sde</section><text>rnam par grol ba'o/ /de nas bcom ldan 'das kyis 'jam dpal gzhon nur gyur pa la legs so zhes bya ba byin te/ 'jam dpal/ khyod kyis kun rdzob tu na byang chub sems dpa'</text></item>
<item><p>397b2</p><section>mdo sde</section><text>sems dpa' chen po rnams kyi 'dul ba legs par bshad pa legs so/ /legs so/ /'jam dpal/ yang 'di ltar don de nyid bstan pa'i phyir khyod la dpe bstan to/ /'jam</text></item>
<item><p>397b3</p><section>mdo sde</section><text>dpal/ 'di lta ste/ dper na/ skyes bu gnyis shig yod la/ de las skyes bu gcig ni ba lang gi rjes kyi bsngags pa smra/ skyes bu gcig ni rgya mtsho chen po'i bsngags pa smra na/</text></item>
<item><p>397b4</p><section>mdo sde</section><text>'jam dpal/ de ji snyam du sems/ skyes bu des ba lang gi rjes kyi bsngags pa ji snyed cig brjod nus/ 'jam dpal gyis gsol pa/ bcom ldan 'das/ ba lang gi</text></item>
<item><p>397b5</p><section>mdo sde</section><text>rjes thams cad kyang chud na/ de'i bsngags pa lta ci smos/ bcom ldan 'das kyis bka' stsal pa/ 'jam dpal/ de bzhin du ba lang gi rjes chung ba ltar nyan thos kyi 'dul</text></item>
<item><p>397b6</p><section>mdo sde</section><text>bar blta'o/ /'jam dpal/ 'di ji snyam du sems/ skyes bu gcig shos des rgya mtsho chen po'i bsngags pa ji tsam zhig brjod nus/ 'jam dpal gyis gsol pa/</text></item>
<item><p>397b7</p><section>mdo sde</section><text>bcom ldan 'das/ rgya mtsho chen po'i bsngags pa ni shin tu mang ste/ dpag tu ma mchis/ bsam gyis mi khyab bo/ /bcom ldan 'das kyis bka' stsal pa/ 'jam dpal</text></item>
<item><p>398a1</p><section>mdo sde</section><text>de bzhin du rgya mtsho chen po'i bsngags pa dpag tu med pa ltar kun rdzob tu na byang chub sems dpa' sems dpa' chen po'i 'dul bar</text></item>
<item><p>398a2</p><section>mdo sde</section><text>blta'o/ /de nas bstan pa 'di mi ston pa'i tshul gyis bshad pa na lha'i bu khri nyis stong gis don dam par na ma skyes pa'i tshul gyis bla na med pa yang dag par rdzogs</text></item>
<item><p>398a3</p><section>mdo sde</section><text>pa'i byang chub tu sems skyes nas tshig 'di skad ces kyang smra ste/ bcom ldan 'das/ bdag cag ni byang chub sems dpa'i bslab pa 'di la mi slob pa'i tshul gyis slob bo/ /de</text></item>
<item><p>398a4</p><section>mdo sde</section><text>nas lha'i bu rab tu zhi ba rnam par dul ba'i dbang phyug gis 'jam dpal gzhon nur gyur pa la 'di skad ces smras so/ /ci/ 'jam dpal/ khyod nyan thos kyi 'dul ba la</text></item>
<item><p>398a5</p><section>mdo sde</section><text>bsabs sam/ 'on te byang chub sems dpa'i 'dul ba la bslabs/ 'jam dpal gyis smras pa/ lha'i bu/ 'di ji snyam du sems/ rgya mtsho chen por mi shong ba'i chu</text></item>
<item><p>398a6</p><section>mdo sde</section><text>gang yang yod dam/ lha'i bus smras pa/ 'jam dpal/ rgya mtsho chen por mi shong ba'i rgyu gang yang med do/ /'jam dpal gyis smras pa/ lha'i bu/ de bzhin du kun rdzob tu</text></item>
<item><p>398a7</p><section>mdo sde</section><text>na byang chub sems dpa' sems dpa' chen po'i 'dul ba ni rgya mtsho chen po dang 'dra'o/ /lha'i bus smras pa/ 'jam dpal/ 'dul ba 'dul ba zhes bya ba'i tshig gi</text></item>
<item><p>398b1</p><section>mdo sde</section><text>don gang yin/ 'jam dpal gyis smras pa/ lha'i bu/ nyon mongs pa 'dul ba ni kun rdzob tu na 'dul ba'o/ /nyon mongs pa yongs su shes pa'ang 'dul ba'o/ /lha'i bus smras pa/ 'jam</text></item>
<item><p>398b2</p><section>mdo sde</section><text>dpal/ ji ltar na nyon mongs pa 'dul bar 'gyur/ ji ltar na nyon mongs pa yongs su shes pa yin/ 'jam dpal gyis smras pa/ don dam par na chos</text></item>
<item><p>398b3</p><section>mdo sde</section><text>thams cad ma byung ma skyes dngos po med pa yin na kun rdzob tu med pa la phyin ci log tu gyur te/ med pa la las phyin ci log tu gyur pa de las kun tu rtog pa dang / rnam par rtog pa'o/ /kun</text></item>
<item><p>398b4</p><section>mdo sde</section><text>tu rtog pa dang / rnam par rtog pa de las tshul bzhin ma yin pa yid la byed pa'o/ /tshul bzhin ma yin pa yid la byed pa de las bdag tu sgro 'dogs pa'o/ /bdag tu sgro 'dogs pa de las lta</text></item>
<item><p>398b5</p><section>mdo sde</section><text>ba kun nas ldang ba'o/ /lta ba kun nas ldang ba de las nyon mongs pa rnams 'byung ngo / /gang yang / lha'i bu/ don dam par na chos thams cad shin tu ma skyes ma byung dngos po med par</text></item>
<item><p>398b6</p><section>mdo sde</section><text>mi shes pa'i tshul gyis rab tu shes pa de ni don dam par na phyin ci ma log pa'o/ /gang don dam par na phyin ci ma log pa de ni rtog pa med cing rnam par mi rtog pa'o/ /gang rtog pa med</text></item>
<item><p>398b7</p><section>mdo sde</section><text>cing rnam par mi rtog pa de ni tshul bzhin rab tu sbyor ba'o/ /gang tshul bzhin rab tu sbyor ba de la don dam par na bdag tu sgro 'dogs pa mi 'byung ngo / /rang la don dam par</text></item>
<item><p>399a1</p><section>mdo sde</section><text>na/ bdag tu sgro 'dogs pa mi 'byung ba de la lta ba kun nas ldang bar mi 'gyur ba nas/ don dam par na mya ngan las 'das par lta ba kun nas ldang</text></item>
<item><p>399a2</p><section>mdo sde</section><text>bar yang mi 'gyur te/ de ltar ma skyes pa la spyod pa de ni nyon mongs pa shin tu rnam par dul bar mi lta ba'i tshul gyis blta ste/ lha'i bu/ 'di ni nyon mongs pa 'dul ba</text></item>
<item><p>399a3</p><section>mdo sde</section><text>zhes bya'o/ /lha'i bu/ nam nyon mongs pa rnams la snang pa med pa'i shes rab dang / ye shes kyis don dam par na shin tu stong pa dang / shin tu mtshan ma med pa dang / shin tu smon</text></item>
<item><p>399a4</p><section>mdo sde</section><text>pa med do/ /don dam par na shin tu ma skyes/ ma byung / dngos po med par mi shes pa'i tshul gyis rab tu shes na/ lha'i bu/ de'i tshe mi shes pa'i tshul gyis nyon mongs pa rnams</text></item>
<item><p>399a5</p><section>mdo sde</section><text>yongs su shes pa yin no/ /lha'i bu/ 'di lta ste/ dper na/ sprul kha gdug pa'i rig sngags 'don pa des ni sprul kha gdug pa'i gdug pa rab tu zhi bar byed do/ /lha'i bu/</text></item>
<item><p>399a6</p><section>mdo sde</section><text>de bzhin du gang nyon mongs pa rnams kyi rigs rab tu shes pa de'i nyon mongs pa rnams shin tu mi dmigs pa'i tshul gyis rab tu zhi bar 'gyur ro/ /lha'i bus smras pa/ 'jam</text></item>
<item><p>399a7</p><section>mdo sde</section><text>dpal/ nyon mongs pa'i rigs de gang yin/ 'jam dpal gyis smras pa/ lha'i bu/ don dam par na chos thams cad ma skyes/ ma byung / dngos po med pa la gang kun tu rtog pa de ni</text></item>
<item><p>399b1</p><section>mdo sde</section><text>nyon mongs pa rnams kyi rigs so/ /don dam par na kun tu ma rtog pa'i phyir kun nas nyon mi mongs so/ /lha'i bu/ kun nas nyon mongs pas kun gzhi med do/ /kun gzhi med pas don</text></item>
<item><p>399b2</p><section>mdo sde</section><text>dam par ni mi gnas so/ /mi gnas pas/ don dam par mi 'tshig go /mi 'tshig pas don dam par na nye bar zhi ba zhes bya'o/ /don dam pa na ji skad smras pa bzhin du ni ma yin</text></item>
<item><p>399b3</p><section>mdo sde</section><text>te| lha'i bu/ kun rdzob tu na 'di ni nyon mongs pa 'dul ba'o/ /lha'i bus smras pa/ 'jam dpal/ ji ltar na nyon mongs pa rnams 'dul bar 'gyur/ ci yod pa zhig gam/</text></item>
<item><p>399b4</p><section>mdo sde</section><text>'on te med pa zhig/ 'jam dpal gyis smras pa/ lha'i bu/ 'di lta ste/ dper na/ skyes bu zhig gnyid kyis log pa'i rmi lam la sprul kha gdug pas zin nas de sdug bsngal</text></item>
<item><p>399b5</p><section>mdo sde</section><text>gyis gtse ba las yang dug sman btang nas/ de'i gdug pa med par gyur te/ gdug pa med par gyur pas sdug bsngal yang med par gyur na/ lha'i bu/ de ji snyam du sems/</text></item>
<item><p>399b6</p><section>mdo sde</section><text>skyes bu de yang dag par zin tam/ 'on te yang dag pa ma yin/ lha'i bus smras pa/ 'jam dpal/ don dam par na shin tu yang dag pa ma yin no/ /'jam dpal gyis</text></item>
<item><p>399b7</p><section>mdo sde</section><text>smras pa/ lha'i bu/ ji ltar dug de med par gyur/ lha'i bus smras pa/ 'jam dpal/ ji ltar zin pa shin tu mi bden pa de bzhin du/ dug med par gyur pa'ang</text></item>
<item><p>400a1</p><section>mdo sde</section><text>shin tu bden pa ma yin no/ /'jam dpal gyis smras pa/ lha'i bu/ de bzhin du 'phags pa rnams kyi nyon mongs pa thams cad kyang don</text></item>
<item><p>400a2</p><section>mdo sde</section><text>dam par mi blta ba'i tshul gyis blta'o/ /lha'i bu/ gang yang 'di skad du ji ltar na nyon mongs pa rnams 'dul bar 'gyur zhes zer ba ni/ lha'i bu/ ji ltar bdag</text></item>
<item><p>400a3</p><section>mdo sde</section><text>don dam par na bdag med pa de bzhin du/ lha'i bu/ don dam par na nyon mongs pa rnams kyang nyon mongs pa rnams ma yin no/ /lha'i bu/ de ste don dam par na bdag de</text></item>
<item><p>400a4</p><section>mdo sde</section><text>bzhin nyid yin na ni/ lha'i bu/ don dam par na nyon mongs pa'ang de bzhin nyid du 'gyur ro/ /lha'i bu/ 'di ltar bdag don dam par na bdag ma yin te/ lha'i bu/ de</text></item>
<item><p>400a5</p><section>mdo sde</section><text>bas na nyon mongs pa rnams kyang don dam par na nyon mongs pa ma yin no/ /lha'i bu/ de la gang gis don dam par nyon mongs pa 'dul bar dmigs par 'gyur ba ni</text></item>
<item><p>400a6</p><section>mdo sde</section><text>don dam par na gang yang mi dmigs so/ /de ci'i phyir zhe na/ lha'i bu/ don dam par na shin tu ma byung ba'i phyir chos thams cad ni zhi ba'o/ /lha'i bu/ don dam par</text></item>
<item><p>400a7</p><section>mdo sde</section><text>na 'dzin pa med pa'i phyir chos thams cad ni nye bar zhi ba'o/ /lha'i bu/ don dam par na chos thams cad sgro btags pa med pa'i phyir chos thams cad ni rab tu zhi</text></item>
<item><p>400b1</p><section>mdo sde</section><text>ba'o| |lha'i bu/ don dam par na shin tu ma skyes pa'i phyir chos thams cad ni mi zad pa'o/ /lha'i bu/ don dam par na shin tu dngos po med pa'i phyir chos thams cad</text></item>
<item><p>400b2</p><section>mdo sde</section><text>ni shin tu ma skyes pa'o/ /lha'i bus smras pa/ 'jam dpal/ chos thams cad kyi sgo gang yin/ 'jam dpal gyis smras pa/ lha'i bu/ smra bar bya ba dang / smra ba dang / shes</text></item>
<item><p>400b3</p><section>mdo sde</section><text>pa dang / shes par bya ba dang / bya ba dang / tha snyad dang / byed pa thams cad 'jug pa'i kun rdzob kyi bden pa ni chos thams cad kyi sgo'o/ /smra ba dang / smra bar bya ba dang / shes</text></item>
<item><p>400b4</p><section>mdo sde</section><text>pa dang / shes par bya ba dang / bya ba dang / tha snyad dang / byed pa thams cad las rnam par log pa'i phyir don dam pa'i bden pa ni chos thams cad kyi sgo'o/ /yang lha'i bu/</text></item>
<item><p>400b5</p><section>mdo sde</section><text>kun rdzob tu na tshul bzhin ma yin pa yid la byed pa ni 'khor ba'i sgo'o/ /kun rdzob tu na tshul bzhin yid la byed pa ni mya ngan las 'das pa'i sgo'o/ /kun rdzob tu na the tshom</text></item>
<item><p>400b6</p><section>mdo sde</section><text>ni sgrib pa'i sgo'o/ /kun rdzob tu na rnam par grol ba ni sgrib pa med pa'i sgo'o/ /kun rdzob tu na kun tu rtog pa ni nyon mongs pa rnams kyi sgo'o/ /kun rdzob tu na mi rtog pa ni nyon</text></item>
<item><p>400b7</p><section>mdo sde</section><text>mongs pa med pa'i sgo'o/ /kun rdzob tu na rnam par g.yeng ba ni rnam par rtog pa rnams kyi sgo'o/ /kun rdzob tu na zhi gnas ni nye bar zhi ba'i sgo'o/ /kun rdzob tu na lta bar gyur pa</text></item>
<item><p>401a1</p><section>mdo sde</section><text>rnams ni nga rgyal gyi sgo'o/ /kun rdzob tu na stong pa nyid ni nga rgyal med pa'i sgo'o/ /kun rdzob tu na sdig pa'i grogs po dang sten pa ni mi dge ba'i rtsa ba</text></item>
<item><p>401a2</p><section>mdo sde</section><text>thams cad kyi sgo'o/ /kun rdzob tu na dge ba'i bshes gnyen dang sten pa ni dge ba'i rtsa ba thams cad kyi sgo'o/ /kun rdzob tu na log par lta ba ni sdug bsngal thams cad</text></item>
<item><p>401a3</p><section>mdo sde</section><text>kyi sgo'o| /kun rdzob tu na yang dag par lta ba ni bde ba thams cad kyi sgo'o/ /kun rdzob tu na ser sna ni dbul ba'i sgo'o/ /kun rdzob tu na sbyin pa ni longs spyod chen po'i sgo'o/ /</text></item>
<item><p>401a4</p><section>mdo sde</section><text>kun rdzob tu na ngang tshul ngan pa ni ngan 'gro thams cad kyi sgo'o/ /kun rdzob tu na tshul khrims ni lha dang / mir skye ba thams cad kyi sgo'o/ /kun rdzob tu na gnod sems ni byad gzugs</text></item>
<item><p>401a5</p><section>mdo sde</section><text>ngan pa'i sgo'o/ /kun rdzob tu na bzod pa ni gzugs phun sum tshogs pa'i sgo'o/ /kun rdzob tu na le lo ni mi rtogs pa'i sgo'o/ /kun rdzob tu na brtson 'grus ni rtogs pa'i sgo'o/ /</text></item>
<item><p>401a6</p><section>mdo sde</section><text>kun rdzob tu na rnam par rtog pa ni rgod pa'i sgo'o/ /kun rdzob tu na bsam gtan ni sems shin tu sbyangs pa'i sgo'o/ /kun rdzob tu na 'chal ba'i shes rab ni khong du ma chud pa'i</text></item>
<item><p>401a7</p><section>mdo sde</section><text>sgo'o| |kun rdzob tu na shes rab ni byang chub kyi phyogs kyi chos sum cu rtsa bdun gyi sgo'o/ /kun rdzob tu na byams pa ni khong mi khro ba'i sgo'o/ /kun rdzob tu na snying rje chen po ni lhag</text></item>
<item><p>401b1</p><section>mdo sde</section><text>ba'i bsam pa'i sgo'o/ /kun rdzob tu na lhag pa'i bsam pa ni g.yo med pa'i sgo'o/ /kun rdzob tu na dga' ba ni chos la mos pa'i sgo'o/ /kun rdzob tu na btang snyoms ni nyes</text></item>
<item><p>401b2</p><section>mdo sde</section><text>pa thams cad dang bral ba'i sgo'o/ /kun rdzob tu na dran pa nye bar gzhag pa rnams ni dge ba'i rtsa ba thams cad yongs su mi bri ba'i sgo'o/ /kun rdzob tu na yang dag par spong ba rnams</text></item>
<item><p>401b3</p><section>mdo sde</section><text>ni yang dag pa'i nan tan gyi sgo'o/ /kun rdzob tu na rdzu 'phrul gyi rkang pa rnams ni lus dang / sems las su rung ba'i sgo'o/ /kun rdzob tu na dbang po rnams ni dad pa thob pa'i sgo'o/ /</text></item>
<item><p>401b4</p><section>mdo sde</section><text>kun rdzob tu na stobs rnams ni nyon mongs pa thams cad 'joms pa'i sgo'o/ /kun rdzob tu na byang chub kyi yan lag rnams ni thams cad mkhyen pa khong du chud pa'i sgo'o/ /kun rdzob</text></item>
<item><p>401b5</p><section>mdo sde</section><text>tu na 'phags pa'i lam yan lag brgyad pa ni lam ngan pa thams cad las 'da' ba'i sgo'o/ /lha'i bu/ gzhan yang / kun rdzob tu na byang chub kyi sems ni sangs rgyas kyi chos</text></item>
<item><p>401b6</p><section>mdo sde</section><text>thams cad kyi sgo'o/ /kun rdzob tu na dam pa'i chos yongs su 'dzin pa ni chos thams cad kyi dbang phyug gi sgo'o/ /kun rdzob tu na sems can smin par bya ba ni dam pa'i chos</text></item>
<item><p>401b7</p><section>mdo sde</section><text>yongs su 'dzin pa'i sgo'o/ /kun rdzob tu na thabs ni gnas dang / gnas ma yin pa la mkhas pa'i sgo'o/ /kun rdzob tu na shes rab kyi pha rol tu phyin pa ni mya ngan las 'das</text></item>
<item><p>402a1</p><section>mdo sde</section><text>pa'i sgo'o/ /don dam par na shin tu mi 'byung ba ni chos thams cad kyi sgo'o// //bam po gnyis pa ste tha ma/ lha'i bus</text></item>
<item><p>402a2</p><section>mdo sde</section><text>smras pa/ 'jam dpal/ shin tu mi skye ba'i sgo gang / 'jam dpal gyis smras pa/ lha'i bu/ don dam par na shin tu mi 'byung ba ni kun nas sgo'o/ /lha'i bus smras/ 'jam</text></item>
<item><p>402a3</p><section>mdo sde</section><text>dpal/ shin tu mi 'byung ba'i rang bzhin gang / 'jam dpal gyis smras pa/ lha'i bu/ don dam par na shin tu dngos po med pa ni/ shin tu mi 'byung ba'i rang bzhin no/ /</text></item>
<item><p>402a4</p><section>mdo sde</section><text>lha'i bus smras pa/ 'jam dpal/ shin tu mi 'byung ba la cha shas dbye ba gang yang yod dam/ 'jam dpal gyis smras pa/ lha'i bu/ de ji snyam du sems/ nam mkha' la</text></item>
<item><p>402a5</p><section>mdo sde</section><text>cha shas dbye ba gang yang yod dam/ lha'i bus smras pa/ 'jam dpal/ med do/ 'jam dpal gyis smras pa/ lha'i bu/ de bzhin du ji ltar na nam mkha' la cha shas</text></item>
<item><p>402a6</p><section>mdo sde</section><text>dbye ba med pa de bzhin du/ lha'i bu/ shin tu ma skyes pa la'ang cha shas dbye ba med do/ /lha'i bus smras pa/ 'jam dpal/ khyod kyis don dam par na shin tu mi 'byung ba yongs</text></item>
<item><p>402a7</p><section>mdo sde</section><text>su shes sam/ 'jam dpal gyis smras pa/ lha'i bu/ shin tu mi 'byung bas shin tu mi 'byung ba yongs su mi shes so/ /de ci'i phyir zhe na/ lha'i bu/ chos thams cad ni shin tu</text></item>
<item><p>402b1</p><section>mdo sde</section><text>ma skyes shing ma byung la dngos po med pa'i phyir ro/ /lha'i bus smras pa/ 'jam dpal/ khyod kyis chos gang yongs su shes shing gang khong du chud pas 'di lta bu'i spobs par gyur</text></item>
<item><p>402b2</p><section>mdo sde</section><text>'jam dpal gyis smras pa/ lha'i bu/ 'di ji snyam du sems/ brag cas chos gang yongs su shes na/ gang de las sgra 'byung / lha'i bus smras pa/ 'jam dpal/ brag cas</text></item>
<item><p>402b3</p><section>mdo sde</section><text>chos gang yang yongs su shes pa med mod kyi kun rdzob tu na rkyen las sgra 'byung ngo / /'jam dpal gyis smras pa/ lha'i bu/ de bzhin du sems can thams cad la dmigs</text></item>
<item><p>402b4</p><section>mdo sde</section><text>pa'i rkyen gyis kun rdzob tu na byang chub sems dpa' sems dpa' chen po mi smra ba'i tshul gyis smra'o/ /lha'i bus smras pa/ 'jam dpal/ khyod ci la gnas te de ston/ 'jam</text></item>
<item><p>402b5</p><section>mdo sde</section><text>dpal gyis smras pa/ lha'i bu/ de bzhin gshegs pa sprul pa gang la gnas te de ston pa la'o/ /lha'i bus smras pa/ 'jam dpal/ de bzhin gshegs pa sprul pa</text></item>
<item><p>402b6</p><section>mdo sde</section><text>ni| don dam pa na ci la'ang gnas pa med do/ /'jam dpal gyis smras pa/ lha'i bu/ de bzhin du don dam par na/ chos thams cad la mi gnas par bdag mi ston pa'i</text></item>
<item><p>402b7</p><section>mdo sde</section><text>tshul gyis ston to/ /lha'i bus smras pa/ 'jam dpal/ de ste khyod don dam par na chos thams cad la mi gnas par ma bstan pa'i tshul gyis bstan na/ khyod ci la gnas</text></item>
<item><p>403a1</p><section>mdo sde</section><text>te bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/ 'jam dpal gyis smras pa/ lha'i bu/ bdag ni</text></item>
<item><p>403a2</p><section>mdo sde</section><text>mtshams med pa rnams la gnas te/ mngon par rdzogs par 'tshang mi rgya ba'i tshul gyis bla na med pa yang dag par rdzogs pa'i byang chub tu mngon par rdzogs par 'tshang</text></item>
<item><p>403a3</p><section>mdo sde</section><text>rgya'o/ /lha'i bus smras pa/ mtshams med pa rnams ci la gnas/ 'jam dpal gyis smras pa/ lha'i bu/ don dam par na mtshams med pa rnams ni shin tu ma byung zhing</text></item>
<item><p>403a4</p><section>mdo sde</section><text>dngos po med pa la mi gnas pa'i tshul gyis gnas so/ /lha'i bus smras pa/ 'jam dpal/ mtshams med pa rnams byed pa ni de bzhin gshegs pas sems can</text></item>
<item><p>403a5</p><section>mdo sde</section><text>dmyal bar bshad do/ /'jam dpal gyis smras pa/ lha'i bu/ ji ltar de bzhin gshegs pas mtshams med pa byed pa sems can dmyal bar bshad pa de bzhin du/</text></item>
<item><p>403a6</p><section>mdo sde</section><text>lha'i bu/ de bzhin gshegs pas mtshams med pa byed pa/ mi gnas pa'i tshul gyis mtshams med pa la gnas na myur du bla na med pa yang dag par rdzogs pa'i</text></item>
<item><p>403a7</p><section>mdo sde</section><text>byang chub mngon par rdzogs par 'tshang rgya'o zhes mi ston pa'i tshul gyis ston to/ /lha'i bus smras pa/ 'jam dpal/ mtshams med pa de gang yin/ 'jam dpal</text></item>
<item><p>403b1</p><section>mdo sde</section><text>gyis smras pa/ lha'i bu/ mtshams med pa gang gis byang chub sems dpa' sems dpa' chen po rnams myur du bla na med pa yang dag par rdzogs pa'i byang chub mngon par rdzogs</text></item>
<item><p>403b2</p><section>mdo sde</section><text>par 'tshang mi rgya ba'i tshul gyis mngon par rdzogs par 'tshang rgya ba'i byang chub sems dpa' sems dpa' chen po rnams kyi mtshams med pa ni/ 'di lta ste/ lha'i bu/ mtshams</text></item>
<item><p>403b3</p><section>mdo sde</section><text>med pa lnga po de dag gang zhe na/ lha'i bu/ 'di la nam byang chub sems dpa' sems dpa' chen po lhag pa'i bsam pas bla na med pa yang dag par rdzogs pa'i byang chub tu mi</text></item>
<item><p>403b4</p><section>mdo sde</section><text>skye ba'i tshul gyis sems bskyed nas bar ma dor nyan thos dang / rang sangs rgyas dang / dmigs pa can dang / mu stegs can thams cad kyi sar sems mi skyed pa 'di ni/</text></item>
<item><p>403b5</p><section>mdo sde</section><text>lha'i bu/ byang chub sems dpa' sems dpa' chen po'i mtshams med pa dang po'o/ /lha'i bu/ gzhan yang / nam byang chub sems dpa' sems dpa' chen po bdog pa</text></item>
<item><p>403b6</p><section>mdo sde</section><text>thams cad gtong ba la mi skye ba'i tshul gyis sems bskyed nas/ nam byang chub kyi snying po la 'dug gi bar du ser sna dang lhan cig mi gnas pa 'di ni/ lha'i bu/ byang chub</text></item>
<item><p>403b7</p><section>mdo sde</section><text>sems dpa' sems dpa' chen po mtshams med pa gnyis pa'o/ /lha'i bu/ gzhan yang nam byang chub sems dpa' sems dpa' chen po sems can thams cad la bdag</text></item>
<item><p>404a1</p><section>mdo sde</section><text>gis rnam pa thams cad kyis yongs su bskyab bo snyam du sems mi skyed pa'i tshul gyis de ltar sems bskyed nas bar ma dor mi nur ba</text></item>
<item><p>404a2</p><section>mdo sde</section><text>de ni/ lha'i bu/ byang chub sems dpa' sems dpa' chen po'i mtshams med pa gsum pa'o/ /lha'i bu/ gzhan yang byang chub sems dpa' sems dpa' chen po</text></item>
<item><p>404a3</p><section>mdo sde</section><text>don dam par na chos thams cad rab tu ma skyes pa/ ma byung ba/ dngos po med pa'o zhes bzod pa ma thob pa'i tshul gyis bzod pa thob nas bar du rdzas dang / ngo bo dang /</text></item>
<item><p>404a4</p><section>mdo sde</section><text>dngos por 'dzin pa len pas ma zin pa 'di ni/ lha'i bu/ byang chub sems dpa' sems dpa' chen po'i mtshams med pa bzhi ba'o/ /lha'i bu/ gzhan yang nam byang</text></item>
<item><p>404a5</p><section>mdo sde</section><text>chub sems dpa' sems dpa' chen po skad cig gcig dang ldan pa'i shes rab kyis chos thams cad rnam pa thams cad mngon par rdzogs par byang chub par bya'o/ /zhes</text></item>
<item><p>404a6</p><section>mdo sde</section><text>de ltar ma skyes pa'i tshul gyis sems bskyed nas/ rnam pa'i mchog thams cad dang ldan pa'i thams cad mkhyen pa'i ye shes mi thob pa'i tshul gyis ma thob kyi bar du</text></item>
<item><p>404a7</p><section>mdo sde</section><text>mi 'dug/ kun tu mi 'dug pa de ni/ lha'i bu/ byang chub sems dpa' sems dpa' chen po'i mtshams med pa lnga pa'o/ /de ltar mi gnas pa'i tshul gyis gnas na</text></item>
<item><p>404b1</p><section>mdo sde</section><text>byang chub sems dpa' sems dpa' chen po myur du bla na med pa yang dag par rdzogs pa'i byang chub don dam par mngon par rdzogs par 'tshang mi rgya ba'i tshul gyis mngon par rdzogs</text></item>
<item><p>404b2</p><section>mdo sde</section><text>par 'tshang rgya'o/ /lha'i bus smras pa/ 'jam dpal/ mtshams med pa gang dag gis byis pa so so'i skye bo rnams sems can dmyal bar 'gro bar 'gyur ba'i mtshams med pa</text></item>
<item><p>404b3</p><section>mdo sde</section><text>de nyid la byang chub sems dpa' sems dpa' chen po gnas na mngon par rdzogs par 'tshang mi rgya ba'i tshul gyis bla na med pa yang dag par rdzogs pa'i byang chub mngon par</text></item>
<item><p>404b4</p><section>mdo sde</section><text>rdzogs par 'tshang rgya bar 'gyur ba de lta bu'i rnam grangs yod dam/ 'jam dpal gyis smras pa/ lha'i bu/ yod do/ /de ci'i phyir zhe na/ lha'i bu/ don dam par na chos thams</text></item>
<item><p>404b5</p><section>mdo sde</section><text>cad ni shin tu stong pa ste/ lha'i bu/ shin tu stong pa nyid khong du chud pa ni byang chub ste/ don dam par na byang chub ces ji skad du brjod pa ltar ni ma yin no/ /lha'i bu/ don</text></item>
<item><p>404b6</p><section>mdo sde</section><text>dam par na chos thams cad ni mtshan ma med pa ste/ lha'i bu/ mtshan ma med pa khong du chud pa ni byang chub ste/ don dam par na byang chub ces ji skad du brjod pa ltar ni ma</text></item>
<item><p>404b7</p><section>mdo sde</section><text>yin no/ /lha'i bu/ don dam par na chos thams cad ni shin tu smon pa med pa ste/ lha'i bu/ smon pa med pa khong du chud pa ni byang chub ste/ don dam par na byang chub ces ji</text></item>
<item><p>405a1</p><section>mdo sde</section><text>skad du brjod pa ltar ni ma yin no/ /lha'i bu/ don dam par na chos thams cad ni shin tu gzung bar bya ba med pa ste/ lha'i bu/ shin tu</text></item>
<item><p>405a2</p><section>mdo sde</section><text>gzung bar bya ba med pa khong du chud pa ni byang chub ste/ don dam par na byang chub ces ji skad du brjod pa ltar ni ma yin no/ /lha'i bu/ don dam par na chos thams cad</text></item>
<item><p>405a3</p><section>mdo sde</section><text>ni shin tu mngon par 'du mi byed pa ste/ lha'i bu/ shin tu mngon par 'du mi byed pa'i khong du chud pa ni byang chub ste/ don dam par na byang chub ces ji skad du brjod pa ltar</text></item>
<item><p>405a4</p><section>mdo sde</section><text>ni ma yin no/ /lha'i bu/ don dam par na chos thams cad ni shin tu 'dus ma byas pa ste/ lha'i bu/ shin tu 'dus ma byas pa khong du chud pa ni byang chub ste/ don dam</text></item>
<item><p>405a5</p><section>mdo sde</section><text>par na byang chub ces ji skad du brjod pa ltar ni ma yin no/ /lha'i bu/ don dam par na chos thams cad ni shin tu mi mthong ba ste/ lha'i bu/ shin tu mi mthong ba khong</text></item>
<item><p>405a6</p><section>mdo sde</section><text>du chud pa ni byang chub ste/ don dam par na byang chub ces ji skad du brjod par ltar ni ma yin no/ /lha'i bu/ don dam par na chos thams cad ni shin tu ma skyes pa ste/</text></item>
<item><p>405a7</p><section>mdo sde</section><text>lha'i bu/ shin tu ma skyes pa khong du chud pa ni byang chub ste/ don dam par na byang chub ces ji skad du brjod pa ltar ni ma yin no/ /lha'i bu/ don dam par na chos thams</text></item>
<item><p>405b1</p><section>mdo sde</section><text>cad ni shin tu ma byung ba ste/ lha'i bu/ shin tu ma byung ba khong du chud pa ni byang chub ste /don dam par na byang chub ces ji skad du brjod pa ltar ni ma yin no/ /lha'i bu/ don dam pa na</text></item>
<item><p>405b2</p><section>mdo sde</section><text>chos thams cad ni shin tu dngos po med pa ste/ lha'i bu/ shin tu dngos po med pa khong du chud don byang chub ste/ don dam par na byang chub ces ji skad du brjod pa ltar ni ma yin no/ /</text></item>
<item><p>405b3</p><section>mdo sde</section><text>lha'i bus smras pa/ 'jam dpal/ chos kyi rnam grangs 'di la su dad par 'gyur/ /'jam dpal gyis smras pa/ lha'i bu/ don dam par na de bzhin gshegs pa la yang dag pas</text></item>
<item><p>405b4</p><section>mdo sde</section><text>mi 'gro na/ gang nyan thos dang / rang sangs rgyas dang / mu stegs can dmigs pa thams cad lta ci smos/ /lha'i bus smras pa/ su dag mos par 'gyur/ 'jam dpal gyis smras</text></item>
<item><p>405b5</p><section>mdo sde</section><text>ba| gang don dam par chos gang la'ang mngon par ma chags pa de mos par 'gyur ro/ /lha'i bus smras pa/ yongs su dag nan tan byed par 'gyur/ 'jam dpal gyis smras pa/</text></item>
<item><p>405b6</p><section>mdo sde</section><text>gang don dam par na chos gang la'ang nan tan mi byed pa'o/ /lha'i bus smras pa/ su dag mngon par rdzogs par 'tshang rgya bar 'gyur/ 'jam dpal gyis smras pa/ gang don dam</text></item>
<item><p>405b7</p><section>mdo sde</section><text>par na chos thams cad gang yang mngon par rdzogs par 'tshang mi rgya'o/ /lha'i bus smras pa/ /'jam dpal/ don dam par na su dag chos gang yang mngon par rdzogs par 'tshang</text></item>
<item><p>406a1</p><section>mdo sde</section><text>mi rgya/ 'jam dpal gyis smras pa/ lha'i bu/ kun rdzob tu na rnam pa'i mchog thams cad dang ldan pa thams cad mkhyen pa'i ye shes mngon par rdzogs</text></item>
<item><p>406a2</p><section>mdo sde</section><text>par 'tshang rgya ba dag go /lha'i bus smras pa/ 'jam dpal/ de dag ji lta bu'i rang bzhin du 'gyur/ 'jam dpal gyis smras pa/ lha'i bu/ don dam par na de dag rab tu ma</text></item>
<item><p>406a3</p><section>mdo sde</section><text>skyes pa'i rang bzhin du 'gyur ro/ /lha'i bus smras pa/ 'jam dpal/ mdo sde 'di lta bu su dag gi lag tu 'gro/ 'jam dpal gyis smras pa/ lha'i bu/ kun rdzob tu na gang sems</text></item>
<item><p>406a4</p><section>mdo sde</section><text>can thams cad dam pa'i chos kyi lag sbyin par byed pa rnams kyi'o/ /lha'i bus smras pa/ 'jam dpal/ de dag ji lta bur gnas par 'gyur/ 'jam dpal gyis smras pa/ lha'i</text></item>
<item><p>406a5</p><section>mdo sde</section><text>bu| don dam par na shin tu ma skyes/ ma byung / dngos po med pa la de dag gnas par 'gyur ro/ /lha'i bus smras pa/ 'jam dpal de dag cis 'gro bar 'gyur/ 'jam dpal</text></item>
<item><p>406a6</p><section>mdo sde</section><text>gyis smras pa/ lha'i bu/ don dam par na ma skyes/ ma byung / dngos po med par de dag 'gro bar 'gyur ro/ /lha'i bus smras pa/ 'jam dpal/ phyir mi ldog pa'i byang chub</text></item>
<item><p>406a7</p><section>mdo sde</section><text>sems dpa' sems dpa' chen pos ci byang chub 'thob bam/ 'jam dpal gyis smras pa/ lha'i bu/ gang phyir mi ldog pa'i byang chub sems dpa' sems dpa' chen po des</text></item>
<item><p>406b1</p><section>mdo sde</section><text>byang chub mi 'thob pa ni gnas ma yin te/ go skabs med do/ /lha'i bus smras pa/ 'jam dpal/ byang chub sems dpa' sems dpa' chen po rnams ci las ldog par 'gyur/</text></item>
<item><p>406b2</p><section>mdo sde</section><text>'jam dpal gyis smras pa/ lha'i bu/ byang chub sems dpa' sems dpa' chen po don dam par na rnam par rtog pa thams cad las ldog go /nyan thos dang / rang sangs rgyas thams</text></item>
<item><p>406b3</p><section>mdo sde</section><text>cad dang / mu stegs can dmigs pa can gyi sa las ldog go /lha'i bus smras pa/ 'jam dpal/ byang chub sems dpa' sems dpa' chen po ci las mi ldog /'jam dpal</text></item>
<item><p>406b4</p><section>mdo sde</section><text>gyis smras pa/ lha'i bu/ byang chub sems dpa' sems dpa' chen po rnams ni chos thams cad shin tu mi 'byung ba'i mnyam pa nyid las mi ldog go /de ci'i phyir zhe na/ don dam par na</text></item>
<item><p>406b5</p><section>mdo sde</section><text>chos thams cad shin tu mi 'byung bar mnyam pa'i phyir byang chub sems dpa' sems dpa' chen po dag mnyam ste/ de bas na phyir mi ldog go /lha'i bus smras pa/ chos thams cad shin</text></item>
<item><p>406b6</p><section>mdo sde</section><text>tu mi 'byung bar mnyam pa nyid ces bya ba de/ 'jam dpal/ chos gang gi tshig bla dwags/ 'jam dpal gyis smras pa/ chos thams cad shin tu mi 'byung bar mnyam zhes bya ba</text></item>
<item><p>406b7</p><section>mdo sde</section><text>ni| lha'i bu/ don dam par sna tshogs med pa'i tshig bla dwags so/ /lha'i bus smras pa/ 'jam dpal/ chos thams cad shin tu mi 'byung bar mnyam pa la ci'i phyir sna tshogs su snang /</text></item>
<item><p>407a1</p><section>mdo sde</section><text>'jam dpal gyis smras pa/ gang lha'i bu/ chos thams cad shin tu mi 'byung bar mnyam pa la don dam par rdzas dang / dngos po dang / ngo bor</text></item>
<item><p>407a2</p><section>mdo sde</section><text>yongs su rtog pas de dag don dam par na sna tshogs su spyod do/ /de dag don dam par sna tshogs su spyod pa la dmigs pa'i lta ba mang du 'gyur ro/ /de dag dmigs pa'i lta</text></item>
<item><p>407a3</p><section>mdo sde</section><text>ba mang pos 'gro ba rnam pa tha dad pa rnams su dbang med par 'khyam mo/ /gang lha'i bu/ chos thams cad shin tu mi 'byung bar mnyam pa la/ don dam par ngo bo dang / rdzas dang /</text></item>
<item><p>407a4</p><section>mdo sde</section><text>dngos po yongs su mi rtog na/ de dag don dam par na sna tshogs su mi spyod do/ /de dag don dam par sna tshogs su mi spyod na/ don dam par shin tu dngos po med par 'gro</text></item>
<item><p>407a5</p><section>mdo sde</section><text>ba'i tshul gyis don dam par chos thams cad shin tu ma skyes pa'i mtshan nyid dang mnyam par khong du chud par 'gyur ro/ /lha'i bus smras pa/ rnam grangs gang gis nyon</text></item>
<item><p>407a6</p><section>mdo sde</section><text>mongs pa dang bcas pa'i byang chub sems dpa' sems dpa' chen po la byang chub yod kyi/ nyon mongs pa med pa la ma yin pa'i rnam grangs yod dam/ 'jam dpal gyis</text></item>
<item><p>407a7</p><section>mdo sde</section><text>smras pa/ lha'i bu/ yod do/ /de ci'i phyir zhe na/ lha'i bu/ chos thams cad ni kun rdzob tu 'byung ba'ang 'byung ngo / /mi 'byung yang mi 'byung ste/ byang chub sems dpa'</text></item>
<item><p>407b1</p><section>mdo sde</section><text>sems dpa' chen po rnams kyi byang chub kyang kun rdzob tu 'byung ngo / /de ci'i phyir zhe na/ lha'i bu/ don dam par na chos thams cad ni nyon mongs pa med cing mi skye mi 'gag ste/ chos</text></item>
<item><p>407b2</p><section>mdo sde</section><text>gang don dam par mi skye mi 'gag pa de don dam par gang gis kyang mngon par rdzogs par sangs ma rgyas so/ /mngon par rdzogs par 'tshang rgya bar mi 'gyur ro/ /mngon par rdzogs</text></item>
<item><p>407b3</p><section>mdo sde</section><text>par 'tshang mi rgya'o/ /de ci'i phyir zhe na/ lha'i bu/ don dam par chos thams cad shin tu ma skyes pa'i phyir te/ lha'i bu/ rnam grangs de lta bus byang chub sems dpa' sems dpa'</text></item>
<item><p>407b4</p><section>mdo sde</section><text>chen po nyon mongs pa dang bcas pa la byang chub 'byung ste/ nyon mongs pa med pa la ni ma yin no/ /lha'i bus smras pa/ 'jam dpal/ rnam grangs gang gis byang chub sems dpa'</text></item>
<item><p>407b5</p><section>mdo sde</section><text>sems dpa' chen po ser sna can la sbyin pa'i pha rol tu phyin par 'gyur te/ gtong ba dang ldan pa la ma yin pa'i rnam grangs yod dam/ 'jam dpal gyis smras pa/ yod de/ lha'i bu/</text></item>
<item><p>407b6</p><section>mdo sde</section><text>rnam grangs gang gis byang chub sems dpa' sems dpa' chen po ser sna can gyi sbyin pa'i pha rol tu phyin par 'gyur gyi/ gtong ba dang ldan pa la ma yin pa'i rnam grangs yod do/ /de</text></item>
<item><p>407b7</p><section>mdo sde</section><text>ci'i phyir zhe na/ gang sems can thams cad dang / sangs rgyas kyi chos thams cad kun rdzob tu yongs su mi gtong mi 'dor ba de ni/ lha'i bu/ byang chub sems dpa' sems dpa'</text></item>
<item><p>408a1</p><section>mdo sde</section><text>chen po'i ser sna'o/ /lha'i bus smras pa/ 'jam dpal/ gang byang chub sems dpa' sems dpa' chen po ngan pa'i ngang tshul can la tshul khrims</text></item>
<item><p>408a2</p><section>mdo sde</section><text>kyi pha rol tu phyin par 'gyur gyi/ tshul khrims dang ldan pa la ma yin pa'i rnam grangs yod dam/ 'jam dpal gyis smras pa/ yod de/ lha'i bu/ byang chub sems dpa'</text></item>
<item><p>408a3</p><section>mdo sde</section><text>sems dpa' chen po gang sems can yongs su smin par bya ba'i phyir sems can la lta yi/ tshul khrims ma yin pa de ni kun rdzob tu byang chub sems dpa' sems dpa' chen</text></item>
<item><p>408a4</p><section>mdo sde</section><text>po'i tshul khrims kyi pha rol tu phyin pa'o/ /lha'i bus smras pa/ 'jam dpal/ byang chub sems dpa' sems dpa' chen pos gang bzod pa bor la/ bzod pa can gyi rnam</text></item>
<item><p>408a5</p><section>mdo sde</section><text>grangs yod dam/ 'jam dpal gyis smras pa/ lha'i bu/ yod de/ byang chub sems dpa' sems dpa' chen po gang la la don dam par chos thams cad la rdzas dang / dngos</text></item>
<item><p>408a6</p><section>mdo sde</section><text>po dang / ngo bor mi bzod pa de ni shin tu ma smras pa'i tshul gyis bla na med pa'i bzod pa dang ldan par 'gyur te/ lha'i bu/ de nas mi dmigs pa'i tshul gyis byang chub sems dpa'</text></item>
<item><p>408a7</p><section>mdo sde</section><text>sems dpa' chen po'i bzod pa dam pa'o/ /lha'i bus smras pa/ 'jam dpal/ byang chub sems dpa' sems dpa' chen po le lo can brtson 'grus dang ldan par 'gyur</text></item>
<item><p>408b1</p><section>mdo sde</section><text>ba'i rnam grangs yod dam/ 'jam dpal gyis smras pa/ lha'i bu/ yod do/ lha'i bu/ byang chub sems dpa' sems dpa' chen po le lo can du gyur pa ni sla yi/ nyan thos dang / rang</text></item>
<item><p>408b2</p><section>mdo sde</section><text>sangs rgyas dang / mu stegs can dmigs pa'i brtson 'grus kyis brtson 'grus dang ldan pa ni de lta ma yin no/ /lha'i bus smras pa/ 'jam dpal/ byang chub sems</text></item>
<item><p>408b3</p><section>mdo sde</section><text>dpa' sems dpa' chen po brjed ngas pa gang mnyam par gzhag par 'gyur ba'i rnam grangs yod dam/ 'jam dpal gyis smras pa/ lha'i bu/ yod de/ lha'i bu/ byang chub</text></item>
<item><p>408b4</p><section>mdo sde</section><text>sems dpa' sems dpa' chen po gang la la rmi lam du'ang don dam par rdzas dang / ngo bo dang / dngos po'i sems mi skye ba de ni mi dmigs pa'i tshul gyis shin tu mnyam par</text></item>
<item><p>408b5</p><section>mdo sde</section><text>gzhag par 'gyur ro/ /lha'i bus smras pa/ 'jam dpal/ byang chub sems dpa' sems dpa' chen po gang shes rab med pa/ shes rab chen por 'gyur ba'i rnam</text></item>
<item><p>408b6</p><section>mdo sde</section><text>grangs yod dam/ 'jam dpal gyis smras pa/ lha'i bu/ yod do/ /de ci'i phyir zhe na/ lha'i bu/ don dam par na chos thams cad la shes rab kyis rnam par dpyad de btsal na</text></item>
<item><p>408b7</p><section>mdo sde</section><text>shin tu med cing mi dmigs te/ shes rab de'ang don dam par na shin tu med cing mi dmigs pas na kun rdzob tu shes rab can zhes bya ste/ shes rab de'ang don dam par</text></item>
<item><p>409a1</p><section>mdo sde</section><text>na shin tu ma skyes pa yin no/ /lha'i bu/ rnam grangs des na byang chub sems dpa' sems dpa' chen po shes rab med pa ni shes rab chen po can</text></item>
<item><p>409a2</p><section>mdo sde</section><text>zhes bya'o/ /shes rab bye brag tu 'phags pa zhes bya'o/ /shes rab dam pa dang ldan pa zhes bya'o/ /shes rab gya nom pa zhes bya'o/ /mi dmigs pa'i shes rab can zhes bya</text></item>
<item><p>409a3</p><section>mdo sde</section><text>ste| don dam par na ji skad du brjod pa ltar ni ma yin no/ /de nas bcom ldan 'das kyis 'jam dpal gzhon nur gyur pa la legs so zhes bya ba byin te/ legs so/ /legs</text></item>
<item><p>409a4</p><section>mdo sde</section><text>so| |'jam dpal/ khyod kyis byang chub sems dpa' sems dpa' chen po rnams kyi bya ba dang / mi bya ba mi bstan pa'i tshul gyis bstan pa ni tshig 'di legs par smras so/ /'jam</text></item>
<item><p>409a5</p><section>mdo sde</section><text>dpal/ 'di lta ste/ dper na/ skyes bu bkres pa ltogs pas nyam chung ba mangs pa sla yi/ mi shes pas kha zas dug can zos pa de lta ma yin no/ /'jam dpal/ de bzhin</text></item>
<item><p>409a6</p><section>mdo sde</section><text>du byang chub sems dpa' sems dpa' chen po mi dmigs pa'i ser sna can dang / ngan pa'i ngang tshul can dang / gnod sems can dang / le lo can dang / brjed ngas pa dang /</text></item>
<item><p>409a7</p><section>mdo sde</section><text>shes rab med pa sla yi/ nyan thos dang / rang sangs rgyas dmigs pa can gyi sems kyi sbyin pa dang / tshul khrims dang / bzod pa dang / brtson 'grus dang / bsam gtan dang /</text></item>
<item><p>409b1</p><section>mdo sde</section><text>shes rab kyi sbyor ba ni de lta ma yin no/ /de ci'i phyir zhe na/ dmigs pa'i dug gi skyon chags pa'i phyir de la kun rdzob tu 'jigs par shes par bya'o/ /de nas bcom ldan</text></item>
<item><p>409b2</p><section>mdo sde</section><text>'das la lha'i bu mtshams bzang gis 'di skad ces gsol to/ /bcom ldan 'das/ byang chub sems dpa' sems dpa' chen pos nyon mongs pa rnams la 'jigs par mi</text></item>
<item><p>409b3</p><section>mdo sde</section><text>bgyi'am/ bcom ldan 'das kyis bka' stsal pa/ lha'i bu/ kun rdzob tu byang chub sems dpa' sems dpa' chen pos nyon mongs pa rnams la 'jigs par bya'o/ /de bas</text></item>
<item><p>409b4</p><section>mdo sde</section><text>kyang nges nyan thos dang / rang sangs rgyas dmigs pa can gyi sems la shin tu 'jigs par bya ste/ nyon mongs pa rnams la ni de ltar ma yin no/ /lha'i bus gsol pa/ bcom</text></item>
<item><p>409b5</p><section>mdo sde</section><text>ldan 'das/ de ci'i slad nas/ bcom ldan 'das kyis bka' stsal pa/ lha'i bu/ khyod nyid la dri yi/ khyod kyis ci nus pa de bzhin du lung ston cig /lha'i bu/ 'di yid</text></item>
<item><p>409b6</p><section>mdo sde</section><text>la ji snyam/ skyes bu 'tsho bar 'dod par gyur bas yan lag bcad pa la 'jigs par bya'am/ 'on te mgo bcad pa la rab tu 'jigs par bya/ lha'i bus gsol pa/</text></item>
<item><p>409b7</p><section>mdo sde</section><text>bcom ldan 'das/ yan lag bcad pa'i skyes bu ni 'tsho ste/ bsod nams 'dod pa bsod nams kyi lam yang dag par blangs shing gnas pa de ni mtho ris su skye ba'i</text></item>
<item><p>410a1</p><section>mdo sde</section><text>rgyur 'gyur gyi/ bcom ldan 'das/ mgo bcad pa ni 'tsho ba las yongs su nyams te/ bsod nams 'tshal ba bsod nams kyi lam yang dag</text></item>
<item><p>410a2</p><section>mdo sde</section><text>par len cing spyod mi nus so/ /bcom ldan 'das kyis bka' stsal pa/ lha'i bu/ de bzhin te/ byang chub sems dpa' sems dpa' chen po mi dmigs pa ni spyod pa nyams</text></item>
<item><p>410a3</p><section>mdo sde</section><text>kyang sla yi/ nyan thos dang / rang sangs rgyas dmigs pa can gyi lta bar lhung ba rnams kyis bslab pa dang / sbyangs pa'i yon tan thams cad dang ldan pa ni de lta ma yin no//</text></item>
<item><p>410a4</p><section>mdo sde</section><text>byang chub sems dpa' sems dpa' chen po ser sna can ni sla yi/ sems can thams cad yongs su btang ste/ sangs rgyas kyi chos thams cad 'dor ba ni de lta ma yin no/ /byang</text></item>
<item><p>410a5</p><section>mdo sde</section><text>chub sems dpa' sems dpa' chen po ngan pa'i ngang tshul can du gyur pa ni sla yi/ sems can thams cad yongs su smin par gyur pa ni de lta ma yin no/ /byang chub sems</text></item>
<item><p>410a6</p><section>mdo sde</section><text>dpa' sems dpa' chen po dad pas spyod pa'i sa la spyod pa/ mi dmigs pa la mos shing nyon mongs pa dang bcas pa sla yi/ nyan thos dang / rang sangs rgyas dmigs pa</text></item>
<item><p>410a7</p><section>mdo sde</section><text>can des par gyur pa thob pa/ nyon mongs pa med pa ni de lta ma yin no/ /lha'i bus gsol pa/ bcom ldan 'das/ byang chub sems dpa' sems dpa' chen po rnams kyi mi</text></item>
<item><p>410b1</p><section>mdo sde</section><text>spyod pa'i tshul gyis spyod pa ni 'jig rten thams cad dang mi mthun pa lags so/ /bcom ldan 'das/ dmigs pa'i dug gi skyon chags pas na/ gang nyan thos dang / rang sangs</text></item>
<item><p>410b2</p><section>mdo sde</section><text>rgyas dmigs pa can rnams kyi tshul khrims de ni byang chub sems dpa' sems dpa' chen po rnams kyi ngan pa'i ngang tshul lags so/ /ji tsam du gang nyan thos dang / rang sangs rgyas</text></item>
<item><p>410b3</p><section>mdo sde</section><text>dmigs pa can rnams kyi brtson 'grus de ni dmigs pa'i dug gi skyon chags pa'i phyir byang chub sems dpa' sems dpa' chen po'i le lo'i bar du'o/ /bcom ldan 'das kyis bka'</text></item>
<item><p>410b4</p><section>mdo sde</section><text>stsal pa/ lha'i bu/ 'di lta ste/ dper na/ gang mi dbul po'i kha zas de ni 'khor los bsgyur ba'i rgyal po'i dug go /lha'i bu/ de bzhin du gang nyan thos dang / rang sangs rgyas</text></item>
<item><p>410b5</p><section>mdo sde</section><text>dmigs pa can rnams kyi tshul khrims dang / brtson 'grus kyi bar du de dag ni byang chub sems dpa' sems dpa' chen po'i ngan pa'i ngang tshul dang / le lo'i bar du'o/ /de ci'i phyir</text></item>
<item><p>410b6</p><section>mdo sde</section><text>zhe na/ dmigs pa'i dug gi skyon chags pa'i phyir ro/ /lha'i bu/ 'di lta ste/ dper na/ gang bdag nyid bsgrubs pa'i las byed pa'i skyes bu'i nor des grong khyer gyi skye bo thams cad</text></item>
<item><p>410b7</p><section>mdo sde</section><text>bde bar sbyor mi nus so/ /lha'i bu/ de bzhin du gang nyan thos dang / rang sangs rgyas dmigs pa can dbul ba'i sems dang / dman pa'i sems dang / dmigs pa'i</text></item>
<item><p>411a1</p><section>mdo sde</section><text>sems dang ldan pa rnams kyi brtson 'grus kyi bar gyis dzam+bu'i gling gi sems can yongs su thar bar byed kyang mi nus na sems can thams cad lta ci smos/ lha'i</text></item>
<item><p>411a2</p><section>mdo sde</section><text>bu| 'di lta ste/ dper na/ nor chen po/ longs spyod chen po/ gtong pa dang ldan pa/ byams pa la gnas pa/ snying rje chen po dang ldan pa/ ded dpon chen po ni/ sems can</text></item>
<item><p>411a3</p><section>mdo sde</section><text>thams cad bla na med pa'i bde bar byed pa la zhugs pa'i nor des grangs med dpag tu med pa'i sems can bde bar byed do/ /lha'i bu/ de bzhin du gang byang chub sems dpa'</text></item>
<item><p>411a4</p><section>mdo sde</section><text>sems dpa' chen po lhag pa'i bsam pa la zhugs pa/ sems can thams cad la shes rab dang / thabs dang / snying brtse ba chen pos bskul ba/ bskal pa chen po bye ba</text></item>
<item><p>411a5</p><section>mdo sde</section><text>khrag khrig brgya stong grangs med par bsod nams dang / ye shes kyi tshogs pa bsags pa'i nor chen po mi dmigs pa'i brtson 'grus kyi bar du de dag gis sems can grangs med/</text></item>
<item><p>411a6</p><section>mdo sde</section><text>dpag tu med pa yongs su smin par byed do/ /mi gzhog pa'i tshul gyis rnam pa thams cad mkhyen pa nyid la'ang rab tu 'god do/ /de nas bcom ldan 'das la tshe</text></item>
<item><p>411a7</p><section>mdo sde</section><text>dang ldan pa 'od srung chen pos 'di skad ces gsol to/ /bcom ldan 'das/ nyan thos kyis 'dus ma byas kyi chos rnams mngon sum du bgyis la/ bcom ldan</text></item>
<item><p>411b1</p><section>mdo sde</section><text>'das/ byang chub sems dpa' sems dpa' chen po ni 'dus byas su gtogs pa lags na/ de ji ltar 'dus ma byas su gtogs pa'i nyan thos dang / rang sangs rgyas dmigs</text></item>
<item><p>411b2</p><section>mdo sde</section><text>pa can thams cad zil gyis gnon/ bcom ldan 'das kyis bka' stsal pa/ 'od srung / de'i don rab tu grub par bya ba'i phyir dper bya ste/ skyes bu mkhas pas smras pa'i</text></item>
<item><p>411b3</p><section>mdo sde</section><text>don rig pa la la dpes de'i don go bar 'gyur ro/ /'di lta ste/ dper na/ rgya mtsho chen po bzhi mar gyi gang bar gyur la/ de nas skyes bu la las skra brgyar gshags pa'i</text></item>
<item><p>411b4</p><section>mdo sde</section><text>rtse mo'i thog mas mar gyi thigs pa gcig blangs na/ 'od srung / 'di ji snyam du sems/ skra brgyar gshags pa'i rtse mo'i thog mas mar gyi thigs pa bcus pas rgya mtsho chen</text></item>
<item><p>411b5</p><section>mdo sde</section><text>po bzhi mar gyis gang ba zil gyis gnon par nus sam/ 'od srung gis gsol pa/ bcom ldan 'das/ de ma lags so/ /bde bar gshegs pa/ de ma lags so/ /bcom</text></item>
<item><p>411b6</p><section>mdo sde</section><text>ldan 'das kyis bka' stsal pa/ yang / 'od srung / de dag las ches mang ba dang / ches mchog tu gyur pa dang / ches dam pa dang / ches rin po che ba gang yin/ 'od srung gis</text></item>
<item><p>411b7</p><section>mdo sde</section><text>gsol pa/ bcom ldan 'das/ 'di ltar rgya mtsho chen po gcig gi bye ba brgya stong gi cha shas de'ang / bcom ldan 'das/ shin tu mang / shin tu mchog/ shin tu dam pa/</text></item>
<item><p>412a1</p><section>mdo sde</section><text>shin tu rin che ba lags te/ bcom ldan 'das/ brgyar gshags pa'i skra'i rtse mo'i thog mas mar gyi thigs pa blangs pa de lta ma lags na/ bcom</text></item>
<item><p>412a2</p><section>mdo sde</section><text>ldan 'das/ rgya mtsho chen po bzhi lta ci smos/ bcom ldan 'das kyis bka' stsal pa/ 'di lta ste/ dper na/ brgyar gshags pa'i skra'i rtse mo'i thog mas mar gyi thigs pa</text></item>
<item><p>412a3</p><section>mdo sde</section><text>blangs pa tshad yod pa de bzhin du nyan thos dang / rang sangs rgyas dmigs pa can gyi 'dus ma byas kyi ye shes ni chung ngo / /dmigs pa dang bcas pa'o/ /'od srung / 'di</text></item>
<item><p>412a4</p><section>mdo sde</section><text>lta ste/ dper na/ rgya mtsho chen po bzhi mar gyis gang ba de tsam du byang chub sems dpa' sems dpa' chen po dmigs pa med pa/ dad pa spyod pa'i sa la mi spyod pa'i tshul</text></item>
<item><p>412a5</p><section>mdo sde</section><text>gyis spyod pa'i rnam pa'i mchog thams cad dang ldan pa/ bsod nams dang / ye shes kyi tshogs thams cad bsdus pa/ 'dus byas kyi ye shes su mi lta ba'i tshul gyis</text></item>
<item><p>412a6</p><section>mdo sde</section><text>blta'o/ /de'ang don dam pa'i me 'bar bas yongs su smin par byas pas rnam pa thams cad kyi mchog dang ldan pa'i thams cad mkhyen pa'i ye shes su mi dmigs pa'i</text></item>
<item><p>412a7</p><section>mdo sde</section><text>tshul gyis 'gyur ro/ /'od srung / de bzhin du byang chub sems dpa' sems dpa' chen po'ang 'dus ma byas thob pa'i nyan thos dang / rang sangs rgyas dmigs pa can</text></item>
<item><p>412b1</p><section>mdo sde</section><text>thams cad mi dmigs pa'i tshul gyis zil gyis gnon to/ /'od srung / 'di lta ste/ dper na/ grong khyer chen por chud ba'i mching bu'i nor bu khur brgya stong du gyur pa dang / rgya</text></item>
<item><p>412b2</p><section>mdo sde</section><text>mtsho chen po'i nang na yod pa grur bcug pa rin po che ba'i bai DUR+ya nor bu rin po che chen po de bde zhing nye zho med par dzam+bu'i gling du phyin na de ji snyam du sems/ grong khyer chen por chud pa'i</text></item>
<item><p>412b3</p><section>mdo sde</section><text>mching bu'i nor bus gru'i nang du bcug pa rin po che bai DUR+ya nor bu rin po che zil gyis non par nus sam/ 'od srung gis gsol pa/ bcom ldan 'das/ de ma lags so/ /bde</text></item>
<item><p>412b4</p><section>mdo sde</section><text>bar gshegs pa/ de ma lags so/ /bcom ldan 'das kyis bka' stsal pa/ 'od srung / ji ltar grong khyer chen por chud pa'i mching bu'i nor bu bzhin du/ 'dus ma byas</text></item>
<item><p>412b5</p><section>mdo sde</section><text>thob pa'i nyan thos dang / rang sangs rgyas dmigs pa can thams cad du blta'o/ /'od srung / ji ltar nor bu rin po che chen po'i bai DUR+ya rgya mtsho chen po'i nang na yod pa grur</text></item>
<item><p>412b6</p><section>mdo sde</section><text>bcug pa bde zhing nye zho med par tshong khang gi bar du 'ongs par gyur pa/ 'od srung / de bzhin du byang chub sems dpa' sems dpa' chen po 'khor ba'i grong khyer gyi</text></item>
<item><p>412b7</p><section>mdo sde</section><text>tshong khang gi bar du 'ongs nas sems can thams cad bla na med pa yang dag par rdzogs pa'i byang chub tu mi 'jog pa'i tshul gyis rab tu 'god par blta'o/ /'od srung / 'di</text></item>
<item><p>413a1</p><section>mdo sde</section><text>lta ste/ dper na/ dpyid zla tha chung gi zla ba las chen po lo tog gis rab tu gang ba la grog sbur phra mos zas kyi 'bru gcig khyer pa dang /</text></item>
<item><p>413a2</p><section>mdo sde</section><text>sa chen po 'di de dag gis gang ba gnyis gang mang bar sems/ 'od srung gis gsol pa/ bcom ldan 'das/ lo tog gis gang ba'i sa chen po de dpag tu ma</text></item>
<item><p>413a3</p><section>mdo sde</section><text>mchis pa'i 'bru'i phung po chen po 'byung bar 'gyur te/ des sems can grangs ma mchis dpag tu ma mchis pa rnams tshim par 'gyi/ bcom ldan 'das/ grog</text></item>
<item><p>413a4</p><section>mdo sde</section><text>sbur phra mos 'tshal ba'i zas kyi 'bras bus lta ci zhig bgyi ste/ des sems can gang yang 'tsho bar mi 'gyur ro/ /bcom ldan 'das kyis bka' stsal pa/ 'od</text></item>
<item><p>413a5</p><section>mdo sde</section><text>srung | ji ltar grog sbur phra mos khyer ba'i zas kyi 'bru gcig po de bzhin du/ 'od srung / nyan thos dang / rang sangs rgyas dmigs pa can thams cad kyi zag pa med pa'i</text></item>
<item><p>413a6</p><section>mdo sde</section><text>rnam par grol ba'i 'bras bur blta'o/ /'od srung / ji ltar lo tog mang pos rab tu gang ba'i sa chen po de bzhin du/ 'od srung / byang chub sems dpa' sems dpa'</text></item>
<item><p>413a7</p><section>mdo sde</section><text>chen po mi gnas pa'i tshul gyis kun rdzob dang / don dam pa'i bden pa la gnas pas/ pha rol tu phyin pa drug la sogs pa sangs rgyas kyi chos thams cad dang / bla na</text></item>
<item><p>413b1</p><section>mdo sde</section><text>med par bsdus pa'i bsod nams dang / ye shes kyi tshogs kyi dge ba'i rtsa ba'i lo tog tu blta'o/ /de yongs su smin par gyur nas/ 'di lta ste/ bla na med pa rnam pa thams cad kyi</text></item>
<item><p>413b2</p><section>mdo sde</section><text>mchog dang ldan pa'i ye shes kyi bde ba mi dmigs pa'i tshul gyis sems can thams cad kyi 'tsho bar 'gyur ro/ /de nas bcom ldan 'das la tshe dang ldan pa 'od srung chen</text></item>
<item><p>413b3</p><section>mdo sde</section><text>pos 'di skad ces gsol to/ /bcom ldan 'das/ ngo mtshar to/ /bde bar gshegs pa/ ngo mtshar to/ /bcom ldan 'das kyis mi 'chad pa'i tshul gyis ji ltar bshad pa</text></item>
<item><p>413b4</p><section>mdo sde</section><text>de de bzhin no/ /bcom ldan 'das/ de ltar rnam pa thams cad kyi mchog dang ldan pa/ bla na ma mchis pa mi dmigs pa'i ye shes kyis byang chub sems dpa' sems dpa'</text></item>
<item><p>413b5</p><section>mdo sde</section><text>chen po dad pas spyod pa'i se la mi spyod pa'i tshul gyis spyod pas nyan thos dang / rang sangs rgyas dmigs pa can thams cad zil gyis non to/ /de nas bcom ldan 'das</text></item>
<item><p>413b6</p><section>mdo sde</section><text>de bzhin gshegs pa rin po che'i tog gi sangs rgyas kyi zhing nas 'phags pa 'jam dpal gzhon nur gyur pa dang lhan cig tu 'jig rten gyi khams mi mjed ces bya ba</text></item>
<item><p>413b7</p><section>mdo sde</section><text>'dir 'ongs pa'i byang chub sems dpa' sems dpa' chen po dag gis bstan pa 'di thos nas/ bcom ldan 'das la 'di skad ces gsol to/ /bcom ldan 'das/ 'di</text></item>
<item><p>414a1</p><section>mdo sde</section><text>lta ste/ nyan thos dang / rang sangs rgyas dmigs pa can kun nas nyon mongs pa spong ba'i bka' mchid dang / ltung ba rnam par gzhag pa'i</text></item>
<item><p>414a2</p><section>mdo sde</section><text>bar gyi bka' mchid 'di dag thams cad ni spros pa'i bka' mchid do/ /rnam pa tha dad pa'i bka' mchid do/ /dmigs pa'i bka' mchid do/ /bcom ldan 'das/ de</text></item>
<item><p>414a3</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas rin po che'i tog gi sangs rgyas kyi zhing na de lta bu'i dmigs pa can gyi bka' mchid ma mchis so/ /</text></item>
<item><p>414a4</p><section>mdo sde</section><text>de lta bu'i dmigs pa can gyi bka' mchid mi gda' ste/ bcom ldan 'das/ de ni byang chub sems dpa' sems dpa' chen po rnams kyi dag pa'i bka' mchid mi thos</text></item>
<item><p>414a5</p><section>mdo sde</section><text>pa'i tshul gyis thos so/ /phyir mi ldog pa'i bka' mchid mi thos pa'i tshul gyis thos so/ /mi dmigs pa'i bka' mchid mi thos pa'i tshul gyis thos so/ /don dam</text></item>
<item><p>414a6</p><section>mdo sde</section><text>par chos thams cad shin tu ma skyes pa'i bka' mchid mi thos pa'i tshul gyis thos so/ /don dam par chos thams cad shin tu ma byung ba'i bka' mchid mi thos pa'i tshul</text></item>
<item><p>414a7</p><section>mdo sde</section><text>gyis thos so/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ni shin tu dka' ba mdzad de/ gang 'di snyed kyi</text></item>
<item><p>414b1</p><section>mdo sde</section><text>nyam da ba bzod cing gang chos thams cad don dam par shin tu ma skyes pa la/ chos rnams rab 'bring tha mar ston par mdzad do/ /'di lta ste/ don dam par na shin tu ma skyes pa</text></item>
<item><p>414b2</p><section>mdo sde</section><text>dang | ma byung ba dang / dngos po ma mchis pa'i rnam pa ste/ bcom ldan 'das/ de ltar don dam par chos thams cad rnam pa gcig las sems can rnams kyi dmigs pa</text></item>
<item><p>414b3</p><section>mdo sde</section><text>gzhom pa'i slad du mi ston pa'i tshul gyis rnam pa du mar chos ston to/ /de nas byang chub sems dpa' sems dpa' chen po de rnams kyis/ lha'i me tog dang / spos dang / bdug</text></item>
<item><p>414b4</p><section>mdo sde</section><text>pa dang / phreng ba dang / byug pa dang / phye ma dang / chos gos dang / gdugs dang / rgyal mtshan dang / ba dan dang / rnam par rgyal ba'i ba dan dang bcas pa'i bla bres/ bcom</text></item>
<item><p>414b5</p><section>mdo sde</section><text>ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la bla na med pa'i mchod pa byas nas/ 'jam dpal gzhon nur gyur pa la</text></item>
<item><p>414b6</p><section>mdo sde</section><text>'di skad ces smras so/ /'jam dpal/ bdag cag 'jig rten gyi khams rin po che dang ldan pa zhes bya bar 'dong ngo / /'jam dpal gyis smras pa/ rigs kyi bu dag /da de'i</text></item>
<item><p>414b7</p><section>mdo sde</section><text>dus la bab par shes na dengs shig /byang chub sems dpa' sems dpa' chen po de dag gis smras pa/ 'jam dpal/ ci khyod da mi 'gro'am/ 'jam dpal gyis smras pa/</text></item>
<item><p>415a1</p><section>mdo sde</section><text>rigs kyi bu/ sangs rgyas kyi zhing thams cad ni sangs rgyas kyi zhing gcig go /de bzhin du sangs rgyas thams cad ni sangs rgyas gcig go /de bzhin du</text></item>
<item><p>415a2</p><section>mdo sde</section><text>chos thams cad ni chos gcig go /de bzhin du sems can thams cad ni sems can gcig go /de dag 'di las khyad par ci yod na/ rigs kyi bu/ bdag der 'gro/</text></item>
<item><p>415a3</p><section>mdo sde</section><text>de skad smras pa dang / byang chub sems dpa' sems dpa' chen po de dag gis smras pa/ 'jam dpal/ ji ltar sangs rgyas kyi zhing thams cad sangs rgyas kyi zhing</text></item>
<item><p>415a4</p><section>mdo sde</section><text>gcig /'jam dpal/ ji ltar sangs rgyas thams cad sangs rgyas gcig /'jam dpal/ ji ltar chos thams cad chos gcig /'jam dpal/ ji ltar sems can</text></item>
<item><p>415a5</p><section>mdo sde</section><text>thams cad sems can gcig /'jam dpal gyis smras pa/ rigs kyi bu dag /sangs rgyas kyi zhing thams cad ni zhing ma yin no/ /de ci'i phyir zhe na/ don dam par</text></item>
<item><p>415a6</p><section>mdo sde</section><text>shin tu ma skyes pa'i phyir ro/ /rigs kyi bu dag /sangs rgyas thams cad ni sangs rgyas ma yin no/ /de ci'i phyir zhe na/ don dam par na shin tu ma byung ba'i phyir ro/ /</text></item>
<item><p>415a7</p><section>mdo sde</section><text>rigs kyi bu dag /chos thams cad ni chos ma yin no/ /de ci'i phyir zhe na/ don dam par na shin tu dngos po med pa'i phyir ro/ /rigs kyi bu dag /sems can thams</text></item>
<item><p>415b1</p><section>mdo sde</section><text>cad ni sems can ma yin no/ /de ci'i phyir zhe na/ don dam par na shin tu kun nas ma byung ba'i phyir ro/ /de nas de'i tshe 'jam dpal gzhon nur gyur pas ci nas stong gsum</text></item>
<item><p>415b2</p><section>mdo sde</section><text>gyi stong chen po'i 'jig rten gyi khams 'di bcom ldan 'das de bzhin gshegs pa rin po che'i tog gi 'jig rten gyi khams rin po che dang ldan pa zhes bya ba de ci 'dra ba 'dra bar</text></item>
<item><p>415b3</p><section>mdo sde</section><text>lhag chad med par snang ba de lta bur bsam pa rab tu rdzogs nas de 'dra bar ting nge 'dzin la snyoms par zhugs so/ /de nas byang chub sems dpa' sems dpa' chen po de dag</text></item>
<item><p>415b4</p><section>mdo sde</section><text>gis bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin po che'i tog de dang / 'jig rten gyi khams rin po che dang ldan pa zhes bya ba</text></item>
<item><p>415b5</p><section>mdo sde</section><text>de'ang mthong ste/ byang chub sems dpa' sems dpa' chen po de dag 'di snyam du 'jig rten gyi khams rin po che dang ldan pa zhes bya bar phyin par sems so/ /de dag gis</text></item>
<item><p>415b6</p><section>mdo sde</section><text>bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa'ang bcom ldan 'das de bzhin gshegs pa rin po che'i tog gi</text></item>
<item><p>415b7</p><section>mdo sde</section><text>kha dog dang dbyibs ci 'dra ba bzhin du mthong ngo / /nyan thos chen po de dag kyang byang chub sems dpa' sems dpa' chen po yin snyam du sems so/ /de nas byang chub sems</text></item>
<item><p>416a1</p><section>mdo sde</section><text>dpa' sems dpa' chen po de dag bcom ldan 'das de bzhin gshegs pa shAkya thub pa la rin po che'i tog yin snyam pa byed nas/ 'di</text></item>
<item><p>416a2</p><section>mdo sde</section><text>skad ces gsol to/ /bcom ldan 'das/ bdag cag 'jig rten gyi khams rin po che dang ldan pa zhes bgyi ba 'dir sus phyin par bgyis/ bcom ldan 'das shAkya</text></item>
<item><p>416a3</p><section>mdo sde</section><text>thub pas bka' stsal pa/ rigs kyi bu dag /khyed sus khrid/ byang chub sems dpa' sems dpa' chen po de dag gis gsol pa/ bcom ldan 'das 'jam dpal</text></item>
<item><p>416a4</p><section>mdo sde</section><text>gzhon nur gyur pas bdag cag khrid do/ /bcom ldan 'das shAkya thub pas bka' stsal pa/ rigs kyi bu/ khyed ni 'jam dpal gzhon nur gyur pas ma 'ongs ma song</text></item>
<item><p>416a5</p><section>mdo sde</section><text>ba'i tshul gyis phyin par byas so/ /de nas 'jam dpal gzhon nur gyur pas byang chub sems dpa' sems dpa' chen po de dag la 'di skad ces smras so/ /rigs</text></item>
<item><p>416a6</p><section>mdo sde</section><text>kyi bu dag /khyed gang du khrid/ gang nas khrid par byas pa mnyam par zhog la ltos shig /de nas byang chub sems dpa' sems dpa' chen po de dag gis rang rang gi ting</text></item>
<item><p>416a7</p><section>mdo sde</section><text>nge 'dzin la mnyam par bzhag ste bltas na/ 'jig rten gyi khams mi mjed de nyid nas bdag nyid gang du'ang ma g.yos par mthong ste/ ngo mtshar du gyur/ rmad du gyur</text></item>
<item><p>416b1</p><section>mdo sde</section><text>nas 'di ltar bdag cag stan 'di nyid las ma 'phags par 'jig rten gyi khams rin po che dang ldan pa zhes bya bar yang phyin pa snyam byed de/ 'jam dpal gzhon nur</text></item>
<item><p>416b2</p><section>mdo sde</section><text>gyur pa'i byin gyi rlabs med pa'i tshul gyis byin gyi rlabs bsam gyis mi khyab bo zhes ched du brjod pa ched du brjod do/ /de dag gis yang smras pa/ bcom ldan 'das/ sems</text></item>
<item><p>416b3</p><section>mdo sde</section><text>can thams cad kyis kyang mi dmigs pa'i tshul gyis byin gyi brlabs 'di thob par gyur cig /de nas bcom ldan 'das shAkya thub pas byang chub sems dpa' sems dpa'</text></item>
<item><p>416b4</p><section>mdo sde</section><text>chen po de dag la bka' stsal pa/ rigs kyi bu dag /'di lta ste/ dper na/ nam mkha' ni sa'i snod dang / shing gi snod dang / 'khar ba'i snod dang / zangs kyi snod</text></item>
<item><p>416b5</p><section>mdo sde</section><text>dang | dngul gyi snod dang / gser gyi snod dang / nor bu dang / mu tig dang / bai DUR+ya dang / dung dang / man shel dang / byu ru dang / asma gar ba dang / spug dang / dung</text></item>
<item><p>416b6</p><section>mdo sde</section><text>g.yas phyogs su 'khyil ba dang / mu tig dmar po'i snod la sogs pa'i nang du zhugs par gyur pa| rigs kyi bu dag /kun rdzob tu snod la tha dad pa yod mod kyi nam mkha'</text></item>
<item><p>416b7</p><section>mdo sde</section><text>la tha dad yod pa ma yin no/ /de ci'i phyir zhe na/ don dam par na nam mkha' shin tu dngos po med pa'i phyir te/ de bzhin du/ rigs kyi bu dag /don dam par chos thams cad</text></item>
<item><p>417a1</p><section>mdo sde</section><text>shin tu ma skyes/ ma byung / dngos po med mod kyi/ 'jig rten kun rdzob kyi tha snyad kyis tha snyad du 'phogs shing rab tu 'jog ste/ 'di ni gzugs</text></item>
<item><p>417a2</p><section>mdo sde</section><text>so| |'di ni tshor ba'o/ /'di ni 'du shes so/ /'di dag ni 'du byed rnams so/ /'di ni rnam par shes pa'o/ /'di dag ni skye mched rnams so/ /'di dag ni khams rnams</text></item>
<item><p>417a3</p><section>mdo sde</section><text>so| |'di ni sangs rgyas dkon mchog go /'di ni chos dkon mchog go /'di ni dge 'dun dkon mchog go /'di ni nyan thos kyi theg pa'o/ /'di ni rang sangs rgyas kyi theg</text></item>
<item><p>417a4</p><section>mdo sde</section><text>pa'o| |'di ni bla na med pa'i theg pa chen pa'o/ /'di dag ni dge ba bcu'i las kyi lam rnams so/ /'di dag ni mi dge ba bcu'i las kyi lam rnams so/ /'di dag ni sems</text></item>
<item><p>417a5</p><section>mdo sde</section><text>can dmyal ba'o/ /'di dag ni dud 'gro'i skye gnas so/ /'di dag ni yi dwags kyi yul lo/ /'di dag ni lha ma yin no/ /'di dag ni mi'o/ /'di dag ni lha'o/ /'di</text></item>
<item><p>417a6</p><section>mdo sde</section><text>dag ni 'dod pa na spyod pa'i lha'o/ /'di dag ni gzugs na spyod pa'i lha'o/ /'di dag ni gzugs med pa na spyod pa'i lha'o/ /'di ni 'dod pa'i khams so/ /'di ni gzugs</text></item>
<item><p>417a7</p><section>mdo sde</section><text>kyi khams so/ /'di ni gzugs med pa'i khams so/ /'di ni lus kyis legs par spyod pa'o/ /'di ni ngag gis legs par spyod pa'o/ /'di ni yid kyis legs par</text></item>
<item><p>417b1</p><section>mdo sde</section><text>par spyod pa'o/ /'di ni sbyin pa'i pha rol tu phyin pa'o/ /'di ni tshul khrims kyi pha rol tu phyin pa'o/ /'di ni bzod pa'i pha rol tu phyin pa'o/ /'di ni brtson 'grus kyi pha rol tu phyin</text></item>
<item><p>417b2</p><section>mdo sde</section><text>pa'o| |'di ni bsam gtan gyi pha rol tu phyin pa'o/ /'di ni shes rab kyi pha rol tu phyin pa'o/ /'di ni thabs kyi pha rol tu phyin pa'o/ /'di ni smon lam gyi pha rol tu phyin pa'o/ /'di</text></item>
<item><p>417b3</p><section>mdo sde</section><text>ni stobs kyi pha rol tu phyin pa'o/ /'di ni ye shes kyi pha rol tu phyin pa'o/ /'di ni sa bcu dang / dbang bcu dang / byang chub sems dpa'i stobs bcu dang / de bzhin gshegs pa'i</text></item>
<item><p>417b4</p><section>mdo sde</section><text>stobs bcu dang / mi 'jigs pa bzhi dang / so so yang dag par rig pa bzhi dang / dbang po lnga dang / stobs lnga dang / ji tsam du sangs rgyas kyi chos ma 'dres pa bco brgyad dang / ji tsam du</text></item>
<item><p>417b5</p><section>mdo sde</section><text>rnam pa thams cad kyi mchog dang ldan pa'i thams cad mkhyen pa'i ye shes dang / ji tsam du sangs rgyas kyi byang chub dang / ji tsam du de bzhin nyid dang / yang dag pa'i mtha' dang / stong</text></item>
<item><p>417b6</p><section>mdo sde</section><text>pa nyid dang / mtshan ma med pa dang / smon pa med pa dang / mngon par 'dus ma byas pa dang / ji tsam du 'dus byas dang / 'dus ma byas pa'i chos thams cad dang / ji tsam du 'khor</text></item>
<item><p>417b7</p><section>mdo sde</section><text>ba dang / mya ngan las 'da' ba dang / ji tsam du smra ba dang / smra bar bya ba dang / shes pa dang / shes byar tha snyad 'dogs pa dang / /'brel bar 'jug pa de tsam du 'jig rten</text></item>
<item><p>418a1</p><section>mdo sde</section><text>kun rdzob kyi tha snyad 'jug go /don dam par na spyod pa thams cad med par gyur pa ste/ de ci'i phyir zhe na/ rigs kyi bu/ don dam par na chos</text></item>
<item><p>418a2</p><section>mdo sde</section><text>thams cad shin tu ma skyes pa/ ma byung ba/ dngos po med pa'o/ /de nas byang chub sems dpa' sems dpa' chen po de dag shin tu ngo mtshar du gyur nas stan las langs</text></item>
<item><p>418a3</p><section>mdo sde</section><text>te| bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la'ang shin tu rgya che ba/ shin tu khyad par dang ldan pa'i</text></item>
<item><p>418a4</p><section>mdo sde</section><text>mchod pa byas nas/ bcom ldan 'das kyi zhabs la mgo bos phyag btsal te/ tshig 'di skad ces gsol to/ /bcom ldan 'das/ sems can thams cad 'di lta bu'i</text></item>
<item><p>418a5</p><section>mdo sde</section><text>seng ge'i sgra/ bye brag tu 'phags pa'i sgra/ khyu mchog gi sgra/ skyes bu chen po'i sgra/ yang dag pa'i sgra/ de kho na'i sgra/ mi dmigs pa'i sgra/ don dam pa'i sgra mi dmigs</text></item>
<item><p>418a6</p><section>mdo sde</section><text>pa'i tshul gyis 'byin par gyur cig /de nas byang chub sems dpa' sems dpa' chen po de dag dga' mgu rangs nas bcom ldan 'das de bzhin gshegs pa dgra</text></item>
<item><p>418a7</p><section>mdo sde</section><text>bcom pa yang dag par rdzogs pa'i sangs rgyas shAkya thub pa la lan brgya stong du mas bskor bya byas nas/ bcom ldan 'das kyi gan nas slar dong ste/ de dag phyogs</text></item>
<item><p>418b1</p><section>mdo sde</section><text>bcur song nas mi dmigs pa'i brtson 'grus kyi go cha chen po go cha med pa'i tshul gyis bgos nas don dam pa dang / kun rdzob kyi bden pa gnyis la gnas pa'i chos bstan pa 'di</text></item>
<item><p>418b2</p><section>mdo sde</section><text>nyid mi ston pa'i tshul gyis ston to/ /chos 'dul ba 'di nyid la sems can thams cad 'dul zhing ston to/ /mi 'jog pa'i tshul gyis rab tu 'god do/ /'jam dpal gzhon</text></item>
<item><p>418b3</p><section>mdo sde</section><text>nur gyur pa stan de la 'dug ste ma langs par 'di 'dra ba'i ting nge 'dzin la mnyam par bzhag ste/ ting nge 'dzin des 'jam dpal gzhon nur gyur pa'i gtsug tor gyi gseb spyi</text></item>
<item><p>418b4</p><section>mdo sde</section><text>bo'i gtsug nas sems can thams cad kyi dmigs pa dang / mi shes pa sel ba zhes bya ba'i 'od zer byung ste/ de byung nas phyogs bcu'i 'jig rten gyi khams thams cad du</text></item>
<item><p>418b5</p><section>mdo sde</section><text>sangs rgyas kyi zhing rab 'byams thams cad snang bar byas so/ /'od zer snang ba des bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya</text></item>
<item><p>418b6</p><section>mdo sde</section><text>thub pas chos bshad pa/ kun rdzob dang / don dam pa'i bden pa gnyis la brten pa mi thos pa'i tshul gyis thos so/ /'di ltar phyogs bcu mtha' yas mu med pa'i 'jig rten gyi khams</text></item>
<item><p>418b7</p><section>mdo sde</section><text>thams cad na bzhugs pa'i sangs rgyas dang / byang chub sems dpa' sems dpa' chen po thams cad la mchod pa bya ba'i phyir 'od zer gyi snang ba de las lha'i me tog gi char 'bebs</text></item>
<item><p>419a1</p><section>mdo sde</section><text>pa'i sprin byung ngo / /lha'i bdug pa'i char 'bebs pa'i sprin byung ngo / /lha'i spos kyi char 'bebs pa'i sprin byung ngo / /lha'i phreng ba'i char 'bebs</text></item>
<item><p>419a2</p><section>mdo sde</section><text>pa'i sprin byung ngo / /lha'i byug pa'i char 'bebs pa'i sprin byung ngo / /lha'i phye ma'i char 'bebs pa'i sprin byung ngo / /lha'i gos kyi char 'bebs pa'i sprin byung ngo / /lha'i gdugs</text></item>
<item><p>419a3</p><section>mdo sde</section><text>kyi char 'bebs pa'i sprin byung ngo / /lha'i rgyal mtshan gyi char 'bebs pa'i sprin byung ngo / /lha'i ba dan gyi char 'bebs pa'i sprin byung ngo / /lha'i rnam par rgyal ba'i ba dan gyi</text></item>
<item><p>419a4</p><section>mdo sde</section><text>char 'bebs pa'i sprin byung ngo / /lha'i bla bre'i char 'bebs pa'i sprin gyi bar du byung ngo / /lha'i me tog dang / bdug pa dang / spos dang / phreng ba dang / byug pa dang / phye</text></item>
<item><p>419a5</p><section>mdo sde</section><text>ma dang / chos gos dang / gdugs dang / rgyal mtshan dang / ba dan dang / rnam par rgyal ba'i ba dan dang / bla bre'i char 'bebs pa'i sprin byung ngo / /rnam pa thams</text></item>
<item><p>419a6</p><section>mdo sde</section><text>cad kyi mchog dang ldan pa/ bla na med pa'i bde ba chen po thams cad phun sum tshogs pa'i lha'i me tog dang / bdug pa dang / spos dang / phreng ba dang / byug pa dang / phye ma</text></item>
<item><p>419a7</p><section>mdo sde</section><text>dang / chos gos dang / gdugs dang / rgyal mtshan dang / ba dan dang / rnam par rgyal ba'i ba dan dang / bla bre'i char gyi sprin rab tu gtong ngo / /de nas 'jam</text></item>
<item><p>419b1</p><section>mdo sde</section><text>dpal gzhon nur gyur pa ting nge 'dzin de las langs te/ langs nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la</text></item>
<item><p>419b2</p><section>mdo sde</section><text>lan brgya stong du mar mi dmigs pa'i tshul gyis bskor ba byas nas 'jig rten gyi khams mi mjed ces bya ba 'di nas slar song ngo / /de nas bcom ldan 'das kyis tshe dang ldan pa</text></item>
<item><p>419b3</p><section>mdo sde</section><text>kun dga' bo la bka' stsal pa/ kun dga' bo/ chos kyi rnam grangs sangs rgyas dang / byang chub sems dpa' sems dpa' chen po thams cad kyi 'byung gnas 'di zungs shig /</text></item>
<item><p>419b4</p><section>mdo sde</section><text>rgyas par gyis shig /de nas tshe dang ldan pa kun dga' bos bcom ldan 'das la 'di skad ces gsol to/ /bcom ldan 'das/ chos kyi rnam grangs 'di bdag gis bzung ba ni lags</text></item>
<item><p>419b5</p><section>mdo sde</section><text>na| rgyas par bgyid ni mi nus so/ /de ci'i slad du zhe na/ bcom ldan 'das/ don dam par dmigs pa la mngon par zhen pa'i sems can shin tu mang ste/ rdzas la mngon par zhen pa</text></item>
<item><p>419b6</p><section>mdo sde</section><text>nas dngos po'i bar la mngon par zhen te/ log par 'dzin pa de las dbye ba shin tu dka'o/ /de skad ces gsol pa dang / bcom ldan 'das kyis tshe dang ldan pa kun dga' po la</text></item>
<item><p>419b7</p><section>mdo sde</section><text>'di skad ces bka' stsal to/ /kun dga' bo/ chos kyi rnam grangs 'di ni 'das pa dang / ma 'ongs pa dang / da ltar gyi sangs rgyas bcom ldan 'das thams cad kyis byin gyi mi rlob</text></item>
<item><p>420a1</p><section>mdo sde</section><text>pa'i tshul gyis byin gyis brlabs so/ /kun dga' bo/ khyod rkyen tsam gyis shig /kun dga' bos gsol pa/ bcom ldan 'das/ rigs kyi bu'am</text></item>
<item><p>420a2</p><section>mdo sde</section><text>rigs kyi bu mo gang chos kyi rnam grangs 'di chung du na nyan par 'gyur ba de dag ci 'dra bar 'gyur/ bcom ldan 'das kyis bka' stsal pa/ kun dga' bo/ chos kyi rnam</text></item>
<item><p>420a3</p><section>mdo sde</section><text>grangs 'di las de bzhin gshegs pas yang dag par bstan pa/ de kho na bstan pa/ mi dmigs pa bstan pa/ don dam pa bstan pa/ mi ston pa'i tshul gyis bstan to/ /bstan</text></item>
<item><p>420a4</p><section>mdo sde</section><text>pa de'ang bsam gyis mi khyab/ dpag tu med de/ kun dga' bo/ de bzhin du gang chos kyi rnam grangs 'di las chung du na yi ge 'bru gcig tsam yang mi nyan pa'i tshul gyis</text></item>
<item><p>420a5</p><section>mdo sde</section><text>mnyan na sangs rgyas kyi chos thams cad bsam gyis mi khyab cing dpag tu med par 'gyur ro/ /de nas bcom ldan 'das la tshe dang ldan pa kun dga' bos 'di skad ces</text></item>
<item><p>420a6</p><section>mdo sde</section><text>gsol to/ /bcom ldan 'das/ chos kyi rnam grangs 'di'i ming ci/ 'di ji ltar gzung bar bgyi/ bcom ldan 'das kyis bka' stsal pa/ kun dga' bo/ de'i phyir</text></item>
<item><p>420a7</p><section>mdo sde</section><text>chos kyi rnam grangs 'di kun rdzob dang / don dam pa'i bden pa bstan pa zhes bya bar zungs shig /bcom ldan 'das kyis de skad ces bka' stsal nas/ byang chub</text></item>
<item><p>420b1</p><section>mdo sde</section><text>sems dpa' sems dpa' chen po de dag dang / nyan thos chen po de dag dang / tshe dang ldan pa kun dga' bo dang / 'khor de dag thams cad dang / lha dang / mi dang / lha ma yin</text></item>
<item><p>420b2</p><section>mdo sde</section><text>dang | dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa kun rdzob dang / don dam pa'i bden pa bstan pa</text></item>
<item><p>420b3</p><section>mdo sde</section><text>zhes bya ba theg pa chen po'i mdo rdzogs so// //rgya gar gyi mkhan po shAkya pra b+hA dang / dzi na mi tra dang / zhus chen gyi lo tsA ba ban+de d+harma tA shI la la sogs pas</text></item>
<item><p>420b4</p><section>mdo sde</section><text>bsgyur cing zhus nas gtan la phab pa// //rgya gar skad du/ AR+ya sarba d+harmA pra pr-it+ti ni rde sha nA ma mahA yA na sU tra/ bod skad du/ 'phags pa chos thams cad 'byung</text></item>
<item><p>420b5</p><section>mdo sde</section><text>ba med par bstan pa zhes bya ba theg pa chen po'i mdo/ bam po dang po/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>420b6</p><section>mdo sde</section><text>gcig na/ bcom ldan 'das rgyal po'i khab kyi bya rgod phung po'i ri la dge slong lnga brgya tsam gyi dge slong gi dge 'dun chen po dang thabs gcig tu bzhugs te/ byang chub</text></item>
<item><p>420b7</p><section>mdo sde</section><text>sems dpa' stong phrag bcu gnyis 'dus pa dang / 'di lta ste/ byang chub sems dpa' sems dpa' chen po bkod pa rab tu brgyan pa dang / byang chub sems dpa' sems dpa'</text></item>
<item><p>421a1</p><section>mdo sde</section><text>chen po seng ge'i rtsal gyis 'gro ba dang / byang chub sems dpa' sems dpa' chen po 'od zer thogs pa med par shin tu sbyangs pa'i 'od kyi gzi</text></item>
<item><p>421a2</p><section>mdo sde</section><text>brjid 'bar ba dang / byang chub sems dpa' sems dpa' chen po ri rab zom la rnam par spyod pa'i rgyal po dang / byang chub sems dpa' sems dpa' chen po dga' bas rab</text></item>
<item><p>421a3</p><section>mdo sde</section><text>tu 'dzum pa'i 'od dri ma med pa dang / byang chub sems dpa' sems dpa' chen po nyi ma'o 'od zil gyis gnon pa'i 'od 'phro dang / byang chub sems dpa' chen po go</text></item>
<item><p>421a4</p><section>mdo sde</section><text>'phang dam pa dri ma med pa thob pa dang / byang chub sems dpa' sems dpa' chen po gzi brjid 'gro ba la 'phro ba'i pad+ma rab tu rgyas pa'i lus dang / byang chub sems dpa'</text></item>
<item><p>421a5</p><section>mdo sde</section><text>sems dpa' chen po tshangs pa'i sgra dbyangs kyi skad sgrog pa dang / byang chub sems dpa' sems dpa' chen po seng ge'i rgyal po 'gro ba rnam par rol pa'i blo gros dang / byang</text></item>
<item><p>421a6</p><section>mdo sde</section><text>chub sems dpa' sems dpa' chen po gser mdog gzi brjid dri ma med pa rnam par dag pa dang / byang chub sems dpa' sems dpa' chen po reg na 'jam zhing gzhon</text></item>
<item><p>421a7</p><section>mdo sde</section><text>pa'i lus dang / byang chub sems dpa' sems dpa' chen po gser gyi rgyan ltar mtshan rab tu rgyas pa'i lus dang / byang chub sems dpa' sems dpa' chen po 'od zer</text></item>
<item><p>421b1</p><section>mdo sde</section><text>bcus pa dud rab tu 'dul ba dang / byang chub sems dpa' sems dpa' chen po spyod lam zhi bas nye bar zhi bar 'gro ba dang / byang chub sems dpa' sems dpa' chen po gzugs</text></item>
<item><p>421b2</p><section>mdo sde</section><text>'dzin mngon par 'phags pa'i rgyal po dang / byang chub sems dpa' sems dpa' chen po lha'i sgra dbyangs skad sgrog dang / byang chub sems dpa' sems dpa' chen po chos thams</text></item>
<item><p>421b3</p><section>mdo sde</section><text>cad la dbang phyug gi dbang gi rtsal gyis spyod pa dang / byang chub sems dpa' sems dpa' chen po gzi brjid dri ma med pa'i lus dang / byang chub sems dpa' sems dpa'</text></item>
<item><p>421b4</p><section>mdo sde</section><text>chen po 'jam dpal gzhon nur gyur pa dang / de dag la sogs pa byang chub sems dpa' stong phrag dgu bcu rtsa gnyis dang yang thabs gcig go /de nas byang chub sems dpa'</text></item>
<item><p>421b5</p><section>mdo sde</section><text>sems dpa' chen po seng ge'i rtsal gyis 'gro bas/ byang chub sems dpa'i tshogs de lta bu de mthong nas/ stan las langs te bla gos phrag pa gcig la gzar nas/ pus mo</text></item>
<item><p>421b6</p><section>mdo sde</section><text>g.yas pa'i lha nga sa la btsugs te/ bcom ldan 'das gang na ba de logs su thal mo sbyar ba btud nas/ tshigs su bcad de zhu ba zhus pa/ gso med srog med bdag med chos kyi</text></item>
<item><p>421b7</p><section>mdo sde</section><text>rnams/ /mgon po mtha' yas grags mangs bshad du gsol/ /'khor 'di 'di 'dra dam pa mchog lags te/ /zhi ba rtag zhi rtag tu nye bar zhi/ /lta ba'i rnam pa ji ltar byang chub lags//</text></item>
<item><p>422a1</p><section>mdo sde</section><text>khro dang phrag dog nga rgyal bral ba dang / /'dod chags dngos bral ji ltar byang chub lags/ /mgon po mtha' yas grags mangs bshad du gsol//</text></item>
<item><p>422a2</p><section>mdo sde</section><text>skyon bral thar pa gang la ma mchis pa'i/ /'du byed khams kyang ji ltar byang chub lags/ /ji ltar chos rnams gnyis su ma mchis pa/ /rgyal ba thugs rje mnga' bas bshad</text></item>
<item><p>422a3</p><section>mdo sde</section><text>du gsol/ /chos rnams shin tu rnam par grol gyur cing / /mya ngan 'das dang grol mnyam ji ltar lags/ /chags pa ma chags nam mkha'i tshul 'dra zhing / /'ching bar mi 'gyur</text></item>
<item><p>422a4</p><section>mdo sde</section><text>gang lags mgon po gsungs/ /ka la ping+ka tshangs pa lha yi gsung / /'od la dri med gser gyi mdog mnga' ba/ /yid 'ong 'od gsal yon tan mchog mnga' bas/ /chos nyid</text></item>
<item><p>422a5</p><section>mdo sde</section><text>rtag par tshul gcig bka' stsal gsol/ /sgrib pa ji ltar byang chub mnyam pa lags/ /byang chub rang bzhin ji ltar chos rnams lags/ /chos dang chos min ji ltar 'dra ba</text></item>
<item><p>422a6</p><section>mdo sde</section><text>lags/ /de gnyis ji ltar nam mkha' mtshungs pa lags/ /chos rnam grangs dang bgrang ba mchis shing / /zhi dang mnyam par de dag ji ltar 'gyur/ /skyon bal byang</text></item>
<item><p>422a7</p><section>mdo sde</section><text>chub de la ma mchis shing / /de la kun mkhyen ma mchis ji ltar lags/ /bgyi dang bgyid dang bgyi ba'i rang bzhin dang / /gzung dang 'dzin pa nam yang ma mchis la/ /</text></item>
<item><p>422b1</p><section>mdo sde</section><text>sems can rnams kyang rtag par ma mchis shing / /de la chos spyod ji ltar ma mchis 'gyur/ /de la tshul khrims bzod pa ma mchis shing / /tshul khrims 'chal pa'ang de la</text></item>
<item><p>422b2</p><section>mdo sde</section><text>ma mchis la/ /bsam gtan shes rab de la ma mchis shing / /rtogs dang ma rtogs ma mchis ji ltar lags/ /chos rnams dri med dag pa ji ltar lags/ /nam mkha' 'dra</text></item>
<item><p>422b3</p><section>mdo sde</section><text>zhing ci yang ma lags la/ /nam yang sems kyi rang bzhin mi dmigs shing / /chos rnams sems med ji ltar lags par 'byung / /yongs su shes bgyi ji ltar ma mchis</text></item>
<item><p>422b4</p><section>mdo sde</section><text>shing | |sgom dang mngon bgyi mchis pa ma lags la/ /gang du'ang de la spang pa ma mchis pas/ /sems can ji ltar nam mkha'i dbyings 'dra lags/ /gang la chos nyid</text></item>
<item><p>422b5</p><section>mdo sde</section><text>gcig gi tshul gyur pa/ /de la rang bzhin nam yang ma mchis la/ /skye ba nam yang de la ma mchis pa'i/ /chos kyi tshul ni mgon pos bshad du gsol/ /de la slob dang dgra</text></item>
<item><p>422b6</p><section>mdo sde</section><text>bcom ma mchis te/ /rang rgyal ji ltar mchis pa ma lags shing / /byang chub 'tshol ba'i chos kyang ma mchis la/ /song dang 'ongs pa ma mchis ji ltar lags/ /gang la gnas</text></item>
<item><p>422b7</p><section>mdo sde</section><text>dang rten pa ma mchis shing / /'ong dang 'gro ba dag kyang ma mchis la/ /chos rnams 'gro dang 'ong dang bral bas na/ /ri bzhin mi g.yo brtan gnas ji ltar lags/ /de le ji</text></item>
<item><p>423a1</p><section>mdo sde</section><text>ltar 'du shes gzugs ma mchis/ gzugs kyi rang bzhin ji ltar byang chub lags/ /gzugs dang byang chub ji ltar gnyis ma mchis/ /dri</text></item>
<item><p>423a2</p><section>mdo sde</section><text>med mchog mnga' rgyal bas de dag gsungs/ /sangs rgyas gang la ma mchis chos dag dang / /dge 'dun gang la ma mchis de slad du/ /sangs rgyas chos dang dge 'dun mchog</text></item>
<item><p>423a3</p><section>mdo sde</section><text>gi rnams/ /de dag gcig gi tshul du ji ltar 'gyur/ /gang la stong dang mtshan nyid ma mchis shing / /'du dang 'bral ba de la ma mchis la/ /chos rnams ming dang ming med</text></item>
<item><p>423a4</p><section>mdo sde</section><text>bral ba med/ /sgra brjod brag ca 'dra ba ji ltar lags/ /skye dang skye med gang la ma mchis shing / /gang la skyon bral mya ngan 'das pa dang / /'khor ba dag kyang de la ma mchis</text></item>
<item><p>423a5</p><section>mdo sde</section><text>pas| |chos rnams thams cad tshul ni ji ltar 'gyur/ /lha dang klu dag de la ma mchis shing / /gnod sbyin mi'am ci dang 'dre dag dang / /sems can dmyal ba de la ma</text></item>
<item><p>423a6</p><section>mdo sde</section><text>mchis shing / /ji ltar de la sems can lam ma mchis/ /mgon pos chos rnams gang gsungs tshul dag dang / /sdig pa'i blo can mu stegs gang smra ba/ /de dag</text></item>
<item><p>423a7</p><section>mdo sde</section><text>gnyis su ma mchis ji ltar lags/ /yi ge kun la gcig tu ji ltar 'gyur/ /de nas bcom ldan 'das kyis byang chub sems dpa' sems dpa' chen po seng ge'i</text></item>
<item><p>423b1</p><section>mdo sde</section><text>rtsal gyis 'gro ba la legs so zhes bya ba gnang ste/ rigs kyi bu/ legs so/ /legs so/ /khyod kyis ji tsam du 'jig rten thams cad kyis yid ches par dka' ba'i dri ba</text></item>
<item><p>423b2</p><section>mdo sde</section><text>'di dris pa ngo mtshar che'o/ /rigs kyi bu/ chog mod khyod kyis 'di dris pas ci zhig bya/ 'di ni byang chub sems dpa' las dang po pa stong pa nyid kyi lta ba can/ /mtshan</text></item>
<item><p>423b3</p><section>mdo sde</section><text>ma med pa'i lta ba can/ smon pa med pa'i lta ba can/ skye ba med pa'i lta ba can/ dngos po med pa'i lta ba can/ mtshan nyid med pa'i lta ba can/ sangs rgyas kyi lta ba can/ byang</text></item>
<item><p>423b4</p><section>mdo sde</section><text>chub kyi lta ba can dag gi gnas ma yin no/ /rigs kyi bu/ chos bstan pa 'di ni byang chub sems dpa' las dang po pa'i mdun du mi brjod do/ /de ci'i phyir zhe na/ de ni de'i dge</text></item>
<item><p>423b5</p><section>mdo sde</section><text>ba'i rtsa ba rnams thams cad kyi thams cad du rgyun chad du 'ong ngo / /sangs rgyas kyi byang chub las kyang nyams par 'gyur srid do/ /rtag pa'am/ chad par yang ltung du 'ong ngo / /de bzhin</text></item>
<item><p>423b6</p><section>mdo sde</section><text>gshegs pas kyang ci las dgongs te chos bstan mi shes srid do/ /de skad ces bka' stsal pa dang / byang chub sems dpa' sems dpa' chen po seng ge'i rtsal gyis 'gro bas</text></item>
<item><p>423b7</p><section>mdo sde</section><text>bcom ldan 'das la 'di skad ces gsol to/ /bcom ldan 'das/ bshad pa 'di byung ba'i dus na/ byang chub sems dpa' stong pa nyid kyi lta ba can/ mtshan ma mchis</text></item>
<item><p>424a1</p><section>mdo sde</section><text>pa'i lta ba can/ smon pa ma mchis pa'i lta ba can/ skye ba ma mchis pa'i lta ba can/ mtshan nyid ma mchis pa'i lta ba can/ sangs rgyas kyi lta</text></item>
<item><p>424a2</p><section>mdo sde</section><text>ba can/ byang chub kyi lta ba can dag 'byung bar 'gyur pa dang / gang yang stong pa nyid dang / mtshan ma ma mchis pa rtog pa dang / smra ba la dga' ba dang / smra ba'i tshig la</text></item>
<item><p>424a3</p><section>mdo sde</section><text>chags pa dang / yi ge dag par 'dzin pa dang / tshig gi las la gzhol ba dang / legs pa brjod pa gces par 'dzin pa dang / ming ces par 'dzin pa gang 'byung bar</text></item>
<item><p>424a4</p><section>mdo sde</section><text>'gyur ba de dag gis de bzhin gshegs pas chos bstan pa/ yi ge ma mchis shing tshig dang bral ba 'di thos na/ lta ba de dag spong zhing / ji ltar mos pa'i sems</text></item>
<item><p>424a5</p><section>mdo sde</section><text>can rnams la de ltar mos pa'i chos ston par 'gyur ro/ /de dag thams cad mkhas pa la bslabs pas/ 'dod pa chung ba'i tshig gi rgyud kyang brjod la/ des dag par</text></item>
<item><p>424a6</p><section>mdo sde</section><text>yang mi sems/ tshig 'chal ba'i tshig gi rgyud brjod la/ des dag par yang mi sems/ sdom pa'i tshig gi rgyud kyang brjod la/ des dag par yang mi sems/ 'du</text></item>
<item><p>424a7</p><section>mdo sde</section><text>'dzi'i mi bsngags pa'ang brjod la/ chos thams cad rab tu dben par yang mos par 'gyur ro/ /gcig pur dga' ba dang / 'du 'dzi ma mchis pa'i bsngags pa'ang</text></item>
<item><p>424b1</p><section>mdo sde</section><text>brjod la/ des dag par yang mi sems/ byang chub kyi sems kyi bsngags pa'ang brjod la/ sems kyi rang bzhin yang byang chub tu 'tshal bar 'gyur/ shin tu rgyas pa'i mdo</text></item>
<item><p>424b2</p><section>mdo sde</section><text>rnams kyi bsngags pa'ang brjod la/ chos thams cad shin tu rgyas par yang 'tshal bar 'gyur/ byang chub sems dpa'i tshig gi rgyud kyang brjod la/ nyan thos dang / rang rgyal ba dang /</text></item>
<item><p>424b3</p><section>mdo sde</section><text>sangs rgyas rnams tha dad par yang mi lta/ sbyin pa'i bsngags pa'ang brjod la/ sbyin pa'i mnyam pa nyid kyang de dag gis rtogs par 'gyur/ tshul khrims kyi bsngags pa'ang brjod la</text></item>
<item><p>424b4</p><section>mdo sde</section><text>rang bzhin gyi tshul khrims kyang de dag gis rtogs par 'gyur/ bzod pa'i bsngags pa'ang brjod la chos thams cad kyi zad pa'i chos dang / byang ba'i chos dang / mi skye ba'i chos nyid</text></item>
<item><p>424b5</p><section>mdo sde</section><text>kyang de dag gis shin tu mthong bar 'gyur/ brtson 'grus kyi bsngags pa'ang brjod la/ chos thams cad la btsal ba ma mchis pa dang / rtsom pa ma mchis pa'ang rab tu rtogs par</text></item>
<item><p>424b6</p><section>mdo sde</section><text>'gyur/ bsam gtan dang / snyoms par 'jug pa rnams kyi sgo bye ba khrag khrig brgya stong gis mngon par bsgrub pa'ang ston la/ chos thams cad rang bzhin gyis mnyam par bzhag</text></item>
<item><p>424b7</p><section>mdo sde</section><text>pa'ang 'tshal bar 'gyur/ shes rab kyi bsngags pa stong yang brjod la/ shes rab dang / shes rab 'chal ba'i rang bzhin yang de dag gis shin tu rig par 'gyur/ 'dod chags</text></item>
<item><p>425a1</p><section>mdo sde</section><text>kyi skyon yang ston la/ chos gang yang 'dod chags par mi mthong / zhe sdang gi skyon yang ston la/ chos gang yang zhe sdang bar mi mthong / gti</text></item>
<item><p>425a2</p><section>mdo sde</section><text>mug gi skyon yang ston la/ chos thams cad gti mug gi sgrib pa dang bral bar yang mos par 'gyur/ sems can rnams la sems can dmyal ba dang / dud 'gro'i skye gnas</text></item>
<item><p>425a3</p><section>mdo sde</section><text>dang | gshin rje'i 'jig rten du mchi ba'i 'jigs pa'ang ston la/ sems can dmyal ba dang / dud 'gro'i skye gnas dang / gshin rje'i 'jig rten yang mi dmigs te/</text></item>
<item><p>425a4</p><section>mdo sde</section><text>de dag sems can ji ltar mos pa dag la/ de ltar mos pa'i chos ston cing / gang 'di stong pa nyid la mos par tshul gcig pa la mos par 'gyur/ de bzhin du mtshan</text></item>
<item><p>425a5</p><section>mdo sde</section><text>ma ma mchis pa la mos pa dang / smon pa ma mchis pa la mos pa dang / skye ba ma mchis pa la mos pa dang / dngos po ma mchis pa la mos pa dang / mtshan nyid ma mchis</text></item>
<item><p>425a6</p><section>mdo sde</section><text>pa la mos par tshul gcig par mos par 'gyur na/ bcom ldan 'das |de'i slad du thabs mkhas pa'i tshig gang nyan thos dang / rang sangs rgyas rnams dang / theg</text></item>
<item><p>425a7</p><section>mdo sde</section><text>pa la gsar du zhugs pa'i byang chub sems dpa' sems dpa' chen po rnams kyis ma lags shing / gzhan du na zab mo la mos pa dang / tshul gcig pa la mos</text></item>
<item><p>425b1</p><section>mdo sde</section><text>pa'i yul du 'gyur ba'i thabs mkhas pa'i tshig de dag bshad du gsol/ de skad ces gsol pa dang / bcom ldan 'das kyis byang chub sems dpa' sems dpa' chen po</text></item>
<item><p>425b2</p><section>mdo sde</section><text>seng ge'i rtsal gyis 'gro ba la 'di skad ces bka' stsal to/ /rigs kyi bu/ de bas na legs par rab tu nyon la yid la zungs shig dang / don 'di ngas khyod la bshad do/ /</text></item>
<item><p>425b3</p><section>mdo sde</section><text>bcom ldan 'das/ de ltar bgyi'o zhes byang chub sems dpa' sems dpa' chen po seng ge'i rtsal gyis 'gro bas/ bcom ldan 'das kyi ltar nyan pa dang / bcom ldan 'das kyis</text></item>
<item><p>425b4</p><section>mdo sde</section><text>de'i tshe tshigs su bcad pa 'di dag bka' stsal to/ /'dod chags zhe sdang 'khrug pa med tshul du/ /gang zhig byang chub mchog tu 'tshang rgya bar/ /'dod pas chos kun 'dod</text></item>
<item><p>425b5</p><section>mdo sde</section><text>chags rang bzhin zhes/ /de ltar shes na de ni rgyal bar 'gyur/ /'dod chags mi dmigs de bzhin zhe sdang dang / /gti mug 'di la nam yang mi dmigs te/ /chos rnams</text></item>
<item><p>425b6</p><section>mdo sde</section><text>kun kyang nam mkha' 'dra ba zhes/ /de ltar gang shes de ni rgyal par 'gyur/ /lta dang lta med gnyis ka tshul gcig ste/ /mnyam dang mi mnyam de bzhin mnyam pa yin/ /sangs</text></item>
<item><p>425b7</p><section>mdo sde</section><text>rgyas med cing chos dang dge 'dun med/ /de ltar sus shes de ni mkhas pa yin/ /skyes bu la ji ltar rmi lam na/ /byang chub sangs rgyas 'gro ba 'dul rmis na/ /de la byang</text></item>
<item><p>426a1</p><section>mdo sde</section><text>chub yod min sems can med/ /de 'dra'i dngos nyid chos 'di thams cad do/ /byang chub phyir bzhugs gang yang ma brnyes te/ /gang zhig ma brnyes</text></item>
<item><p>426a2</p><section>mdo sde</section><text>nam yang de mi brnyes/ /rig dang ma rig gnyis ka tshul gcig ste/ /de ltar shes na de ni rgyal bar 'gyur/ /sems can rang bzhin byang chub nyid du gsungs/ /byang chub rang</text></item>
<item><p>426a3</p><section>mdo sde</section><text>bzhin sems can thams cad de/ /sems can rnams dang byang chub gnyis ma yin/ /de ltar shes na skyes bu'i mchog tu 'gyur/ /ji ltar skyes bu sgyu ma bslabs pa yis//</text></item>
<item><p>426a4</p><section>mdo sde</section><text>sgyu ma rnam mang gzugs dag sprul byas na/ /snang ba yin yang de la gang yang med/ /rnam par rmongs pa'i sems can rnam par 'grang / /'dod chags zhe sdang rtag par mnyam</text></item>
<item><p>426a5</p><section>mdo sde</section><text>pa ste/ /gti mug sgyu ma gnyis kyang rtag par mnyam/ /byis pa bdag cag zhe sdang rmongs shes sems/ /gti mug de dag ngan 'gror 'dong bar 'gyur/ /gang la 'dod chags</text></item>
<item><p>426a6</p><section>mdo sde</section><text>zhe sdang gnyis med cing / /gti mug gang la nam yang med pas na/ /chos nyid sgyu 'dra rnam par brtags byas shing / /byis pa rnams ni nyon mongs mes kyang gdungs/ /gang</text></item>
<item><p>426a7</p><section>mdo sde</section><text>la nyon mongs sems can med pa dang / /sangs rgyas nam yang yod pa ma yin pa/ /ma skyes chos shes rnam par brtags byas shing / /bdag cag sangs rgyas 'gyur zhes byis</text></item>
<item><p>426b1</p><section>mdo sde</section><text>pa smra/ /sangs rgyas yod min sangs rgyas chos med de/ /nam yang sems can med par sus mthong zhing / /nam mkha' 'dra bar chos nyid sus shes pa/ /de ni myur du skyes bu gtso</text></item>
<item><p>426b2</p><section>mdo sde</section><text>bor 'gyur/ /byang chub su 'dod de la byang chub med/ /sa dang gnam ltar byang chub mchog las ring / /sgyu 'drar chos nyid gang gis shes gyur pa/ /de ni myur du sangs rgyas</text></item>
<item><p>426b3</p><section>mdo sde</section><text>thob par 'gyur/ /su zhig tshul khrims rnam rtog de la ni/ /tshul khrims med de mthong na tshul khrims min/ /tshul khrims 'chal dang tshul khrims mtshan nyid gcig /de ltar shes</text></item>
<item><p>426b4</p><section>mdo sde</section><text>na de ni mgon por 'gyur/ /ji ltar skyes bu la la rmi lam na/ /'dod la spyod pa dga' ba myong ba'i nyams/ /gti mug rmongs pas bud med rnam par brtags/ /de na bud</text></item>
<item><p>426b5</p><section>mdo sde</section><text>med gang yang yod pa min/ /tshul khrims 'chal dang tshul khrims byis pa rnams/ /rmongs pas yang dag ma yin yongs su brtags/ /de la tshul khrims 'chal med tshul khrims</text></item>
<item><p>426b6</p><section>mdo sde</section><text>med| |de ltar shes na de ni mgon por 'gyur/ /sgra yi rang bzhin yongs su mi shes pas/ /byis pa'i blo can 'di dag ming la chags/ /gang gis ming de ming med shes gyur</text></item>
<item><p>426b7</p><section>mdo sde</section><text>na| |de ni bzod pa'i stobs mchog thob par 'gyur/ /byang chub dam pa bcas sems can mang ba ste/ /de dag tshig gis gzhan la de skad brjod/ /tshig gis dag 'dzin</text></item>
<item><p>427a1</p><section>mdo sde</section><text>nan tan yod pa min/ /de dag byang chub kun nas khebs par gnas/ /spyod lam dag dang 'khrul la chags gyur cing / /tshig dang smra la dga'</text></item>
<item><p>427a2</p><section>mdo sde</section><text>zhing mi mkhas te/ /chos kyi rang bzhin yongs su ma shes na/ /tshig gi dag pas byang chub 'tshang mi rgya/ /stong nyid chos dag yongs su rjod byed cing / /rtsod la dga' zhing</text></item>
<item><p>427a3</p><section>mdo sde</section><text>'thab bas sdang ba'i sems/ /sdom med ngan sems byed pa de dag la/ /sangs rgyas chos dang byang chub ga la yod/ /ngan sems bzod gnyis tshul gcig rang bzhin zhes/ /</text></item>
<item><p>427a4</p><section>mdo sde</section><text>de ltar shes par byas shing khro ba spang / /sems can rang bzhin yongs su mi shes pas/ /byis pa'i blo can khro ba skyed par byed/ /sems can thams cad bdag la dben</text></item>
<item><p>427a5</p><section>mdo sde</section><text>pa ste/ /rgyal ba sems can 'grel 'gyur smon ces zer/ /de dag glengs pa tsam gyis khror 'gyur zhing / /zhe sdang 'chang bas de dag tshig mi ster/ /'thab la dga'</text></item>
<item><p>427a6</p><section>mdo sde</section><text>zhing nyes pa 'tshol byed la/ /bzod pa'i bsngags pa'ang rtag par de dag brjod/ /chos rnams thams cad stong pa nyid ces smra/ /nga rgyal khengs pas 'khrul pa rjes su</text></item>
<item><p>427a7</p><section>mdo sde</section><text>rtog |zas la chags shing ma rig mdud pas bcings/ /nyin mtshan dag tu 'dod pa'i yon tan sems/ /de dag lhas dang grong khyer grong song zhing / /sems can mang pos</text></item>
<item><p>427b1</p><section>mdo sde</section><text>yongs su dgrol zhes zer/ /'gro ba kun la snying rje bdag la yod/ /'jig rten kun la phan sems de bzhin te/ /de dag zhe sdang sems kyis de lta bu'i/ /chos nyid 'tshe ba'i tshul</text></item>
<item><p>427b2</p><section>mdo sde</section><text>can rjod par byed/ /'tshe ba snying rje gcig tu 'dus pa ni/ /nam yang yod par ma mthong ma thos te/ /phan tshun khro bar byed dang ldan gyur cing / /tshad med tshe yi zhing du smon par byed//</text></item>
<item><p>427b3</p><section>mdo sde</section><text>gang+gA'i klung gi bye ma ji snyed par/ /brdeg cing spyod ba 'thob pa'i gnas yod kyi/ /bzod pa dam pa yongs su ma bsgoms par/ /rgyal ba de dag zhing du de mi 'gro /zhing rnams zhing</text></item>
<item><p>427b4</p><section>mdo sde</section><text>min gang gis shes gyur cing / /zhing rnams thams cad nam mkha'i rang bzhin zhes/ /zhing gi yon tan rlom sems gang med pa/ /skyes bu khyu mchog zhing du de 'gro'o/ /thams cad</text></item>
<item><p>427b5</p><section>mdo sde</section><text>nyes byas bdag gis bzod par bya/ /rgyal ba'i sras la ston par sems zhes smra/ /ston pa'i 'du shes can la khro yod pa/ /ngas ni nam yang mi mthong mthos so/ /bslang ba'i</text></item>
<item><p>427b6</p><section>mdo sde</section><text>grong dang mdza' ba'i grong chags shing / /gcig la gcig ni spyod pa sun yang 'byin/ /'di ni bdag gis smin bya'i skal yin gyi/ /su yang der ma 'gro zhes de dag zer/ /bdag</text></item>
<item><p>427b7</p><section>mdo sde</section><text>dang 'dra ba de 'dra gang yang med/ /de la spyod pa rnam dag med ces zer/ /mi mkhas de ni byang chub 'thob mi 'gyur/ /de la don du 'gyur ba gang yang med/ /nyin par lan</text></item>
<item><p>428a1</p><section>mdo sde</section><text>gsum mtshan yang de bzhin te/ /byang chub sems dpa' dag la spyi bos thud/ /de dag 'khrul pa gang la'ang brtag mi bya/ /rtag par spyod</text></item>
<item><p>428a2</p><section>mdo sde</section><text>pa ci bder spyod du tshud/ /'dod pa'i yon tan dga' bar spyod mthong na/ /de yi 'khrul pa gang yang brtag mi bya/ /byang chub spyod pa mtha' yas yon tan gyis/ /de yang</text></item>
<item><p>428a3</p><section>mdo sde</section><text>ma 'ongs dus na byang chub 'thob/ /lan gcig kho nar rgyal bar 'gyur ba min/ /rigs pa'i rim dang bya ba'i rim gyis 'thob/ /bskal pa bye ba khrag khrig grangs mang du/ /</text></item>
<item><p>428a4</p><section>mdo sde</section><text>go cha bgos pas 'thob kyi gzhan du min/ /rtog dang rnam rtog 'dod chags med pa ste/ /ngas kyang byang chub 'dod chags 'dra ba thob/ /nyon mongs yod min de dag yod</text></item>
<item><p>428a5</p><section>mdo sde</section><text>mi 'gyur/ /de ltar yid ches bzod pa dam pa 'thob/ /yi ge med pa'i chos la zhugs gyur cing / /sgra rnams thams cad sgra med blta bar bya/ /gang zhig de 'dra'i chos</text></item>
<item><p>428a6</p><section>mdo sde</section><text>la yid ches pa/ /de la 'dod chags zhe sdang gti mug med/ /'dod chags byang chub lhag chad med par mnyam/ /de gnyis yi ge med par rtogs par gyis/ /de ni</text></item>
<item><p>428a7</p><section>mdo sde</section><text>gnyis ka'i ming tsam byung ba ste/ /yi ger brjod pa de la ci yang med/ /sgra rnams thams cad sgra gcig rab shes na/ /sna tshogs su ni nam yang 'gyur ba med/ /nga yis</text></item>
<item><p>428b1</p><section>mdo sde</section><text>gang bshad mu stegs de dag 'chad/ /de dag 'di 'dra'i chos nyid shes pa yin/ /chos rnams 'di dag skad kyi sgras brjod de/ /chos dang sgra ni de la dmigs pa med/ /</text></item>
<item><p>428b2</p><section>mdo sde</section><text>chos nyid tshul gcig de la rab zhugs na/ /bzod pa bla med mchog ni 'thob par 'gyur/ /khro dang bzod dang 'dod pa'i yon tan dang / /mi bzod mi rtag rnam par mi rtag ste//</text></item>
<item><p>428b3</p><section>mdo sde</section><text>skye med de ltar rab tu shes gyur na/ /skyon med sems can mchog tu de dag 'gyur/ /lho byang shar nub phyogs rnams thams cad kyi/ /gang+gA'i klung gi bye ma ji snyed pa/ /skyes</text></item>
<item><p>428b4</p><section>mdo sde</section><text>bu la las de blangs 'bru re nas/ /phyogs gcig zhing rer rab tu dgod byas te/ /zhing rnams ji snyed byung ba de dag kun/ /rgyal ba rnams la rin chen bkang byas te/ /bskal pa bye ba mang</text></item>
<item><p>428b5</p><section>mdo sde</section><text>bor phul ba bas/ /mdo sde 'di yi bsod nams ches kyang mang / /de la bsod nams grangs med 'phel bar 'gyur/ /byang chub don gnyer 'di la rab byung ba/ /de dag la ni</text></item>
<item><p>428b6</p><section>mdo sde</section><text>mdo sde 'di gtad de/ /de dag bzod pa dam pa myur du 'thob/ /mtha' yas sgo yi mdo 'di su ston pa/ /de la gzungs rnams mi ring nye bar gnas/ /mdo sde bye ba khrag khrig nges</text></item>
<item><p>428b7</p><section>mdo sde</section><text>'thob ste/ /spobs dang blo rno'i yon tan 'thob par 'gyur/ /tshig la thogs pa'ang phye bas shes par 'gyur/ /so so yang dag rig kyang myur du 'thob/ /sangs rgyas mtha' yas</text></item>
<item><p>429a1</p><section>mdo sde</section><text>spobs pa'i sbyin pa mdzad/ /rnam pa mang por mdo sde mang po ston/ /tshul 'di gang gis shes gyur de dag ni/ /rang gis mdo sde mang po dran</text></item>
<item><p>429a2</p><section>mdo sde</section><text>par 'gyur/ /zhing gi dam pa dag tu'ang de dag 'gro /song nas mgon po dag la mchod par byed/ /de nas bcom ldan 'das la byang chub sems dpa' seng ge'i rtsal</text></item>
<item><p>429a3</p><section>mdo sde</section><text>gyis 'gro bas 'di skad ces gsol to/ /bcom ldan 'das/ tshigs su bcad pa bstan pa 'di thos pas sems can ji snyed cig gi don bgyis par gyur/ bka'</text></item>
<item><p>429a4</p><section>mdo sde</section><text>stsal pa/ rigs kyi bu/ khyod kyis 'khor gyi dkyil 'khor 'di mthong ngam/ gsol pa/ bcom ldan 'das/ mthong ngo / /bcom ldan 'das/ chos bstan pa 'di'i tshe/ sems</text></item>
<item><p>429a5</p><section>mdo sde</section><text>can grangs ma mchis pa 'dus par gyur te/ bcom ldan 'das/ steng gi bar snang yang lha dang / klu dang / gnod sbyin dang / dri za dang / lha ma yin dang / nam mkha' lding</text></item>
<item><p>429a6</p><section>mdo sde</section><text>dang | mi'am ci dang / lto 'phye chen pos ma gtams pa ma mchis so/ /bcom ldan 'das/ 'jig rten gyi khams gzhan nas kyang sems can mang pos chos 'di bstan pa thos</text></item>
<item><p>429a7</p><section>mdo sde</section><text>so| |de skad ces gsol pa dang / bcom ldan 'das kyis byang chub sems dpa' sems dpa' chen po seng ge'i rtsal gyis 'gro ba la 'di skad ces bka' stsal to/ /rigs</text></item>
<item><p>429b1</p><section>mdo sde</section><text>kyi bu/ chos bstan pa 'di bstan pa'i tshe lha'i bu stong phrag dgu bcu rtsa brgyad kyis mi skye ba'i chos la bzod ba rab tu thob bo/ /gnod sbyin stong phrag dgu bcu rtsa gnyis kyis bla na med</text></item>
<item><p>429b2</p><section>mdo sde</section><text>pa yang dag par rdzogs pa'i byang chub tu sems bskyed do/ /klu stong phrag sum cu rtsa drug byang chub tu sems skyes par gyur to/ /dge slong mngon pa'i nga rgyal can ma thob pa la thob par 'du</text></item>
<item><p>429b3</p><section>mdo sde</section><text>shes pa lnga brgyas mngon pa'i nga rgyal med pa'i chos bstan pa 'di thos nas/ chos thams cad ni tshul gcig go zhes bya bar yid ches par gyur te/ nye bar len pa med par zag pa</text></item>
<item><p>429b4</p><section>mdo sde</section><text>rnams las sems rnam par grol lo/ /byang chub sems dpa'i tshogs 'di'i nang nas kyang byang chub sems dpa' stong phrag drug cu rtsa gnyis kyis chos thams cad sgrib pa med</text></item>
<item><p>429b5</p><section>mdo sde</section><text>par khong du chud nas/ mi skye ba'i chos la bzod pa rab tu thob bo/ /de ci'i phyir zhe na/ rigs kyi bu/ chos bstan pa 'di ni phul du byung ba ste/ rigs kyi bu/ ngas kyang sngon de</text></item>
<item><p>429b6</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas mar me mdzad kyi drung du/ chos thams cad ni tshul gcig pa'o zhes bya bar khong du chud par gyur nas/</text></item>
<item><p>429b7</p><section>mdo sde</section><text>de'i 'og tu ngas mi skye ba'i chos la bzod pa thob bo/ /rigs kyi bu/ pha rol tu phyin pa drug po thams cad thob pa dang / chos bstan pa 'di thos par mtshungs te/ rigs kyi bu/</text></item>
<item><p>430a1</p><section>mdo sde</section><text>tshul 'di rtogs na/ byang chub sems dpa' sems dpa' chen po rnams kyi pha rol tu phyin pa drug yongs su rdzogs par 'gyur pa ngas bshad</text></item>
<item><p>430a2</p><section>mdo sde</section><text>do| |de ci'i phyir zhe na/ rigs kyi bu/ gal te byang chub sems dpas bskal pa gang+gA'i klung gi bye ma snyed du sbyin pa byin/ tshul khrims bsrungs/ bzod pa bsgrubs/ brtson</text></item>
<item><p>430a3</p><section>mdo sde</section><text>'grus brtsams/ bsam gtan la mnyam par gzhag /shes rab yang dag par blangs te gnas kyang chos kyi tshul 'di ma shes na dge ba'i rtsa ba de dag thams cad phyir zad</text></item>
<item><p>430a4</p><section>mdo sde</section><text>par 'gyur ro/ /rigs kyi bu/ lhas byin dge ba'i rtsa ba de lta bu dang ldan par gyur pa la ltos/ /rigs kyi bu/ lhas byin ni mi chen po'i mtshan sum cu dang ldan par gyur to/ /</text></item>
<item><p>430a5</p><section>mdo sde</section><text>de lta bu'i dge ba'i rtsa ba dang ldan pa de'ang chos kyi tshul 'di ma shes pas/ dge ba'i rtsa ba de dag thams cad yongs su chad nas/ mnar med pa'i sems can dmyal ba chen por</text></item>
<item><p>430a6</p><section>mdo sde</section><text>skyes te/ rigs kyi bu/ rnam grangs des kyang ji ltar chos kyi tshul 'di khong du ma chud pa rnams kyi dge ba'i rtsa ba chad par 'gyur bar rig par bya'o/ /rigs kyi bu/ sngon 'das</text></item>
<item><p>430a7</p><section>mdo sde</section><text>pa'i dus bskal pa grangs med pa shin tu bgrang ba las 'das pa/ tshad med pa/ yangs pa/ gzhal du med pa de'i pha rol de'i yang pha rol gcig gi dus na/ de bzhin</text></item>
<item><p>430b1</p><section>mdo sde</section><text>gshegs pa/ dgra bcom pa/ yang dag par rdzogs pa'i sangs rgyas ri rab ltar mngon par 'phags pa'i rgyal po zhes bya ba/ rig pa dang / zhabs su ldan pa/ bde bar gshegs pa/ 'jig rten</text></item>
<item><p>430b2</p><section>mdo sde</section><text>mkhyen pa/ bla na med pa/ skyes bu 'dul ba'i kha lo sgyur ba/ lha dang / mi rnams kyi ston pa/ sangs rgyas bcom ldan 'das 'jig rten du byung ste/ de bzhin gshegs pa de'i sku tshe'i</text></item>
<item><p>430b3</p><section>mdo sde</section><text>tshad ni lo bye ba khrag khrig brgya stong dgu bcu rtsa dgur gyur to/ /'jig rten gyi khams de'i ming ni gser gyi mdog 'od 'phro ba zhes bya bar gyur te/ sangs rgyas kyi zhing de ni gser gyi rgyu</text></item>
<item><p>430b4</p><section>mdo sde</section><text>las grub par gyur to/ /sems can rnams kyang gang 'di nyan thos kyi theg pa dang / rang sangs rgyas kyi theg pa dang / byang chub sems dpa'i theg pa dang / theg pa gsum po 'di nyid</text></item>
<item><p>430b5</p><section>mdo sde</section><text>kyis mya ngan las 'da' bar gyur te/ de bzhin gshegs pa de'i nyan thos kyi tshogs dang po ni dge slong bye ba khrag khrig brgya stong phrag brgyad cu thams cad kyang dgra bcom pa/ zag</text></item>
<item><p>430b6</p><section>mdo sde</section><text>pa zad pa/ khur bor ba/ rang gi don rjes su thob pa/ srid par kun tu sbyor ba yongs su zad pa/ bka' yang dag pas sems shin tu rnam par grol ba sha stag gi tshogs su gyur</text></item>
<item><p>430b7</p><section>mdo sde</section><text>to| |tshogs gnyis pa ni dge slong bye ba khrag khrig brgya stong bdun cu'i tshogs su gyur to/ /tshogs gsum pa ni dge slong bye ba khrag khrig drug cu'i tshogs su gyur to/ /tshogs bzhi</text></item>
<item><p>431a1</p><section>mdo sde</section><text>pa ni dge slong bye ba khrag khrig brgya stong phrag lnga bcu thams cad kyang dgra bcom pa/ zag pa zad pa/ khur bor ba/ rang gi don rjes su thob pa/ srid</text></item>
<item><p>431a2</p><section>mdo sde</section><text>par kun tu sbyor ba yongs su zad pa/ bka' yang dag pas sems shin tu rnam par grol ba sha stag gi tshogs su gyur to/ /dge slong ma'i tshogs ni de'i nyis 'gyur du gyur to//</text></item>
<item><p>431a3</p><section>mdo sde</section><text>dge bsnyen gyi tshogs dang / dge bsnyen ma'i tshogs kyang de'i nyis 'gyur du gyur to/ /byang chub sems dpa'i tshogs kyang de'i nyis 'gyur du gyur te/ thams cad kyang phyir mi</text></item>
<item><p>431a4</p><section>mdo sde</section><text>ldog pa/ mi skye ba'i chos kyi bzod pa dang ldan pa/ ting nge 'dzin gyi tshul mngon par bsgrub pa la mkhas pa/ sgo mtha' yas pa'i gzungs rab tu thob pa/ phyir mi ldog pa'i chos</text></item>
<item><p>431a5</p><section>mdo sde</section><text>kyi 'khor lo bskor ba sha stag gi tshogs su gyur na/ byang chub sems dpa' theg pa la gsar du zhugs pa rnams kyi tshogs lta smos kyang ci dgos te/ der ni rang sangs rgyas</text></item>
<item><p>431a6</p><section>mdo sde</section><text>kyi theg pa pa'ang tshad med par gyur to/ /rigs kyi bu/ de ltar de'i tshe bcom ldan 'das de'i 'khor gyi tshogs ni tshad med par 'dus par gyur to/ /'jig rten gyi khams</text></item>
<item><p>431a7</p><section>mdo sde</section><text>gser gyi mdog 'od 'phro ba de na/ shing ngam/ ldum bu gang ci yod pa thams cad kyang rin po che'i rgyu las grub par gyur te/ shing de dag las kyang 'di lta bu'i sgra gang 'di</text></item>
<item><p>431b1</p><section>mdo sde</section><text>stong pa nyid kyi sgra dang / mtshan ma med pa'i sgra dang / smon pa med pa'i sgra dang / skye ba med pa'i sgra dang / 'gag pa med pa'i sgra dang / dngos po med pa'i sgra dang / mtshan nyid med pa'i</text></item>
<item><p>431b2</p><section>mdo sde</section><text>sgra dang / de lta bu'i sgra dag 'byung bar 'gyur te/ sgra de dag byung bas sems can de dag gi sems rnam par grol bar gyur to/ /de bzhin gshegs pa de yongs su mya ngan las</text></item>
<item><p>431b3</p><section>mdo sde</section><text>'das nas lo stong du dam pa'i chos gnas par gyur te/ de phyin chad sgra de dag kyang shing de dag las 'byung ba med par gyur to/ /rigs kyi bu/ de bzhin gshegs pa dgra bcom pa</text></item>
<item><p>431b4</p><section>mdo sde</section><text>yang dag par rdzogs pa'i sangs rgyas ri rab ltar mngon par 'phags pa'i rgyal po de'ang dge slong chos smra ba'i spyod pa rnam par dag pa zhes bya ba/ dam pa'i chos yongs su 'dzin par</text></item>
<item><p>431b5</p><section>mdo sde</section><text>bskos nas yongs su mya ngan las 'das par gyur to/ /de'i tshe dge slong spyod pa'i blo gros zhes bya ba zhig kyang byung ste/ de ni tshul khrims kyi phung po shin tu dag pa dang ldan zhing /</text></item>
<item><p>431b6</p><section>mdo sde</section><text>'jig rten pa'i mngon par shes pa lnga thob par 'gyur te/ 'dul ba'i sde snod la'ang shin tu byang bar gyur to/ /dge slong de ni dka' thub kyi mchog dang ldan pa ngan ngon la mos</text></item>
<item><p>431b7</p><section>mdo sde</section><text>pa| 'khor gyi nang na spyod pa ste/ des gtsug lag khang gcig brtsigs nas/ de na gnas shing de'i 'khor du gyur pa rnams kyang tshul khrims kyi phung po shin tu dag pa la</text></item>
<item><p>432a1</p><section>mdo sde</section><text>bkod par gyur te/ sbyangs pa'i yon tan sdom pa la mos par gyur to/ /dge slong de ni brtson 'grus brtsams shing rtag par byang chub kyi sems</text></item>
<item><p>432a2</p><section>mdo sde</section><text>la gnas par gyur to/ /byang chub sems dpa' gzhan dag kyang spyod lam de nyid la yang dag par bskul te/ dmigs pa can gyi lta ba la yang dag par bskul to/ /des</text></item>
<item><p>432a3</p><section>mdo sde</section><text>'du byed thams cad mi rtag pa zhes bya bar 'dzin du btsud do/ /'du byed thams cad sdug bsngal zhes bya bar 'dzin du btsud do/ /'du byed thams cad bdag med pa zhes</text></item>
<item><p>432a4</p><section>mdo sde</section><text>bya bar 'dzin du btsud do/ /dge slong de ni ting nge 'dzin la mkhas par gyur te/ byang chub sems dpa'i spyod pa la mkhas pa ma yin zhing / dge ba'i rtsa ba dang ldan par gyur</text></item>
<item><p>432a5</p><section>mdo sde</section><text>to| |dge slong chos smra ba spyod pa rnam par dag pa de ni sems can rnams kyi dbang po mchog dang / tha ma shes pa la mkhas par gyur te/ de'i 'khor du gyur pa ji snyed pa de</text></item>
<item><p>432a6</p><section>mdo sde</section><text>dag kyang sbyangs pa'i yon tan gyi sdom pa lhur len par gyur te/ mi dmigs pa'i bzod pa can thabs la mkhas pa dag tu gyur to/ /rigs kyi bu/ de nas chos smra ba spyod pa</text></item>
<item><p>432a7</p><section>mdo sde</section><text>rnam par dag pa 'khor dang bcas te/ dge slong spyod pa'i blo gros gang na gnas pa'i gtsug lag khang der phyin nas/ de na gnas par gyur te/ de gtsug lag khang de</text></item>
<item><p>432b1</p><section>mdo sde</section><text>nas yang dang yang sems can la snying brtse ba'i phyir grong du 'gro zhing / de dag tu zas kyi bya ba byas nas phyir 'ong bar gyur to/ /des de dag tu rigs brgya stong du ma dad par byas par</text></item>
<item><p>432b2</p><section>mdo sde</section><text>gyur to/ /de'i 'khor ji snyed pa de dag kyang tshul la mkhas par gyur to/ /de nas kyang de dag tu dong zhing sems can rnams la chos ston to/ /de dag gis kyang srog chags</text></item>
<item><p>432b3</p><section>mdo sde</section><text>brgya stong mang po bla na med pa yang dag par rdzogs pa'i byang chub tu bkod par gyur to/ /dge slong spyod pa'i blo gros kyi 'khor de dag ni bsam gtan lhur len cing / grong dag tu'ang</text></item>
<item><p>432b4</p><section>mdo sde</section><text>'khor bar mi 'dong ngo / /de nas dge slong spyod pa'i blo gros kyis byang chub sems dpa' gzhan dag la ma dad pa'i sems bskyed nas des gaN+Di de brdungs te/ dge slong gi dge</text></item>
<item><p>432b5</p><section>mdo sde</section><text>'dun bsdus nas dam tshig byas pa/ bdag cag gi nang nas su'ang rung ste/ sus kyang grong du 'gro bar mi bya'o/ /khyed ni shes bzhin med par spyod pa yin te/ nyung du smra ba ma</text></item>
<item><p>432b6</p><section>mdo sde</section><text>yin gyi/ khyod grong du dong bas kyang ci zhig bya ste/ dgon pa la gnas pa ni bcom ldan 'das kyis gnang zhing bsngags pa yin gyi/ khyod grong du ma 'dong bar bsam gtan</text></item>
<item><p>432b7</p><section>mdo sde</section><text>gyi bde bas rnam par spyod cig ces bsgo'o/ /de dag gis de zer ba ltar ma nyan te/ yang grong dag tu 'dong bar gyur to/ /rigs kyi bu/ de nas dge slong de dag nam grong nas</text></item>
<item><p>433a1</p><section>mdo sde</section><text>phyir 'ongs par gyur pa de'i tshe/ dge slong spyod pa'i blo gros kyis yang gaN+Di brdungs nas/ dge slong gi dge 'dun bsdus te/ 'di skad du gal te</text></item>
<item><p>433a2</p><section>mdo sde</section><text>de phan chad khyed grong du 'dong dang / khyod gtsug lag khang 'di na ma gnas shig ces bsgo'o/ /rigs kyi bu/ de nas dge slong chos smra ba spyod pa rnam par dag pas dge slong</text></item>
<item><p>433a3</p><section>mdo sde</section><text>de'i sems bsrung ba'i phyir/ rang gi phyir 'khor rnams pos te/ 'di skad du/ khyed grong du su'ang ma 'dong zhig ces smras so/ /de nas de'i tshe dge slong de dag gis sems can</text></item>
<item><p>433a4</p><section>mdo sde</section><text>gang ji snyed cig smin par byas pa de dag dge slong de dag dang ma phrad pas shin tu mi dga' bar yang gyur/ dge ba'i rtsa ba'ang yongs su 'grib par gyur to/ /rigs kyi bu/ de</text></item>
<item><p>433a5</p><section>mdo sde</section><text>nas dge slong chos smra pa/ spyod pa rnam par dag pa zla ba gsum po de dag 'das nas gtsug lag khang de nas gtsug lag khang gzhan du 'phos nas/ grong dang / grong</text></item>
<item><p>433a6</p><section>mdo sde</section><text>khyer dang / ljongs dang / yul dang / rgyal po'i pho brang 'khor dag tu 'gro zhing / sems can dag la chos ston par gyur to/ /rigs kyi bu/ de nas dge slong spyod pa'i blo</text></item>
<item><p>433a7</p><section>mdo sde</section><text>gros kyis/ chos smra ba spyod pa rnam par dag pa yang dang yang grong du 'gro ba'ang mthong / de'i 'khor kyang spyod lam tha mal pa can du mthong nas/ des yang de lam dad pa'i sems</text></item>
<item><p>433b1</p><section>mdo sde</section><text>bskyed par gyur te/ dge slong 'di ni tshul khrims 'chal ba can/ tshul khrims log pa can te/ 'dis byang chub ga la 'thob/ dge slong 'di'i byang chub ni rgyang ring ngo / /dge slong</text></item>
<item><p>433b2</p><section>mdo sde</section><text>'di ni 'du 'dzir gnas gnas pa'o zhes 'gro ba mang po dag la de skad brjod do/ /rigs kyi bu/ de nas dus gzhan zhig na/ dge slong spyod pa'i blo gros de 'chi ba'i dus byas par</text></item>
<item><p>433b3</p><section>mdo sde</section><text>gyur nas/ de de ltar 'chi ba'i dus byas pa dang / las de'i rnam par smin pas mnar med pa'i sems can dmyal ba chen por lhung ngo / /de bskal pa bye ba stong phrag dgu bcu rtsa dgur</text></item>
<item><p>433b4</p><section>mdo sde</section><text>sems can dmyal ba chen por sdug bsngal gyi tshor ba myong bar gyur nas tshe rabs drug cur mi snyan par brjod pa thob par gyur to/ /tshe rabs stong phrag sum cu rtsa gnyis su rab tu byung ba</text></item>
<item><p>433b5</p><section>mdo sde</section><text>las phyir babs par gyur to/ /las kyi sgrib pa de nyid kyi lhag mas de bzhin gshegs pa dgra bcom pa yang dag rdzogs pa'i sangs rgyas 'od 'phro dri ma med pa'i gsung rab la rab tu</text></item>
<item><p>433b6</p><section>mdo sde</section><text>byung bar gyur to/ /de rab tu byung nas lo bye ba brgya stong phrag drug tu mgo'i thod la me 'bar ba ltar rnam par spyod kyang / mthun pa'i bzod pa tsam yang mthob ste/ tshe rabs brgya stong</text></item>
<item><p>433b7</p><section>mdo sde</section><text>mang por dbang po rtul por gyur to/ /rigs kyi bu/ de'i tshe de'i dus na dge slong chos smra ba spyod pa rnam par dag pa zhes bya ba de gzhan zhig yin par sems na/ de ltar mi blta ste/</text></item>
<item><p>434a1</p><section>mdo sde</section><text>de ci'i phyir zhe na/ de bzhin gshegs pa mi sgul ba ni de'i tshe de'i dus na/ dge slong chos smra ba spyod pa rnam par dag pa zhes bya bar gyur to/ /rigs</text></item>
<item><p>434a2</p><section>mdo sde</section><text>kyi bu/ de'i tshe de'i dus na dge slong chos smra ba spyod pa'i blo gros zhes bya ba de gzhan zhig yin pa snyam du sems na/ de ltar mi blta ste/ de ci'i phyir zhe na/ nga ni dge slong chos smra ba</text></item>
<item><p>434a3</p><section>mdo sde</section><text>spyod pa'i blo gros zhes bya bar gyur te/ nga'ang de lta bu'i thabs phra mos de la ma dad pa'i sems bskyed de/ las kyi sgrib pa mngon par 'du byas pas sems can dmyal ba dag</text></item>
<item><p>434a4</p><section>mdo sde</section><text>tu lhung bar to/ /rigs kyi bu/ de ltar phra ba ni las kyi sgrib pa yin gyi/ rigs kyi bu/ su las kyi sgrib pa de lta bu mi 'dod pa de dag gis gzhan gyi spyod pa la khong khro bar mi</text></item>
<item><p>434a5</p><section>mdo sde</section><text>bya'o/ /de'i spyod pa thams cad la yid ches par bya'o/ /'di snyam du pha rol gyi sems ni bdag gis mi shes te/ sems can gyi spyod pa ni shes par dka'o/ /snyam du</text></item>
<item><p>434a6</p><section>mdo sde</section><text>sems bskyed par bya'o/ /don gyi dbang de gzigs nas de bzhin gshegs pas/ 'di skad du/ chos ston te/ gang zag gis gang zag gi tshod gzung bar mi bya'o/ /gang</text></item>
<item><p>434a7</p><section>mdo sde</section><text>zag gis gang zag la tshod bzung na rma 'byung bar 'gyur te/ nga'am/ gzhan yang / nga dang 'dra ba dag gis gang zag la tshod gzung ngo / /rigs kyi bu/ su bdag bsrang bar</text></item>
<item><p>434b1</p><section>mdo sde</section><text>'dod pa des gzhan su'i spyod pa la'ang brtag par mi bya ste/ de dag la 'di ni 'di 'dra'o/ /'di ni 'di 'dra'o zhes dbya bar mi bya'o/ /nyin mtshan du sangs rgyas kyi chos la brtson</text></item>
<item><p>434b2</p><section>mdo sde</section><text>par bya'o/ /rigs kyi bu/ chos la bsgoms pa'i yid kyis bsam pa thag pa nas yang dag par zhugs pa'i byang chub sems dpa' ni gzhan la dbya bar brtson par mi gnas so/ /</text></item>
<item><p>434b3</p><section>mdo sde</section><text>rigs kyi bu/ gal te stong gsum gyi stong chen po'i 'jig rten gyi khams na sems can gang ji snyed cig yod pa de dag thams cad byang chub sems dpa' la zhig gis dge ba</text></item>
<item><p>434b4</p><section>mdo sde</section><text>bcu'i las kyi lam la bkod pa bas/ byang chub sems dpa' gang gcig pu dben par 'dug ste/ chung du na se gol gtogs pa tsam du'ang chos thams cad tshul gcig par yid</text></item>
<item><p>434b5</p><section>mdo sde</section><text>ches shing tha na chung du dri ba'am/ dpyad pa'am/ lung 'bog pa'am/ kha ton bya ba'i phyir gnas na/ 'di ni de bas ches bsod nams mang du 'phel lo/ /de ci'i phyir zhe na/ rigs</text></item>
<item><p>434b6</p><section>mdo sde</section><text>kyi bu/ tshul 'di khong du chud pas byang chub sems dpa' rnams las kyi sgrib pa thams cad rnam par dag pa 'thob bo/ /sems can thams cad la chags pa dang / khong khro ba dang</text></item>
<item><p>434b7</p><section>mdo sde</section><text>bral bar 'gyur ro/ /rnam pa thams cad mkhyen pa'ang myur du 'thob par 'gyur ro/ /de nas bcom ldan 'das la/ 'jam dpal gzhon nur gyur pas 'di skad ces gsol to/ /bcom</text></item>
<item><p>435a1</p><section>mdo sde</section><text>ldan 'das/ las kyi sgrib pa rnam par dag pa zhes bya ba/ ji tsam gyis na las kyi sgrib pa rnam par dag par 'gyur/ bcom ldan 'das kyis bka'</text></item>
<item><p>435a2</p><section>mdo sde</section><text>stsal pa/ 'jam dpal/ byang chub sems dpa' gang chos thams cad las med cing / rnam par smin pa med par shes pa des las kyi sgrib pa rnam par dag pa 'thob bo/ /'jam</text></item>
<item><p>435a3</p><section>mdo sde</section><text>dpal/ gzhan yang / byang chub sems dpa' gang gis 'dod chags kyi mtha' yang dag pa'i mthar mthong ba dang / zhe sdang gi mtha' yang dag pa'i mthar mthong ba dang / gti</text></item>
<item><p>435a4</p><section>mdo sde</section><text>mug gi mtha' yang dag pa'i mthar mthong ba des las kyi sgrib pa rnam par dag pa 'thob bo/ /'jam dpal/ gzhan yang / byang chub sems dpa' gang gis sems can thams</text></item>
<item><p>435a5</p><section>mdo sde</section><text>cad dang / chos thams cad mya ngan las 'das pa'i dbyings su mthong ba des las kyi sgrib pa rnam par dag pa 'thob bo/ /'jam dpal/ de ci'i phyir zhe na/ lta ba yod na</text></item>
<item><p>435a6</p><section>mdo sde</section><text>las mngon par 'du byed par 'gyur te/ 'jam dpal/ byis pa thos pa med pa so so'i skye bo ni chos thams cad shin tu yongs su mya ngan las 'das par mi shes pas/ bdag</text></item>
<item><p>435a7</p><section>mdo sde</section><text>dang | gzhan du dmigs so/ /dmigs nas lus dang / ngag dang / yid kyi las rnam pa gsum mngon par 'du byed de/ de yang dag pa ma yin par sgro 'dogs pas bdag</text></item>
<item><p>435b1</p><section>mdo sde</section><text>ni 'dod chags so/ /bdag ni zhe sdang ngo / /bdag ni gti mug go zhes rnam par rtog go /gal te de bzhin gshegs pa'i bstan pa la rab tu byung na/ de 'di snyam du bdag ni tshul</text></item>
<item><p>435b2</p><section>mdo sde</section><text>khrims dang ldan pa'o/ /bdag ni tshangs par spyod pa'o/ /bdag gis ni 'khor ba las yang dag par 'da' bar bya'o/ /bdag gis ni mya ngan las 'das pa thob par bya'o/ /bdag gis</text></item>
<item><p>435b3</p><section>mdo sde</section><text>ni sdug bsngal las rnam par grol ba thob par bya'o snyam du sems shing / de yang dag pa ma yin par sgro 'dogs pas chos 'di dag ni dge ba'o/ /chos 'di dag ni mi dge ba'o/ /chos</text></item>
<item><p>435b4</p><section>mdo sde</section><text>'di dag ni yongs su shes par bya'o/ /chos 'di dag ni spang bar bya'o/ /chos 'di dag ni mngon par bya ba'o/ /chos 'di dag ni bsgom par bya'o/ /sdug bsngal ni shes par bya'o/ /kun</text></item>
<item><p>435b5</p><section>mdo sde</section><text>'byung ba ni spang bar bya'o/ /'gog pa ni mngon du bya'o/ /lam ni bsgom par bya'o zhes rnam par rtog go /de 'du byed thams cad ni mi rtag pa'o/ /'du byed thams cad ni sdug bsngal</text></item>
<item><p>435b6</p><section>mdo sde</section><text>ba'o| |'du byed thams cad kun nas 'bar ba'o/ /ci nas kyang bdag ni 'du byed rnams las 'bros par bya'o snyam du rnam par rtog ste/ de de ltar rtog pa'i tshe skyo ba dang ldan</text></item>
<item><p>435b7</p><section>mdo sde</section><text>pa'i 'du shes yid la byed pa/ mtshan ma sngon du btang ba dag 'byung ste/ de 'di snyam du gang 'di chos rnams yongs su shes pa 'di ni sdug bsngal yongs su shes pa'o/ /de 'di</text></item>
<item><p>436a1</p><section>mdo sde</section><text>snyam du ci nas kyang bdag gis kun 'byung ba spang bar bya'o zhes de chos thams cad la ngo mi mtho zhing khrel bar sems/ 'jigs pa dang / rab tu 'jigs</text></item>
<item><p>436a2</p><section>mdo sde</section><text>pa dang / yongs su 'jigs pa skyed cing / de 'di snyam du gang 'di chos de dag las ngo tsha bar gyur pa de ni kun 'byung ba spang pa'o snyam du sems so/ /de 'di snyam du ci nas kyang</text></item>
<item><p>436a3</p><section>mdo sde</section><text>bdag gis 'gog pa mngon du bya'o snyam nas/ de chos de dag rnam par brtags nas de'i 'gog tu de dag 'gog par 'du shes shing / de 'di snyam du gang chos rnams mngon du bya ba de ni</text></item>
<item><p>436a4</p><section>mdo sde</section><text>'gog pa yin no snyam mo/ /de 'di snyam du ci nas kyang bdag gis lam bsgom par bya'o snyam ste/ de gcig pu dben par song nas chos de dag yid la byas pas zhi gnas 'thob ste/</text></item>
<item><p>436a5</p><section>mdo sde</section><text>de'i skyo ba dang ldan pa'i yid la bya ba de dang / zhi gnas thob pa nges chos thams cad las sems rab tu zhum par 'gyur/ sems rab tu 'gong bar 'gyur/ sems phyir log par</text></item>
<item><p>436a6</p><section>mdo sde</section><text>'gyur zhing ngo mi mtho ste/ ngo tsha la rnam par smod de mngon par dga' ba med pa skyed do/ /de 'di snyam du bdag ni sdug bsngal thams cad las grol ba ste/ bdag gis de las</text></item>
<item><p>436a7</p><section>mdo sde</section><text>gong du bya ba gzhan med do/ /bdag ni dgra bcom pa yin no zhes dam 'cha'o/ /de 'chi ba'i dus la bab pa'i tshe/ bdag skye bar 'gyur ba mthong nas/ sangs rgyas kyi byang chub</text></item>
<item><p>436b1</p><section>mdo sde</section><text>la nem nur dang the tshom du gyur te/ de the tshom du ltung ba'i sems kyis dus byas nas sems can dmyal ba chen po dag tu skye ste/ de'ang ma skyes pa'i chos rnams la rnam par brtags</text></item>
<item><p>436b2</p><section>mdo sde</section><text>pa'i phyir ro// //bam po gnyis pa/ de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ 'phags pa'i</text></item>
<item><p>436b3</p><section>mdo sde</section><text>bden pa bzhi po rnams ji ltar blta bar bgyi/ bcom ldan 'das kyis bka' stsal pa/ 'jam dpal/ gang ci 'du byed thams cad ma skyes par mthong ba des sdug bsngal yongs su shes</text></item>
<item><p>436b4</p><section>mdo sde</section><text>so| |gang gis chos thams cad 'byung ba med par mthong ba des kun 'byung ba rab tu spangs so/ /gang gis chos thams cad shin tu mya ngan las 'das par mthong ba des 'gog pa mngon</text></item>
<item><p>436b5</p><section>mdo sde</section><text>du byas so/ /gang gis chos thams cad dngos po med par mthong ba des lam bsgoms so/ /'jam dpal/ gang gis 'phags pa'i bden pa bzhi de ltar mthong ba de ni/</text></item>
<item><p>436b6</p><section>mdo sde</section><text>chos 'di dag ni dge ba'o/ /chos 'di dag ni mi dge ba'o/ /chos 'di dag ni yongs su shes par bya'o/ /chos 'di dag ni spang bar bya ba'o/ /chos 'di dag ni mngon du bya ba'o/ /chos</text></item>
<item><p>436b7</p><section>mdo sde</section><text>'di dag ni bsgom par bya ba'o/ /sdug bsngal ni yongs su shes par bya'o/ /kun 'byung ba ni spang bar bya'o/ /'gog pa ni mngon du bya'o/ /lam ni bsgom par bya'o zhes mi</text></item>
<item><p>437a1</p><section>mdo sde</section><text>rtog rnam par mi rtog go /de ci'i phyir zhe na/ chos gang dag la byis pa so so'i skye bo dag 'dod chags pa dang / zhe sdang ba dang / gti mug par</text></item>
<item><p>437a2</p><section>mdo sde</section><text>'gyur ba'i chos de dag des ma skyes pa dang / med pa dang / nor ba dang / yongs su brtags pa dang / yongs su bskyed par mthong ba'i phyir te/ de chos gang yang mi len mi</text></item>
<item><p>437a3</p><section>mdo sde</section><text>'dor ro/ /de'i sems ni khams gsum pa la chags pa med de/ khams gsum pa thams cad ma skyes pa dang / sgyu ma lta bu dang / rmi lam lta bu dang / brag ca lta bu dang / mig</text></item>
<item><p>437a4</p><section>mdo sde</section><text>yor lta bur yang dag par mthong ngo / /des dge ba dang / mi dge ba'i chos thams cad smig rgyu lta bur mthong ste/ des 'dod chags kyi khams mya ngan 'das pa'i dbyings su</text></item>
<item><p>437a5</p><section>mdo sde</section><text>mthong ngo / /de bzhin du zhe sdang gi khams dang / gti mug gi khams mya ngan las 'das pa'i dbyings su mthong ngo / /des chos rnams de lta bu'i rang bzhin du mthong bas/ sems</text></item>
<item><p>437a6</p><section>mdo sde</section><text>can thams cad la chags pa dang / khong khro ba med par 'gyur ro/ /de ci'i phyir zhe na/ des gang la chags par bya ba dang / khong khro bar bya ba de lta bu'i chos mi dmigs so/ /de</text></item>
<item><p>437a7</p><section>mdo sde</section><text>nam mkha' dang mnyam pa'i sems kyis sangs rgyas kyang yang dag par rjes su mi mthong ngo / /chos dang / dge 'dun yang dag par rjes su mi mthong ngo / /de chos thams cad yang</text></item>
<item><p>437b1</p><section>mdo sde</section><text>dag par rjes su ma mthong bas chos gang la yang the tshom mi skyed do/ /the tshom med pas nye bar len pa med do/ /nye bar len pa med pas nye bar len pa med par yongs su mya ngan las</text></item>
<item><p>437b2</p><section>mdo sde</section><text>'das te/ 'jam dpal/ de lta bu'i chos shes pas gnas brtan rab 'byor de bzhin gshegs pa'i zhabs la phyag 'tshal du mi 'ong ngo / /de ci'i phyir zhe na/ bdag nyid kyang mi</text></item>
<item><p>437b3</p><section>mdo sde</section><text>dmigs na/ de bzhin gshegs pa dmigs pa lta smos su ga la yod do/ /de ni gnas med do/ /de nas bcom ldan 'das la/ 'jam dpal gzhon nur gyur pas 'di skad</text></item>
<item><p>437b4</p><section>mdo sde</section><text>ces gsol to/ /bcom ldan 'das/ dran pa nye bar gzhag pa bzhi rnams ji ltar blta bar bgyi/ bcom ldan 'das kyis bka' stsal pa/ 'jam dpal/ ma 'ongs pa'i dus</text></item>
<item><p>437b5</p><section>mdo sde</section><text>na dge slong dag 'byung ste/ de dag mi sdug pa'i rnam pas lus la lus kyi rjes su lta ba'i dran pa nye bar gzhag pa ston to/ /skye ba dang / 'gag pa'i rnam pas tshor ba la tshor ba'i rjes</text></item>
<item><p>437b6</p><section>mdo sde</section><text>su lta ba'i dran pa nye bar gzhag pa ston to/ /sems skye ba dang / 'gag pa'i chos can du lta'o zhes sems la sems kyi rjes su lta ba'i dran pa nye bar gzhag pa ston to/ /gang la</text></item>
<item><p>437b7</p><section>mdo sde</section><text>ril po'i 'du shes med pa de la chos kyi 'du shes med do zhes chos la chos kyi rjes su lta ba'i dran pa nye bar gzhag pa ston to/ /de skad ces bka' stsal pa dang / bcom ldan 'ad</text></item>
<item><p>438a1</p><section>mdo sde</section><text>la 'jam dpal gzhon nur gyur pas 'di skad ces gsol to/ /bcom ldan 'das/ 'o na/ dran pa nye bar gzhag pa bzhi rnams ji ltar blta</text></item>
<item><p>438a2</p><section>mdo sde</section><text>bar bgyi/ bcom ldan 'das kyis bka' stsal pa/ 'jam dpal/ chog mod/ de bzhin gshegs pa rnams kyi ldem po dag ni shes par dka'o/ /'jam dpal gyis</text></item>
<item><p>438a3</p><section>mdo sde</section><text>gsol pa/ bcom ldan 'das/ 'on kyang dran pa nye bar gzhag pa bsgom pa bstan du gsol/ bcom ldan 'das kyis bka' stsal pa/ 'jam dpal/ gang gis lus</text></item>
<item><p>438a4</p><section>mdo sde</section><text>nam mkha' dang mnyam par mthong na/ de ni lus la lus kyi rjes su lta ba'i dran pa nye bar gzhag pa'o/ /'jam dpal/ gang gis tshor ba nang dang / phyi dang / gnyis</text></item>
<item><p>438a5</p><section>mdo sde</section><text>ka med par yang mi dmigs na/ de ni tshor ba la tshor ba'i rjes su lta ba'i dran pa nye bar gzhag pa'o/ /'jam dpal/ gang gis sems ming tsam du shes na/ de ni</text></item>
<item><p>438a6</p><section>mdo sde</section><text>sems la sems kyi rjes su lta ba'i dran pa nye bar gzhag pa'o/ /'jam dpal/ gang gis dge ba dang mi dge ba'i chos ma dmigs na/ de ni chos la chos kyi rjes su</text></item>
<item><p>438a7</p><section>mdo sde</section><text>lta ba'i dran pa nye bar bzhag pa'o/ /'jam dpal/ dran pa nye bar gzhag pa bzhi ni de ltar blta'o/ /'jam dpal gyis gsol ba/ bcom ldan 'das/ dbang po</text></item>
<item><p>438b1</p><section>mdo sde</section><text>lnga rnams ji ltar blta bar bgyi/ bcom ldan 'das kyis bka' stsal pa/ 'jam dpal gang gis chos thams cad rang bzhin gyis ma byung ba'i phyir ma skyes par mthong na/ de ni dad</text></item>
<item><p>438b2</p><section>mdo sde</section><text>pa'i dbang po'o/ /'jam dpal/ gang gis nye ba dang / ring ba'i 'du shes dang bral ba'i phyir/ chos thams cad la sems mi gtong na/ de ni brtson 'grus kyi dbang po'o/ /'jam</text></item>
<item><p>438b3</p><section>mdo sde</section><text>dpal| gang dmigs pa dang bral ba'i phyir chos thams cad yid la mi byed cing dran pa la mi 'dogs na/ de ni dran pa'i dbang po'o/ /'jam dpal/ gang chos thams cad la mi</text></item>
<item><p>438b4</p><section>mdo sde</section><text>sems pa 'di ni ting nge 'dzin gyi dbang po'o/ /'jam dpal/ gang gis chos thams cad skye ba dang / 'jig pa dang bral zhing shes pa dang / mi shes pa dang bral ba ste rang bzhin</text></item>
<item><p>438b5</p><section>mdo sde</section><text>gyis stong par mthong na/ de ni shes rab kyi dbang po'o/ /'jam dpal/ dbang po lnga dag ni de ltar blta'o/ /'jam dpal gyis gsol pa/ bcom ldan 'das/ byang chub</text></item>
<item><p>438b6</p><section>mdo sde</section><text>kyi yan lag bdun rnams ji ltar blta bar bgyi/ bcom ldan 'das kyis bka' stsal pa/ 'jam dpal/ gang gis chos thams cad rang bzhin med cing yid la byang med par</text></item>
<item><p>438b7</p><section>mdo sde</section><text>mthong ba 'di ni dran pa yang dag byang chub kyi yan lag go /'jam dpal/ gang gis dge ba dang / mi dge ba dang / lung du ma bstan par rab tu phye ste brtags na yongs su ma grub</text></item>
<item><p>439a1</p><section>mdo sde</section><text>pas chos thams cad mi dmigs pa 'di ni chos rab tu 'byed pa yang dag byang chub kyi yan lag go /'jam dpal/ gang gis khams kyi 'du</text></item>
<item><p>439a2</p><section>mdo sde</section><text>shes shin tu rig pa'i phyir khams gsum pa mi len mi 'dor ba 'di ni brtson 'grus yang dag byang chub kyi yan lag go /'jam dpal/ gang gis dga' ba dang / mi</text></item>
<item><p>439a3</p><section>mdo sde</section><text>dga' ba shin tu rtogs pa'i phyir/ 'du byed thams cad la dga' ba mi skyed pa 'di ni dga' ba yang dag byang chub kyi yan lag go /'jam dpal/ gang gis dmigs pa'i</text></item>
<item><p>439a4</p><section>mdo sde</section><text>dngos po mi dmigs te/ chos thams cad la sems bag yongs su gyur ba 'di ni bag yangs yang dag byang chub kyi yan lag go /'jam dpal/ gang gis chos thams</text></item>
<item><p>439a5</p><section>mdo sde</section><text>cad rnam par bsgom pa rjes su rtogs pas sems mi dmigs pa 'di ni ting nge 'dzin yang dag byang chub kyi yan lag go /gang chos thams cad la mi gnas mi rten la chags</text></item>
<item><p>439a6</p><section>mdo sde</section><text>par mi 'gyur/ shes par mi 'gyur zhing chos thams cad yang dag par rjes su mi mthong bas/ btang snyoms su gnas pa 'di ni btang snyoms yang dag byang chub kyi</text></item>
<item><p>439a7</p><section>mdo sde</section><text>yan lag go /'jam dpal/ byang chub kyi yan lag bdun ni de ltar blta'o/ /'jam dpal gyis gsol pa/ bcom ldan 'das/ 'phags pa'i lam yan lag</text></item>
<item><p>439b1</p><section>mdo sde</section><text>brgyad pa ji ltar blta bar bgyi/ bcom ldan 'das kyis bka' stsal pa/ 'jam dpal/ gang gis chos thams cad mi mnyam pa med cing gnyis su med de gnyis su byang</text></item>
<item><p>439b2</p><section>mdo sde</section><text>med par mthong ba 'di ni yang dag pa'i lta ba'o/ /'jam dpal/ gang gis chos thams cad mthong ba med pa'i tshul gyis brtag tu med cing / rnam par brtag tu med la/</text></item>
<item><p>439b3</p><section>mdo sde</section><text>yongs su brtag tu med par mthong ba 'di ni yang dag pa'i rtog pa'o/ /'jam dpal/ gang gis brjod du med pa mnyam pa nyid shin tu bsgoms pa'i phyir/ chos thams cad</text></item>
<item><p>439b4</p><section>mdo sde</section><text>brjod du med par mthong ba 'di ni yang dag pa'i ngag go /'jam dpal/ gang gis byed pa mi dmigs pa'i phyir chos thams cad bya ba med cing byed pa med par mthong ba 'di ni</text></item>
<item><p>439b5</p><section>mdo sde</section><text>yang dag pa'i las kyi mtha'o/ /'jam dpal/ gang 'tsho ba mnyam pa nyid la gnas pa'i phyir chos thams cad mi gsog mi 'bri ba 'di ni yang dag pa'i 'tsho ba'o/ /'jam dpal/</text></item>
<item><p>439b6</p><section>mdo sde</section><text>gang rtsol ba med cing sgrub pa med pa'i tshul gyis chos thams cad yongs su sgrub pa med pa 'di ni yang dag pa'i rtsol ba'o/ /'jam dpal/ gang dran pa'i las kyi dben pa'i phyir</text></item>
<item><p>439b7</p><section>mdo sde</section><text>chos thams cad yid la mi byed cing / dran pa med pa 'di ni yang dag pa'i dran pa'o/ /'jam dpal/ gang chos thams cad mi dmigs pa'i phyir rang bzhin gyis mnyam par</text></item>
<item><p>440a1</p><section>mdo sde</section><text>gzhag cing / 'khrug pa med la dmigs pa med par mthong ba 'di ni yang dag pa'i ting nge 'dzin to/ 'jam dpal/ 'phags pa'i lam</text></item>
<item><p>440a2</p><section>mdo sde</section><text>yan lag brgyad pa ni de ltar blta ste/ 'jam dpal/ gang la las 'phags pa'i bden pa bzhi de ltar shes shing / dran pa nye bar gzhag pa bzhi dang / dbang po lnga dang /</text></item>
<item><p>440a3</p><section>mdo sde</section><text>byang chub kyi yan lag bdun dang / 'phags pa'i lam yan lag brgyad pa de ltar mthong ba de ni ngan pa brgal ba/ pha rol tu phyin pa/ thang la gnas pa/ bde bar gyur pa/</text></item>
<item><p>440a4</p><section>mdo sde</section><text>mi 'jigs pa rnyed pa/ khur bor ba/ rdul sprugs pa/ ci dang yang bral ba/ nyon mongs pa med pa/ dgra bcom pa/ dge sbyong / bram ze/ khrus byas pa/ mthar phyin pa/ gtsang</text></item>
<item><p>440a5</p><section>mdo sde</section><text>ba| shAkya'i bu/ sangs rgyas kyi sras/ tsher ma phyung ba/ 'obs bor ba/ 'obs las brgal ba/ gsal shing phyung ba/ rims dang bral ba/ dge slong / 'phags pa rgyal</text></item>
<item><p>440a6</p><section>mdo sde</section><text>mtshan rdzogs pa zhes brjod do/ /'jam dpal/ de lta bu'i bzod pa dang ldan pa'i dge slong ni 'jig rten lha dang bcas pa'i sbyin pa'i gnas yin te/ de la 'thob pa dang /</text></item>
<item><p>440a7</p><section>mdo sde</section><text>bkur sti thams cad kyang 'os so/ /'jam dpal/ de lta bas na dge slong yul gyi zas don yod par bza' bar 'dod pa dang / bdud 'dul bar 'dod pa dang / 'khor ba</text></item>
<item><p>440b1</p><section>mdo sde</section><text>las 'da' bar 'dod pa dang / mya ngan las 'das pa thob par 'dod pa dang / sdug bsngal las bral bar 'dod pa dang / 'jig rten lha dang bcas pa'i sbyin pa'i gnas su</text></item>
<item><p>440b2</p><section>mdo sde</section><text>'gyur bar 'dod pas chos de dag la de ltar brtson par bya'o/ /chos kyi rnam grangs 'di bstan pa'i tshe/ /lha'i bu/ stong phrag sum cu rtsa gnyis kyis chos mngon par rtogs pa</text></item>
<item><p>440b3</p><section>mdo sde</section><text>thob par gyur nas de dag gis bcom ldan 'das dang / 'jam dpal gzhon nur gyur pa la me tog man+dA ra ba mang pos mngon par gtor nas/ 'di skad ces smras so/ /bcom</text></item>
<item><p>440b4</p><section>mdo sde</section><text>ldan 'das/ gang gis chung du na bstan pa 'di rna lam du grags pa tsam du thos kyang de dag ni de bzhin gshegs pa'i bstan pa la legs par rab tu byung ba lags na/ gang gis</text></item>
<item><p>440b5</p><section>mdo sde</section><text>thos te mos shing yid ches par 'gyur pa dang / de bzhin nyid du nan tan du bgyid pa de lta smos kyang ci 'tshal te/ bcom ldan 'das/ gang gis bstan pa 'di tha na rna lam du grags</text></item>
<item><p>440b6</p><section>mdo sde</section><text>pa tsam thos kyang de dag ni mngon pa'i nga rgyal ma mchis par 'gyur ro/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ de</text></item>
<item><p>440b7</p><section>mdo sde</section><text>bzhin gshegs pas gzungs kyi tshig gang gis byang chub sems dpa' rnams thogs pa ma mchis pa'i spobs pa thob par 'gyur zhing / sgra gang gis kyang 'jigs par mi 'gyur</text></item>
<item><p>441a1</p><section>mdo sde</section><text>ba dang / chos thams cad sangs rgyas kyi chos dang / sbyor bar 'gyur ba dang / chos thams cad tshul gcig par rtogs par 'gyur ba de lta bu'i</text></item>
<item><p>441a2</p><section>mdo sde</section><text>gzungs kyi tshig bka' stsal du gsol/ de skad ces gsol ba dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam</text></item>
<item><p>441a3</p><section>mdo sde</section><text>dpal/ de bas na chos kyi sgo gang gis byang chub sems dpa' chos thams cad la snang ba thob par 'gyur zhing / myur du mi skye ba'i chos la bzod pa thob par 'gyur ba'i phur ba'i</text></item>
<item><p>441a4</p><section>mdo sde</section><text>tshig dang / sa bon gyi tshig bstan pa zhes bya ba'i chos kyi sgo 'di nyon cig /'jam dpal/ phur ba'i tshig dang / sa bon gyi tshig bstan pa zhes bya ba'i chos kyi sgo de'ang gang zhe na/</text></item>
<item><p>441a5</p><section>mdo sde</section><text>'jam dpal/ sems can thams cad sems gcig pa'o zhes bya ba 'di ni sa bon gyi tshig go /gsol ba/ bcom ldan 'das/ ci'i slad du de sa bon gyi tshig ces bgyi/ bcom</text></item>
<item><p>441a6</p><section>mdo sde</section><text>ldan 'das kyis bka' stsal pa/ 'jam dpal/ chos thams cad ni dmigs pa mi dmigs pa'i phyir sems med pa ste/ de'i phyir de ni sa bon gyi tshig go /'jam dpal/</text></item>
<item><p>441a7</p><section>mdo sde</section><text>sems can thams cad ni 'gyur ba gcig go zhes bya ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom ldan</text></item>
<item><p>441b1</p><section>mdo sde</section><text>'das kyis bka' stsal pa/ 'jam dpal/ chos thams cad ni chags pa med par gzhol pa ste/ nam mkha' 'gyur ba yin pas de'i phyir de ni sa bon gyi tshig go /'jam</text></item>
<item><p>441b2</p><section>mdo sde</section><text>dpal/ sems can thams cad ni sems can gcig pa'o zhes bya ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom</text></item>
<item><p>441b3</p><section>mdo sde</section><text>ldan 'das kyis bka' stsal pa/ 'jam dpal/ sems can thams cad ni ma skyes shin tu ma skyes shing ming med la/ lam gcig pa dmigs su med pas gcig tu bstan pa ste/</text></item>
<item><p>441b4</p><section>mdo sde</section><text>de'i phyir de ni sa bon gyi tshig go /'jam dpal/ 'dod chags zhes bya ba 'di ni phur ba'i tshig go /gsol pa/ bcom ldan 'das/ ci'i slad du de phur ba'i tshig ces bgyi/</text></item>
<item><p>441b5</p><section>mdo sde</section><text>bcom ldan 'das kyis bka' stsal pa/ 'jam dpal/ 'dod chags ni mi gnas pa'i tshul gyi chos kyi dbyings la gnas pa ste/ mi g.yo mi 'gul zhing rang bzhin gyis dben</text></item>
<item><p>441b6</p><section>mdo sde</section><text>pa ste/ g.yo ba med pas de'i phyir de'i phur ba'i tshig go /'jam dpal/ zhe sdang zhes bya ba 'di ni rdo rje'i tshig go /gsol ba/ bcom ldan 'das/ ci'i slad du rdo rje'i tshig</text></item>
<item><p>441b7</p><section>mdo sde</section><text>ces bgyi/ bcom ldan 'das kyis bka' stsal pa/ 'jam dpal/ zhe sdang ni dbyer med pa ste/ 'di ltar dper na/ 'jam dpal/ rdo rje ni mi phyed mi shigs pa'o/ /'jam</text></item>
<item><p>442a1</p><section>mdo sde</section><text>dpal/ de bzhin du chos thams cad ni dngos po ma grub pa'i phyir/ gzhig tu med cing dbyer med pa ste/ de'i phyir 'di ni rdo rje'i tshig go /'jam</text></item>
<item><p>442a2</p><section>mdo sde</section><text>dpal/ gti mug ces bya ba 'di ni ye shes kyi tshig go /gsol pa/ bcom ldan 'das/ ci'i slad du ye shes kyi tshig ces bgyi/ bcom ldan 'das kyis bka' stsal</text></item>
<item><p>442a3</p><section>mdo sde</section><text>pa| 'jam dpal/ chos thams cad ni ye shes kyis grub cing mi shes pa dang bral ba ste/ 'di ltar/ dper na/ 'jam dpal/ nam mkha' ni shes pa dang ldan pa'ang ma</text></item>
<item><p>442a4</p><section>mdo sde</section><text>yin| mi shes pa dang ldan pa'ang ma yin no/ /'jam dpal/ de bzhin du chos thams cad ni shes pa dang ldan pa'ang ma yin/ mi shes pa dang ldan pa'ang ma yin/ shes</text></item>
<item><p>442a5</p><section>mdo sde</section><text>par bya ba'i rang bzhin shin tu zhi ba'i phyir shes pa'ang ma yin/ mi shes pa'ang ma yin pa de'i phyir ye shes kyi tshig ces bya'o/ /'jam dpal/ gzugs zhes bya ba 'di</text></item>
<item><p>442a6</p><section>mdo sde</section><text>ni phur pa'i tshig go /gsol pa/ bcom ldan 'das ci'i slad du phur ba'i tshig ces bgyi/ bcom ldan 'das kyis bka' stsal pa/ 'jam dpal/ 'di lta ste/ dper na/</text></item>
<item><p>442a7</p><section>mdo sde</section><text>dbang po'i phur pa ni rab tu gnas pa'i phyir mi g.yo mi 'gul lo/ /'jam dpal/ de bzhin du chos thams cad mi gnas pa'i tshul gyis chos kyi dbyings la gnas pa ni 'gro</text></item>
<item><p>442b1</p><section>mdo sde</section><text>ba dang / 'ong ba med de/ blang du med cing rtsol ba med la shin tu brtan pa'i phyir mi gnas pa ste/ de'i phyir de ni phur pa'i tshig go /'jam dpal/ tshor ba zhes bya ba 'di ni zhi</text></item>
<item><p>442b2</p><section>mdo sde</section><text>ba'i tshig go /gsol pa/ bcom ldan 'das/ ci'i slad du de zhi ba'i tshig ces bgyi/ bcom ldan 'das kyis bka' stsal pa/ 'jam dpal/ chos thams cad ni rang</text></item>
<item><p>442b3</p><section>mdo sde</section><text>bzhin gyis shin tu zhi ba ste/ tshor ba ni nang na'ang med/ phyir rol na'ang med/ shar phyogs na'ang med/ lho phyogs na'ang med/ nub phyogs na'ang med/ byang phyogs</text></item>
<item><p>442b4</p><section>mdo sde</section><text>na'ang med/ steng na'ang med/ 'og na'ang med/ phyogs mtshams rnams na'ang med do/ /'jam dpal/ gal te bde ba'i tshor ba nang na yod na ni/ sems can thams cad</text></item>
<item><p>442b5</p><section>mdo sde</section><text>kyang bde bas shin tu bde bar 'gyur ro/ /'jam dpal/ 'on tam/ gal te sdug bsngal gyi tshor ba nang na yod na ni/ sems can thams cad kyang sdug bsngal gyis shin tu</text></item>
<item><p>442b6</p><section>mdo sde</section><text>sdug bsngal bar 'gyur ro/ /'jam dpal/ gal te bde ba'ang ma yin/ sdug bsngal ba'ang ma yin pa'i tshor ba nang na yod na ni sems can thams cad kyang shin tu rmongs</text></item>
<item><p>442b7</p><section>mdo sde</section><text>par 'gyur ro/ /'jam dpal/ gang gi phyir tshor ba thams cad ni nang na'ang med/ phyi rol na'ang med/ shar phyogs na'ang med/ lho phyogs na'ang med/ nub phyogs na'ang</text></item>
<item><p>443a1</p><section>mdo sde</section><text>med| byang phyogs na'ang med/ steng na'ang med/ 'og na'ang med/ phyogs mtshams rnams na'ang med pas de'i phyir sems can thams cad ni</text></item>
<item><p>443a2</p><section>mdo sde</section><text>rtswa shing dang / rtsig pa lta bu ste/ rang bzhin gyis ma skyes shing 'gag pa med par mtshan nyid mnyam pa ste/ de'i phyir de ni zhi pa'i tshig go /'jam dpal/ 'du shes</text></item>
<item><p>443a3</p><section>mdo sde</section><text>zhes bya ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal</text></item>
<item><p>443a4</p><section>mdo sde</section><text>'du shes de yongs su brtags pa las byung ba ste/ log pa las byung ba/ chad pa stong pa lta bu/ smig rgyu'i ngo bo nyid/ rang bzhin gyis dben pa ste/ de'i phyir de ni sa</text></item>
<item><p>443a5</p><section>mdo sde</section><text>bon gyi tshig go/ 'jam dpal/ 'du byed ces bya ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom ldan</text></item>
<item><p>443a6</p><section>mdo sde</section><text>'das kyis bka' stsal pa/ 'jam dpal/ chos thams cad ni bgrang du med cing / bgrang ba mnyam pa nyid dang ldan pa/ chu shing gi snying po lta bu ste/ 'jam dpal/</text></item>
<item><p>443a7</p><section>mdo sde</section><text>'di ltar/ dper na/ chu shing gi snying po ni rang bzhin gyis ma skyes pa'i phyir shin tu med cing mi dmigs so/ /'jam dpal/ de bzhin du chos thams cad ni rang</text></item>
<item><p>443b1</p><section>mdo sde</section><text>bzhin gyis dben zhing ming med pa ste/ de'i phyir de ni sa bon gyi tshig go /'jam dpal/ rnam par shes pa zhes bya ba 'di ni sa bon gyi tshig go /gsol pa/ bcom ldan</text></item>
<item><p>443b2</p><section>mdo sde</section><text>'das/ ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal/ rnam par shes pa ni sgyu ma lta bu ste/ ma skyes pa/ ma byung ba/ stong pa</text></item>
<item><p>443b3</p><section>mdo sde</section><text>mtshan ma med pa/ ngo bo nyid med pa/ mtshan nyid med pa/ nam mkha' dang / sor mo lnga lta bu ming med pa ste/ de'i phyir de ni sa bon gyi tshig go /'jam dpal/ gzugs zhes bya ba</text></item>
<item><p>443b4</p><section>mdo sde</section><text>'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'di lta ste/ dper na/ mig yor ni</text></item>
<item><p>443b5</p><section>mdo sde</section><text>snang la yod pa ma yin no/ /'jam dpal/ de bzhin du chos thams cad ni snang la yod pa ma yin te/ mig bslu ba/ sems bslu ba/ gsog /gsob/ rdzun pa/ sgyu ma'i</text></item>
<item><p>443b6</p><section>mdo sde</section><text>chos can te/ de'i phyir de ni sa bon gyi tshig go /'jam dpal /sgra zhes bya ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom</text></item>
<item><p>443b7</p><section>mdo sde</section><text>ldan 'das kyis bka' stsal pa/ 'jam dpal/ chos thams cad ni tha dad du byar med cing gnyis su med pa ste/ ri'i sgra'i tshig gi la ma brag ca dang 'dra ba ste/ de'i phyir de</text></item>
<item><p>444a1</p><section>mdo sde</section><text>ni sa bon gyi tshig go /'jam dpal/ dri zhes bya ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig</text></item>
<item><p>444a2</p><section>mdo sde</section><text>ces bgyi/ bcom ldan 'das kyis bka' stsal pa/ 'jam dpal/ chos thams cad ni sna dang / dri dang / rnam par shes par mi dmigs pa'i phyir mnam du med</text></item>
<item><p>444a3</p><section>mdo sde</section><text>cing rang bzhin gyis blun la/ nam mkha' dang 'dra ba ste/ de'i phyir de ni sa bon gyi tshig go /'jam dpal ro zhes bya ba 'di ni sa bon gyi tshig go /gsol pa /bcom</text></item>
<item><p>444a4</p><section>mdo sde</section><text>ldan 'das/ ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal/ chos thams cad ni rang bzhin dang / ngo bo nyid kyis</text></item>
<item><p>444a5</p><section>mdo sde</section><text>dpen pa'i phyir bsam gyis mi khyab cing ro'i khams mi dmigs pas/ ro dmigs su med pa ste/ de'i phyir de ni sa bon gyi tshig go /'jam dpal/ reg ces bya</text></item>
<item><p>444a6</p><section>mdo sde</section><text>ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal/</text></item>
<item><p>444a7</p><section>mdo sde</section><text>chos thams cad ni nam mkha' ltar dben pa dang / lus shin tu bsgoms pa dang / reg bya 'byung ba med pa dang / reg pa dben pa'i phyir reg pa med pa ste/ de'i</text></item>
<item><p>444b1</p><section>mdo sde</section><text>phyir de ni sa bon gyi tshig go /'jam dpal/ sa zhes bya ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom</text></item>
<item><p>444b2</p><section>mdo sde</section><text>ldan 'das kyis bka' stsal pa/ 'jam dpal/ chos thams cad ni sems dang bral ba/ sems med pa/ ngo bo nyid med pa/ yongs su ma grub pa/ ming dang bral ba/</text></item>
<item><p>444b3</p><section>mdo sde</section><text>mtshan nyid kyis dben pa/ chos kyi dbyings kyi rang bzhin te/ de'i phyir de ni sa bon gyi tshig go /'jam dpal/ chu zhes bya ba 'di ni sa bon gyi tshig go /gsol pa/ bcom</text></item>
<item><p>444b4</p><section>mdo sde</section><text>ldan 'das/ ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal/ chos thams cad ni chu med pa ste/ ma 'dres shing rlan</text></item>
<item><p>444b5</p><section>mdo sde</section><text>med pa/ smig sgyu'i chu lta bu ste/ de'i phyir de ni sa bon gyi tshig go /'jam dpal/ me zhes bya ba 'di ni sa bon gyi tshig go /gsol pa/ bcom ldan 'das/ ci'i slad du</text></item>
<item><p>444b6</p><section>mdo sde</section><text>de sa bon gyi tshig ces bgyi/ bcom ldan 'das kyis bka' stsal pa/ 'jam dpal/ chos thams cad ni tsha ba med pa ste/ yongs su gdung ba dang bral ba/ rang bzhin gyis</text></item>
<item><p>444b7</p><section>mdo sde</section><text>med pa/ ngo bo nyid kyis zhi ba/ phyin ci log gis yongs su brtags pa/ shin tu ma skyes pa ste/ de'i phyir de ni sa bon gyi tshig go /'jam dpal/ rlung zhes bya ba 'di ni sa</text></item>
<item><p>445a1</p><section>mdo sde</section><text>bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam</text></item>
<item><p>445a2</p><section>mdo sde</section><text>dpal/ chos thams cad ni g.yo ba dang yang dag par bral ba'i phyir chags pa med cing sgrib pa med pa ste/ rlung gi lam las yang dag par 'das shing mtshan nyid med</text></item>
<item><p>445a3</p><section>mdo sde</section><text>la ngo bo nyid med pa ste/ de'i phyir de ni sa bon gyi tshig go /'jam dpal/ sangs rgyas zhes bya ba 'di ni sa bon gyi tshig go /gsol pa/ bcom ldan 'das/ ci'i slad du de</text></item>
<item><p>445a4</p><section>mdo sde</section><text>sa bon gyi tshig ces bgyi/ bcom ldan 'das kyis bka' stsal pa/ 'jam dpal/ chos thams cad ni 'tshang rgya bar byed pa med pa ste/ sangs rgyas pa med/ rjes su sangs</text></item>
<item><p>445a5</p><section>mdo sde</section><text>rgyas pa med/ rdzogs par sangs rgyas pa med/ 'tshang rgya bar nye bar dang bral ba/ 'tshang rgya bar byed pas dben pa ste/ de'i phyir de ni sa bon gyi tshig go /'jam dpal/</text></item>
<item><p>445a6</p><section>mdo sde</section><text>chos zhes bya ba 'di ni sa bon gyi tshig go /gsol pa/ bcom ldan 'das/ ci'i slad du de sa bon gyi tshig ces bgyi/ bcom ldan 'das kyis bka' stsal pa/ 'jam dpal/</text></item>
<item><p>445a7</p><section>mdo sde</section><text>chos thams cad ni dbyer med cing bcad du med pa ste/ gcad pa dang bral ba/ chad pas dben pa/ ming med pa/ mtshan ma med pa/ mtshan nyid med pa/ ngo bo nyid med pa/</text></item>
<item><p>445b1</p><section>mdo sde</section><text>tshig gis lam las yang dag par 'das pa ste/ de'i phyir de ni sa bon gyi tshig go /'jam dpal/ dge 'dun zhes bya ba 'di ni phur ba'i tshig go /gsol pa/ bcom ldan</text></item>
<item><p>445b2</p><section>mdo sde</section><text>'das| ci'i slad du de phur pa'i tshig ces bgyi/ bcom ldan 'das kyis bka' stsal pa/ 'jam dpal/ 'phags pa'i dge 'dun ni chos nyid la shin tu gnas pa/ chos kyi dbyings</text></item>
<item><p>445b3</p><section>mdo sde</section><text>dang / yang dag pa'i mtha' dang / tshul khrims dang / tshul khrims 'chal pa mnyam pa nyid dang / ting nge 'dzin dang / 'khrugs pa mnyam pa nyid dang / shes rab dang / shes rab</text></item>
<item><p>445b4</p><section>mdo sde</section><text>'chal pa mnyam pa nyid dang / rnam par grol ba dang / kun nas nyon mongs pa mnyam pa nyid la shin tu gnas shing / gnas dang / gnas ma yin pa mi dmigs pa'i phyir chos</text></item>
<item><p>445b5</p><section>mdo sde</section><text>thams cad la rab tu gnas pas/ de'i phyir de ni phur pa'i tshig go /'jam dpal/ chos thams cad yul ma yin no zhes bya ba 'di ni phur pa'i tshig go /gsol pa/ bcom ldan</text></item>
<item><p>445b6</p><section>mdo sde</section><text>'das/ ci'i slad du phur ba'i tshig ces bgyi/ bcom ldan 'das kyis bka' stsal pa/ 'jam dpal/ chos thams cad ni nam mkha'i yul/ bsam gyis mi khyab pa'i yul/</text></item>
<item><p>445b7</p><section>mdo sde</section><text>yul med pa/ yul yang dag par chad pa/ dngos po med pa/ chad pa dang bral ba'i phyir dbang dang bral ba ste/ de'i phyir de ni phur pa'i tshig go /'jam dpal/ chos thams</text></item>
<item><p>446a1</p><section>mdo sde</section><text>cad dmigs pa med do zhes bya ba 'di ni phur pa'i tshig go /gsol pa/ bcom ldan 'das/ ci'i slad du de phur ba'i tshig ces bgyi/ bcom ldan</text></item>
<item><p>446a2</p><section>mdo sde</section><text>'das kyis bka' stsal pa/ 'jam dpal/ chos thams cad ni gnas pa med cing rten pa'ang med pa ste/ de dag ni dmigs pas dben pa'i phyir mi dmigs/ rnam par mi</text></item>
<item><p>446a3</p><section>mdo sde</section><text>dmigs/ mi sbyor/ rnam par mi sbyor/ yongs su mi sbyor ba ste/ de'i phyir de ni phur pa'i tshig go /'jam dpal/ chos thams cad ni len pa med do zhes bya ba 'di ni phur</text></item>
<item><p>446a4</p><section>mdo sde</section><text>pa'i tshig go /gsol pa/ bcom ldan 'das/ ci'i slad du de phur pa'i tshig ces bgyi/ bcom ldan 'das kyis bka' stsal pa/ 'jam dpal/ chos thams cad ni chos</text></item>
<item><p>446a5</p><section>mdo sde</section><text>kyi dbyings la yang dag par zhen pa ste/ de dag ni mi 'dor/ mi len/ mi 'tshol/ mi smon cing smon pa yang dag par chad pa/ rang bzhin gyis rnam par zhi ba/ nam mkha'</text></item>
<item><p>446a6</p><section>mdo sde</section><text>dang mnyam zhing 'dra ba ste/ de'i phyir de ni phur ba'i tshig go /'jam dpal/ chos thams cad ni nyon mongs pa med ces bya ba 'di ni phur pa'i tshig go /gsol pa/ bcom ldan</text></item>
<item><p>446a7</p><section>mdo sde</section><text>'das/ ci'i slad du de phur pa'i tshig ces bgyi/ bcom ldan 'das kyis bka' stsal pa/ 'jam dpal/ chos thams cad ni dri ma med pa ste/ ci'ang ma yin pa/ dag pa/ 'od</text></item>
<item><p>446b1</p><section>mdo sde</section><text>gsal pa ste/ nam mkha' yongs su dag pa'i phyir shin tu dag pa/ nyon mongs pa mi dmigs pa'i phyir nyon mongs pa med pa ste/ de'i phyir de ni phur pa'i tshig go /'jam dpal/</text></item>
<item><p>446b2</p><section>mdo sde</section><text>chos thams cad gzhi med pa zhes bya ba 'di ni phur pa'i tshig go /gsol pa/ bcom ldan 'das/ ci'i slad du de phur ba'i tshig ces bgyi/ bcom ldan 'das kyis bka' stsal pa/</text></item>
<item><p>446b3</p><section>mdo sde</section><text>'jam dpal/ chos thams cad ni dngos po med cing dbang bral bas de dag la kun gzhi med pa ste/ de'i phyir de ni phur pa'i tshig go /'jam dpal/ chos thams cad ni bslab</text></item>
<item><p>446b4</p><section>mdo sde</section><text>pa med ces bya ba 'di ni phur pa'i tshig go /gsol pa/ bcom ldan 'das/ ci'i slad du de phur pa'i tshig ces bgyi/ bcom ldan 'das kyis bka' stsal pa/ 'jam dpal/ chos</text></item>
<item><p>446b5</p><section>mdo sde</section><text>thams cad ni bslab pa dang bral ba ste/ de dag ni bslab par bya ba ma yin/ bsgom par bya ba ma yin/ bsam par bya ba ma yin/ yid la bya ba ma yin/ gnas par bya ba ma yin/</text></item>
<item><p>446b6</p><section>mdo sde</section><text>'gro bar bya ba ma yin/ nan tan du bya ba ma yin/ log pa'i nan tan du bya ba ma yin/ spang bar bya ba ma yin/ mngon du bya ba ma yin/ bshags par bya ba ma yin/ rab tu bshags</text></item>
<item><p>446b7</p><section>mdo sde</section><text>par bya ba ma yin/ dgod par bya ba ma yin/ dgrol bar bya ba ma yin/ brjod par bya ba ma yin/ smos par bya ba ma yin/ gzung bar bya ba ma yin/ gtang bar bya ba ma yin/</text></item>
<item><p>447a1</p><section>mdo sde</section><text>rab tu gtang bar bya ba ma yin/ yongs su btang bar bya ba ma yin te/ de ci'i phyir zhe na/ 'jam dpal/ chos thams cad ni shin tu btang ba/ rang bzhin</text></item>
<item><p>447a2</p><section>mdo sde</section><text>gyis ma bzung ba/ rtag par btang ba ste/ de dag ni shes pas khong du chud par bya ba ma yin/ mi shes pas khong du chud par bya ba'ang ma yin te/ de'i phyir de ni phur pa'i tshig go/</text></item>
<item><p>447a3</p><section>mdo sde</section><text>de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das/ phur pa'i tshig las brtsams te/ bdag kyang spobs pa skye'o/ /</text></item>
<item><p>447a4</p><section>mdo sde</section><text>bcom ldan 'das kyis bka' stsal pa/ 'jam dpal/ khyod kyis spobs pa skyed cig /'jam dpal gyis gsol pa/ bcom ldan 'das/ sems can thams cad byang chub</text></item>
<item><p>447a5</p><section>mdo sde</section><text>thob pa'o zhes bgyi ba 'di ni phur pa'i tshig go /bka' stsal pa/ 'jam dpal/ ci'i phyir de phur pa'i tshig ces bya/ 'jam dpal gyis gsol pa/ bcom ldan 'das/ chos</text></item>
<item><p>447a6</p><section>mdo sde</section><text>thams cad ni thob pa ma mchis pa/ yang dag par thob pa ma mchis pa/ rjes su thob pa ma mchis pa/ thob par bgyi ba dang bral ba/ rtogs par bgyi ba ma mchis pa/ mngon</text></item>
<item><p>447a7</p><section>mdo sde</section><text>par rtogs par bgyi ba ma mchis pa ste/ bcom ldan 'das/ de'i slad du de ni phur pa'i tshig go /bcom ldan 'das/ sems can thams cad thams cad mkhyen pa nyid thob</text></item>
<item><p>447b1</p><section>mdo sde</section><text>pa'o zhes bgyi ba 'di ni phur ba'i tshig go /bka' stsal pa/ 'jam dpal/ ci'i phyir de phur pa'i tshig ces bya/ 'jam dpal gyis gsol pa/ bcom ldan 'das/ sems can rnams</text></item>
<item><p>447b2</p><section>mdo sde</section><text>ni thams cad kyi thams cad tu ma mchis pa thams cad mkhyen pa nyid kyang dngos po ma mchis pa'i rjes su 'brang ba ste/ de'i slad du thams cad mkhyen pa nyid thob pa'o zhes bgyi</text></item>
<item><p>447b3</p><section>mdo sde</section><text>ste| bcom ldan 'das/ thams cad mkhyen pa nyid ni su la'ang thob par bgyi ba'i tshul gyis nye bar gnas pa ma lags so/ /de ci'i slad du zhe na/ bcom ldan 'das/ thams cad</text></item>
<item><p>447b4</p><section>mdo sde</section><text>mkhyen pa nyid ni sems can gyi rang bzhin te/ de'i slad du de ni phur pa'i tshig go /bcom ldan 'das/ sems can thams cad ni thams cad mkhyen pa'i ye shes dang ldan no zhes</text></item>
<item><p>447b5</p><section>mdo sde</section><text>bgyi ba 'di ni phur pa'i tshig go /bka' stsal pa/ 'jam dpal/ ci'i phyir de phur pa'i tshig ces bya/ 'jam dpal gyis gsol pa/ bcom ldan 'das/ sems can thams cad ngo</text></item>
<item><p>447b6</p><section>mdo sde</section><text>bo nyid ma mchis shing ngo bo nyid dang bral ba ste/ ngo bo nyid gcig pa'i mtshan nyid pas/ de bzhin gshegs pa dang mnyam pa nyid kyi rjes su mchis pa/ thams cad mkhyen pa'i ye</text></item>
<item><p>447b7</p><section>mdo sde</section><text>shes kyi rang bzhin can te/ de'i slad du de ni phur pa'i tshig go /bcom ldan 'das/ sems can thams cad byang chub kyi snying po zhes bgyi ba 'di ni phur pa'i tshig go /bka' stsal pa/</text></item>
<item><p>448a1</p><section>mdo sde</section><text>'jam dpal/ ci'i phyir de phur ba'i tshig ces bya/ 'jam dpal gyis gsol pa/ bcom ldan 'das/ byang chub kyi snying po zhes bgyi ba'i tshig gi don</text></item>
<item><p>448a2</p><section>mdo sde</section><text>ci lags/ bcom ldan 'das kyis bka' stsal pa/ 'jam dpal/ byang chub kyi snying po zhes bya ba ni chos thams cad zhi ba'i snying po'o/ /chos thams cad skye ba med pa'i snying</text></item>
<item><p>448a3</p><section>mdo sde</section><text>bo'o| |chos thams cad dngos po med pa'i snying po'o/ /chos thams cad gzung du med pa'i snying po'o/ /chos thams cad ngo bo nyid med pa'i snying po ste/ 'jam dpal/ de ni byang</text></item>
<item><p>448a4</p><section>mdo sde</section><text>chub kyi snying po'i tshig gi don to/ /gsol pa/ bcom ldan 'das/ 'o na/ sems can thams cad snying po de dang rtag par ldan pa ma lags sam/ bcom ldan 'das kyis</text></item>
<item><p>448a5</p><section>mdo sde</section><text>bka' stsal pa/ 'jam dpal/ de de bzhin no/ /gsol pa/ bcom ldan 'das/ de ltar rnam grangs des kyang sems can thams cad ni byang chub kyi snying po ste/ de'i slad du</text></item>
<item><p>448a6</p><section>mdo sde</section><text>de ni phur ba'i tshig go /bcom ldan 'das/ sems can thams cad bzod pa thob bo zhes bgyi ba 'di ni phur ba'i tshig go /bka' stsal pa/ 'jam dpal/ ci'i phyir de phur ba'i tshig</text></item>
<item><p>448a7</p><section>mdo sde</section><text>ces bya/ 'jam dpal gyis gsol pa/ bcom ldan 'das/ sems can thams cad ni mi zad pa'i chos dang / mi 'grib pa'i chos dang / mi skye ba'i chos can te/ ming gi mtshan</text></item>
<item><p>448b1</p><section>mdo sde</section><text>nyid kyis dben pa'i bzod pa mnyam pa nyid kyi rjes su mchis pa/ de'i slad du de ni phur ba'i tshig go/ bcom ldan 'das/ sems can thams cad thogs pa med pa'i spobs pa can no</text></item>
<item><p>448b2</p><section>mdo sde</section><text>zhes bgyi ba 'di ni phur ba'i tshig go /bka' stsal pa/ 'jam dpal/ ci'i phyir de phur ba'i tshig ces bya/ 'jam dpal gyis gsol pa/ bcom ldan 'das/ sems can thams</text></item>
<item><p>448b3</p><section>mdo sde</section><text>cad kyis gang ci'ang rung ste/ gang dang / gang spobs par gyur pa de dang / de ni phyogs bcu kun la'ang ma mchis te/ bcom ldan 'das/ sems can thams cad sgrib pa ma mchis pa</text></item>
<item><p>448b4</p><section>mdo sde</section><text>mnyam pa nyid kyi rjes su mchis shing dben la rang gi mtshan nyid la gnas pas de ltar de dag ma mchis pa lags te/ bcom ldan 'das/ rnam grangs de'i slad du de ni phur ba'i</text></item>
<item><p>448b5</p><section>mdo sde</section><text>tshig go /bcom ldan 'das/ sems can thams cad gzungs thob bo zhes bgyi ba 'di ni phur pa'i tshig go /bka' stsal pa/ 'jam dpal/ ci'i phyir de phur pa'i tshig ces bya/ 'jam</text></item>
<item><p>448b6</p><section>mdo sde</section><text>dpal gyis gsol pa/ bcom ldan 'das/ sems can thams cad ni sems can gyi 'du shes can te/ yang dag pa ma lags par yongs su brtags pa'i phyin ci log gi rtog</text></item>
<item><p>448b7</p><section>mdo sde</section><text>bas mtshan mar 'dzin pa'i slad du/ gzugs dang / sgra dang / dri dang / ro dang / reg rnams 'dzin pas de'i slad du de ni phur ba'i tshig go /bcom ldan 'das/ sems can thams</text></item>
<item><p>449a1</p><section>mdo sde</section><text>cad byams pa'i sems dang ldan no zhes bgyi ba 'di ni phur pa'i tshig go /bka' stsal pa/ 'jam dpal/ ci'i phyir de phur ba'i tshig ces bya/ 'jam</text></item>
<item><p>449a2</p><section>mdo sde</section><text>dpal gyis gsol pa/ bcom ldan 'das/ sems can thams cad ni sems can ma mchis pa ste/ rang bzhin gyis gnod sems ma mchis shing gnod sems dang / byams</text></item>
<item><p>449a3</p><section>mdo sde</section><text>pa rtag tu ma mchis pa mnyam pa nyid thob pas de'i slad du de ni phur ba'i tshig go /bcom ldan 'das/ sems can thams cad snying rje chen po dang ldan no zhes bgyi ba</text></item>
<item><p>449a4</p><section>mdo sde</section><text>'di ni phur pa'i tshig go /bka' stsal pa/ 'jam dpal/ ci'i phyir de phur ba'i tshig ces bya/ 'jam dpal gyis gsol pa/ bcom ldan 'das/ sems can thams cad</text></item>
<item><p>449a5</p><section>mdo sde</section><text>ni ma bcos ma bgyis pa'i snying rje can te/ de bzhin gshegs pa'i mnyam pa nyid las ma 'das pa snying rje chen po'i ngo bo nyid dang ldan pas/ de'i slad du de ni phur pa'i</text></item>
<item><p>449a6</p><section>mdo sde</section><text>tshig go /bcom ldan 'das/ sems can thams cad ni ting nge 'dzin dang ldan no zhes bgyi ba 'di ni phur pa'i tshig go /bka' stsal pa/ 'jam dpal/ ci'i phyir de phur</text></item>
<item><p>449a7</p><section>mdo sde</section><text>ba'i tshig ces bya/ 'jam dpal gyis gsol pa/ bcom ldan 'das/ sems can thams cad ni dmigs pas dben pa'i slad du rang bzhin dang ldan pa ste/ bcom</text></item>
<item><p>449b1</p><section>mdo sde</section><text>ldan 'das/ dmigs pa gang gis sems can gang gi rnam par shes pa 'byung ba de ni dmigs pa de la ma 'khrugs pa ste/ de'i slad du zhe na/ bcom ldan 'das/ dmigs</text></item>
<item><p>449b2</p><section>mdo sde</section><text>pa'i rnam par shes pa rnams skad cig ma'i slad du ste/ de'i slad du de ni phur ba'i tshig go /bcom ldan 'das/ sangs rgyas thams cad 'dod chags dang ldan no zhes bgyi ba</text></item>
<item><p>449b3</p><section>mdo sde</section><text>'di ni phur pa'i tshig go /bka' stsal pa/ 'jam dpal/ ci'i phyir de phur pa'i tshig ces bya/ 'jam dpal gyis gsol pa/ bcom ldan 'das/ sangs rgyas thams cad ni</text></item>
<item><p>449b4</p><section>mdo sde</section><text>'dod chags dang ldan pa ste/ 'dod chags kyi ngo bo nyid dang ldan zhing rjes su rtogs pas mnyam pa nyid las ma 'das te/ dgyes shing rab tu dgyes la rnam par dgyes te nyon</text></item>
<item><p>449b5</p><section>mdo sde</section><text>mongs pa mi mnga' bas na/ bcom ldan 'das/ 'dod chags nyid ni byang chub ste/ de ci'i slad du zhe na/ bcom ldan 'das/ 'dod chags kyi ngo bo nyid rjes su rtogs pas byang</text></item>
<item><p>449b6</p><section>mdo sde</section><text>chub ces bgyi ste/ de'i slad du de ni phur pa'i tshig go /bcom ldan 'das/ sangs rgyas bcom ldan 'das rnams ni zhe sdang dang ldan pa'o zhes bgyi ba 'di ni phur pa'i tshig go /bka'</text></item>
<item><p>449b7</p><section>mdo sde</section><text>stsal pa/ 'jam dpal/ ci'i phyir de phur pa'i tshig ces bya/ 'jam dpal gyis gsol pa/ bcom ldan 'das/ sangs rgyas bcom ldan 'das rnams ni zhe sdang mnyam pa nyid</text></item>
<item><p>450a1</p><section>mdo sde</section><text>la bzhugs shing / 'du byed thams cad kyi skyon yang dag par ston pa ste/ zhe sdang gi ngo bo nyid rjes su rtogs pas zhe sdang dang ldan pa zhes bgyi ste/</text></item>
<item><p>450a2</p><section>mdo sde</section><text>de'i slad du de ni phur pa'i tshig go /bcom ldan 'das/ sangs rgyas bcom ldan 'das rnams ni gti mug dang ldan no zhes bgyi ba 'di ni phur ba'i tshig go /bka' stsal pa/ 'jam</text></item>
<item><p>450a3</p><section>mdo sde</section><text>dpal/ ci'i phyir de phur pa'i tshig ces bya/ 'jam dpal gyis gsol pa/ bcom ldan 'das/ sangs rgyas bcom ldan 'das rnams ni gti mug gi ngo bo nyid rjes su rtogs</text></item>
<item><p>450a4</p><section>mdo sde</section><text>pas| gti mug mnyam pa nyid la bzhugs shing ming thams cad las 'grel ba ste/ de'i slad du de ni phur pa'i tshig go /bcom ldan 'das/ sangs rgyas bcom ldan 'das</text></item>
<item><p>450a5</p><section>mdo sde</section><text>rnams 'jig tshogs dang ldan no zhes bgyi ba 'di ni phur pa'i tshig go /bka' stsal pa/ 'jam dpal/ ci'i phyir de phur pa'i tshig ces bya/ 'jam dpal gyis gsol pa/ bcom</text></item>
<item><p>450a6</p><section>mdo sde</section><text>ldan 'das/ sangs rgyas bcom ldan 'das rnams ni 'jig tshogs la bzhugs pa ste/ 'jig tshogs mi skye mi 'byung bar thugs su chud pas chos thams cad kyis rgyas</text></item>
<item><p>450a7</p><section>mdo sde</section><text>par mi 'gyur/ rnam par rgyas par mi 'gyur/ yongs su rgyas par mi 'gyur te/ mi bzhugs pa'i tshul gyis bzhugs pas de'i slad du de ni phur pa'i tshig go /bcom ldan</text></item>
<item><p>450b1</p><section>mdo sde</section><text>'das/ sangs rgyas bcom ldan 'das rnams log par lta ba dang ldan no zhes bgyi ba 'di ni phur pa'i tshig go /bka' stsal pa/ 'jam dpal/ ci'i phyir de phur pa'i tshig ces</text></item>
<item><p>450b2</p><section>mdo sde</section><text>bya| 'jam dpal gyis gsol pa/ bcom ldan 'das/ sangs rgyas bcom ldan 'das rnams ni 'dus byas log par yang dag par ston cing / 'dus byas yang dag pa ma</text></item>
<item><p>450b3</p><section>mdo sde</section><text>lags par yang dag par ston/ 'dus byas nor par yang dag par ston pa ste/ log par lta ba'i ngo bo nyid mtshan nyid kyis mnyam pa nyid thugs su chud pas/ 'dus byas thams</text></item>
<item><p>450b4</p><section>mdo sde</section><text>cad gsob gsog ste/ rdzun pa slu ba'i chos can du ston pa mdzad pas/ de'i slad du de ni phur pa'i tshig go /bcom ldan 'das/ sangs rgyas bcom ldan 'das rnams kyis phyin ci</text></item>
<item><p>450b5</p><section>mdo sde</section><text>log la gnas te/ byang chub brnyes so zhes bgyi ba dang / sangs rgyas bcom ldan 'das rnams kyis sgrib pa la gnas/ 'dod pa'i yon tan lnga la gnas/ 'dod chags la</text></item>
<item><p>450b6</p><section>mdo sde</section><text>gnas/ zhe sdang la gnas/ gti mug la gnas te byang chub brnyes so zhes bgyi ba 'di ni phur pa'i tshig go /bka' stsal pa/ 'jam dpal/ ci'i phyir de phur pa'i tshig</text></item>
<item><p>450b7</p><section>mdo sde</section><text>ces bya/ 'jam dpal gyis gsol pa/ bcom ldan 'das/ gnas zhes bgyi ba 'di ni log par gnas pa'i tshig go /bcom ldan 'das kyis bka' stsal pa/ 'jam</text></item>
<item><p>451a1</p><section>mdo sde</section><text>dpal/ log par gnas pa zhes bya ba'i tshig gi don ci/ 'jam dpal gyis gsol pa/ bcom ldan 'das/ log par gnas pa/ smad par gnas</text></item>
<item><p>451a2</p><section>mdo sde</section><text>pa| g.yo ba/ rab tu g.yo ba zhes bgyi ba 'di ni/ so so'i skye bo rnams kyi tshig bla dwags te/ sangs rgyas bcom ldan 'das rnams ni 'dod chags mnyam pa nyid dang / zhe</text></item>
<item><p>451a3</p><section>mdo sde</section><text>sdang mnyam pa nyid dang / gti mug mnyam pa nyid dang / 'dod pa'i yon tan lnga mnyam pa nyid dang / sgrib pa mnyam pa nyid dang / phyin ci log mnyam pa nyid la yang dag par</text></item>
<item><p>451a4</p><section>mdo sde</section><text>bzhugs shing legs par bzhugs pa ste/ de dag ni 'dod chags kyi ngo bo nyid kyi gnas na bzhugs bzhin du/ bla na med pa yang dag par rdzogs pa'i byang chub mngon par</text></item>
<item><p>451a5</p><section>mdo sde</section><text>rdzogs par 'tshang rgya'o/ /zhe sdang gi ngo bo nyid kyi gnas na bzhugs/ gti mug gi ngo bo nyid kyi gnas na bzhugs/ 'dod pa'i yon tan lnga'i ngo bo nyid kyi gnas na bzhugs/</text></item>
<item><p>451a6</p><section>mdo sde</section><text>sgrib pa'i ngo bo nyid kyi gnas na bzhugs/ phyin ci log gi ngo bo nyid kyi gnas na bzhugs bzhin du/ bla na med pa yang dag par rdzogs pa'i byang chub tu mngon par 'tshang</text></item>
<item><p>451a7</p><section>mdo sde</section><text>rgya'o| |de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal/ khyod la gal te la la zhig gis/</text></item>
<item><p>451b1</p><section>mdo sde</section><text>'di skad du/ de bzhin gshegs pa dgra bcom pa yang dag par rdzogs pa'i sangs rgyas ni mi dge ba'i chos thams cad spangs pa/ dge ba'i chos thams cad dang ldan pa'o zhes</text></item>
<item><p>451b2</p><section>mdo sde</section><text>zer zhing de skad ces 'dri na/ lan ci skad gdab/ gsol pa/ bcom ldan 'das/ gal te la la zhig gis bdag la/ de skad du/ de bzhin gshegs pa dgra bcom pa yang dag</text></item>
<item><p>451b3</p><section>mdo sde</section><text>par rdzogs pa'i sangs rgyas ni mi dge ba'i chos thams cad spangs pa/ dge ba'i chos thams cad dang ldan pa'o zhes mchi na/ bcom ldan 'das/ de skad ces 'dri ba de la bdag</text></item>
<item><p>451b4</p><section>mdo sde</section><text>gis| 'di skad ces bgyi ste/ re zhig dge ba'i bshes gnyen dag la ri ma gro gyis shig /rnal 'byor la brtson par gyis shig /chos gang la'ang sbyar ba dang / dbye ba ma byed cig /</text></item>
<item><p>451b5</p><section>mdo sde</section><text>gzung ba dang / btang bar ma byed cig /dmigs pa dang / rnam par dmigs par ma byed cig /btang snyoms dang / spang bar ma byed cig /tshol ba dang / smon par ma byed cig /chos</text></item>
<item><p>451b6</p><section>mdo sde</section><text>gang la yang rab ce'am/ tha ma zhe'am/ mchog ces bya bar yang dag par rjes su ma lta zhig dang / de'i 'og tu de bzhin gshegs pa'i yul shes par 'gyur ro/ /de bzhin gshegs</text></item>
<item><p>451b7</p><section>mdo sde</section><text>pa'i yul ni bsam gyis mi khyab pa ste/ yul dang bral zhing yul med pa/ yul thams cad dang yang dag par bral ba/ chos yang dag par chad pa'o zhes bgyi'o/ /bka' stsal pa/</text></item>
<item><p>452a1</p><section>mdo sde</section><text>'jam dpal/ khyod kyis de skad ces lung bstan na ci zhig lung bstan par 'gyur/ gsol pa/ bcom ldan 'das/ bdag gis de skad ces lung</text></item>
<item><p>452a2</p><section>mdo sde</section><text>bstan pas chos gang yang lung bstan par gyur pa ma mchis so/ /bcom ldan 'das/ de bzhin gshegs pa bcom ldan 'das kyis byang chub kyi snying po la bzhugs pa'i</text></item>
<item><p>452a3</p><section>mdo sde</section><text>tshe| chos la la'i skye ba'am 'gag pa gang yang gzigs sam/ bka' stsal pa/ 'jam dpal/ de ni ma yin no/ /'jam dpal gyis gsol pa/ bcom ldan</text></item>
<item><p>452a4</p><section>mdo sde</section><text>'das/ chos gang ma skyes shing ma byung la/ dge ba'i chos dang ldan pa'ang ma lags/ mi dge ba'i chos dang ldan pa'ang ma lags pa de la yongs su shas par bgyi ba</text></item>
<item><p>452a5</p><section>mdo sde</section><text>ni gang zhig mchis/ spang ba ni ci zhig mchis/ bsgom pa ni gang zhig mchis/ mngon du bgyi ba ni gang zhig mchis/ mngon par rtogs par bgyi ba'ang gang zhig</text></item>
<item><p>452a6</p><section>mdo sde</section><text>mchis/ de nas steng gi bar snang las lha'i bu stong phrag bcus de bzhin gshegs pa dang / 'jam dpal gzhon nur gyur pa la lha rdzas kyi me tog ut+pa la dang / ku</text></item>
<item><p>452a7</p><section>mdo sde</section><text>mud dang / puN+Da ri ka dang / man+dA ra ba dang / man+dA ra ba chen po dang / many+dzu shi ka dang / many+dzu shi ka chen po mang pos mngon par gtor/ rab tu gtor nas bcom ldan</text></item>
<item><p>452b1</p><section>mdo sde</section><text>'das dang / 'jam dpal gyi zhabs la phyag 'tshal zhing 'di skad kyi tshig brjod par gyur te/ bcom ldan 'das/ 'di ni chags pa ma mchis pa'i dpal te/ de ni 'jam</text></item>
<item><p>452b2</p><section>mdo sde</section><text>dpal lo/ /bcom ldan 'das/ 'di ni mi gnyis pa'i dpal te/ de ni 'jam dpal lo/ /bcom ldan 'das/ 'di ni dngos po ma mchis pa'i dpal te/ de ni 'jam dpal</text></item>
<item><p>452b3</p><section>mdo sde</section><text>lo| |bcom ldan 'das/ 'di ni nyon mongs pa ma mchis pa'i dpal te/ de ni 'jam dpal lo/ /bcom ldan 'das/ 'di ni de bzhin nyid kyi dpal te/ de ni 'jam dpal</text></item>
<item><p>452b4</p><section>mdo sde</section><text>lo| |bcom ldan 'das/ 'di ni ma nor ba de bzhin nyid kyi dpal te/ de ni 'jam dpal lo/ /bcom ldan 'das/ 'di ni chos kyi dbyings kyi dpal te/ de ni 'jam dpal</text></item>
<item><p>452b5</p><section>mdo sde</section><text>lo| |bcom ldan 'das/ 'di ni yang dag pa'i mtha'i dpal te/ de ni 'jam dpal lo/ /bcom ldan 'das/ 'di ni dam pa'i dpal te/ de ni 'jam dpal lo/ /bcom</text></item>
<item><p>452b6</p><section>mdo sde</section><text>ldan 'das/ 'di ni mchog gi dpal te/ /de ni 'jam dpal lo/ /bcom ldan 'das/ 'di ni phul gyi dpal te/ de ni 'jam dpal lo/ /bcom ldan 'das/ 'di ni bla</text></item>
<item><p>452b7</p><section>mdo sde</section><text>na ma mchis pa'i dpal te/ de ni 'jam dpal lo/ /de skad ces smras pa dang / 'jam dpal gzhon nur gyur pas lha'i bu de dag la 'di skad ces smras so/ /lha'i bu dag/ chog</text></item>
<item><p>453a1</p><section>mdo sde</section><text>gi |bdag la ma rtog /rnam par ma rtog cig /kho bos ni chos gang yang dam pa zhes bya ba'am/ mchog ces bya ba'am/ phul zhes bya ba de</text></item>
<item><p>453a2</p><section>mdo sde</section><text>lta bu yang dag par rjes su ma mthong ngo / /lha'i bu dag /kho bo ni 'dod chags kyi dpal te/ de'i phyir kho bo 'jam dpal lo/ /kho bo ni zhe sdang gi dpal te/ de'i phyir kho bo</text></item>
<item><p>453a3</p><section>mdo sde</section><text>'jam dpal lo/ /kho bo ni gti mug gi dpal te/ de'i phyir kho bo 'jam dpal lo/ /lha'i bu dag /kho bo ni 'dod chags las yongs su 'das pa ma yin/ zhe sdang las</text></item>
<item><p>453a4</p><section>mdo sde</section><text>yongs su 'das pa ma yin/ gti mug las yongs su 'das pa ma yin te/ lha'i bu dag /byis pa so so'i skye bo dag ni 'da' zhing yongs su 'da' ba dang / rnam par 'da'</text></item>
<item><p>453a5</p><section>mdo sde</section><text>ba dag byed kyi/ byang chub sems dpa' rnams ni chos gang la'ang 'pho ba'am/ 'gro ba'am/ 'da' ba med do/ /lha'i bu rnams kyis smras pa/ 'jam dpal/ 'o na/</text></item>
<item><p>453a6</p><section>mdo sde</section><text>byang chub sems dpa' rnams sangs rgyas kyi chos rnams rnam par mi gnon tam/ sa bcu rjes su mi gnon tam/ 'jam dpal gyis smras pa/ lha'i bu dag /de ji</text></item>
<item><p>453a7</p><section>mdo sde</section><text>snyam du sems/ sgyu mas sprul pa'i sems dang / sems las byung ba dag sangs rgyas kyi chos rnam par gnon cing sa bcu rjes su gnon pa yod dam/ lha'i bu rnams</text></item>
<item><p>453b1</p><section>mdo sde</section><text>kyis smras pa/ 'jam dpal/ sgyu ma'i skyes bu la gnas kyang med na/ sangs rgyas kyi chos rnam par gnon pa'am/ sa rjes su gnon pa lta ga la yod/ 'jam dpal</text></item>
<item><p>453b2</p><section>mdo sde</section><text>gyis smras pa/ lha'i bu dag /de bzhin du chos thams cad ni sgyu ma lta bu ste/ de dag ni gnon pa med/ rnam par gnon pa med/ yongs su gnon pa med de 'da' ba med do/ /</text></item>
<item><p>453b3</p><section>mdo sde</section><text>lha'i bu dag gis smras pa/ 'o na/ 'jam dpal/ khyod byang chub mngon par rdzogs par 'tshang rgya bar mi 'gyur ram/ 'jam dpal gyis smras pa/ lha'i bu dag /de ji snyam du</text></item>
<item><p>453b4</p><section>mdo sde</section><text>sems/ byis pa so so'i skye bo 'dod chags kyis kun nas glags pa zhig byang chub kyi snying por 'dug na thams cad mkhyen pa'i ye shes dang ldan par 'gyur ram/</text></item>
<item><p>453b5</p><section>mdo sde</section><text>lha'i bu dag gis smras pa/ ci 'jam dpal/ 'o na/ khyod 'dod chags kyis kun nas glags pa'i byis pa so so'i skye bo yin nam/ 'jam dpal gyis smras pa/ lha'i bu</text></item>
<item><p>453b6</p><section>mdo sde</section><text>dag |de de bzhin te/ bdag ni 'dod chags kyis kun nas glags pa'o/ /zhe sdang gis kun nas glags pa'o/ /gti mug gis kun nas glags pa'o/ /bdag ni mu</text></item>
<item><p>453b7</p><section>mdo sde</section><text>stegs can gzhan no/ /log pa la zhen pa'o/ /lha'i bu dag gis smras pa/ 'jam dpal/ ci las bsams te/ de skad du/ bdag ni 'dod chags kyis kun nas glags</text></item>
<item><p>454a1</p><section>mdo sde</section><text>pa'o| |zhe sdang gis kun nas glags pa'o/ /gti mug gis kun nas glags pa'o zhes smra/ 'jam dpal gyis smras pa/ lha'i bu dag /de ni</text></item>
<item><p>454a2</p><section>mdo sde</section><text>ji ltar mi gnas pa'i tshul gyis 'dod chags dang / zhe sdang dang / gti mug gi ngo bo nyid la gnas pa'i phyir/ ji ltar phyogs bcu kun tu gnas med pa de ltar gnas</text></item>
<item><p>454a3</p><section>mdo sde</section><text>so| |lha'i bu dag gis smras pa/ 'jam dpal/ khyod ji ltar mu stegs can gzhan zhes bya ba yin/ smras pa/ lha'i bu dag /kho bo ni mu stegs can gzhan du mi 'gro</text></item>
<item><p>454a4</p><section>mdo sde</section><text>ste| de'i phyir mu stegs can gzhan zhes bya'o/ /lha'i bu dag gis smras pa/ 'jam dpal/ khyod ji ltar log pa la zhen ces bya/ 'jam dpal gyis smras pa/ lha'i</text></item>
<item><p>454a5</p><section>mdo sde</section><text>bu dag /kho bos ni chos thams cad log par shes te/ yang dag pa ma yin zhing nor ba yongs su brtags par khong du chud pas/ de'i phyir kho bo ni log pa</text></item>
<item><p>454a6</p><section>mdo sde</section><text>la zhen pa'o/ /de nas de'i tshe lha'i bu stong phrag bcu po de dag gis/ 'jam dpal gyis bstan pa de thos nas/ mi skye ba'i chos la bzod pa thob par gyur to/ /</text></item>
<item><p>454a7</p><section>mdo sde</section><text>'di skad ces kyang smras te/ rdo rje'i tshig dang / sa bon gyi tshig dang / phur pa'i tshig rnam pa 'di lta bu dag gang gi rna lam du grag par gyur pa de dag kyang thob</text></item>
<item><p>454b1</p><section>mdo sde</section><text>par bya ba legs par thob pa yin na/ gang gis thos nas mos par gyur pa dang / yid ches pa dang / lung 'bog pa dang / kha ton byed pa dang / 'dzin pa dang / klog pa dang /</text></item>
<item><p>454b2</p><section>mdo sde</section><text>ston pa dang / de bzhin nyid du nan tan byed pa lta smos kyang ci dgos te/ de dag ni thogs pa med pa'i spobs pa rjes su thob par 'gyur ro/ /chos thams cad la snang ba thob</text></item>
<item><p>454b3</p><section>mdo sde</section><text>par 'gyur ro/ /tshul gcig tu bstan pa la mkhas par 'gyur ro/ /chos thams cad kyang sangs rgyas kyi chos dang sbyor bar 'gyur ro// //bam po</text></item>
<item><p>454b4</p><section>mdo sde</section><text>gsum pa ste tha ma/ de nas bcom ldan 'das la lha'i bu pad+mo rnam par rol pa'i mngon par shes pas 'di skad ces gsol to/ /bcom ldan 'das/ dus slad</text></item>
<item><p>454b5</p><section>mdo sde</section><text>ma la byang chub sems dpa' rnams kyis rnam pa 'di lta bu'i chos thos na/ mi 'jigs/ mi dngang / skrag par mi 'gyur ba dang / sgra thams cad rtogs par</text></item>
<item><p>454b6</p><section>mdo sde</section><text>'tshal bar 'gyur ba dang / thogs pa ma mchis shing / the tshom ma mchis par bgyi ba'i slad du sgra dang / tshig la 'jug pa'i rig pa bstan du gsol/ de skad ces gsol</text></item>
<item><p>454b7</p><section>mdo sde</section><text>pa dang / bcom ldan 'das kyis lha'i bu pad+mo rnam par rol pa'i mngon par shes pa la 'di skad ces bka' stsal to/ /lha'i bu/ khyod la gnas de dris pas ci zhig bya/ chog</text></item>
<item><p>455a1</p><section>mdo sde</section><text>mod /sgra dang / skad la 'jug pa'i rig pa de ni las dang po pa'i byang chub sems dpas shes pa'am/ khong du chud pa'am/ bsam pa'am</text></item>
<item><p>455a2</p><section>mdo sde</section><text>gzhal ba'am/ dpyad par sla ba ma yin no/ /de ni byang chub sems dpa' las dang po pa'i mdun du brjod par bya ba ma yin te/ lha'i bu/ sgra dang / skad la</text></item>
<item><p>455a3</p><section>mdo sde</section><text>'jug pa'i khong du chud pa'i byang chub sems dpa' sems dpa' chen po ni gal te bskal pa gang+gA'i klung gi bye ma snyed du log pa'i tshig yang dag pa ma yin pa'i</text></item>
<item><p>455a4</p><section>mdo sde</section><text>ngag dag gis mi snyan pa brjod de/ spyos pas de la khong khro ba'i sems mi skyed do/ /gal te bskal pa gang+gA'i klung gi bye ma snyed du bde ba'i yo byad gos dang /</text></item>
<item><p>455a5</p><section>mdo sde</section><text>zas dang / mal cha dang / nad kyi rkyen rtsi dang / yo byad thams cad kyis rim gror byas/ bkur sti byas/ bsti stang du byas/ mchod pa byas kyang de la</text></item>
<item><p>455a6</p><section>mdo sde</section><text>chags pa'i sems mi 'byung ste/ lha'i bu/ 'di lta ste/ dper na/ dgra bcom pa/ zag pa zad pa ni chags par bya ba'i gnas kyi chos thams cad la'ang chags</text></item>
<item><p>455a7</p><section>mdo sde</section><text>par mi 'gyur/ khong khro bar bya ba'i gnas kyi chos thams cad la'ang khong khro bar mi 'gyur ro/ /lha'i bu/ de bzhin du sgra dang / skad la 'jug pa khong du chud pa'i</text></item>
<item><p>455b1</p><section>mdo sde</section><text>byang chub sems dpa' yang bskal pa gang+gA'i klung gi bye ma snyed du bde ba'i yo byad thams cad kyis rim gror byas kyang / de la chags pa'i sems mi bskyed do/ /bskal</text></item>
<item><p>455b2</p><section>mdo sde</section><text>pa gang+gA'i klung gi bye ma snyed du log pa yang dag pa ma yin pa'i tshig gis mi snyan par brjod de/ spyos kyang khong khro ba'i sems mi bskyed do/ /lha'i bu/ de ltar sgra dang /</text></item>
<item><p>455b3</p><section>mdo sde</section><text>skad la 'jug pa khong du chud pa'i byang chub sems dpa' ni thob pa dang / ma thob pa dang / grags pa dang / ma grags pa dang / bstod pa dang / smad pa dang / bde ba</text></item>
<item><p>455b4</p><section>mdo sde</section><text>dang | sdug bsngal thams cad kyis mi bskyod mi 'phrogs te/ 'jig rten gyi chos thams cad zil gyis gnon cing / ri'i rgyal po ltar mi bsgul bar gnas so/ /de skad</text></item>
<item><p>455b5</p><section>mdo sde</section><text>ces bka' stsal pa dang / bcom ldan 'das la lha'i bu pad+mo rnam par rol pa'i mngon par shes pas 'di skad ces gsol to/ /bcom ldan 'das/ 'on kyang ma</text></item>
<item><p>455b6</p><section>mdo sde</section><text>byung ba'i dus na/ byang chub sems dpa' 'du shes sbyangs pa/ 'du shes byang ba gang ji snyed cig 'byung bar 'gyur ba de dag gis/ sgra dang / skad la 'jug pa'i rig pa 'di</text></item>
<item><p>455b7</p><section>mdo sde</section><text>thos na/ rang gi skyon yang rtogs par 'gyur/ gzhan la yang ston par 'gyur na/ bcom ldan 'das/ sgra dang / skad la 'jug pa'i rig pa bshad du gsol/ de skad ces</text></item>
<item><p>456a1</p><section>mdo sde</section><text>gsol pa dang / bcom ldan 'das kyis lha'i bu pad+mo rnam par rol pa'i mngon par shes pa la 'di skad ces bka' stsal to/ /lha'i bu/ de bas</text></item>
<item><p>456a2</p><section>mdo sde</section><text>na shin tu legs par nyon la yid la zungs shig dang / don 'di ngas khyod la bshad do/ /bcom ldan 'das/ de de ltar bgyi'o zhes nas/ lha'i bu pad+mo rnam par rol</text></item>
<item><p>456a3</p><section>mdo sde</section><text>pa'i mngon par shes pa bcom ldan 'das kyis bka' stsal pa ltar nyan to/ /bcom ldan 'das kyis de la 'di skad ces bka' stsal to/ /lha'i bu/ gal te byang</text></item>
<item><p>456a4</p><section>mdo sde</section><text>chub sems dpa' 'dod chags kyi sgra la nyes pa'i 'du shes su 'gyur zhing 'dod chags dang bral ba'i sgra la chags pa'i 'du shes su 'gyur na/ sangs rgyas kyi chos</text></item>
<item><p>456a5</p><section>mdo sde</section><text>rnams la mi slob bo/ /zhe sdang gi sgra la kha na ma tho ba'i 'du shes su 'gyur zhing / zhe sdang dang bral ba'i sgra la legs pa'i 'du shes su 'gyur na/ sangs rgyas kyi chos</text></item>
<item><p>456a6</p><section>mdo sde</section><text>rnams la mi slob bo/ /gti mug gi sgra la kha na ma tho ba'i 'du shes su 'gyur zhing / gti mug dang bral ba'i sgra la legs pa'i 'du shes su 'gyur na/ sangs rgyas kyi</text></item>
<item><p>456a7</p><section>mdo sde</section><text>chos rnams la mi slob po/ /'dod pa chung ba'i sgra la chags shing 'dod pa che ba'i sgra la khong khro na/ sgra dang / skad la 'jug pa'i rig pa la mi slob bo/ /cho ga shes pa'i sgra</text></item>
<item><p>456b1</p><section>mdo sde</section><text>la chags shing / chog mi shes pa'i sgra la khong khro na/ sgra dang / skad la 'jug pa'i rig pa la mi slob bo/ /sdom pa'i sgra la chags shing / mi sdom pa'i sgra la khong khro na/</text></item>
<item><p>456b2</p><section>mdo sde</section><text>sgra dang / skad la 'jug pa'i rig pa la mi slob bo/ /gcig pur dga' ba'i sgra la chags shing / skye bo phal po che'i sgra la khong khro na/ sgra dang / skad la 'jug pa'i rig pa la mi slob</text></item>
<item><p>456b3</p><section>mdo sde</section><text>bo| |sangs rgyas kyi sgra la chags shing / mu stegs can gyi sgra la khong khro na/ sgra dang / skad la 'jug pa'i rig pa la mi slob bo/ /tshangs par spyod pa'i sgra la zhen cing / tshangs</text></item>
<item><p>456b4</p><section>mdo sde</section><text>par mi spyod pa'i sgra la zhe sdang na/ sgra dang / skad la 'jug pa'i rig pa la mi slob bo/ /kun nas nyon mongs pa'i sgra la khong khro zhing / rnam par byang ba'i sgra la chags na/ sgra</text></item>
<item><p>456b5</p><section>mdo sde</section><text>dang | skad la 'jug pa'i rig pa la mi slob bo/ /'bras bu la gnas pa'i sgra la chags shing / byis pa so so'i skye bo'i sgra la khong khro na/ sgra dang / skad la 'jug pa'i rig pa la</text></item>
<item><p>456b6</p><section>mdo sde</section><text>mi slob bo/ /bde ba'i sgra la chags shing / sdug bsngal gyi sgra la khong khro na/ sgra dang / skad la 'jug pa'i rig pa la mi slob bo/ /rab tu byung ba'i sgra la chags shing / khyim pa'i</text></item>
<item><p>456b7</p><section>mdo sde</section><text>sgra la khong khro na/ sgra dang / skad la 'jug pa'i rig pa la mi slob bo/ /'jig rten las 'das pa'i sgra la chags shing / 'jig rten pa'i sgra la khong khro na/ sgra dang / skad la 'jug pa'i</text></item>
<item><p>457a1</p><section>mdo sde</section><text>rig pa la mi slob bo/ /sbyin pa'i sgra la legs pa'i 'du shes su 'gyur zhing / ser sna'i sgra la khong khro ba'i 'du shes su gyur na/ sangs rgyas kyi</text></item>
<item><p>457a2</p><section>mdo sde</section><text>chos rnams la mi slob bo/ /tshul khrims kyi sgra la chags pa'i 'du shes su 'gyur zhing / tshul khrims 'chal ba'i sgra la khong khro ba'i 'du shes su 'gyur na/ sangs rgyas kyi</text></item>
<item><p>457a3</p><section>mdo sde</section><text>chos rnams la mi slob bo/ /bzod pa'i sgra la legs pa'i 'du shes su 'gyur zhing / gnod sems kyi sgra la khong khro ba'i 'du shes su 'gyur na/ sangs rgyas kyi chos</text></item>
<item><p>457a4</p><section>mdo sde</section><text>rnams la mi slob bo/ /brtson 'grus brtsams pa'i sgra la legs pa'i 'du shes su 'gyur zhing / le lo'i sgra la khong khro ba'i 'du shes su 'gyur na/ sangs rgyas kyi</text></item>
<item><p>457a5</p><section>mdo sde</section><text>chos rnams la mi slob bo/ /bsam gtan gyi sgra la legs pa'i 'du shes su 'gyur zhing / 'khrug pa'i sgra la khong khro ba'i 'du shes su gyur na/ sangs rgyas kyi chos</text></item>
<item><p>457a6</p><section>mdo sde</section><text>rnams la mi slob bo/ /shes rab kyi sgra la legs pa'i 'du shes su 'gyur zhing / shes rab 'chal pa'i sgra la khong khro ba'i 'du shes su 'gyur na/ sangs rgyas kyi chos</text></item>
<item><p>457a7</p><section>mdo sde</section><text>rnams la mi slob bo/ /nye ba'i sgra la chags shing / ring pa'i sgra la khong khro na sgra dang / skad la 'jug pa'i rig pa la mi slob bo/ /'khor ba'i sgra la kha na ma tho ba'i 'du</text></item>
<item><p>457b1</p><section>mdo sde</section><text>shes su 'gyur zhing / mya ngan las 'das pa'i sgra la legs pa'i 'du shes su 'gyur na/ sgra dang / skad la 'jug pa'i rig pa la mi slob bo/ /tshu rol gyi sgra la khong khro zhing pha</text></item>
<item><p>457b2</p><section>mdo sde</section><text>rol gyi sgra la chags na/ sgra dang / skad la 'jug pa'i rig pa la mi slob bo/ /grong gi sgra la kha na ma tho bar 'du shes par gyur cing / dgon pa'i sgra la chags par gyur na/ sgra</text></item>
<item><p>457b3</p><section>mdo sde</section><text>dang / skad la 'jug pa'i rig pa la mi slob bo/ /gcig pur spyod pa'i sgra la chags shing / 'du 'dzir spyod pa'i sgra la khong khro na/ sgra dang / skad la 'jug pa'i rig pa la mi slob bo/ /</text></item>
<item><p>457b4</p><section>mdo sde</section><text>dge slong gi spyod pa la chags shing / khyim pa'i spyod pa la khong khro na/ sgra dang / skad la 'jug pa'i rig pa la mi slob bo/ /spyod lam gyi bya ba la chags shing / spyod lam ma yin</text></item>
<item><p>457b5</p><section>mdo sde</section><text>pa'i bya ba la khong khro na/ sangs rgyas kyi chos rnams la mi slob bo/ /tshul du shis pa la chags shing / tshul du mi shis pa la khong khro na/ sangs rgyas kyi chos rnams la mi slob</text></item>
<item><p>457b6</p><section>mdo sde</section><text>bo| |tshul khrims kyi spyod pa la chags shing / tshul khrims 'chal ba'i spyod pa la khong khro na/ sangs rgyas kyi chos rnams la mi slob bo/ /ma 'dres pa'i spyod pa la chags shing</text></item>
<item><p>457b7</p><section>mdo sde</section><text>'dres pa'i spyod pa la khong khro na/ sangs rgyas kyi chos rnams la mi slob bo/ /'dod chags dang bral ba'i spyod pa la chags shing / 'dod chags kyi spyod pa la khong khro na /sangs</text></item>
<item><p>458a1</p><section>mdo sde</section><text>rgyas kyi chos rnams la mi slob bo/ /zhe sdang med pa'i 'du shes la chags shing / zhe sdang gi 'du shes la khong khro na/ sangs rgyas kyi chos rnams la</text></item>
<item><p>458a2</p><section>mdo sde</section><text>mi slob bo/ /gti mug dang bral ba'i 'du shes la chags shing / gti mug gi 'du shes la khong khro na/ sangs rgyas kyi chos rnams la mi slob bo/ /stong pa nyid la chags shing /</text></item>
<item><p>458a3</p><section>mdo sde</section><text>dmigs pa la khong khro na/ sangs rgyas kyi chos rnams la mi slob bo/ /mtshan ma med pa la chags shing / mtshan ma la khong khro na/ sangs rgyas kyi chos rnams la mi slob bo/ /</text></item>
<item><p>458a4</p><section>mdo sde</section><text>smon pa med pa la chags shing / smon pa la khong khro na/ sangs rgyas kyi chos rnams la mi slob bo/ /byang chub sems dpa'i spyod pa la chags shing / nyan thos dang / rang sangs</text></item>
<item><p>458a5</p><section>mdo sde</section><text>rgyas kyi spyod pa la khong khro na/ sangs rgyas kyi chos rnams la mi slob bo/ /byang chub sems dpa' la ltung bas rgol na/ byang chub las ring du 'gyur te/ las kyi sgrib pa yongs</text></item>
<item><p>458a6</p><section>mdo sde</section><text>su 'dzin to/ /spyod pa la 'phya na byang chub las ring du 'gyur ro/ /spyod lam gyis rgol na byang chub las ring du 'gyur ro/ /gal te byang chub sems dpas byang chub sems</text></item>
<item><p>458a7</p><section>mdo sde</section><text>dpa' la dma' ba'i 'du shes bskyed de/ bdag la che ba'i 'du shes bskyed na bdag la rma 'byung ste/ las kyi sgrib pa'ang yongs su 'dzin to/ /'di la byang chub sems dpas</text></item>
<item><p>458b1</p><section>mdo sde</section><text>byang chub sems dpa' la gdams shing rjes su bstan na ston pa'i 'du shes nye bar bzhag ste/ gdams shing rjes su bstan par bya'o/ /gal te des byang chub yongs su btang</text></item>
<item><p>458b2</p><section>mdo sde</section><text>zhe na/ byang chub sems dpas byang chub sems dpa' la brnyas pa'i sems bskyed par mi bya'o/ /lha'i bu/ byang chub sems dpa'i dge ba'i rtsa ba rnams ni ji ltar byang chub sems</text></item>
<item><p>458b3</p><section>mdo sde</section><text>dpa' gnyis pa la brten te/ 'chad par 'gyur ba de ltar gang gis kyang yongs su 'chad par mi 'gyur ro/ /lha'i bu/ de lta bas na byang chub sems dpa'i dge ba'i rtsa ba thams cad</text></item>
<item><p>458b4</p><section>mdo sde</section><text>yongs su bsrung bar 'dod cing / las kyi sgrib pa thams cad yongs su spyad par 'dod pa dang / chos thams cad la sgrib pa med pa myur du thob par 'dod pas nyin lan gsum mtshan lan</text></item>
<item><p>458b5</p><section>mdo sde</section><text>gsum du byang chub sems dpa'i theg pa pa thams cad la phyag bya'o/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das</text></item>
<item><p>458b6</p><section>mdo sde</section><text>kyis ji skad gsungs pa'i don bdag gis 'tshal te/ 'dod chags kyi sgra dang / sangs rgyas kyi sgra de ni mtshungs pa'o/ /zhe sdang gi sgra dang / sangs rgyas kyi sgra de ni mtshungs pa'o/ /</text></item>
<item><p>458b7</p><section>mdo sde</section><text>gti mug gi sgra dang / sangs rgyas kyi sgra de ni mtshungs pa'o/ /mu stegs can gyi sgra dang / sangs rgyas kyi sgra de ni mtshungs pa'o/ /'dod pa chung ba'i sgra dang / 'dod pa che ba'i sgra de ni</text></item>
<item><p>459a1</p><section>mdo sde</section><text>mtshungs pa'o/ /chog shes pa'i sgra dang / chog mi shes pa'i sgra de ni mtshungs pa'o/ /sdom pa'i sgra dang / mi sdom pa'i sgra de ni mtshungs pa'o/ gcig</text></item>
<item><p>459a2</p><section>mdo sde</section><text>pur dga' ba'i sgra dang / 'du 'dzi'i sgra de ni mtshungs pa'o/ /tshu rol gyi sgra dang / pha rol gyi sgra de ni mtshungs pa'o/ /ring ba'i sgra dang / nye ba'i sgra de ni mtshungs pa'o/ /'khor</text></item>
<item><p>459a3</p><section>mdo sde</section><text>ba'i sgra dang / mya ngan las 'das pa'i sgra de ni mtshungs pa'o/ /grong gi sgra dang / dgon pa'i sgra de ni mtshungs pa'o/ /sbyin pa'i sgra dang / ser sna'i sgra de ni mtshungs pa'o/ /tshul</text></item>
<item><p>459a4</p><section>mdo sde</section><text>khrims kyi sgra dang / tshul khrims 'chal pa'i sgra de ni mtshungs pa'o/ /bzod pa'i sgra dang / gnod sems kyi sgra de ni mtshungs pa'o/ /brtson 'grus kyi sgra dang / le lo'i sgra</text></item>
<item><p>459a5</p><section>mdo sde</section><text>de ni mtshungs pa'o/ /bsam gtan gyi sgra dang / 'khrug pa'i sgra de ni mtshungs pa'o/ /shes rab kyi sgra dang / shes rab 'chal ba'i sgra de ni mtshungs pa'o/ /de nas</text></item>
<item><p>459a6</p><section>mdo sde</section><text>lha'i bu pad+mo rnam par rol pa'i mngon par shes pas 'jam dpal gzhon nur gyur pa la 'di skad ces smras so/ /'jam dpal/ ci'i phyir na de dag mtshungs zhes</text></item>
<item><p>459a7</p><section>mdo sde</section><text>bya| 'jam dpal gyis smras pa/ lha'i bu/ 'dod chags kyi sgra la khyod ji ltar sems/ lha'i bus smras pa/ brag ca dang 'dra bar shes so/ /'jam dpal gyis smras</text></item>
<item><p>459b1</p><section>mdo sde</section><text>pa| lha'i bu/ 'o na sangs rgyas kyi sgra khyod kyis ji ltar shes/ lha'i bus smras pa/ 'jam dpal/ de'ang sgra brnyan gyis mnyam pa nyid las ma 'das pa'o/ /'jam dpal</text></item>
<item><p>459b2</p><section>mdo sde</section><text>gyis smras pa/ lha'i bu/ rnam grangs nges kyang khyod kyis 'di ltar de dag ni mtshungs pa yin par rig par bya'o/ /de nas bcom ldan 'das kyis 'jam dpal gzhon nur gyur pa la</text></item>
<item><p>459b3</p><section>mdo sde</section><text>'di skad ces bka' stsal to/ /'jam dpal/ khyod sngon las dang po pa'i sa la gnas shing 'di lta bu'i tshul khong du ma chud pa'i tshe/ las kyi sgrib pa ji lta bu dag mngon par</text></item>
<item><p>459b4</p><section>mdo sde</section><text>'du byed pa lung ston cig dang / 'jam dpal/ des ma 'ongs pa'i dus na/ byang chub sems dpar dam 'cha' ba ji srid cig 'byung bar 'gyur ba de dag kyang / de lta bu'i</text></item>
<item><p>459b5</p><section>mdo sde</section><text>las kyi sgrib pa thos pa dang / rang rang srung bar 'gyur ro/ /de skad ces bka' stsal pa dang / bcom ldan 'das la 'jam dpal gzhon nur gyur pas 'di skad ces gsol</text></item>
<item><p>459b6</p><section>mdo sde</section><text>to| |ci sman/ bcom ldan 'das/ gal te de ltar de lta bu'i sug las kyi sgrib pa'i nongs pa thos na/ yid mi bde bar yang 'gyur la su ga las kyi sgrib pa rnam par dag pa thob tu</text></item>
<item><p>459b7</p><section>mdo sde</section><text>lags kyang / chos thams cad la sgrib pa 'thob par 'gyur lags pa snyam/ bcom ldan 'das/ sngon 'das pa'i dus na/ bskal pa grangs ma mchis pa shin tu bgrang ba</text></item>
<item><p>460a1</p><section>mdo sde</section><text>las 'das pa/ yangs pa/ tshad ma mchis pa/ bsam gyis mi khyab pa de'i pha rol/ de'i mang pha rol de'i dus de'i tshe na/ de bzhin gshegs</text></item>
<item><p>460a2</p><section>mdo sde</section><text>pa dgra bcom pa yang dag par rdzogs pa'i sangs rgyas seng ge'i ro rnga sgra'i rgyal po zhes bgyi ba/ rig pa dang rkang par ldan pa/ bde bar gshegs pa/ 'jig rten</text></item>
<item><p>460a3</p><section>mdo sde</section><text>mkhyen pa/ bla na med pa/ skyes bu 'dul ba'i kha lo sgyur ba/ lha dang / mi rnams kyi ston pa/ sangs rgyas bcom ldan 'das 'jig rten du byung ste/ de bzhin gshegs pa</text></item>
<item><p>460a4</p><section>mdo sde</section><text>de'i sku tshe'i tshad ni dgung lo bye ba khrag khrig brgya phrag stong du gyur to/ /theg pa ni gsum gyis sems can rnams yongs su mya ngan las 'da' bar gyur to/ /'jig rten</text></item>
<item><p>460a5</p><section>mdo sde</section><text>gyi khams de'i ming ni snang ba chen po can zhes bgyi ste/ 'jig rten gyi khams de na zhugs shing ngam/ ldum bu gang ji snyed pa de dag thams cad kyang rin po che sna bdun</text></item>
<item><p>460a6</p><section>mdo sde</section><text>gyi rgyu las grub par gyur te/ zhugs shing de dag las kyang de lta bu'i sgra 'byung ste/ gang 'di stong pa nyid kyi sgra dang / mtshan ma ma mchis pa'i sgra dang / smon pa ma</text></item>
<item><p>460a7</p><section>mdo sde</section><text>mchis pa'i sgra dang / skye ba ma mchis pa'i sgra dang / dngos po ma mchis pa'i sgra dang / mtshan nyid ma mchis pa'i sgra dang / rnam pa de lta bu'i sgra dag 'byung ste/ sgra 'byung</text></item>
<item><p>460b1</p><section>mdo sde</section><text>pa de dag gis sems can de dag mngon par rtogs pa 'thob par gyur to/ /de bzhin gshegs pa de'i nyan thos kyi tshogs dang po ni dge slong bye ba dgu bcu rtsa dgu'i</text></item>
<item><p>460b2</p><section>mdo sde</section><text>tshogs su gyur te/ thams cad kyang dgra bcom pa/ zag pa zad pa/ khur bor pa/ rang gi don rjes su thob pa/ srid par sbyor ba yongs su bas pa/ bka' yang dag pas sems</text></item>
<item><p>460b3</p><section>mdo sde</section><text>shin tu rnam par grol ba sha stag gi tshogs su gyur to/ /tshogs gnyis pa ni dge slong bye ba phrag dgu bcu rtsa drug gi tshogs su gyur to/ /tshogs gsum pa ni dge slong bye ba</text></item>
<item><p>460b4</p><section>mdo sde</section><text>phrag dgu bcu rtsa gsum gyi tshogs su gyur to/ /tshogs bzhi pa ni dge slong bye ba phrag dgu bcu'i tshogs su gyur te/ thams cad kyang dgra bcom pa/ zag pa zad pa/ khur bor</text></item>
<item><p>460b5</p><section>mdo sde</section><text>pa| rang gi don rjes su thob pa/ srid par sbyor ba yongs su bas pa/ bka' yang dag pas sems shin tu rnam par grol ba sha stag gi tshogs su gyur to/ /byang chub sems</text></item>
<item><p>460b6</p><section>mdo sde</section><text>dpa'i tshogs kyang grangs de snyed du gyur te/ thams cad kyang mi skye ba'i chos kyi bzod pa dang ldan pa tshul sna tshogs pa bsgrub pa la mkhas pa/ sangs rgyas bye ba khrag khrig brgya stong</text></item>
<item><p>460b7</p><section>mdo sde</section><text>mang po bsnyen bkur ba/ sangs rgyas kyi zhing bye ba khrag khrig brgya stong mang por rnam par grags pa/ sems can bye ba khrag khrig brgya stong mang po yang dag par sgrol pa/ sgo mtha'</text></item>
<item><p>461a1</p><section>mdo sde</section><text>yas pa'i gzungs rab tu thob pa/ ting nge 'dzin bye ba khrag khrig brgya stong mngon par bsgrub pa la mkhas pa sha stag gi tshogs su gyur to/ de</text></item>
<item><p>461a2</p><section>mdo sde</section><text>ma lags pa'i byang chub sems dpa' sems dpa' chen po las dang po pa dang / theg pa la gsar du zhugs pa rnams lta ci smos kyang ci 'tshal te/ de bzhin</text></item>
<item><p>461a3</p><section>mdo sde</section><text>gshegs pa de'i sangs rgyas kyi zhing gi rgyan du gyur pa de dag ni tshig gis brjod par sla ba ma lags so/ /de bzhin gshegs pa de yongs su mya ngan las 'das</text></item>
<item><p>461a4</p><section>mdo sde</section><text>nas dam pa'i chos ni dgung lo stong phrag drug cu'i bar du gnas par 'gyur te/ zhugs shing de dag las kyang sgra de dag de slan chad mi 'byung bar gyur to/ /bcom ldan</text></item>
<item><p>461a5</p><section>mdo sde</section><text>'das/ de'i tshe dge slong byang chub sems dpa' chos smra ba rab tu dga' ba'i dbang po zhes bgyi ba byung ste/ bcom ldan 'das/ byang chub sems dpa' rab tu dga' ba'i</text></item>
<item><p>461a6</p><section>mdo sde</section><text>dbang po de ni sngon spyod spyod pa ste/ spyod lam bcos mi 'tshal ba 'jig rten pa'i chos thams cad las slar log pa ma mchis pa ste/ sems can de dag kyang dbang po rno zhing phye</text></item>
<item><p>461a7</p><section>mdo sde</section><text>btsam gyis 'tshal la zab mo la mos pa sha stag ste/ de ni sems can de dag la 'dod pa chung ba'i bsngags pa'ang mi brjod/ chog shes pa dang / sdom pa dang / gcig pur dga'</text></item>
<item><p>461b1</p><section>mdo sde</section><text>pa'i bsngags pa'ang mi brjod/ 'du 'dzi ma mchis pa'i bsngags pa'ang mi brjod cing / des sems can de dag la chos thams cad ni 'dod chags kyi ngo bo nyid do zhes bgyi bar bstan/ chos</text></item>
<item><p>461b2</p><section>mdo sde</section><text>thams cad ni zhe sdang gi ngo bo nyid do zhes bgyi bar bstan/ chos thams cad ni gti mug gi ngo bo nyid do zhes bgyi bar bstan/ chos thams cad ni sgrib pa med pa'o zhes bgyi bar bstan</text></item>
<item><p>461b3</p><section>mdo sde</section><text>to| |des thabs des spyod pa thams cad kyang mtshan nyid gcig pa'o zhes bgyi bar bstan nas/ sems can thabs de lta bus bstan pa de dag kyang byang chub sems dpa' de'i spyod</text></item>
<item><p>461b4</p><section>mdo sde</section><text>pa la mi dga' bar ma gyur te/ khong khro ba'i sems ma mchis pa de dag bzod pa'i sa thob par gyur/ de bzhin gshegs pa'i bstan pa la'ang mi phyed cing nges par gyur to/ /de'i tshe</text></item>
<item><p>461b5</p><section>mdo sde</section><text>dge slong byang chub sems dpa' chos smra ba rgyal ba'i blo gros zhes bgyi ba byung ste/ bcom ldan 'das/ chos smra ba rgyal ba'i blo gros zhes bgyi ba de ni bsam gtan bzhi thob pa/</text></item>
<item><p>461b6</p><section>mdo sde</section><text>gzugs ma mchis pa'i snyoms par 'jug pa bzhi thob pa ste/ sbyangs pa'i yon tan bcu gnyis kyang yang dag par blangs te/ gnas par gyur to/ /bcom ldan 'das/ byang chub sems</text></item>
<item><p>461b7</p><section>mdo sde</section><text>dpa' rgyal ba'i blo gros kyis 'dul bar gyur pa de dag ni skyon 'dzin cing skyon brjod pa/ blo mi brtan pa sha stag tu gyur te/ bcom ldan 'das/ de nas byang chub sems dpa' rgyal ba'i blo</text></item>
<item><p>462a1</p><section>mdo sde</section><text>gros bsod snyoms la spyod pa zhig gi tshe/ ma rig nas byang chub sems dpa' rab tu dga' ba'i dbang po'i bslang ba'i grong der mchis te/ des de na khyim</text></item>
<item><p>462a2</p><section>mdo sde</section><text>bdag gi bu'i gnas shig mchis par mthong nas/ khyim bdag gi bu gang na ba der mchis nas phyin pa dang / stan bting ba la mchis te/ khyim bdag gi bu de la 'dod pa chung</text></item>
<item><p>462a3</p><section>mdo sde</section><text>ba'i bka' mchid brjod/ chog shes pa'i bka' mchid brjod/ sdom pa'i bka' mchid brjod/ 'du 'dzi'i nongs pa brjod/ gcig pur dga' ba'i bsngags pa brjod/</text></item>
<item><p>462a4</p><section>mdo sde</section><text>'du 'dzi ma mchis pa'i bsngags pa brjod nas/ khyim bdag gi bu de'i mdun du byang chub sems dpa' rab tu dga' ba'i dbang po la mi snyan pa brjod pa dge slong des</text></item>
<item><p>462a5</p><section>mdo sde</section><text>ni skye bo mang po log par bstan to/ /dge slong des ni skye bo mang po log par lta bar byas so/ /dge slong de ni 'du 'dzi'i nang na rnam par spyod pa ste/ 'dod chags ni sgrib</text></item>
<item><p>462a6</p><section>mdo sde</section><text>pa med do zhes ston to/ /zhe sdang ni sgrib pa med do zhes ston to/ /gti mug ni sgrib pa med do zhes ston to/ /chos thams cad ni sgrib pa med pa zhes ston to zhes brjod pa dang /</text></item>
<item><p>462a7</p><section>mdo sde</section><text>khyim bdag gi bu de'ang dbang po rno ba bzod pa thob pa zhig ste/ des dge slong de la smras pa/ btsun pa khyod kyis 'dod chags ji ltar mkhyen/ des smras pa/ khyim bdag gi bu/</text></item>
<item><p>462b1</p><section>mdo sde</section><text>'dod chags ni kun nas nyon mongs par shes so/ /smras pa/ btsun pa/ 'o na/ 'dod chags de nang na mchis sam/ phyi rol na mchis/ smras pa/ 'dod chags ni nang na'ang med/ phyi</text></item>
<item><p>462b2</p><section>mdo sde</section><text>rol na'ang med do/ /smras pa/ btsun pa/ de ltar 'dod chags nang na'ang ma mchis/ phyi rol na'ang ma mchis/ shar phyogs na'ang ma mchis/ lho phyogs na'ang ma mchis/</text></item>
<item><p>462b3</p><section>mdo sde</section><text>nub phyogs na'ang ma mchis/ byang phyogs na'ang ma mchis/ steng na'ang ma mchis/ 'og na'ang ma mchis/ phyogs mtshams rnams na'ang ma mchis te/ de lta lags na de</text></item>
<item><p>462b4</p><section>mdo sde</section><text>ni ma skyes pa lags te/ gang ma skyes pa de la kun nas nyon mongs pa'am/ rnam par byang ba'ang ci zhig mchis/ de nas dge slong rgyal ba'i blo gros kyis bstan pa de thos nas 'khrug</text></item>
<item><p>462b5</p><section>mdo sde</section><text>te shin tu mi dga' nas/ bsod snyoms kyang ma blangs par stan las langs te mchis so/ /'di skad kyi tshig brjod de/ kye ma dge slong des ni/ skye bo mang po log par bstan to zhes kyang brjod</text></item>
<item><p>462b6</p><section>mdo sde</section><text>nas de khyim de nas byung ste/ dgon pa logs su mchis so/ /de slad kyis gtsug lag khang du mchis nas dge slong lhag ma rnams la'ang bsgo/ dge 'dun gyi nang du'ang dge slong de</text></item>
<item><p>462b7</p><section>mdo sde</section><text>mthong nas/ 'di skad du/ dge slong 'di ni skye bo mang po log par ston cing / dge slong 'di ni skye bo mang po log par lta bar byed de/ 'di ni 'dod chags sgrib pa med do zhes ston</text></item>
<item><p>463a1</p><section>mdo sde</section><text>to| |zhe sdang sgrib pa med do zhes ston to/ /gti mug sgrib pa med do zhes ston to/ /chos thams cad sgrib pa med do zhes ston to zhes bgyis so/ /</text></item>
<item><p>463a2</p><section>mdo sde</section><text>de nas byang chub sems dpa' rab tu dga' ba'i dbang po de 'di snyam du gyur te/ dge slong 'dis ni gdon mi za bar las kyi sgrib pa bsags par gyur gor ma chag na de la</text></item>
<item><p>463a3</p><section>mdo sde</section><text>bdag gis zab mo'i gtam bya'o/ /des ni ma nus na'ang 'di'i byang chub kyi phyogs kyi chos rnams bsgom pa'i rgyu tsam du'ang 'gyur ro snyam ste/ de nas byang chub sems</text></item>
<item><p>463a4</p><section>mdo sde</section><text>dpa' rab tu dga' ba'i dbang pos/ dge slong gi dge 'dun thams cad gcig tu 'dun par bgyis nas/ de'i tshe tshigs su bcad pa 'di dag smras so/ /'dod chags</text></item>
<item><p>463a5</p><section>mdo sde</section><text>mya ngan 'das par gsungs/ /zhe sdang gti mug de bzhin te/ /byang chub de dag gnas nyid yin/ /sangs rgyas byang chub bsam mi khyab/ /'dod chags gang gis rnam</text></item>
<item><p>463a6</p><section>mdo sde</section><text>brtags pa/ /zhe sdang gti mug de bzhin te/ /sangs rgyas byang chub de la ring / /gnam dang sa gnyis ji bzhin no/ /byang chub 'dod chags gnyis ni gnyis su med/ /</text></item>
<item><p>463a7</p><section>mdo sde</section><text>'jug pa gcig pa mnyam nyid ldan pa ste/ /'di dag chos la byis pa gang 'jigs pa/ /de dag sangs rgyas byang chub ring ba yin/ /'dod chags skye min 'jig pa ma</text></item>
<item><p>463b1</p><section>mdo sde</section><text>yin te/ /sems kyang kun nas nyon mongs 'gyur ba med/ /gang zhig dmigs pa'i bdag la blo chags pa/ /'dod chags ngan song de dag ltung bar byed/ /gang zhig 'dod</text></item>
<item><p>463b2</p><section>mdo sde</section><text>chags chos kyang sangs rgyas chos/ /de dag khyad par gang yang med pa ste/ /yi ge gcig cing tshul gcig mtshan nyid med/ /de ltar shes pa bde gshegs nyid du 'gyur/ /tshul</text></item>
<item><p>463b3</p><section>mdo sde</section><text>khrims 'chal dang tshul khrims rnam brtags shing / /gang zhig tshul khrims rlom pas myos gyur pa/ /dmigs pa'i lta la rab gnas de la ni/ /byang chub med cing sangs rgyas</text></item>
<item><p>463b4</p><section>mdo sde</section><text>chos kyang med/ /gang zhig dgon pa'i gnas la rtog byed cing / /bdag la bstod byed gzhan la smod byed pa/ /dgon par lta la rab gnas de la ni/ /mtho ris med na byang</text></item>
<item><p>463b5</p><section>mdo sde</section><text>chub ga la yod/ /byang chub blta ba gnyis su med gsungs te/ /ming dang yi ge grangs dang sgra 'jug pa/ /de dag gang gis yang dag rtogs gyur pa/ /de la sangs rgyas byang chub</text></item>
<item><p>463b6</p><section>mdo sde</section><text>ring ba min/ /kun nas nyon mongs de la rnam rtog cing / /rnam byang lta la byis pa gang chags pa/ /dmigs pa'i lta la rab gnas de la ni/ /byang chub med cing sangs rgyas</text></item>
<item><p>463b7</p><section>mdo sde</section><text>chos kyang med/ /gang zhig sangs rgyas chos la 'dod skyes pa/ /de la sangs rgyas byang chub ring ba ste/ /yod min chos la 'dod pa bskyed pas na/ /de ni sdug bsngal</text></item>
<item><p>464a1</p><section>mdo sde</section><text>yongs su myong bar 'gyur/ /gang zhig 'dod chags zhe sdang mi rtog cing / /gti mug chung byas byang chub yin lta ba/ /de la sangs rgyas byang chub</text></item>
<item><p>464a2</p><section>mdo sde</section><text>ring ba min/ /bzod pa mchog kyang myur du des 'thob 'gyur/ /'dus ma byas dang 'dus byas sus mthong ba/ /de ni 'khor ba'i chos las gzhar mi 'grol/ /gang gis</text></item>
<item><p>464a3</p><section>mdo sde</section><text>khams de mnyam pa nyid rtogs pa/ /de myur skyes bu sangs rgyas mchog tu 'gyur/ /gang gis sangs rgyas chos dang sangs rgyas dag /thams cad kun tu nam yang</text></item>
<item><p>464a4</p><section>mdo sde</section><text>ma mthong na/ /chos rnams kun gyis gos pa med pa de/ /bdud bcom byang chub mngon par 'tshang yang rgya/ /su zhig sems can rnam par 'grol 'dod pa/ /</text></item>
<item><p>464a5</p><section>mdo sde</section><text>des ni sems can khams su blta mi bya/ /ma lus sems can mya ngan 'das dang 'dra/ /de ltar sus shes de ni rang byung 'gyur/ /dgon pa'i chos la gang zhig mi</text></item>
<item><p>464a6</p><section>mdo sde</section><text>snang zhing / /grong du byin na spyod lam 'chos byed pa/ /de ni 'jig rten lhar bcas rkun po ste/ /de la byang chub sangs rgyas chos rnams med/ /bdag ni sangs rgyas</text></item>
<item><p>464a7</p><section>mdo sde</section><text>'gyur zhes gang rlom pa/ /byis pa de ni gti mug dbang gis non/ /sangs rgyas chos ni nam mkha' mtshungs pa ste/ /blang dang dor ba'i sgra ni de la med/ /rgyal bas nam</text></item>
<item><p>464b1</p><section>mdo sde</section><text>yang byang chub sangs ma rgyas/ /des ni nam yang sems can dkrol ba med/ /med pa'i chos rnams brtags shing byis pa rnams/ /sangs rgyas byang chub las ni ring ba yin/ /</text></item>
<item><p>464b2</p><section>mdo sde</section><text>sems can 'di dag nyon mongs sus mthong ba/ /de la nyon mongs mtha' yas 'byung bar 'gyur/ /sems can de dag sems can med ces gsungs/ /sems can 'du shes gnas</text></item>
<item><p>464b3</p><section>mdo sde</section><text>la byang chub med/ /gang gis sems can shin tu grol mthong zhing / /'dod chags zhe sdang gti mug rtag med la/ /sems can zhi zhing rab zhi rnam zhi bar/ /gang gis shes pa de ni</text></item>
<item><p>464b4</p><section>mdo sde</section><text>mgon por gyur/ /gang gis sems can sems can med ma mthong / /yang dag nyid du sangs rgyas chos ma dmigs/ /ji ltar sems can de bzhin sangs rgyas zhes/ /de ltar sus shes</text></item>
<item><p>464b5</p><section>mdo sde</section><text>de ni mgon por gyur/ /nyon mongs rtog na nyon mongs yod par 'gyur/ /tshul bzhin lam sems de bzhin nyon mongs yod/ /nyon mongs lam du na ma yang ma brtags na/ /des ni</text></item>
<item><p>464b6</p><section>mdo sde</section><text>byang chub mi rtog sa 'thob bo/ /stong ba'i chos kyis mi mkhas gang 'jigs pa/ /de dag sangs rgyas chos las ring ba yin/ /stong nyid chos la the tshom su med pa/ /de dag sangs</text></item>
<item><p>464b7</p><section>mdo sde</section><text>rgyas byang chub 'thob par 'gyur/ /byang chub mchog thob par ni su 'dod pa/ /des ni 'dod chags chos la brtag mi bya/ /'dod chags chos kyi mtshan nyid gang yin pa/ /de dag</text></item>
<item><p>465a1</p><section>mdo sde</section><text>sangs rgyas yon tan bsam mi khyab/ /gang zhig sangs rgyas chos la mi 'jig cing / /sems dang byang chub skye ba med pa dang / /sems dang sangs</text></item>
<item><p>465a2</p><section>mdo sde</section><text>rgyas byang chub gnyis med par/ /shes par gyur na de ni mgon por 'gyur/ /sdig sems mu stegs can gyis gang brjod dang / /sangs rgyas rnams kyis gsungs gang bka'</text></item>
<item><p>465a3</p><section>mdo sde</section><text>stsal pa/ /de dag tha dad tshul gyur med pa ste/ /de ltar shes na de ni mgon por 'gyur/ /gang gis byang chub mthong zhing smon byed pa/ /de dang byang chub ring ste byang chub</text></item>
<item><p>465a4</p><section>mdo sde</section><text>med| |sangs rgyas sangs rgyas min pa mi mnyam zhe'am/ /sangs rgyas 'di zhes mi rtog mgon por 'gyur/ /gang zhig bdag ni sems can 'grel ba zhes/ /rlom na</text></item>
<item><p>465a5</p><section>mdo sde</section><text>sems can 'du shes chags rmongs pas/ /dmigs pa'i lta la rab gnas de la ni/ /byang chub med cing sangs rgyas chos kyang med/ /'dod chags nang dang phyi na mi</text></item>
<item><p>465a6</p><section>mdo sde</section><text>gnas te/ /phyogs dang phyogs mtshams gang na'ang yod pa min/ /chos rnams yod min rnam par brtag byas shing / /byis pa 'dod chags 'du shes de ltar rmongs//</text></item>
<item><p>465a7</p><section>mdo sde</section><text>sgyu ma smig rgyu brag ca lta bu ste/ /mo gsham bu dang rmi lam 'dra ba ni/ /nyon mongs 'di dag thams cad dmigs su med/ /byis pa de ltar mi shes rnam par rmongs/ /'dus</text></item>
<item><p>465b1</p><section>mdo sde</section><text>byas chos dang 'dus ma byas kyi chos/ /de dag tha dad gnyis su nam yang med/ /gang la grangs dang bgrang du med pa dag /de yi tshul gyis gnyis su med par 'jug /byis pa</text></item>
<item><p>465b2</p><section>mdo sde</section><text>gang zhig byang chub sems rlom zhing / /sangs rgyas 'gyur zhes rlom sems byed gyur na/ /chos kyi dngos nyid phyag rgya 'di bor bas/ /de la sangs rgyas chos dang byang chub med/ /</text></item>
<item><p>465b3</p><section>mdo sde</section><text>smra la gang dga' yongs rtog spyod yul can/ /smra ba'i don la rnam par mi sems shing / /ming dang legs la de bzhin chags gyur pa/ /de dag byang chub 'gyur ba the tshom yod/ /</text></item>
<item><p>465b4</p><section>mdo sde</section><text>lta ba'i rnam pa byang chub gnyis med gsungs/ /ming dang yi ge grangs dang skad 'jug pas/ /mi mkhas gang gis chos 'di ma rtogs pa/ /de dag sangs rgyas byang chub ring bar</text></item>
<item><p>465b5</p><section>mdo sde</section><text>gnas/ /ming la chags shing smra la dga' ba dang / /bdag tu lta la gang zhig gnas gyur cing / /'dod pa chung dang chog shes rnam brtags pas/ /'dod pa'i dbang gis da dung</text></item>
<item><p>465b6</p><section>mdo sde</section><text>de 'dug go /'dod chags chos las shed skyes gang 'bros pa/ /de ni 'dod chags chos las gzhar mi 'grol/ /gang gis yang dag 'dod chags chos shes na/ /'dod chags</text></item>
<item><p>465b7</p><section>mdo sde</section><text>bral ba'i 'dod chags chos shes 'gyur/ /yun ring dus su tshul khrims bsrung byas shing / /bskal ba bye bar bsam gtan bskyed byas kyang / /yang dag nyid mtha' 'di ni</text></item>
<item><p>466a1</p><section>mdo sde</section><text>mi rtogs na/ /bstan pa 'di la de dag blo yod min/ /ci yang ma yin chos 'di sus shes pa/ /nam yang de ni chos kun chags mi 'gyur/ /tshul</text></item>
<item><p>466a2</p><section>mdo sde</section><text>khrims 'chal dang tshul khrims rnam pa rtags pas/ /byis pas dmigs pa'i spyod yul thar mi 'gyur/ /tshul khrims tshul khrims med par sus shes shing / /tshul khrims</text></item>
<item><p>466a3</p><section>mdo sde</section><text>'chal dang tshul khrims tshul gcig ces/ /tshul khrims ngang tshul de ltar sus shes pa/ /tshul khrims 'chal pa de la na ma yang med/ /chos rgyal chos la rtog par</text></item>
<item><p>466a4</p><section>mdo sde</section><text>ma gyur na/ /thabs kyi sa la sems can rnams 'dul zhing / /byang chub zag med zhi ba 'di la yang / /tshul gcig chos kyis sems can 'dzud pa yin/ /chos rgyal dam</text></item>
<item><p>466a5</p><section>mdo sde</section><text>pa'i chos 'di mi g.yo zhing / /dngos med mtshan nyid med la tshul gcig par/ /ngo bo nyid kyis stong chos ma thos pas/ /g.yang sa chen por byis pa de dang ltung //</text></item>
<item><p>466a6</p><section>mdo sde</section><text>chos 'di thos shing mi dngang gang gyur pa'i/ /'dod pa'i yon tan lnga chags khyim pa'ang sla'i/ /bstan pa 'di la rab tu byung gyur cing / /dmigs lta sbyangs pa'i yon</text></item>
<item><p>466a7</p><section>mdo sde</section><text>tan rlom pa min/ /phyogs bcu kun na sangs rgyas rang byung ba/ /'jig rten don mdzad gang dag bzhugs pa rnams/ /de dag kun gyis nam mkha' mtshungs pa'i chos/ /</text></item>
<item><p>466b1</p><section>mdo sde</section><text>g.yo ba med shes byang chub 'gyur zhes gsungs/ /mi mkhas gang rnams mi sdug bsgom sems shing / /chos rab 'di thos 'jigs par 'gyur ba dag /rtag par sdug bsngal</text></item>
<item><p>466b2</p><section>mdo sde</section><text>che dang ldan gyur cing / /bskal ba bye ba mang por sdug bsngal 'gyur/ /tshigs su bcad pa bstan pa 'di bshad pa'i tshe/ lha'i bu stong phrag sum cu rtsa gnyis kyis mi skye ba'i chos</text></item>
<item><p>466b3</p><section>mdo sde</section><text>la bzod pa thob bo/ /dge slong stong phrag brgyad cu nye bar len pa med par zag pa las sems rnam par grol lo/ /byang chub sems dpa' rgyal ba'i blo gros kyang 'chi ba'i dus</text></item>
<item><p>466b4</p><section>mdo sde</section><text>bgyis nas dog sa'i sgo phye ste/ sems can dmyal ba chen por ltung ngo / /de sug las kyi sgrib pa des bskal pa bye ba khrag khrig brgya phrag stong du sems can dmyal ba chen po</text></item>
<item><p>466b5</p><section>mdo sde</section><text>dag tu sdug bsngal tsha zhing rtsub la yid du mi 'ong ba'i tshor ba mi zad pa myong bar gyur to/ /tshe rabs brgya stong phrag bdun cu rtsa bzhir mi snyan par brjod pa thob par gyur</text></item>
<item><p>466b6</p><section>mdo sde</section><text>to| |bskal pa brgya stong mang por de bzhin gshegs pa'i mtshan tsam yang ma thos par gyur to/ /de de nas slad kyis de bzhin gshegs pa gzhan dang / gzhan dag</text></item>
<item><p>466b7</p><section>mdo sde</section><text>dang mjal te/ de dag gi bstan pa la rab tu byung nas mngon par mos par ma gyur te/ tshe rabs stong phrag bdun cu rtsa drug rab tu byung ba las slar babs par gyur to/ /</text></item>
<item><p>467a1</p><section>mdo sde</section><text>sug las kyi sgrib pa de nyid kyi lhag mas tshe rabs stong phrag mang por dbang po rtul bor gyur to/ /bcom ldan 'das/ de'i tshe byang chub sems</text></item>
<item><p>467a2</p><section>mdo sde</section><text>dpa' dge slong chos smra ba rab tu dga' ba'i dbang po zhes bgyi ba byung ba de ni bla na med pa yang dag par rdzogs pa'i byang chub tu mngon par rdzogs par sangs rgyas te/ da</text></item>
<item><p>467a3</p><section>mdo sde</section><text>ltar bzhugs shing 'tsho gzhes chos kyang ston to/ /shar phyogs kyi 'jig rten gyi khams bye ba brgya stong 'das pa na/ sangs rgyas kyi zhing rin chen sna tshogs kyi 'jig</text></item>
<item><p>467a4</p><section>mdo sde</section><text>rten gyi khams na de bzhin gshegs pa dgra bcom pa yang dag par rdzogs pa'i sangs rgyas gzi brjid sdug cing dri ma med la nyi zla zil gyis gnon pa bzhugs shing</text></item>
<item><p>467a5</p><section>mdo sde</section><text>'tsho gzhes chos kyang ston te/ bcom ldan 'das/ dge slong rgyal ba'i blo gros zhes bgyi bar gang gyur ba de ni bdag nyid de'i tshe de'i dus na/ dge slong rgyal ba'i blo gros</text></item>
<item><p>467a6</p><section>mdo sde</section><text>zhes bgyi bar gyur te/ bcom ldan 'das/ bdag gis de'i tshe tshul 'di ma 'tshal bas de lta bu'i sdug bsngal myong bar gyur to/ /bcom ldan 'das/ bdag ni de 'dra</text></item>
<item><p>467a7</p><section>mdo sde</section><text>ba'i gnas su gyur te/ de lta bu'i sdug bsngal ma mchis pa'i sdug bsngal/ yongs su brtags pa'i sdug bsngal/ phyin ci log gi sdug bsngal rnam pa de lta bu myong bar</text></item>
<item><p>467b1</p><section>mdo sde</section><text>gyur to/ /bcom ldan 'das/ de lta lags pas byang chub sems dpa'i theg pa la zhugs pa'am/ nyan thos kyi theg pa la zhugs pa gang yang rung ste/ de lta bu'i sug las kyi sgrib</text></item>
<item><p>467b2</p><section>mdo sde</section><text>pa mi 'tshal zhing / de lta bu'i sdug bsngal mi 'tshal na des dam pa'i chos spang bar mi bgyi'o/ /dam pa'i chos la dpyad bar mi bgyi'o/ /chos gang la'ang khong khro bar mi bgyi'o/ /</text></item>
<item><p>467b3</p><section>mdo sde</section><text>de nas bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal/ tshigs su bcad pa de thos pas khyod la khyad par ci zhig</text></item>
<item><p>467b4</p><section>mdo sde</section><text>tu gyur/ gsol pa/ bcom ldan 'das/ tshigs su bcad pa de thos pas sug las kyi sgrib pa de las langs nas gang dang / gang du skyes pa de dang / de dag tu'ang zab mo'i bzod</text></item>
<item><p>467b5</p><section>mdo sde</section><text>pa can/ nges pa'i bzod pa can du gyur te/ chos zab mo ston pa la mkhas par gyur to/ /bcom ldan 'das kyis bka' stsal pa/ 'jam dpal/ su'i mthus khyod kyis de ltar</text></item>
<item><p>467b6</p><section>mdo sde</section><text>yun ring po na mngon par 'du byas pa'i las kyi sgrib pa rjes su dran/ 'jam dpal gyis gsol pa/ bcom ldan 'das/ byang chub sems dpa' rnams ni ci sems/ ci smra/</text></item>
<item><p>467b7</p><section>mdo sde</section><text>rjes su ci dran yang de dag thams cad de bzhin gshegs pa'i mthu ste/ de ci'i slad du zhe na/ bcom ldan 'das/ de bzhin gshegs pa las byung ba ni chos thams cad do/ /</text></item>
<item><p>468a1</p><section>mdo sde</section><text>bcom ldan 'das kyis bka' stsal pa/ 'jam dpal/ de bzhin gshegs pa'i stobs bcu thob pa dang / 'di thos pa de ni mtshungs so/ /mi skye</text></item>
<item><p>468a2</p><section>mdo sde</section><text>ba'i chos la bzod pa thob pa dang / 'di thos pa de ni mtshungs so/ /'jam dpal gyis gsol pa/ bdag gis bcom ldan 'das kyis gsungs pa'i don 'tshal te/ chos</text></item>
<item><p>468a3</p><section>mdo sde</section><text>kyi rnam grangs 'di thos pa ni bsam gyis mi khyab bo/ /bcom ldan 'das kyis bka' stsal pa/ 'jam dpal/ de de bzhin te/ chos kyi rnam grangs 'di thos pa ni bsam gyis</text></item>
<item><p>468a4</p><section>mdo sde</section><text>mi khyab bo/ 'on kyang sbyor ba med pa la la de thos nas mos par mi 'gyur du 'ong ba'i phyir ro/ /de bzhin gshegs pa lung mi ston to/ /de nas bcom ldan 'das la 'jam</text></item>
<item><p>468a5</p><section>mdo sde</section><text>dpal gzhon nur gyur pa dang / byang chub sems dpa' sems dpa' chen po byams pas 'di skad ces gsol to/ /bcom ldan 'das/ slad ma'i dus lnga brgya pa</text></item>
<item><p>468a6</p><section>mdo sde</section><text>tha ma la ci nas kyang chos kyi rnam grangs 'di rgyas par 'gyur zhing skye bo mang po'i sug par phyin par 'gyur ba dang / de la bdud dam/ bdud kyi ris kyi lha dag gis glags rnyed</text></item>
<item><p>468a7</p><section>mdo sde</section><text>par mi 'gyur ba de ltar byin gyis brlab tu gsol/ de nas bcom ldan 'das kyis chos kyi rnam grangs 'di byin gyis brlab pa'i phyir g.yas g.yon du gzigs so/ /bcom</text></item>
<item><p>468b1</p><section>mdo sde</section><text>ldan 'das kyis de ltar gzigs ma thag tu de'i tshe phyogs bcur sangs rgyas kyi zhing gang+gA'i klung gi bye ma snyed rnam pa drug tu g.yos par gyur/ rab tu g.yos par gyur/ kun</text></item>
<item><p>468b2</p><section>mdo sde</section><text>tu g.yos par gyur to/ /de'i tshe bcom ldan 'das kyis chos kyi rnam grangs 'di byin gyis brlab pa mdzad do/ /sangs rgyas bcom ldan 'das gzhan dag gis kyang 'jig rten</text></item>
<item><p>468b3</p><section>mdo sde</section><text>gyi khams gang+gA'i klung gi bye ma snyed dag nas chos kyi rnam grangs 'di byin gyis brlabs so/ /bcom ldan 'das kyis chos kyi rnam grangs 'di bstan pa'i tsho phyogs bcu na gang+gA'i</text></item>
<item><p>468b4</p><section>mdo sde</section><text>klung gi bye ma ji snyed yod la de bas kyang shin tu mang ba'i sems can rnams kyis mi skye ba'i chos la bzod pa thob par gyur to/ /gang dag nyan thos nyid la gnas par gyur pa dang //</text></item>
<item><p>468b5</p><section>mdo sde</section><text>slob pa'i sa'am/ mi slob pa'i sa la gnas par gyur pa de dag ni smos kyang mi smos so/ /de nas bcom ldan 'das la tshe dang ldan pa dga' bos 'di skad ces gsol to/ /bcom</text></item>
<item><p>468b6</p><section>mdo sde</section><text>ldan 'das/ chos kyi rnam grangs 'di'i ming ci zhes bgyi/ ji ltar gzung bar bgyi/ bcom ldan 'das kyis bka' stsal pa/ dga' bo/ de bas na chos kyi rnam grangs 'di</text></item>
<item><p>468b7</p><section>mdo sde</section><text>chos thams cad 'byung ba med pa zhes bya bar zungs shig /bcom ldan 'das kyis de skad ces bka' stsal pa dang / 'jam dpal gzhon nur gyur pa dang / byang chub sems</text></item>
<item><p>469a1</p><section>mdo sde</section><text>dpa' byams pa dang / lha'i bu pad mo rnam par rol pa'i mngon par shes pa dang / byang chub sems dpa'i tshogs chen po de dang / dge slong lnga</text></item>
<item><p>469a2</p><section>mdo sde</section><text>brgya tsam de dag dang / tshe dang ldan pa kun dga' bo dang / lha dang / mi dang / lha ma yin dang / dri zar bcas pa'i 'jig rten bcom ldan 'das kyis gsungs pa la</text></item>
<item><p>469a3</p><section>mdo sde</section><text>yi rangs te mngon par dga'o/ /'phags pa chos thams cad 'byung ba med pa zhes bya ba theg pa chen po'i mdo rdzogs so// //lo tsA ba ban+de rin chen 'chos</text></item>
<item><p>469a4</p><section>mdo sde</section><text>bsgyur cing gtan la phab pa// //</text></item>
</list>