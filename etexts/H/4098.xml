<list>
<item><p>1a1</p><section>mdo sde</section><text>@#/ /mdo la pa bzhugs so//</text></item>
<item><p>1b1</p><section>mdo sde</section><text>rgya gar skad du/ a b+hi ni Sh+k+ra ma Na sU tra/ bod skad du/ mngon par</text></item>
<item><p>1b2</p><section>mdo sde</section><text>'byung ba'i mdo/ dkon mchog gsum la phyag 'tshal lo/ /gang zhig nyid kyi dbu ni</text></item>
<item><p>1b3</p><section>mdo sde</section><text>rin chen 'od ldan dang / /btsun mo pad+ma kha bye ma rnyis mdangs ldan pas/ /slong ba</text></item>
<item><p>1b4</p><section>mdo sde</section><text>dga' mdzad sangs rgyas go 'phang brnyes gyur cing / /chos rnams ston mdzad zhi</text></item>
<item><p>2a1</p><section>mdo sde</section><text>ba de la phyag 'tshal lo/ /gang zhig rnyed pas ngan 'gro'i 'jigs las 'das gyur</text></item>
<item><p>2a2</p><section>mdo sde</section><text>cing | |srid pa'i 'ching ba thams cad zad byed zhir gyur la/ /sdug bsngal mtha' med 'khor ba'i rgya</text></item>
<item><p>2a3</p><section>mdo sde</section><text>mtsho las brgal ba'i/ /zam pa gcig pu bde gshegs chos la phyag 'tshal lo/ /gang la yon tan</text></item>
<item><p>2a4</p><section>mdo sde</section><text>phul byung la gnas sbyin pa'i gnas/ /mchod pa cung zad byas kyang rgya che nyid 'gyur ba/ /bde bar gshegs</text></item>
<item><p>2a5</p><section>mdo sde</section><text>pas rab bsngags gang zag mchog brgyad kyis/ /rab brgyan 'phags pa'i dge 'dun de la phyag 'tshal</text></item>
<item><p>2b1</p><section>mdo sde</section><text>lo| |thub gsung rnam par brtags na dad pa mi skyed pa'am/ /phan pa mi 'byung gang de ci yang yod min la/ /tshig btu ba</text></item>
<item><p>2b2</p><section>mdo sde</section><text>dang 'dzin pa'i nus dang rnam bral ba/ /rnam par g.yengs phyir 'bras stsol 'di bdag nyung zad cig /ji ltar pad+ma kha bye'i</text></item>
<item><p>2b3</p><section>mdo sde</section><text>dbus gnas bung ba ni/ /'khor zhing pad+ma la ni cung zad gsog par byed/ /de bzhin thub pa'i zhal gyi pad+ma'i tshal nang nas/ /</text></item>
<item><p>2b4</p><section>mdo sde</section><text>rang yid rab tu dga' byed cung zad bsdu bar bya/ /thub pa'i gsung ni ma lus shin tu rtogs dka' ba/ /dad ldan mi la nyin</text></item>
<item><p>2b5</p><section>mdo sde</section><text>re'ang rgyas par nyer 'gro ste/ /rnam par dpyad na tshigs bcad phyed mtha'ang mi dpogs na/ /rin chen mdo brgya bsdu ba 'di ni</text></item>
<item><p>2b6</p><section>mdo sde</section><text>smos ci dgos/ /phyogs sgo rnams su snyan dang grags pa'i snang bas khyab/ /rab gsal zhes byas yi bdag por gyur pa na/ /</text></item>
<item><p>3a1</p><section>mdo sde</section><text>bsod nams stobs kyis dgra las rgyal bas rgyal phran gyis/ /btud pas nor bu'i cod pan 'od kyis zhal gtsang</text></item>
<item><p>3a2</p><section>mdo sde</section><text>byas| |glang po'i dbang po rgyags 'khrig 'dod chags kyis chags pa/ /'phral du bcos pa'i thabs med nyon mongs skabs gyur la/ /gzigs</text></item>
<item><p>3a3</p><section>mdo sde</section><text>nas 'gro ba'i chags sogs nyes pa zhi bzhed pas/ /thugs brtan thub dbang gyur par des ni smon lam btab/ /de nas brtsams te sbyin</text></item>
<item><p>3a4</p><section>mdo sde</section><text>dang tshul khrims bzod pa dang / /brtson 'grus bsam gtan mi g.yo blo gros rnon po rnams/ /nyid bde'i ltos med shin tu yun ring yang dag</text></item>
<item><p>3a5</p><section>mdo sde</section><text>spel| |'gro la phan phyir shin tu dka' ba brgya phrag mdzad/ /thugs rje cher ldan drang srong mchog 'di tshe gzhan du/ /nyid kyis 'gro phan</text></item>
<item><p>3a6</p><section>mdo sde</section><text>don mdzad mi skyo ji snyed de/ /brjod pa 'di na shA ri'i bus kyang mi nus na'ang / /gang dag phyir ni cung zad yongs su brjod par bya/ /stag mo</text></item>
<item><p>3b1</p><section>mdo sde</section><text>shi bi'i glang po spre'u dka' thub dbang / /tshangs sogs sku tshe brgya phrag du mar dge mdzad nas/ /don kun sgrub brtson bdag nyid chen po tshe gcig thogs/ /byang chub sems dpa'</text></item>
<item><p>3b2</p><section>mdo sde</section><text>dga' ldan gnas su skye ba bzhes/ /der bzhugs nas ni 'gro ba kun la legs gzigs nas/ /skyabs med g.yo zhing phongs pa du mas yongs khyab la/ /thugs rje chen pos</text></item>
<item><p>3b3</p><section>mdo sde</section><text>thugs ni spro ba bskyed gyur te/ /gzhan gyi don mdzad thugs dam nyid kyi rgyud dgongs gyur/ /de bas 'di ni ji ltar mi yul nyer gshegs te/ /skye dang rga shi na ba'i 'jigs pa</text></item>
<item><p>3b4</p><section>mdo sde</section><text>gzigs nas ni/ /rab byung blo gros nges mdzad byang chub yang dag brnyes/ /de bzhin chos ston mdzad pa bshad kyi mnyan par gyis/ /de nas dga' ldan gyi gnas na bzhugs pa'i</text></item>
<item><p>3b5</p><section>mdo sde</section><text>byang chub sems dpa' bskal pa mang por bsod nams dang / ye shes kyi tshogs dpag tu med pa rnam pa du mar nye bar bsags pas byang chub kyi tshogs yongs su rdzogs par</text></item>
<item><p>3b6</p><section>mdo sde</section><text>mdzad pa/ nyon mongs pa'i chu bo stobs dang ldan pas shin tu chod pa rnams la thugs rjes yongs su bskul ba/ gzhan gyi don mdzad pa'i phyir rtag tu brtson par mdzad pa de thugs</text></item>
<item><p>3b7</p><section>mdo sde</section><text>la dgongs pa 'di lta bu mngon sum du mdzad de/ gang ngas skye ba mang por yongs su 'khor ba na rang gi sha dang / khrag dang / mgo dang / mig dang / bu dang / chung ma rnams gtong ba</text></item>
<item><p>4a1</p><section>mdo sde</section><text>dang | shin tu gtong bas yongs su btang ba dang / dka' ba'i tshul khrims la gnas pa dang / gzhan gyis sbyar ba'i bsnyen bkur ma yin pa sna tshogs pa bzod</text></item>
<item><p>4a2</p><section>mdo sde</section><text>par byas pa dang / rtag tu lhod pa med pa'i spro ba dang / 'bras bu dang bcas pa'i ting nge 'dzin gyi bde ba la ma chags pa dang / yod pa dang / med pa'i don la rnam par dpyod pa dang</text></item>
<item><p>4a3</p><section>mdo sde</section><text>ldan pas gzhan gyi don la brtson pa'i blo gros kyis shin tu mi bzad pa'i sdug bsngal gyi tshor ba rnam pa mang pos sems la gdungs pa'i sdug phongs pa'i srog chags rnams la</text></item>
<item><p>4a4</p><section>mdo sde</section><text>mchog tu snying rje bskyed nas byams pa'i stobs dang / zla 'od dang / shi bi dang / glang po dang / thams cad sgrol dang / bzod par smra ba dang / spre'u'i bdag po dang / mig bzang</text></item>
<item><p>4a5</p><section>mdo sde</section><text>dang | sman chen po la sogs pa skyes pa'i rabs stong phrag snyed du smon lam byas shing bsags pa/ e ma'o/ /kye ma bdag gis 'jig rten long ba 'dren pa med pa/ yongs su</text></item>
<item><p>4a6</p><section>mdo sde</section><text>'dren pa med pa/ chos ma yin pa 'dod chags kyis dbang du 'gro ba/ log pa'i chos kyis yongs su khyab pa/ sems la mi bzad pa'i chags pas zil gyis non pa/ khro ba</text></item>
<item><p>4a7</p><section>mdo sde</section><text>mang ba/ lta ba ngan pa'i tshang tshing gis rnam par brlag pa/ phrag dog dang / ser snas kun tu bcings pa/ legs par spyod pa la 'jug pa la rgyab kyis phyogs shing nyes</text></item>
<item><p>4b1</p><section>mdo sde</section><text>par spyod pa la kun tu gzhol bar gyur pa rnams la bdag sangs rgyas su gyur nas sems can ma brgal ba rnams ni bsgral bar bya'o/ /ma grol ba rnams ni dgrol bar bya'o/ /</text></item>
<item><p>4b2</p><section>mdo sde</section><text>dbugs ma phyin pa rnams ni dbugs dbyung bar bya'o/ /yongs su mya ngan las ma 'das pa rnams ni yongs su mya ngan las bzla bar bya'o zhes ngas yun ring du mngon par 'dod pa</text></item>
<item><p>4b3</p><section>mdo sde</section><text>yin na/ de ni don de bya ba'i dus la bab pa yin gyi/ ma la/ bdag gis 'jig rten gyi gnas skabs ci zhig yin pa bltas na gdul bar nus so/ /gdul bar nus so/ /zhes de ltar</text></item>
<item><p>4b4</p><section>mdo sde</section><text>rnam par dgongs nas 'jig rten 'di dag thams cad la gzigs pa 'jug ste/ su ni 'grib/ su ni dge ba'i chos rnams kyis 'phel/ su ni gnod par gyur/ su ni nyam thag par</text></item>
<item><p>4b5</p><section>mdo sde</section><text>gyur| su ni sdug bsngal bar gyur/ gang la ni ngas ma 'jigs shig /ma 'jigs shig /ces mi 'jigs pa sbyin pas dbugs dbyung bar bya/ su ni ngan song la gzhol/ su ni</text></item>
<item><p>4b6</p><section>mdo sde</section><text>ngan song la 'bab/ su ni ngan song la bab/ su ni ngas ngan song las bton te/ mtho ris dang / thar ba'i 'bras bu la gzhag par bya/ su ni 'dod pa'i 'dam du bying ba la lag nas</text></item>
<item><p>4b7</p><section>mdo sde</section><text>drang bar bya/ su ni 'phags pa'i nor dang bral ba rnams la 'phags pa'i nor gyi dbang phyug gi bdag po la gzhag par bya/ gang gi dge ba'i rtsa ba ma bskyed pa dag ni bskyed</text></item>
<item><p>5a1</p><section>mdo sde</section><text>par bya/ gang gi dge ba'i rtsa ba bskyed pa dag ni yongs su smin par bya/ gang gi yongs su smin pa rnams ni rnam par grol bar bya zhes ye shes kyi gzigs pa</text></item>
<item><p>5a2</p><section>mdo sde</section><text>'jug par mdzad pa na srog chags brgya stong dpag tu med pa la la ni dge ba'i rtsa ba ma bskyed pa bskyed par 'os pa dang / la la dge ba'i rtsa ba ma smin pa yongs su smin par nus pa</text></item>
<item><p>5a3</p><section>mdo sde</section><text>dang | la la dge ba'i rtsa ba yongs su smin pa bde 'gror 'gro bar gzhol ba dang / la la 'bras bu dang po thob par gzhol ba dang / la la lan gcig phyir 'ong ba'i 'bras bu dang /</text></item>
<item><p>5a4</p><section>mdo sde</section><text>phyir mi 'ong ba dang / dgra bcom pa nyid dang / rang byang chub 'thob par gzhol ba dang / la la bla na med pa yang dag par rdzogs pa'i byang chub pa'i skal ba dang ldan pa dang / la la</text></item>
<item><p>5a5</p><section>mdo sde</section><text>ni sngon gyi smon lam rnams nye bar bsags pas rkyen la rags las pa gang zhig ma thos pas dam pa'i chos las yongs su nyams par gyur par gzigs so/ /gzigs</text></item>
<item><p>5a6</p><section>mdo sde</section><text>nas kyang 'di snyam du dgongs te/ kye ma'o/ /bdag gis yun ring po nas yang dag par rtogs pa rdzogs par gyur cing nga'i ngal ba 'bras bu dang bcas par gyur to zhes dgyes</text></item>
<item><p>5a7</p><section>mdo sde</section><text>shing ngas bya ba ni byas so/ /ngas khur bskur bar dka' ba ni mthar phyin te/ gang nga'i yongs su dag pa'i rgyud dang ldan pa'i zhing du gyur cing gdul bya'i skye bo rnams yun ring por</text></item>
<item><p>5b1</p><section>mdo sde</section><text>mi thogs par pad+ma'i tshal yongs su smin cing kha bye la ma reg pa'i nyi ma shar bas rgyas par 'gyur ba lta bur gyur gyi phyi bshol mi bya'o/ /'dir gnas bzhin du'ang dngos po thams cad</text></item>
<item><p>5b2</p><section>mdo sde</section><text>rdzogs par bya bar nus pa ma yin pas na gzhes pa'i dus ni ma yin gyi/ ma la/ bdag mi'i 'jig rten du song la/ der phyin nas brtson 'grus kyi grogs dang / de bzhin gshegs pa'i bla</text></item>
<item><p>5b3</p><section>mdo sde</section><text>na med pa'i ye shes rtogs par byas te/ 'di rnams skal ba ji lta ba bzhin du 'di rnams kyi dge ba'i rtsa ba bskyed cing yongs su smin la rnam par grol bar bya zhing / skye ba dang / rga ba dang /</text></item>
<item><p>5b4</p><section>mdo sde</section><text>na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba'i sdug bsngal gyi rgya mtshor ltung ba/ skyabs med pa/ yongs su skyob pa med pa'i srog</text></item>
<item><p>5b5</p><section>mdo sde</section><text>chags rnams dam pa'i chos bstan pa'i lag pa brkyang bas gdon par bya'o/ /thog ma med pa'i dus nas rjes su 'brel ba'i 'dod chags dang / zhe sdang dang / gti mug gi mes kun tu</text></item>
<item><p>5b6</p><section>mdo sde</section><text>gdungs pa rnams la 'phags pa'i lam yan lag brgyad pa'i chu'i rgyun blugs pas sdug bsngal ma lus pa bsal bar bya'o zhes de lta bu'i thugs la dgongs pa nges par bskyed nas/</text></item>
<item><p>5b7</p><section>mdo sde</section><text>dzam+bu'i gling du 'jug par mdzad pa na rigs dang / yul dang / dus dang / rgyud dang / bud med de/ gzigs pa rnam pa lngas gzigs par mdzad do/ /byang chub sems dpa' rnams rgyu</text></item>
<item><p>6a1</p><section>mdo sde</section><text>gang gis rigs la gzigs par mdzad ce na/ byang chub sems dpa' dga' ldan gyi gnas na bzhugs pa na 'di snyam du dgongs te/ byang chub sems dpa'</text></item>
<item><p>6a2</p><section>mdo sde</section><text>rnams rigs ji lta bu zhig tu nying mtshams sbyor ba len snyam na/ bram ze'i rigs sam/ rgyal rigs su yin la/ de la res 'ga' ni bram ze'i rigs btsun par bkur/ res</text></item>
<item><p>6a3</p><section>mdo sde</section><text>'ga' ni rgyal rigs te/ da lta na ni rgyal rigs btsun par bkur bar gzigs nas/ ma la/ bdag la gzhan dag byang chub sems dpas rigs ngan par nying mtshams sbyor</text></item>
<item><p>6a4</p><section>mdo sde</section><text>ba blangs so zhes gzhi 'dis kha zer bar mi 'gyur bar bdag gis rgyal rigs su nying mtshams sbyor ba blang bar bya'o snyam mo/ /'di ltar byang chub sems dpas thog ma med pa'i</text></item>
<item><p>6a5</p><section>mdo sde</section><text>dus nas smad par mi 'gyur ba'i las byas shing bsags pa dang / sangs rgyas bcom ldan 'das rnams ni chos bshad pa 'bras bu med pa ma yin pas rgyu 'dis na byang chub sems</text></item>
<item><p>6a6</p><section>mdo sde</section><text>dpa' rnams rigs la gzigs par mdzad do/ /byang chub sems dpa' rnams rgyu gang gis yul la gzigs par mdzad ce na/ byang chub sems dpa' dga' ldan gyi gnas</text></item>
<item><p>6a7</p><section>mdo sde</section><text>na bzhugs pa ni 'di snyam du dgongs te/ byang chub sems dpa' yul ji lta ba zhig tu nying mtshams sbyor ba len snyam na/ 'bras dang / bu ram shing dang / ba lang dang / ma</text></item>
<item><p>6b1</p><section>mdo sde</section><text>he phun sum tshogs pa/ slong mo ba brgya 'du ba/ mtha' 'khob kyi skye bo med pa/ dbus pa'i skye bo gnas pa/ gang du skye bo gcig btul bas skye bo'i tshogs chen po 'dul bar 'gyur ba'i yul</text></item>
<item><p>6b2</p><section>mdo sde</section><text>gang yin pa gzigs so/ /de nas byang chub sems dpa' 'di snyam du dgongs te/ dbus kyi yul 'di ni bu ram shing gi phreng ba dang / 'bras dang / ba lang dang / ma he phun sum tshogs pa/ slong</text></item>
<item><p>6b3</p><section>mdo sde</section><text>mo ba brgya 'du ba/ mtha' 'khob kyi skye bo med pa/ dbus pa'i skye bo gnas pa/ gang du skye bo gcig btul bas skye bo'i tshogs chen po btul bar 'gyur ba yin gyi/ ma la/ bdag la gzhan</text></item>
<item><p>6b4</p><section>mdo sde</section><text>dag byang chub sems dpas yul mtha' 'khob rnams su nying mtshams sbyor ba blangs so zhes gzhi 'dis kha zer bar mi 'gyur bar bdag gis yul dbus su nying mtshams sbyor ba</text></item>
<item><p>6b5</p><section>mdo sde</section><text>blang bar bya'o snyam mo/ /'di ltar byang chub sems dpas thog ma med pa'i dus nas smad par mi 'gyur ba'i las byas shing bsags pa dang / sangs rgyas bcom ldan 'das rnams</text></item>
<item><p>6b6</p><section>mdo sde</section><text>ni chos bshad pa 'bras bu med pa ma yin pas rgyu 'dis na byang chub sems dpa' yul la gzigs par mdzad do/ /byang chub sems dpa' rnams rgyu gang gis na dus la gzigs</text></item>
<item><p>6b7</p><section>mdo sde</section><text>par mdzad ce na/ byang chub sems dpa' dga' ldan gyi gnas na bzhugs pa ni 'di snyam du dgongs te/ byang chub sems dpa' rnams dus ji lta bu zhig tu dzam+bu'i gling du nying</text></item>
<item><p>7a1</p><section>mdo sde</section><text>mtshams sbyor ba len snyam na/ skye dgu'i tshe lo yar skye ba na brgyad khri thub pa yan chad nying mtshams sbyor ba mi len la/ mi rnams kyi tshe lo mar</text></item>
<item><p>7a2</p><section>mdo sde</section><text>'grib pa na brgya thub pa man chad nying mtshams sbyor ba mi len no/ /byang chub sems dpa' rgyu gang gis mi rnams kyi tshe lo brgyad khri thub pa yan chad nying mtshams sbyor ba</text></item>
<item><p>7a3</p><section>mdo sde</section><text>len par mi mdzad ce na/ mi rnams kyi tshe lo brgyad khri thub pa na yid 'byung bar dka' zhing skyo bar bya bar dka' la blun zhing dbang po rtul ba dang / bag med cing / bde ba mang bas</text></item>
<item><p>7a4</p><section>mdo sde</section><text>bden pa rnams kyi snod du mi 'gyur ba'i phyir ro/ /mar 'grib pa lo brgya man chad du'ang snyigs ma lnga po 'di lta ste/ tshe'i snyigs ma dang / nyon mongs pa'i snyigs ma dang /</text></item>
<item><p>7a5</p><section>mdo sde</section><text>sems can gyi snyigs ma dang / lta ba'i snyigs ma dang / dus kyi snyigs ma shas che ba yin pas bdag la gzhan dag byang chub sems dpas snyigs ma lnga shas che ba'i dus su</text></item>
<item><p>7a6</p><section>mdo sde</section><text>nying mtshams sbyor ba blangs so zhes gzhi 'dis kha zer bar mi 'gyur ro snyam mo/ /'di ltar byang chub sems dpas thog ma med pa'i dus nas smad par mi 'gyur ba'i las</text></item>
<item><p>7a7</p><section>mdo sde</section><text>byas shing bsags pa dang / sangs rgyas bcom ldan 'das rnams ni chos bshad pa 'bras bu med pa ma yin pas rgyu 'dis na byang chub sems dpa' rnams dus la gzigs</text></item>
<item><p>7b1</p><section>mdo sde</section><text>pa yin no/ /byang chub sems dpa' rnams rgyu gang gis rgyud ma gzigs par mdzad ce na/ byang chub sems dpa' dga' ldan gyi gnas na bzhugs pa na 'di snyam du dgongs te/ byang chub</text></item>
<item><p>7b2</p><section>mdo sde</section><text>sems dpa' rnams rgyud ci 'dra ba zhig tu nying mtshams sbyor ba len snyam na/ rigs gang zhig btsun par bkur zhing ma mes dang / pha mes zung bdun gyi bar du spyod pa la skyon med par</text></item>
<item><p>7b3</p><section>mdo sde</section><text>gzigs nas/ de 'di snyam du dgongs te shAkya'i rigs rgyud 'di ni btsun par bkur ba yin zhing mang pos bkur ba nas bzung ste spyod pa skyon med pa yin gyi/ ma la/ bdag la gzhan</text></item>
<item><p>7b4</p><section>mdo sde</section><text>dag byang chub sems dpas rgyud ngan pa las nying mtshams sbyor ba blangs so zhes gzhi 'dis kha zer bar mi 'gyur bar bdag gis rgyal po zas gtsang ma'i rgyud du nying mtshams</text></item>
<item><p>7b5</p><section>mdo sde</section><text>sbyor ba blang ngo snyam mo/ /'di ltar byang chub sems dpa' thog ma med pa'i dus nas smad par mi 'gyur ba'i las byas shing bsags pa dang / sangs rgyas bcom ldan 'das rnams ni</text></item>
<item><p>7b6</p><section>mdo sde</section><text>chos bshad pa 'bras bu med pa ma yin pas rgyu 'dis na byang chub sems dpa' rgyud la gzigs par mdzad do/ /byang chub sems dpa' rnams rgyu gang gis bud med la gzigs par</text></item>
<item><p>7b7</p><section>mdo sde</section><text>mdzad ce na/ byang chub sems dpa' dga' ldan gyi gnas na bzhugs pa na 'di snyam du dgongs te/ byang chub sems dpa' rnams bud med ci 'dra ba zhig gi rum du nying mtshams</text></item>
<item><p>8a1</p><section>mdo sde</section><text>sbyor ba len snyam na de 'di snyam du dgongs te/ bud med gang zhig gzugs bzang mo dang ldan pa/ rigs dang ldan pa/ rigs 'phel bar 'gyur ba/ khro bag</text></item>
<item><p>8a2</p><section>mdo sde</section><text>can ma yin pa/ phra ma can ma yin pa/ ngag rtsub pa ma yin pa/ dad pa dang ldan pa/ rang bzhin bzang ba/ bsam pa dge ba/ rgyud phun sum tshogs pa/ rigs mtho ba/ nye du'i rigs</text></item>
<item><p>8a3</p><section>mdo sde</section><text>dang ldan pa/ shes rab phun sum tshogs pa/ gtong ba phun sum tshogs pa/ mtshan nyid mi g.yo ba/ rang bzhin brtan la rgod bag can ma yin pa/ khengs pa med pa/ byams pa'i</text></item>
<item><p>8a4</p><section>mdo sde</section><text>sems dang ldan pa/ sdug cing yid du 'ong ba/ 'jig rten thams cad la chos dang ldan pa/ bud med thams cad kyi mchog tu gyur pa/ sngon gyi sangs rgyas rnams la e ma'o bdag</text></item>
<item><p>8a5</p><section>mdo sde</section><text>sangs rgyas kyi yum du gyur cig ces smon lam btab pa dang / byang chub sems dpa' zla ba bcu rum du 'dzin nus pa dang / rang gi don yang nyams par mi byed pa yin par gzigs</text></item>
<item><p>8a6</p><section>mdo sde</section><text>so| |de nas byang chub sems dpa' 'di snyam du dgongs te/ sgyu 'phrul chen mo 'di ni ma mes dang / pha mes zung bdun gyi bar du spyod pa la skyon med cing gzugs dang ldan pa dang /</text></item>
<item><p>8a7</p><section>mdo sde</section><text>rigs dang ldan pa dang / tshul dang ldan zhes bya ba nas bud med thams cad kyi mchog tu gyur ces bya ba'i bar gong ma bzhin te/ khro bag can ma yin pa dang / rigs 'phel</text></item>
<item><p>8b1</p><section>mdo sde</section><text>bar 'gyur ba dang / byang chub sems dpa' rum du zla ba bcur 'dzin nus pa dang / rang gi don yang mi nyams pa yin la/ 'di ltar sgyu 'phrul chen mos sngon sangs rgyas rnams la/ kye</text></item>
<item><p>8b2</p><section>mdo sde</section><text>ma| bdag sangs rgyas kyi yum du gyur cig ces smon lam btab pa'ang yin pas bdag la gzhan dag byang chub sems dpa' mtshan ngan pa dang ldan pa'i bud med kyi rum du nying mtshams</text></item>
<item><p>8b3</p><section>mdo sde</section><text>sbyor ba blangs so zhes kha zer bar mi 'gyur ro snyam mo/ /'di ltar byang chub sems dpas smad par mi 'gyur ba'i las byas shing bsags pa dang / sangs rgyas bcom ldan 'das</text></item>
<item><p>8b4</p><section>mdo sde</section><text>rnams ni chos bshad pa 'bras bu med pa ma yin pas rgyu 'dis na byang chub sems dpa' bud med rnams la gzigs par mdzad do/ /de nas byang chub sems dpa' gzigs pa lngas</text></item>
<item><p>8b5</p><section>mdo sde</section><text>gzigs nas dga' ldan na spyod pa'i lha'i ris rnams la gsungs pa/ grogs po dag /shes par gyis shig /nga dzam+bu'i gling du babs nas yul dbus su nying mtshams sbyor ba</text></item>
<item><p>8b6</p><section>mdo sde</section><text>len gyi/ khyed cag las gang dag bdud rtsi don du nye bar phal cher yul dbus kyi grong khyer chen po drug po/ 'di lta ste/ mnyan yod dang / sA ke ta dang / yangs pa can dang / tsam</text></item>
<item><p>8b7</p><section>mdo sde</section><text>pa dang / rgyal po'i khab dang / wA ra NA sir nying mtshams sbyor ba long zhig /de skad ces bka' stsal pa dang / dga' ldan gyi ris kyi lha rnams kyis byang chub sems dpa' la</text></item>
<item><p>9a1</p><section>mdo sde</section><text>'di skad ces gsol to/ /byang chub sems dpa'/ mkhyen par mdzod cig /de ltar 'jig rten ni sdig pas gos pa/ skye dgu ni ma rungs pa'i bsam pa can/</text></item>
<item><p>9a2</p><section>mdo sde</section><text>dzam+bu'i gling na rtog ge ba drug dang / rjes su sgrogs pa drug dang / snyoms par 'jug pa drug gis dkrug pa lags so/ /de la rtog ge ba drug gang zhe na/ 'di lta ste/ 'od srung rdzogs</text></item>
<item><p>9a3</p><section>mdo sde</section><text>byed dang / kun tu rgyu gnag lhas kyi bu dang / smra 'don gyi bu mo'i bu yang dag rgyal ba can dang / mi pham skra'i lab can dang / kA t+yA'i bu nog can dang / gcer bu pa gnyen gyi bu'o/ /</text></item>
<item><p>9a4</p><section>mdo sde</section><text>rjes su sgrogs pa drug gang zhe na/ 'di lta ste/ bram ze sgyus rgal dang / bram ze rnas rdeg dang / bram ze bzang ldan dang / bram ze tshangs pa'i tshe dang / bram ze pad+ma'i snying po dang / bram</text></item>
<item><p>9a5</p><section>mdo sde</section><text>ze dmar po'o/ /snyoms par 'jug pa drug gang zhe na/ 'di lta ste/ rangs byed kyi bu lhag spyod dang / sgyu rtsal shes kyi bu ring 'phur dang / kun tu rgyu rab bzang dang / bram ze'i khye'u</text></item>
<item><p>9a6</p><section>mdo sde</section><text>kun rgyal dang / drang srong nyon mongs med pa dang / lteng rgyas 'od srung ral ba can no/ /'dir ni chos mnyan pa'i slad du byang chub sems dpa' khyed kyi gdan dpag tshad bcu gnyis pa</text></item>
<item><p>9a7</p><section>mdo sde</section><text>bsham pa bgyi zhing bdag cag 'di snyam du bdag cag la dga' ldan gyi gnas na byang chub sems dpa' bzhugs pas chos bshad de/ chos de bdag cag gis thos nas ci nas</text></item>
<item><p>9b1</p><section>mdo sde</section><text>kyang bdag cag yun ring po'i don dang / sman pa dang / bde bar 'gyur ba de lta der ltar bsgrub par bgyid par sems lags so/ /de skad ces gsol pa dang / byang chub sems dpa'</text></item>
<item><p>9b2</p><section>mdo sde</section><text>dga' ldan gyi lha rnams la 'di skad ces gsungs so/ /grogs po dag/ de'i phyir rol mo'i cha spyad thams cad brdungs shig/ dga' ldan gyi ris kyi lha rnams kyis rol mo'i cha spyad thams</text></item>
<item><p>9b3</p><section>mdo sde</section><text>cad brdungs pa dang / byang chub sems dpas kyang dung bus te gsungs pa/ grogs po dag /'di la lhag par sgra gang che/ bcom ldan 'das/ dung gi sgra lags so/ /grogs po dag/ ji</text></item>
<item><p>9b4</p><section>mdo sde</section><text>ltar dung gi sgras rol mo'i cha spyad thams cad zil gyis mnan te gnas pa de bzhin du ngas kyang dzam+bu'i gling du song la rtog ge pa drug dang / rjes su sgrogs pa drug dang / snyoms par</text></item>
<item><p>9b5</p><section>mdo sde</section><text>'jug pa drug zil gyis mnan nas bdud rtsi rtogs par bya ste/ bdud rtsis 'gro ba tshim par bya'o/ /mi rtag pa'i dung bud par bya'o/ /stong pa nyid kyi rnga brdung bar bya'o/ /bdag med pa'i</text></item>
<item><p>9b6</p><section>mdo sde</section><text>seng ge'i sgra bsgrag par bya'o/ /zhes gsungs nas tshigs su bcad de yang gsungs pa/ seng ge gcig gis gcan zan tshogs ni du ma 'joms/ /rdo rje gcig gis brag gi rtse mo du ma</text></item>
<item><p>9b7</p><section>mdo sde</section><text>'jig /brgya byin gcig gis lha ma yin dbang du ma 'joms/ /nyi ma gcig gis mun pa du ma rnam par sel/ /grogs po dag /khyed cag las gang bdud rtsi don du gnyer ba de yul</text></item>
<item><p>10a1</p><section>mdo sde</section><text>dbus kyi grong khyer chen po drug tu nying mtshams sbyor ba long zhig/ de nas lha rnams kyi dbang po brgya byin 'di snyam du sems te/ byang chub sems dpa' 'di</text></item>
<item><p>10a2</p><section>mdo sde</section><text>ni btsun mo sgyu 'phrul chen mo'i lhums su nying mtshams sbyor ba len par bzhed kyi/ ma la/ de la bdag gis gzi brjid bsgrub par bya/ lhums kyang sbyang bar bya'o snyam nas lha</text></item>
<item><p>10a3</p><section>mdo sde</section><text>rnams kyi dbang po brgya byin gyis btsun mo sgyu 'phrul chen mo la gzi brjid bsgrubs shing / lhums kyang gtsang mar byas so/ /de nas byang chub sems dpa' dga' ldan gyi gnas</text></item>
<item><p>10a4</p><section>mdo sde</section><text>na bzhugs pa rigs dang / yul dang / dus dang / rgyud dang / bud med la gzigs pa ste/ gzigs pa lngas gzigs nas nam gyi gung la glang po cher bstan te dga' ldan gyi lha'i</text></item>
<item><p>10a5</p><section>mdo sde</section><text>ris nas 'phos nas yum gyi lhums su zhugs so/ /gang gi tshe byang chub sems dpa' dga' ldan gyi lha'i ris nas shi 'phos te yum gyi lhums su zhugs pa de'i tshe sa chen po</text></item>
<item><p>10a6</p><section>mdo sde</section><text>'di shin tu g.yos par gyur/ 'jig rten 'di thams cad snang ba rgya chen pos gsal bar gyur cing 'jig rten na 'jig rten gyi bar gyi mun pa mun gnag smag tu gyur pa/ gang</text></item>
<item><p>10a7</p><section>mdo sde</section><text>du nyi ma dang / zla ba 'di ltar rdzu 'phrul che ba/ 'di ltar mthu che ba dag gis kyang 'od kyis snang bar mi nus pa de dag kyang de'i tshe snang ba chen pos gsal bar gyur to/ /der sems</text></item>
<item><p>10b1</p><section>mdo sde</section><text>can gang dag skyes pa de dag rang gi lag pa brkyang ba mi mthong ba las/ de rnams snang ba des gcig gis gcig mthong nas/ shes ldan dag /sems can gzhan yang 'dir skyes so/ /</text></item>
<item><p>10b2</p><section>mdo sde</section><text>shes ldan dag/ sems can gzhan yang 'dir skyes so zhes bya bar shes so/ /ji ltar sprin ni rgya chen legs 'dus pa/ /chu mang bsags pa rlung gis bskyod pa ltar/ /de bzhin blo ldan de</text></item>
<item><p>10b3</p><section>mdo sde</section><text>ni lhums 'jug pa/ /ston ka'i sprin rum zla rgyas ji bzhin no/ /gang tshe rtsal ldan mnyam med nyer gshegs la/ /de tshe 'jig rten so so'i gling bar na/ /mun gyis khebs bsal phyogs</text></item>
<item><p>10b4</p><section>mdo sde</section><text>kun shin tu ni/ /gsal snang byung gyur 'di 'dir chos nyid do/ /gang gi tshe byang chub sems dpa' dga' ldan gyi lha'i ris nas 'phos te yum gyi lhums su zhugs par mdzad pa de</text></item>
<item><p>10b5</p><section>mdo sde</section><text>nyid kyi mtshan mo btsun mo sgyu 'phrul chen mos rmi lam bzhi mthong ste/ glang po che'i phru gu dkar po zhig bdag gi rum g.yas pa dral nas zhugs pa dang / steng gi nam mkha' la skyil mo</text></item>
<item><p>10b6</p><section>mdo sde</section><text>krung gis 'chag pa dang / seng ge'i gdan la 'dug nas skye bo'i tshogs chen po la chos ston pa dang / lha dang / lha ma yin du bcas pa'i 'jig rten bdag la phyag byed pa'o/ /rgyal po zas</text></item>
<item><p>10b7</p><section>mdo sde</section><text>gtsang mas btsun mo las de thos pa dang / mtshan mkhan rnams la rmi lam 'di ji ltar ston pa yin dris pa dang / de rnams kyis smras pa/ lha/ mkhyen par mdzod cig /gang btsun</text></item>
<item><p>11a1</p><section>mdo sde</section><text>mos rmi lam du mthong ba glang po che'i phru gu dkar po zhig bdag gi rum g.yas pa dral nas zhugs pa zhes bya ba'i 'khor los bsgyur ba'i sras bltam par</text></item>
<item><p>11a2</p><section>mdo sde</section><text>'gyur ro/ /steng gi nam mkha' la 'chag go zhes bya ba ni rdzu 'phrul che ba dang / mthu che bar 'gyur ro/ /seng ge'i gdan la 'dug ste chos ston to zhes bya ba ni de'ang seng ge'i gdan</text></item>
<item><p>11a3</p><section>mdo sde</section><text>la bzhugs te 'khor bzhi la chos ston par 'gyur ro/ /lha dang / lha ma yin du bcas pa'i 'jig rten bdag la phyag byed do zhes bya ba nas/ gal te de rab tu byung bar gyur na lha</text></item>
<item><p>11a4</p><section>mdo sde</section><text>dang | lha ma yin du bcas pa'i 'jig rten gyis mchod cing rjed la mngon par bstod par 'gyur ro/ /chos nyid kyis gang gi tshe byang chub sems dpa' dga' ldan gyi lha'i ris nas</text></item>
<item><p>11a5</p><section>mdo sde</section><text>'phos te yum gyi lhums na zhugs pa de'i tshe/ lha rnams kyi dbang po brgya byin gyis de la mi'am/ mi ma yin pa sus kyang 'tshe bar mi 'gyur bar lha'i bu bzhi yum gyi srung mar</text></item>
<item><p>11a6</p><section>mdo sde</section><text>'jog pa ni/ lag na ral gri dang / lag na mdung dang / lag na mdung thung dang / lag na mda' bo che'o/ /de la 'di skad ces bya ste/ lha mchog bzhi la brgya byin gyis smras pa//</text></item>
<item><p>11a7</p><section>mdo sde</section><text>khyed rnams song la lha mi rnams kyi ni/ /shin tu mchog gyur yum de ji ltar su'ang / /gnod mi byed par gus pas yongs su srungs/ /de rnams shin tu 'bad byas dga'</text></item>
<item><p>11b1</p><section>mdo sde</section><text>pa dang / /brgya byin lung ni spyi bos mnos nas su/ /rnam kun mda' mdung ral gri lag na thogs/ /byang chub sems dpa'i yum ni srung bar byed/ /g.yul du rgyal gyur lha bzhis</text></item>
<item><p>11b2</p><section>mdo sde</section><text>spas pa dang / /de ni nyin mtshan sna tshogs rgyan 'chang zhing / /lha mo rang khyim nang nas rnam rol pa/ /dga' ba'i tshal na spyod pa lta bur spyod/ /de nas dus gzhan zhig na btsun mo sgyu</text></item>
<item><p>11b3</p><section>mdo sde</section><text>'phrul chen mo 'di lta bu'i 'dod pa skyes te/ kye ma'o/ /lha/ btson thams cad thar bar bgyi'o/ /rgyal po zas gtsang mas kyang btsun mo'i tshig mnyan nas btson thams cad thar</text></item>
<item><p>11b4</p><section>mdo sde</section><text>bar byas so/ /de nas dus gzhan zhig na btsun mo 'dod pa skyes pa/ kye ma'o/ /lhas grong khyer gyi shar phyogs kyi dbus su dman pa dang / long pa dang / bkren pa dang / sdug phongs pa</text></item>
<item><p>11b5</p><section>mdo sde</section><text>dang | slong mo ba rnams la sbyin pa byin la bsod nams dag byas pa dang / lho dang / nub dang / byang dang / sum mdo'i dbus su dman pa dang / long ba dang / bkren pa dang / sdug</text></item>
<item><p>11b6</p><section>mdo sde</section><text>phongs pa dang / slong mo pa rnams la sbyin pa byin/ bsod nams ni bgyi'o/ /de nas rgyal po zas gtsang gis btsun mo'i tshig mnyan nas grong khyer gyi shar phyogs su dman pa dang /</text></item>
<item><p>11b7</p><section>mdo sde</section><text>long ba dang / bkren pa dang / sdug phongs pa dang / slong mo pa rnams la ji ltar mngon par 'dod pa dang / ji ltar bslangs pa bzhin du sbyin pa ni byin/ bsod nams ni byas pa dang /</text></item>
<item><p>12a1</p><section>mdo sde</section><text>de bzhin du lho dang / nub dang / byang dang / sum mdo'i dbus su dman pa dang / long ba dang / bkren pa dang / sdug phongs pa dang / slong mo pa rnams gang</text></item>
<item><p>12a2</p><section>mdo sde</section><text>mngon par 'dod pa dang / ji ltar bslangs pa bzhin du sbyin pa ni byin/ bsod nams ni byas so/ /gang gi tshe byang chub sems dpa' shAkya thub pa dga' ldan gyi lha'i ris nas</text></item>
<item><p>12a3</p><section>mdo sde</section><text>'phos te yum gyi lhums na bzhugs pa na mdzod kyi nang du rdzas bzhag pa bzhin du mngal gyi dri ma dang / sha ma'i dri ma dang / khrag gi dri ma dang / mi gtsang ba gang yang rung ba sna</text></item>
<item><p>12a4</p><section>mdo sde</section><text>tshogs kyis ma sbags so/ /dper na/ nor bu rin po che ka shi'i ras kyis mi gos pa dang / ka shi'i ras kyang nor bu rin po ches mi gos pa de bzhin du gang gis tshe byang chub</text></item>
<item><p>12a5</p><section>mdo sde</section><text>sems dpa' yum gyi lhums na bzhugs pa na mdzod kyi nang du rdzas bzhag pa bzhin du mngal gyi dri ma dang / sha ma'i dri ma dang / khrag gi dri ma dang / mi gtsang ba gang yang</text></item>
<item><p>12a6</p><section>mdo sde</section><text>rung ba sna tshogs kyis ma sbags so/ /ji ltar nor bu tshon shel 'od gsal dang / /rab gtsang ka shi'i ras kyang gos pa med/ /de bzhin thub chen lhums na bzhugs pa na//</text></item>
<item><p>12a7</p><section>mdo sde</section><text>mngal gyi dri ma cis kyang gos pa med/ /gang gi tshe byang chub sems dpa' dga' ldan gyi lha'i ris nas 'phos nas yum gyi lhums na bzhugs pa de'i tshe yum gyi lhums na</text></item>
<item><p>12b1</p><section>mdo sde</section><text>de thams cad yongs su rdzogs pas bzhugs pa mthong ngo / /dper na/ nor bu bai DUR+ya zur brgyad pa bzang po/ rigs dang ldan pa/ dang ba/ gsal ba/ dri ma med pa/ tshon skud sna</text></item>
<item><p>12b2</p><section>mdo sde</section><text>lnga sngon po dang / ser po dang / dmar po dang / dkar po dang / leb rgan la brgyus la de skyes bu mig dang ldan pas mthong na 'di ni skud pa'o/ /'di ni nor bu'o/ /skud pa 'di la</text></item>
<item><p>12b3</p><section>mdo sde</section><text>nor bu brgyus pa yin no zhes shes pa de bzhin du/ gang gi tshe byang chub sems dpa' shAkya thub pa dga' ldan gyi gnas nas 'phos te yum gyi lhums na bzhugs pa de'i tshe/ de'i</text></item>
<item><p>12b4</p><section>mdo sde</section><text>yum gyi lhums na rnam pa thams cad yongs su rdzogs par lhums kyi nang na bzhugs pa mthong ngo / /ji ltar dri med nor bu bai DUR+ya/ /'od gsal lag par bzhag pa snang bltar//</text></item>
<item><p>12b5</p><section>mdo sde</section><text>de bzhin thub chen yum gyi lhums bzhugs pa/ /shes shing sems dpas yum ni yang dag lta/ /chos nyid kyis gang gi tshe byang chub sems dpa' shAkya thub pa dga' ldan nas</text></item>
<item><p>12b6</p><section>mdo sde</section><text>'phos nas yum gyi lhums na bzhugs pa de'i tshe/ de'i yum 'di lta ste/ byang chub sems dpa' 'dzin pas lus ngal ba'am/ lus dub par 'gyur ba med do/ /las kyi rnam</text></item>
<item><p>12b7</p><section>mdo sde</section><text>smin zad pas mtho ris 'phos/ /gang tshe 'di ni lhums zhugs bzhugs pa na/ /de'i yum ngal bas 'dzin par mi byed par/ /de tshe gyur pa 'dir de chos nyid do/ /chos nyid kyis</text></item>
<item><p>13a1</p><section>mdo sde</section><text>gang gi tshe byang chub sems dpa' shAkya thub pa dga' ldan gyi gnas na 'phos nas yum gyi lhums na bzhugs pa de'i tshe yum da phan chad ji srid 'tsho'i</text></item>
<item><p>13a2</p><section>mdo sde</section><text>bar du brtul zhugs lnga'i gzhi blangs par gyur te/ ji srid 'tsho'i bar du srog gcod pa spangs te srog gcod pa las slar ldog go /ma byin par len pa dang / mi tshangs pa spyod pa</text></item>
<item><p>13a3</p><section>mdo sde</section><text>dang | brdzun du smra ba dang / 'bru'i chang dang / sbyar ba'i chang myos par 'gyur ba bag med pa'i gnas spangs te/ 'bru'i chang dang / sbyar ba'i chang myos par 'gyur ba bag med pa'i</text></item>
<item><p>13a4</p><section>mdo sde</section><text>gnas las slar ldog par byed do/ /srog mi gcod dang ma byin mi len dang / /rdzun mi smra dang chang la mi brkam dang / /'khrig pa'i mi tshangs spyod pa spong ba 'di/ /'di ni don grub</text></item>
<item><p>13a5</p><section>mdo sde</section><text>yum gyi chos nyid yin/ /chos nyid kyis gang gi tshe byang chub sems dpa' shAkya thub pa dga' ldan gyi gnas nas 'phos nas yum gyi lhums na bzhugs pa de'i tshe yum 'di lta</text></item>
<item><p>13a6</p><section>mdo sde</section><text>ste| skyes pa rnams la 'dod pa dang ldan pa'i yid gtod pa med do/ /nyon mongs rnams la chags par mi 'gyur zhing / /de ni 'dod rgyus sems gdungs mi 'gyur la/ /de</text></item>
<item><p>13a7</p><section>mdo sde</section><text>yum 'dod pa'i yon tan ldan pa yi/ /skyes pa rnams la sems ni gtong pa med/ /de nas dus gzhan zhig na btsun mo sgyu 'phrul chen mo 'dod pa skyes pa/ kye ma/ bdag gis</text></item>
<item><p>13b1</p><section>mdo sde</section><text>rgya mtsho chen po bzhi'i chu btung ngo snyam nas des rgyal po zas gtsang la smras pa dang / rgyal po zas gtsang gis mtshan mkhan rnams la smras pa/ ci'i phyir btsun mo 'di lta bu'i 'dod</text></item>
<item><p>13b2</p><section>mdo sde</section><text>pa skyes/ mtshan mkhan rnams kyis/ lha/ btsun mo la sras skyes bu chen po'i mtshan sum cu rtsa gnyis kyi sku brgyan pa zhig bltam par 'gyur te/ de rab tu byung nas shes bya'i rgya</text></item>
<item><p>13b3</p><section>mdo sde</section><text>mtsho mtha' dag 'thung bar 'gyur ro zhes lung bstan to/ /rgyal po zas gtsang gis smras pa/ gal te 'di la mtsho chen po'i chu ma blud na cir 'gyur/ de rnams kyis smras pa/ sras</text></item>
<item><p>13b4</p><section>mdo sde</section><text>yan lag ma tshang ba zhig btsas par 'gyur ro/ /rgyal pos smras pa/ nga'i ming zas gtsang zhes bya ba'i bu yan lag ma tshang bar bya'am/ de'i tshe grong khyer ser skya'i gzhi na kun tu</text></item>
<item><p>13b5</p><section>mdo sde</section><text>rgyu mig dmar zhes bya ba mig 'phrul la byang ba zhig 'dug pa de rgyal pos bkug nas rgya mtsho chen po las chu myur bar khug cig ces bsgo ba dang / des de nyid na 'dug bzhin du</text></item>
<item><p>13b6</p><section>mdo sde</section><text>rgya mtsho chen po bzhi'i chu drangs te de rnams la btsun mo 'thung du bcug pa dang / de'i 'dod pa skyes pa gang yin pa de dang bral bar gyur to/ /de nas dus gzhan zhig na btsun mo</text></item>
<item><p>13b7</p><section>mdo sde</section><text>sgyu 'phrul chen mo tshul 'di lta bu'i 'dod pa skyes te/ kye ma'o/ /bdag lus lum bi nI'i tshal du zhugs la shing gi rtsar yal ga'i mthar 'dug par bya'o snyam mo/ /de nas</text></item>
<item><p>14a1</p><section>mdo sde</section><text>rgyal po zas gtsang mas btsun mo sgyu 'phrul chen mo tshul de lta bu'i 'dod pa skyes par rig nas/ rin po che sna bzhi las byas pa'i khyogs bshams te glang</text></item>
<item><p>14a2</p><section>mdo sde</section><text>po'i tshogs dang / rta'i tshogs dang / shing rta'i tshogs dang / dpung bu chung gi tshogs te dpung gi tshogs yan lag bzhi pa go bskon nas skye bo'i tshogs chen pos yongs su bskor</text></item>
<item><p>14a3</p><section>mdo sde</section><text>te| btsun mo sgyu 'phrul chen mo dang lhan cig tu chas nas lum bi nI'i tshal du phyin to/ /de nas btsun mo sgyu 'phrul chen mos lum bi nI'i tshal mthong ba na sems rtse gcig</text></item>
<item><p>14a4</p><section>mdo sde</section><text>par gyur pa dang / de khyogs las babs te/ shing mya ngan 'tshang me tog yang dag par rgyas pa mthong bas dga' ba dang / yid bde ba skyes te/ de der song nas me tog dang / 'dab</text></item>
<item><p>14a5</p><section>mdo sde</section><text>ma'i g.yur gyis dud pa'i yan lag la 'jus te/ bud med rgan pas bskor nas gnas so/ /de nas lha rnams kyi dbang po brgya byin 'di snyam du sems te/ btsun mo sgyu</text></item>
<item><p>14a6</p><section>mdo sde</section><text>'phrul chen mo sras bltam par nye bar gnas kyi/ ma la/ bdag gis byang chub sems dpa' de dang po bltam pa na blang bar bya'o/ /de nas yang bsams pa/ btsun mo sgyu</text></item>
<item><p>14a7</p><section>mdo sde</section><text>'phrul chen mo ni ngo tsha shes pa dang ldan pa yin pas bdag gi mdun du bltam mi phod kyi thabs shig bsham par bya'o snyam nas lha'i dbang po brgya byin bud med rgan mo</text></item>
<item><p>14b1</p><section>mdo sde</section><text>zhig gi cha byad du sprul te/ des gang gis bud med rgan mo de rnams phyogs bcur 'bros par 'gyur ba de lta bu'i rlung dang char drag po zhig sprul nas de rnams bros pa dang / bdag</text></item>
<item><p>14b2</p><section>mdo sde</section><text>nyid ma ma rgan mo'i cha byad du mngon par sprul nas btsun mo sgyu 'phrul chen mo'i mdun du 'jug go /chos nyid kyis byang chub sems dpa' ni mkhyen bzhin du yum gyi lhums su</text></item>
<item><p>14b3</p><section>mdo sde</section><text>'jug pa dang / mkhyen bzhin du gnas pa dang / mkhyen bzhin du 'byung ba yin no/ /de nas byang chub sems dpa' de 'di snyam du dgongs te/ gang bdag skyes bu tha mal pa bzhin</text></item>
<item><p>14b4</p><section>mdo sde</section><text>du mngal gyi sgo nas 'byung ba ni tshul dang mthun pa ma yin gyi/ ma la/ bdag gis yum gyi dku g.yas pa brtol la 'byung bar bya'o zhes de nas byang chub sems dpa' yum gyi</text></item>
<item><p>14b5</p><section>mdo sde</section><text>dku g.yas pa brtol te byung ba dang / lha'i dbang po brgya byin gyis lag pa gnyis kyis blangs pa dang / byang chub sems dpa' 'di snyam du dgongs te/ brgya byin 'di bdag gis</text></item>
<item><p>14b6</p><section>mdo sde</section><text>byang chub sems dpa' 'di blangs so zhes dregs pa skye bar 'gyur bar mkhyen nas ngo bo nyid kyi rdo rje'i snying po can gyi skur byin gyis brlabs te lhums su ni yum 'dzin pas nyon</text></item>
<item><p>14b7</p><section>mdo sde</section><text>mongs par ma gyur cig snyam du dgongs nas yang bar mdzad de bzhugs pa yin no/ /de nas lha'i dbang po brgya byin gyis 'dzin par ma nus pa dang 'dar bar gyur to/ /byang</text></item>
<item><p>15a1</p><section>mdo sde</section><text>chub sems dpas bka' stsal pa/ ko'u shi ka thong / thong / de skad ces bka' stsal pa dang / lha'i dbang po brgya byin gyis byang chub sems dpa' sa la</text></item>
<item><p>15a2</p><section>mdo sde</section><text>bzhag go /bzhag pa tsam gyi mod la sus kyang ma bzung bar phyogs bzhir gzigs nas gom pa bdun bdun por zhing tshig tu yang gsung pa/ kau shi ka /phyogs 'di gang yin byang</text></item>
<item><p>15a3</p><section>mdo sde</section><text>chub sems dpa'/ shar phyogs lags so/ /byang chub sems dpas bka' stsal pa/ kau shi ka /sems can thams cad kyi sngon du 'gro bar bya'o/ /phyogs 'di gang yin/ lho</text></item>
<item><p>15a4</p><section>mdo sde</section><text>phyogs lags so/ /'gro ba thams cad kyi yon gnas su gyur par bya'o/ /phyogs 'di gang yin/ byang phyogs lags so/ /srid pa'i rgya mtsho las brgal bar bya'o/ /phyogs 'di gang</text></item>
<item><p>15a5</p><section>mdo sde</section><text>yin| nub phyogs lags so/ /nga'i skye ba tha ma ni 'di yin par 'gyur ro/ /skye 'chi mthar byed de ni bltams pa na/ /sa la gom pa bdun ni bzhud nas su/ /'di nga'i skye ba tha mar</text></item>
<item><p>15a6</p><section>mdo sde</section><text>gyur yin zhes/ /'jig rten gsum gyi bla ma gcig pus gsungs/ /chos nyid kyis byang chub sems dpa' shAkya thub pa yum gyi lhums nas byung ba'i de'i tshe sa chen po 'di shin</text></item>
<item><p>15a7</p><section>mdo sde</section><text>tu g.yos par gyur/ 'jig rten 'di thams cad snang ba rgya chen pos gsal bar gyur cing / 'jig rten na 'jig rten gyi bar gyi mun pa mun gnag smag tu gyur pa gang du nyi ma dang /</text></item>
<item><p>15b1</p><section>mdo sde</section><text>slar 'di ltar rdzu 'phrul che ba/ 'di ltar mthu che ba dag gis kyang 'od kyis snang bar mi nus pa de dag kyang de'i tshe snang ba chen pos gsal bar gyur to/ /der sems can gang dag skyes pa</text></item>
<item><p>15b2</p><section>mdo sde</section><text>de dag rang gi lag pa brkyang pa'ang mi mthong ba las de rnams snang ba des sems can gcig gis gcig mthong nas/ shes ldan dag /sems can gzhan yang 'dir skyes so/ /shes</text></item>
<item><p>15b3</p><section>mdo sde</section><text>ldan dag /sems can gzhan yang 'dir skyes so zhes bya bar shes so/ /gang che rnam 'dren bltams par gyur pa na/ /de tshe sa ni rir bcas shin tu g.yos/ /gang gis 'jig rten par</text></item>
<item><p>15b4</p><section>mdo sde</section><text>yang skad cig gis/ /snang byed 'od gsal de yang byung bar gyur/ /de nas rgyal po zas gtsang mas sa g.yos pa chen po dang / snang ba rgya chen po mthong ba dang / byang chub sems dpa'</text></item>
<item><p>15b5</p><section>mdo sde</section><text>la bskor ba byas te zhabs gnyis la phyag byas nas 'di skad ces smras so/ /'di lta bu'i rdzu 'phrul che ba dang / mthu che ba'i bu skyes pa ni bdag gis rnyed pa legs par rnyed do/ /chos nyid</text></item>
<item><p>15b6</p><section>mdo sde</section><text>kyis gang gis tshe byang chub sems dpa' shAkya thub pa yum gyi lhums na bltams pa na ral gri shugs nas phyung ba bzhin du mngal gyi dri ma dang / sha ma'i dri ma dang / khrag gi dri</text></item>
<item><p>15b7</p><section>mdo sde</section><text>ma dang / mi gtsang ba gzhan dang gzhan sna tshogs kyis ma gos so/ /ji ltar 'od gsal tshon shel bzang po dang / /ka shi ras gtsang phan tshun gos mi 'gyur/ /de bzhin thub de</text></item>
<item><p>16a1</p><section>mdo sde</section><text>lhums nas byung ba na/ /gser sbyangs me chen nang nas bton pa 'dra/ /chos nyid kyis byang chub sems dpa' shAkya thub pa yum gyi lhums nas bltams pa</text></item>
<item><p>16a2</p><section>mdo sde</section><text>de'i tshe de'i yum mi 'dug /mi nyal te/ 'greng bzhin du rgyal rigs ma des rgyal rigs bltam par byed do/ /de ni mi 'dug nyal ba'ang ma yin te/ yan lag lnga ldan tshul khrims</text></item>
<item><p>16a3</p><section>mdo sde</section><text>kyis brgyan pas/ /de ni 'greng bzhin shin tu dge ba yi/ /gzhon nu de 'dir brgya byin dag gis blangs/ /chos nyid kyis gang gi tshe byang chub sems dpa' shAkya thub pa yum gyi lhums</text></item>
<item><p>16a4</p><section>mdo sde</section><text>nas bltams pa de'i tshe de'i dbu'i steng nas lha rnams gdugs dkar po nor bu'i yu ba can dag 'dzin to/ /dri med zla ba'i dkyil 'khor 'od 'dra'i gdugs/ /lha yi gtso bos</text></item>
<item><p>16a5</p><section>mdo sde</section><text>dbu yi steng nas 'dzin/ /gdub 'khrol 'od zer gyis 'bar lag pa dang / /rnga yab bzang gis 'di la g.yob par byed/ /chos nyid kyis gang gi tshe byang chub sems dpa' shAkya</text></item>
<item><p>16a6</p><section>mdo sde</section><text>thub pa bltams pa'i mod la bar snang las chu bsil ba gcig dang / chu dron mo gcig ste/ chu gnyis kyi rgyun spyi gtsug gi steng du 'bab cing des byang chub sems dpa' khrus mdzad</text></item>
<item><p>16a7</p><section>mdo sde</section><text>do| |dri med rab dag bsil dang de bzhin dro'i/ /chu yis rkang gnyis gtso bo khrus mdzad de/ /rigs rgyud gang du byang chub sems dpa' 'khrungs/ /klu rnams de la'ang mchod</text></item>
<item><p>16b1</p><section>mdo sde</section><text>pa byed par gyur/ /chos nyid kyis byang chub sems dpa' bltams pa'i mod la bskrun pa'i yum gyi mdun du chu mig chen po byung nas 'babs par gyur te de la de'i yum khrus chu'i bya ba</text></item>
<item><p>16b2</p><section>mdo sde</section><text>byed do/ /rkang gnyis gtso bo gzhon nu bltams pa na/ /lha de rnams ni shin tu yid dga' bas/ /der ni chu bzang phyung bar gyur pa la/ /de yum der ni chu yis bya ba byed/ /lha yi rol</text></item>
<item><p>16b3</p><section>mdo sde</section><text>mo shin tu sgra snyan rnams/ /shin tu dga' ba mchog tu rdung bar byed/ /de rnams gos dang phreng ba 'thor byed cing / /gzhan ngag rab tu 'dud cing de bzhin bstod/ /chos nyid kyis</text></item>
<item><p>16b4</p><section>mdo sde</section><text>byang chub sems dpa' bltams pa'i mod la lhas par snang las lha'i ut+pal dang / pad+ma dang / ku mu da dang / pad+ma dkar po dang / a ga ru'i phye ma dang / rgya spos kyi phye ma dang /</text></item>
<item><p>16b5</p><section>mdo sde</section><text>tsan+dan gyi phye ma dang / ta ma la'i 'dab mas 'thor ro/ /lha'i me tog man+dA ra bas kyang 'thor ro/ /lha'i sil snyan rnams kyang sgra 'byin to/ /gos dag kyang 'thor bar byed do/ /mkhas</text></item>
<item><p>16b6</p><section>mdo sde</section><text>pas btud pa'i sangs rgyas bltams pa na/ /dri zhim dri mchog char ni phab pa dang / /de dang des na rang spobs tshul mthun pa'i/ /rab dga'i sems kyis bstod pa rjod par byed/ /</text></item>
<item><p>16b7</p><section>mdo sde</section><text>'dis ni byang chub mchog dag thob 'gyur zhing / /sdug bsngal zad pa'i 'gro phan mdzad gyur la/ /'gro ba mi shes rab rib mig ldongs la/ /sman pa mchog 'di mig ni rab stsol</text></item>
<item><p>17a1</p><section>mdo sde</section><text>'gyur/ /'di ni rmongs pas mig khebs long ba yi/ /'gro ba'i sgron ma chen po nyid du 'gyur/ /lta ngan gyis brlags log pa'i lam zhugs la/ /ma 'tshol</text></item>
<item><p>17a2</p><section>mdo sde</section><text>drang ba'i lam ni ston par 'gyur/ /ngan 'gro'i lam ni ma lus 'gog 'gyur zhing / /lha yi gnas kyi sa ni 'byed 'gyur zhes/ /'og min par na gnas pa'i lha rnams ni/ /lha</text></item>
<item><p>17a3</p><section>mdo sde</section><text>yi gnas su yang yang sgrog par byed/ /gang gi tshe byang chub sems dpa' shAkya thub pa bltams pa de nyid kyi tshe mnyan yod du rtsibs kyis 'phur tshangs byin bu btsas pa na tshangs</text></item>
<item><p>17a4</p><section>mdo sde</section><text>byin 'di snyam du sems te/ bdag gi bu btsas pa na yul gsal ba gsal ba bzhin du snang bas de bas na 'di'i ming gsal rgyal zhes bya bar gdags so zhes btags</text></item>
<item><p>17a5</p><section>mdo sde</section><text>so| |rgyal po'i khab kyi grong khyer na rgyal po pad+ma chen po bu btsas pa na pad+ma chen po 'di snyam du sems te/ bdag gi bu btsas pa na 'jig rten nyi ma'i gzugs shar ba ltar</text></item>
<item><p>17a6</p><section>mdo sde</section><text>snang zhing gzugs can ma'i bu yin pas 'di'i ming gzugs can snying po zhes bya bar gdags so zhes btags so/ /ko'u sham bi na rgyal po dmag brgya ba bu btsas pa na</text></item>
<item><p>17a7</p><section>mdo sde</section><text>dmag brgya ba 'di snyam du sems te/ bdag gi bu btsas pa na 'jig rten nyi ma shar ba ltar snang bar gyur pas 'di'i ming shar ba zhes bya bar gdags so zhes btags so/ /</text></item>
<item><p>17b1</p><section>mdo sde</section><text>grong khyer 'phags rgyal du rgyal po mu khyud mtha' yas bu btsas pa na de 'di snyam du sems te/ bdag gi bu btsas pa na 'jig rten sgron mas snang ba lta bur gyur pas 'di'i ming rab</text></item>
<item><p>17b2</p><section>mdo sde</section><text>snang zhes bya bar gdags so zhes btags te/ de ni de lta ma yin no/ /'on kyang de thams cad ni byang chub sems dpa'i mthu yin no/ /gang gi tshe byang chub sems dpa' shAkya thub</text></item>
<item><p>17b3</p><section>mdo sde</section><text>pa bltams pa de nyid kyi tshe dga' bo la sogs pa shAkya'i gzhon nu lnga brgya btsas pa dang / grags 'dzin ma la sogs pa shAkya'i gzhon nu ma lnga brgya btsas pa dang / 'dun pa la</text></item>
<item><p>17b4</p><section>mdo sde</section><text>sogs pa rim gro ba lnga brgya btsas pa dang / bsngags ldan la sogs pa rta lnga brgya 'brangs so/ /lha rnams kyis gter lnga'i kha'ang nye bar bstan to/ /khams kyi rgyal phran rnams</text></item>
<item><p>17b5</p><section>mdo sde</section><text>dang | mkhar gyi rgyal po rnams kyis rab tu btud cing thams cad kyis kyang dpya phul lo/ /de nas rgyal po zas gtsang ma 'di snyam du sems te/ bdag gi bu btsas pa na 'dod pa</text></item>
<item><p>17b6</p><section>mdo sde</section><text>thams cad grub pas na gzhon nu 'di'i ming don thams cad grub pa zhes bya'o zhes byang chub sems dpa' la thog mar mtshan btags so/ /chos nyid kyis byang chub sems dpa'</text></item>
<item><p>17b7</p><section>mdo sde</section><text>shAkya thub pa bltams pa'i mod la yab yum gyis mtshan mkhan dang / ltas mkhan gyi bram ze rnams la nye bar ston pa yin pas/ shes ldan dag /ci ga gzhon nu gang dag</text></item>
<item><p>18a1</p><section>mdo sde</section><text>dang ldan na 'gro ba gnyis su 'gyur gyi gzhan du ni ma yin te/ gal te khyim pa khyim na gnas par gyur na 'khor los bsgyur ba'i rgyal po mtha' bzhir rnam</text></item>
<item><p>18a2</p><section>mdo sde</section><text>par rgyal ba/ chos kyi rgyal po chos dang ldan pa/ rin po che sna bdun dang ldan par 'gyur te/ de'i rin po che sna bdun ni 'di lta bu dag 'byung ste/ 'di lta ste/ 'khor lo rin po che</text></item>
<item><p>18a3</p><section>mdo sde</section><text>dang | glang po rin po che dang / rta rin po che dang / nor bu rin po che dang / bud med rin po che dang / khyim bdag rin po che dang / bdun pa ni blon po rin po che'o/ /bu dpa' ba/</text></item>
<item><p>18a4</p><section>mdo sde</section><text>rtul phod pa/ yan lag mchog gi gzugs dang ldan pa/ pha rol gyi sde rab tu 'joms pa stong 'byung ba de rgya mtsho la thug pa'i sa chen po ma lus par gnod par sdo ba med cing</text></item>
<item><p>18a5</p><section>mdo sde</section><text>'tshe ba med pa 'di nyid chad pa med cing mtshon gyis 'debs pa med pa/ chos dang mthun pas legs par phab ste gnas par 'gyur ro/ /gal te skra dang / kha spu bregs nas gos</text></item>
<item><p>18a6</p><section>mdo sde</section><text>ngur smrig bgos te/ dad pa yang dag pa kho nas khyim nas khyim med par rab tu byung na/ de bzhin gshegs pa dgra bcom pa yang dag par rdzogs pa'i sangs rgyas zhes bya</text></item>
<item><p>18a7</p><section>mdo sde</section><text>bar 'jig rten du sgra rnam par grags par 'gyur ba/ skyes bu chen po'i mtshan sum cu rtsa gnyis dang ldan nas/ lha/ mang lags te/ gzhon nu skyes bu chen po'i mtshan sum</text></item>
<item><p>18b1</p><section>mdo sde</section><text>cu rtsa gnyis dang ldan pa ni 'gro ba gnyis su 'gyur gyi gzhan du ni ma yin te/ zhes bya ba nas yang dag par rdzogs pa'i sangs rgyas zhes bya bar 'jig rten du gdags par 'gyur</text></item>
<item><p>18b2</p><section>mdo sde</section><text>zhes bya ba'i bar du ste/ snga ma bzhin du 'di ni 'dir chos nyid yin no/ /de la 'di skad ces bya ste/ rgyal pos gzhon nu bltams nas skyes bu yi/ /mtshan shes bram ze la dris de</text></item>
<item><p>18b3</p><section>mdo sde</section><text>tshe smras/ /rgyal bu gal te khyim na gnas gyur na/ /nges par 'di ni mi dbang dag tu 'gyur/ /brtul bar ldan zhing rgyal po gzhan rnams kyis/ /spyi la dbang ba'i 'khor los</text></item>
<item><p>18b4</p><section>mdo sde</section><text>bsgyur bar 'gyur/ /'di ni gling rnams kun tu mngon rgyal ba'i/ /chos kyi rgyal srid dag ni byed par 'gyur/ /rin chen gyur pa 'di ni rin chen bdun/ /mi mchog bsod nams</text></item>
<item><p>18b5</p><section>mdo sde</section><text>las kyis 'thob par 'gyur/ /gang gi mthu yis sa ni ma lus pa/ /'di ni lung mi gcog par spyod par 'gyur/ /gser las legs byas lte ba shin tu zlum/ /rtsibs stong ldan</text></item>
<item><p>18b6</p><section>mdo sde</section><text>zhing myu khyud ma nyams bzang / /dang por sa la rnam par rgyal 'gyur gang / /'khor lo de 'dis dang por thob par 'gyur/ /yan lag thams cad legs skyes sa la ni/ /rab</text></item>
<item><p>18b7</p><section>mdo sde</section><text>gnas gangs can rtse 'dra'i glang po'i mchog /rgyal po la 'os mkha' la 'gro ba yi/ /rin chen mchog ni gnyis pa 'dis 'thob 'gyur/ /tho rangs dus su phyogs kun ma lus</text></item>
<item><p>19a1</p><section>mdo sde</section><text>pa'i/ /sa rnams bskor nas slar ni ldog gyur gang / /rma bya'i mgrin 'dra spu ni yid 'ong ba'i/ /rin chen rta ni 'di yis thob par 'gyur/ /rin chen dri med</text></item>
<item><p>19a2</p><section>mdo sde</section><text>bai DUR+ya rang bzhin/ /kun tu dpag tshad tsam du snang byed pa/ /dri med mtshan mo ci 'dra nyin de bzhin/ /rin chen mchog ni bzhi pa 'thob par 'gyur/ /gang zhig reg dri gzugs</text></item>
<item><p>19a3</p><section>mdo sde</section><text>dang mdangs ldan pa'i/ /bud med dam pa dregs ldan rnams kyi mchog /lha mo bzhin du yon tan kun ldan pa/ /bud med rin chen de 'dir 'thob par 'gyur/ /gang yang 'di</text></item>
<item><p>19a4</p><section>mdo sde</section><text>ni rgyal la mu tig dang / /gser sogs shin tu mang po 'bul ba yi/ /nor ldan mtshungs par nor mang khyim bdag ni/ /rin chen thob nas rnam par spyod par 'gyur/ /'gror</text></item>
<item><p>19a5</p><section>mdo sde</section><text>dang kun tu gnas dang rnam ldog dang / /ma lus dpung la mkhas par byed pa yi/ /dpal ldan bdun pa 'byung bar 'gyur ba ni/ /mi yi rin chen blon po zhes bya yin/ /dpal</text></item>
<item><p>19a6</p><section>mdo sde</section><text>zhing brtul phod yan lag mchog gzugs ldan/ /bu stong dag ni 'di la 'byung 'gyur zhing / /gang gi gzi brjid shin tu stobs che zhing / /sa bdag gzhan dag 'dud</text></item>
<item><p>19a7</p><section>mdo sde</section><text>par byed pa 'byung / /gal te khyim ni nyes mang gis dkrugs pa/ /rab 'bar shing ni bya yis sdong ba ltar/ /nye bar zhi phyir nags su des song na/ /de 'dir ring por mi thogs</text></item>
<item><p>19b1</p><section>mdo sde</section><text>sangs rgyas 'gyur/ /khyod kyi sras 'di deng ni 'di 'dra ba/ /gzhon nu 'gro ba'i rin chen gcig bltams pa/ /'gro ba gnyis las gzhan du mi 'gro ba/ /de ltar sngags kyi tshig las</text></item>
<item><p>19b2</p><section>mdo sde</section><text>mthong ba lags/ /shes ldan dag /gang dag dang ldan pa'i skyes bu chen po 'gro ba gnyis su 'gyur gyi gzhan du ma yin zhes bya ba nas snga ma bzhin du 'jig rten gyi sgra rnam par grags</text></item>
<item><p>19b3</p><section>mdo sde</section><text>par 'gyur zhes bya ba'i bar gyi skyes bu chen po'i mtshan sum cu rtsa gnyis po ni gang dag yin/ /lha| gzhon nu'i zhabs shin tu gnas pa lags so/ /zhabs gnyis shin tu gnas</text></item>
<item><p>19b4</p><section>mdo sde</section><text>pa nyid kyis sa la mnyam par 'bab ste/ lha| 'di ni gzhon nu'i skyes bu chen po'i skyes bu chen po'i mtshan lags so/ /de'i zhabs kyi mthil gyi ngos gnyis la 'khor lo rtsibs</text></item>
<item><p>19b5</p><section>mdo sde</section><text>stong pa lte ba dang mu khyud du bcas pa rnam pa thams cad yongs su rdzogs pa mchis te/ lha/ 'di ni gzhon nu'i skyes bu chen po'i skyes bu chen po'i mtshan lags so/ /lha| gzhon</text></item>
<item><p>19b6</p><section>mdo sde</section><text>nu'i sor mo ring ba dang / zhabs kyi rting pa yangs pa dang / de'i phyag dang / zhabs 'jam zhing gzhon sha chags pa lags te/ phyag dang / zhabs 'jam zhing gzhon sha chags pa</text></item>
<item><p>19b7</p><section>mdo sde</section><text>ni| dper na/ shing bal gyi 'da' ba'am/ ras bal gyi 'da' ba bzhin no/ /lha/ 'di ni gzhon nu'i skyes bu chen po'i skyes bu chen po'i mtshan lags so/ /lha| gzhon nu'i</text></item>
<item><p>20a1</p><section>mdo sde</section><text>phyag dang / zhabs dra bar 'brel ba lags te/ de'i phyag dang / zhabs dra bar 'brel ba ni/ dper na/ ngang pa'i rgyal po gzhon nu bzhin no/ /lha| 'di ni gzhon</text></item>
<item><p>20a2</p><section>mdo sde</section><text>nu'i skyes bu chen po'i skyes bu chen po'i mtshan lags so/ /lha/ gzhon nu'i zhabs long mo'i tshigs mi mngon pa dang / byin pa ri dwags e na ya'i lta bu dang / sku mdud pa dang /</text></item>
<item><p>20a3</p><section>mdo sde</section><text>sku bzhengs bzhin du ma btud par phyag pus mo'i lha nga gnyis slebs shing reg pa ste/ lha| 'di ni gzhon nu'i skyes bu chen po'i skyes bu chen po'i mtshan lags so/ /lha|</text></item>
<item><p>20a4</p><section>mdo sde</section><text>gzhon nu ni 'doms kyi spa ba sbubs su nub pa lags te/ de'i 'doms kyi sba ba sbubs su nub pa ni/ dper na/ glang po che cang shes kyi'am/ rta cang shes byung ma thag gi bzhin no/ /</text></item>
<item><p>20a5</p><section>mdo sde</section><text>lha| 'di gzhon nu'i skyes bu chen po'i skyes bu chen po'i mtshan lags so/ /lha gzhon nu'i sku ci srid par 'dom yang de srid la/ 'dom ci srid par sku'ang de srid pas shing n+ya gro</text></item>
<item><p>20a6</p><section>mdo sde</section><text>d+ha ltar chu zheng gab pa lags te/ lha/ 'di ni gzhon nu'i skyes bu chen po'i skyes bu chen po'i mtshan lags so/ /lha/ gzhon nu'i ro stod kyis spu re re nas skye zhing de'i sku la spu re</text></item>
<item><p>20a7</p><section>mdo sde</section><text>re nas skye ba'ang mthing ga la g.yas phyogs su 'khyil bar skye lags te/ lha/ 'di ni gzhon nu'i skyes bu chen po'i skyes bu chen po'i mtshan lags so/ /lha/ gzhon nu ni</text></item>
<item><p>20b1</p><section>mdo sde</section><text>mdog gser 'dra ba dang / 'od 'dom gang ba dang / pags pa srab cing mdog gser gyi 'dra ba lags te/ pags pa srab pa nyid kyis rdul dang / dri mas sku la mi gos pa ste/ lha/ 'di ni</text></item>
<item><p>20b2</p><section>mdo sde</section><text>gzhon nu'i skyes bu chen po'i skyes bu chen po'i mtshan lags so/ /lha| gzhon nu'i sku ni bdun mtho ba ste/ sku bdun mtho bar 'khrungs pa ni phyag gnyis dang / zhabs gnyis dang / dpung</text></item>
<item><p>20b3</p><section>mdo sde</section><text>mgo gnyis dang / ltag pa lags te/ lha| 'di ni gzhon nu'i skyes bu chen po'i skyes bu chen po'i mtshan lags so/ /lha| gzhon nu ni thal gong rgyas pa dang / sku ro stod seng ge'i 'dra</text></item>
<item><p>20b4</p><section>mdo sde</section><text>ba dang | sku drang zhing kho lag che ba dang / dpung mgo shin tu zlum pa dang / tshems bzhi bcu mnga' ba dang / tshems mnyam pa dang / tshems thags bzang ba dang / mche ba shin tu dkar</text></item>
<item><p>20b5</p><section>mdo sde</section><text>ba dang | 'gram pa seng ge'i 'dra ba dang / ro bro ba'i mchog dang ldan pa lags te/ lha/ 'di ni gzhon nu'i skyes bu chen po'i skyes bu chen po'i mtshan lags so/ /lha| gzhon nu ni</text></item>
<item><p>20b6</p><section>mdo sde</section><text>ljags shin tu ring zhing srab pa lags te/ ljags shin tu ring ba nyid dang / srab pa nyid kyi phyir ljags zhal nas phyung bas skra mtshams nas bzung ste/ zhal gyi dkyil 'khor</text></item>
<item><p>20b7</p><section>mdo sde</section><text>thams cad kyi bar du yog par mdzad pa ste/ lha| 'di ni gzhon nu'i skyes bu chen po'i skyes bu chen po'i mtshan lags so/ /lha| gzhon nu ni tshangs pa'i dbyangs dang / ka la ping+ka'i</text></item>
<item><p>21a1</p><section>mdo sde</section><text>skad ltar yid du 'ong ba dang / rda'i dbyangs can lags te/ lha| 'di ni gzhon nu'i skyes bu chen po'i skyes bu chen po'i mtshan lags so/ /lha| gzhon</text></item>
<item><p>21a2</p><section>mdo sde</section><text>nu'i spyan mthon mthing la ba'i rdzi ma lta bu dang / gtsug tor dang ldan pa dang / smin mtshams kyi mdzod spu dung ltar dkar zhing g.yas su 'khyil ba lags te/ lha| 'di ni gzhon nu'i skyes bu chen</text></item>
<item><p>21a3</p><section>mdo sde</section><text>po'i skyes bu chen po'i mtshan lags so/ /lha| 'di dag ni gang dang ldan pa'i 'gro ba gnyis su 'gyur gyi gzhan du ni ma lags pa zhes bya ba nas snga ma bzhin du 'jig rten du sgra</text></item>
<item><p>21a4</p><section>mdo sde</section><text>rnam par grags par 'gyur ro zhes bya ba'i bar gyi skyes bu chen po'i mtshan sum cu rtsa gnyis lags so/ /bdag nyid legs bsgoms sku la ni/ /sku yi tha ma 'dzin mdzad pa'i/ /</text></item>
<item><p>21a5</p><section>mdo sde</section><text>thub pa chen po'i mtshan rnams ni/ /de ni bdag gis brjod par bgyi/ /'di zhabs shin tu gnas pa ste/ /sa la mnyam par 'bab pa yin/ /'di zhabs phyag gi mthil la ni/</text></item>
<item><p>21a6</p><section>mdo sde</section><text>'khor lo shin tu dbyibs legs skyes/ /'di zhabs rting pa yangs pa dang / /de ni sor mo ring zhing mdzes/ /phyag zhabs dra bar 'brel pa dang / /shing ba la lta bur 'jam pa</text></item>
<item><p>21a7</p><section>mdo sde</section><text>dang | |'di'i zhabs long bu'i tshigs mi mngon/ /byin pa e ne ya dang mtshungs/ /mi mchog sku yang ma btud par/ /phyag gis pus mo'i lha nga slebs/ /'doms kyi sba ba</text></item>
<item><p>21b1</p><section>mdo sde</section><text>sbubs su nub/ /n+ya gro d+ha ltar chu zheng gab/ /ro stod spu ni re re nas/ /skye zhing de spu g.yas su 'khyil/ /mdog ni gser sbyangs 'dra ba dang / /kun nas 'dom gang 'od dang ldan/ /bcom</text></item>
<item><p>21b2</p><section>mdo sde</section><text>ldan de ni pags srab cing / /'di sku bdun ni mtho ba ste/ /bcom ldan thal gong rgyas pa dang / /sku stod seng ge 'dra ba dang / /sku drang kho lag che ba dang / /dpung mgo shin tu zlum pa dang //</text></item>
<item><p>21b3</p><section>mdo sde</section><text>bcu phrag bzhi yi tshems rnams ni/ /yongs su rdzogs shing ma tshang med/ /mnyam dang thags bzang nyid du ni/ /de yi tshems ni legs par gnas/ /rab dkar 'gram pa seng ge 'dra//</text></item>
<item><p>21b4</p><section>mdo sde</section><text>ro bro mchog dang ldan pa dang / /ljags ni shin tu srab pa dang / /bcom ldan tshangs pa'i dbyangs dang ldan/ /rdzi ma ba 'dra spyan mthon mthing / /smin ma'i mtshams kyi mdzod spu ni/ /dung</text></item>
<item><p>21b5</p><section>mdo sde</section><text>ltar dkar zhing g.yas su 'khyil/ /mtshan bzang sum cu rtsa gnyis 'di/ /gang zhig la ni 'byung 'gyur ba/ /de ni 'gro ba gnyis 'gyur gyi/ /gsum par 'gyur ba ma lags so/ /'di</text></item>
<item><p>21b6</p><section>mdo sde</section><text>ni gal te khyim gnas na/ /'khor los bsgyur rgyal nyid 'gyur te/ /dran ldan bu ni mang ba dang / /gnod pa chung zhing mkhas par 'gyur/ /gal te rab byung rdzogs sangs rgyas/ /gang</text></item>
<item><p>21b7</p><section>mdo sde</section><text>zag mnyam pa med par 'gyur/ /bshos dang btung dang na bza' dang / /gzims cha rnams kyang snyed 'gyur la/ /'di yi 'khor ni mi phyed cing / /lus can kun gyi yid du 'ong / /lha</text></item>
<item><p>22a1</p><section>mdo sde</section><text>rnams rjes su 'brang ba dang / /mi rnams kyang ni de bzhin te/ /chos kyi bdag po mchog 'gyur zhing / /mi yul dag tu'ang de bzhin 'gyur/ /mnyam pa med cing</text></item>
<item><p>22a2</p><section>mdo sde</section><text>'dra ba med/ /rnam 'dren mtshungs pa med par 'gyur/ /lha| 'di ni gzhon nu'i skyes bu chen po'i mtshan lags te/ gang dang ldan na 'gro ba gnyis su 'gyur gyi gzhan ni ma lags</text></item>
<item><p>22a3</p><section>mdo sde</section><text>zhes bya ba ni snga ma bzhin no/ /chos nyid kyis byang chub sems dpa' shAkya thub pa bltams nas zhag bdun lon pa dang / de bskrun pa'i yum nongs par gyur te/ nongs ma thag</text></item>
<item><p>22a4</p><section>mdo sde</section><text>tu sum cu rtsa gsum gyi lha'i ris gya nom par skyes so/ /de nas rgyal po zas gtsang mas byang chub sems dpa' ma ma rnams la gtad nas/ ma ma/ khyed kyis gzhon nu 'di dus</text></item>
<item><p>22a5</p><section>mdo sde</section><text>dus su sku mnye byos shig /dus dus su khrus byos shig /dus dus su zas byin cig /dus dus su yang dag pa'i bde bas bsnyen bkur byos shig /ma ma/ dga' ba'i lag pa</text></item>
<item><p>22a6</p><section>mdo sde</section><text>gnyis kyis de blangs nas dus dus su sku mnye byed/ dus dus su khrus byed/ dus dus su zas byin/ dus dus su yang dag pa'i bde bas bsnyen bkur byed do/ /yang de'i tshe</text></item>
<item><p>22a7</p><section>mdo sde</section><text>dri shin tu yid 'ong ba'i ngo bo gang yin pa de rnams byugs shing rgyan thams cad kyis brgyan nas yab zas gtsang la phul ba dang / rgyal po zas gtsang gis de blangs te dga'</text></item>
<item><p>22b1</p><section>mdo sde</section><text>bas pang du bzhag nas yang dang yang du rtog cing dga' ba skyed do/ /chos nyid kyis byang chub sems dpa' shAkya thub pa ni gzugs bzang ba/ mdzes pa/ blta na sdug pa/ mi'i kha dog</text></item>
<item><p>22b2</p><section>mdo sde</section><text>las yang dag par 'das la lha'i kha dog ma thob pa/ skyes pa dang / bud med rnams kyis bltas pa na ngoms mi shes shing dga' ba 'thob ste/ dper na/ dzam+bu'i chu bo'i gser la</text></item>
<item><p>22b3</p><section>mdo sde</section><text>mgar ba mkhas pas rgyun brdungs pa/ la ba dkar po sar pa'i steng du bzhag na shin tu gsal zhing 'bar la rnam par 'tsher ba de bzhin du byang chub sems dpa' shAkya thub pa</text></item>
<item><p>22b4</p><section>mdo sde</section><text>gzugs bzang ba/ mdzes pa/ blta na sdug pa/ mi'i kha dog las 'das shing lha'i kha dog ni ma thob pa yin no/ /chos nyid kyi byang chub sems dpa' shAkya thub pa skye bo'i tshogs</text></item>
<item><p>22b5</p><section>mdo sde</section><text>chen po'i snying du sdug pa dang / yid du 'ong bar 'gyur te/ yang 'di skye bo'i tshogs chen pos da phrag pa nas phrag par spo bar byed pa ni/ dper na/ ston ka'i pad+ma skye bo'i tshogs</text></item>
<item><p>22b6</p><section>mdo sde</section><text>chen po'i snying du sdug cing yid du 'ong bas skye bo'i tshogs chen pos de lag pa nas lag par brgyud par byed pa bzhin te snga ma bzhin no/ /chos nyid kyis byang chub sems dpa'</text></item>
<item><p>22b7</p><section>mdo sde</section><text>bltams pa'i mod nas spyan mi 'dzum par gzugs rnams la lta ste/ de spyan mi 'dzum pa ni/ dper na/ sum cu rtsa gsum gyi lha rnams bzhin no/ /chos nyid kyis byang chub sems</text></item>
<item><p>23a1</p><section>mdo sde</section><text>dpa' bltams pa'i mod nas sngon gyi las kyi rnam par smin pa las skyes pa'i lha'i spyan des de nyin dang / mtshan du dpag tshad gcig kho ra khor yug tu</text></item>
<item><p>23a2</p><section>mdo sde</section><text>gzigs so/ /las bcas las byung dri med spyan gyis ni/ /gzugs chen po dang de bzhin phra rab rnams/ /nyin dang mtshan du khor yug dpag tshad gcig /mdun na gnas pa</text></item>
<item><p>23a3</p><section>mdo sde</section><text>bzhin du'ang gzigs par 'gyur/ /chos nyid kyi byang chub sems dpa' bltams pa'i mod nas gsung snyan cing 'jebs pa dang / gsung snyan pa dang / gsung yid du 'ong ba</text></item>
<item><p>23a4</p><section>mdo sde</section><text>yin te/ dper na/ gangs can gyi bya skad snyan cing 'jebs pa dang / skad snyan pa dang / yid du 'ong ba de bzhin du byang chub sems dpa' bltams pa'i mod nas gsung snyan</text></item>
<item><p>23a5</p><section>mdo sde</section><text>cing 'jebs pa dang / gsung snyan pa dang / gsung yid du 'ong ba yin no/ /ri bo kun 'dzin la drang srong nyon mongs med ces bya ba mngon par shes pa lnga dang ldan pa/ byams</text></item>
<item><p>23a6</p><section>mdo sde</section><text>pa'i bdag nyid can snying rje dang ldan pa/ skye dgu la mnyes gshin pa zhig gnas te/ de la tsha bo mis byin zhes bya ba yod pa dang / de de'i tshe phug tu zhugs te bsam gtan byed</text></item>
<item><p>23a7</p><section>mdo sde</section><text>pa na byang chub sems dpa' bltams te/ 'jig rten thams cad snang ba rgya chen po gsal bar gyur pa'i snang ba de mthong ba dang / nyon mongs med la smras pa/ mkhan po 'dir</text></item>
<item><p>23b1</p><section>mdo sde</section><text>ni nyi ma thams cad dag /gcig car byung bar gyur tam ci/ /'di ltar ri ni phug bcas pa/ /'di ni 'od kyis gsal bar gyur/ /nyon mongs med kyis de la smras pa/ nyi ma'i 'od ni</text></item>
<item><p>23b2</p><section>mdo sde</section><text>rgyun du rno/ /bu gcig snang ba 'di dag ni/ /yan lag reg na 'od gsal bas/ /nges par thub pa de yi 'od/ /byang chub sems dpa' 'od can ni/ /nges par lhums nas bltams</text></item>
<item><p>23b3</p><section>mdo sde</section><text>gyur la/ /bltams nas sems dpa' chen po de'i/ /'od zer gser dang 'dra ba ni/ /dri ma med pa 'di dag gis/ /'jig rten gsum ni snang byas yin/ /mis byin gyis smras pa/ mkhan</text></item>
<item><p>23b4</p><section>mdo sde</section><text>po bzhud/ ci re zhig 'khor los bsgyur ba'i rgyal por 'gyur ram/ 'on te bla na med pa'i ye shes rtogs par 'gyur ba rang nyid kyis blta bar mdzod cig /drang srong nyon mongs med</text></item>
<item><p>23b5</p><section>mdo sde</section><text>kyis smras pa/ de ltar na ni rgyal po zas gtsang ma'i khyim nyi 'og gi rgyal po dang / mkhar gyi rgyal po dang / tshong ba dang / tshong dpon dang / ded dpon rnams dang / bram ze dang / khyim</text></item>
<item><p>23b6</p><section>mdo sde</section><text>bdag brgya stong dpag tu med pas kun tu khyab nas 'dug gi/ gang gi tshe de dben par gyur pa de'i tshe rgyal po zas gtsang ma'i gan du 'gro bar bya'o/ /de nas rgyal po zas gtsang ma 'di</text></item>
<item><p>23b7</p><section>mdo sde</section><text>snyam du/ kye ma'o/ /drang srong nyon mongs med rkang gis ser skya'i gzhir 'ongs na ci ma rung snyam du sems so/ /de nas drang srong nyon mongs med steng gi nam mkha' la mngon par</text></item>
<item><p>24a1</p><section>mdo sde</section><text>'phags nas rgyal po zas gtsang ma'i pho brang sgor phyin pa dang / ji tsam na sgo srung gis rgyal po zas gtsang ma la/ lha/ dgyes pa bskyed du gsol/ drang</text></item>
<item><p>24a2</p><section>mdo sde</section><text>srong nyon mongs med 'dir mchis so zhes rig par byas pa dang / rgyal po zas gtsang mas thos te dga' ba dang / mgu ba dang / rab tu dga' ba dang / mchog tu rangs pa byung nas</text></item>
<item><p>24a3</p><section>mdo sde</section><text>mchog tu gus pas mchod de 'di skad ces smras so/ /drang srong chen po/ legs par 'ongs so/ /dgos pa ci zhig la 'ongs/ nyon mongs med kyis smras pa/ rgyal po chen po</text></item>
<item><p>24a4</p><section>mdo sde</section><text>bdag ni 'dir/ /khyed sras blta ba'i phyir mchis te/ /'jig rten gtso bo rnam 'dren pa/ /thub pa de ni mthong bar 'tshal/ /rgyal pos smras pa/ gal te de lta na ni gzhon nu</text></item>
<item><p>24a5</p><section>mdo sde</section><text>gnyid log gi sang kyi bar du re zhig sdod cig /nyon mongs med kyis smras pa/ rigs dang ldan pa'i rta rnams ni/ /mtshan mo'i bzhi cha nyal ba ltar/ /dgos pa don gnyer</text></item>
<item><p>24a6</p><section>mdo sde</section><text>rnams kyi gnyid/ /mig la yun ring mi gnas so/ /de nas gzhon nu shAkya thub pa ma ma'i par na 'dug pa drang srong nyon mongs med la byin pa dang / drang srong nyon mongs med</text></item>
<item><p>24a7</p><section>mdo sde</section><text>kyis lag pa gnyis kyis blangs nas yud tsam brtags te smras pa/ lha/ gzhon nu 'di mtshan mkhan rnams kyis ji skad lung bstan/ rgyal po zas gtsang mas smras pa/ rin</text></item>
<item><p>24b1</p><section>mdo sde</section><text>po che sna bdun dang ldan pa'i 'khor los bsgyur ba'i rgyal por 'gyur ro zhes zer ro/ /de nas drang srong nyon mongs med kyis byang chub sems dpa' mthong nas tshigs su bcad de smras pa/</text></item>
<item><p>24b2</p><section>mdo sde</section><text>sa bdag rtog pa po rnams blo 'khrul te/ /rtsod pa'i dus na 'khor los bsgyur mi 'byung / /bsod nams mchog gis chos kyi mdzod 'di ni/ /nyes las rnam par rgyal nas sangs rgyas</text></item>
<item><p>24b3</p><section>mdo sde</section><text>'gyur/ /mtshan mi gsal dang ldan na mi dbang po/ /gling bzhi rnams kyi bdag po dbang phyug 'gyur/ /thub dbang mtshan ni shin tu gsal bas na/ /mi mchog sangs rgyas chos kyi</text></item>
<item><p>24b4</p><section>mdo sde</section><text>'khor los bsgyur/ /de nas drang srong nyon mongs med kyis bdag nyid kyi tshe'i mtha'i nges pa dang / byang chub sems dpa'i mngon par byang chub pa brtag pa la zhugs pa dang / byang chub</text></item>
<item><p>24b5</p><section>mdo sde</section><text>sems dpa' lo nyi shu rtsa dgu bzhes nas/ khab nas byung nas lo drug tu dka' ba spyod par 'gyur te de nas bdud rtsi rtogs par 'gyur bar mthong ngo / /bdag ni bar skabs der</text></item>
<item><p>24b6</p><section>mdo sde</section><text>'chi ba'i dus byed par mthong nas de mig mchi mas gang ste 'dug pa rgyal po zas gtsang gis mthong nas dngangs nas tshigs su bcad de smras pa/ skyes bu bud med rnams kyis</text></item>
<item><p>24b7</p><section>mdo sde</section><text>mthong ba na/ /ngoms par mi 'gyur dga' ba thob 'gyur ba/ /lus bzang dge byed da ni 'dir mthong nas/ /drang srong chen po ci slad du bzhin gyur/ /gang las bdag gi gzhon nu</text></item>
<item><p>25a1</p><section>mdo sde</section><text>'jigs pa'am/ /tshe zad 'gyur ba nye bar mi gnas grang / /de ni myur du legs par bdag la smos/ /khyod kyi mchi mas bdag ni 'dar bar gyur/ /drang</text></item>
<item><p>25a2</p><section>mdo sde</section><text>srong nyon mongs med kyis kyang tshigs su bcad de smras pa/ gal te 'di yi steng du nam mkha' las/ /rdo rje ser drag 'phangs pa bab gyur kyang / /thub pa chen po'i sku la ba spu ni/ /</text></item>
<item><p>25a3</p><section>mdo sde</section><text>nyag ma gcig kyang g.yos par mi nus so/ /me chen rlung gi shugs kyis bdas pa dang / /mtshon cha rnon po shin tu mi bzad dang / /drag po'i dug dang sbrul gyi dug non yang / /</text></item>
<item><p>25a4</p><section>mdo sde</section><text>gzhon nu la bab skad cig 'jigs mi 'gyur/ /thugs rje nyid la gnas gyur gang lags pa/ /'jigs pas nyen pa rnams la mi 'jigs stsol/ /de ni 'jig rten kun gyi</text></item>
<item><p>25a5</p><section>mdo sde</section><text>'jigs 'joms na/ /mi dbang 'di la 'jigs pa ga la 'byung / /'jig rten na ni bdag nyid che rnams kyi/ /gtsor gyur bdag nyid chen po gang zhig la/ /tshangs bcas lha</text></item>
<item><p>25a6</p><section>mdo sde</section><text>yang rtag tu srung byed pa/ /mi dbang de la 'jigs pa ga la 'byung / /mi dbang bdag gi rgud pa mthong nas ni/ /gang phyir zhi ba mi 'thob par du mod/ /chos kyi mchog mdzod 'di</text></item>
<item><p>25a7</p><section>mdo sde</section><text>dang phrad nas ni/ /don ma thob par bdag ni 'chi bar 'gyur/ /gang dag smra ba dam pa mtshungs med pa/ /'di yi chos thos 'gyur zhing thos nas kyang / /rab tu zhi ba'i pha rol</text></item>
<item><p>25b1</p><section>mdo sde</section><text>'gro de dag /skyed cing bsod nams ldan la rims nad bral/ /de nas drang srong nyon mongs med byang chub sems dpa' la reg pa'i mthus de'i rdzu 'phrul nyams so/ /nyams pa dang</text></item>
<item><p>25b2</p><section>mdo sde</section><text>nyon mongs med kyis smras pa/ rkang kho nas grong khyer nas phyir 'byung bar bya'o/ /de nas rgyal po zas gtsang mas thos pa dang / grong khyer thams cad rdo ba dang / gseg ma dang / gyo mo</text></item>
<item><p>25b3</p><section>mdo sde</section><text>rnams bsal nas spos dang / phye mas khyab par byed du bcug go /de nas drang srong nyon mongs med 'byor pa chen pos grong khyer nas byung ste/ rim gyis ri bo kun 'dzin du phyin pa dang /</text></item>
<item><p>25b4</p><section>mdo sde</section><text>mi sbyin la smras pa/ ngas gzhon nu mthong ste/ bla na med pa'i ye shes rtogs par 'gyur na ngas ni de slob par mi 'gyur te/ nga ni bar skabs su dus byed par 'gyur gyi khyod ni de'i thad</text></item>
<item><p>25b5</p><section>mdo sde</section><text>du rab tu byung la/ nga rgyal dang / dregs pa nges par bcom par gyur pa dang / tshangs par spyod pa la spyad par bya ste/ rigs kyis dregs par mi bya/ rus kyis dregs par mi bya/</text></item>
<item><p>25b6</p><section>mdo sde</section><text>rigs rgyud kyis dregs par mi bya ste/ khyod kyis kyang yun ring po mi thogs par bdud rtsi 'thob par 'gyur gyi zhes smras nas yang tshigs su bcad de smras pa/ de bzhin gshegs</text></item>
<item><p>25b7</p><section>mdo sde</section><text>pa tshol 'dod na/ /shar phyogs su ni khyod 'dug dang / /rdzogs pa'i sangs rgyas grags ldan pa/ /rnyed par dka' ba mthong bar 'gyur/ /de nas dus gzhan zhig na rgyal po</text></item>
<item><p>26a1</p><section>mdo sde</section><text>zas gtsang mas gzhon nu ma ma'i pang na 'dug pa la yang dang / yang du lta zhing nga'i bu ci 'dra ba de lta bu ni sa'i steng na su la'ang med do snyam du sems shing shin</text></item>
<item><p>26a2</p><section>mdo sde</section><text>tu dga' bar gyur to/ /de nas byang chub sems dpa' 'khrungs nas ring por ma lon par ma ma'i pang du bzhugs nas/ gser gyi gzhong bar 'bras dang / shar bsres pa'i chan</text></item>
<item><p>26a3</p><section>mdo sde</section><text>gsol ba na de ma mas bkag kyang ma thub par mang por gsol nas dbrog par brtsams pa dang / dbrog ma nus nas des rgyal po zas gtsang la sbran pa dang / rgyal po btsun</text></item>
<item><p>26a4</p><section>mdo sde</section><text>mo dang lhan cig gis dbrog par brtsams pa dang des kyang ma nus so/ /de nas rgyal po blon po rnams dang ser skya na gnas pa'i skye bo'i tshogs rnams la bsgo na de rnams kyis</text></item>
<item><p>26a5</p><section>mdo sde</section><text>kyang dbrog par ma nus so/ /de nas glang po che lnga brgya la btags pa dang / byang chub sems dpas bsams pa/ 'di rnams kyis bdag gi stobs nyams na mi rung gi /ma la</text></item>
<item><p>26a6</p><section>mdo sde</section><text>bdag gis mdzub mo bkug pas gser gyi gzhong pa nas bzung ngo snyam nas des mdzub mo bkug pas gser gyi gzhong pa bzung nas drangs pa dang / glang po che lnga brgya po de</text></item>
<item><p>26a7</p><section>mdo sde</section><text>dag kha phyir bsgyur te drangs nas de dag gis kyang gser gyi gzhong pa dbrog par ma nus so/ /rgyal po zas gtsang gis bsams pa/ ji ltar byang chub sems dpa'i lag pa</text></item>
<item><p>26b1</p><section>mdo sde</section><text>g.yon pas glang po che lnga brgya drangs pa dang sbyar na gdon mi za bar lag pa gnyis kyis ni glang po che stong thub kyi/ de bas na gzhon nu'i ming glang po che stong gi stobs can zhes gdags</text></item>
<item><p>26b2</p><section>mdo sde</section><text>so zhes btags so/ /grong khyer ser skya'i gzhi na gnod sbyin shAkya 'phel zhes bya ba zhig gnyug mar gnas so/ /shAkya rnams kyis kun tu spyod pa ni shAkya su'ang rung ba la khye'u 'am</text></item>
<item><p>26b3</p><section>mdo sde</section><text>bu mo btsas pa gang yin pa de gnod sbyin shAkya 'phel gyi rkang pa la phyag 'tshal du gzhug pa'i phyir 'khrid pa yin pas rgyal pos blon po rnams la bsgo ba/ shes ldan dag/ dengs la</text></item>
<item><p>26b4</p><section>mdo sde</section><text>gzhon nu gnod sbyin shAkya 'phel gyi rkang pa la phyag 'tshal du chug cig /de nas byang chub sems dpa' glang po che la bskyon te dpung gi tshogs dpag tu med pas yongs su bskor</text></item>
<item><p>26b5</p><section>mdo sde</section><text>te grong khyer ser skya'i gzhir 'jug par brtsams pa dang / grong khyer ser skya'i gzhi sgra bcu gnyis dang bral bar gyur cing byang chub sems dpa' de nang du zhugs pa na thub pa bzhin</text></item>
<item><p>26b6</p><section>mdo sde</section><text>du gnas par gyur to/ /de nas rgyal po zas gtsang mas bsams pa/ grong khyer 'di 'di lta ste/ glang po che'i sgra dang / rta'i sgra dang / shing rta'i sgra dang / dpung bu chung gi sgra dang / dung</text></item>
<item><p>26b7</p><section>mdo sde</section><text>gi sgra dang / rnga bo che'i sgra dang / be de'i sgra dang / rwa dung gi sgra dang / gar gyi sgra dang / glu'i sgra dang / rol mo'i sgra dang / sbyin pa ni byin/ bsod nams ni gyis/ bsnyen gnas la ni</text></item>
<item><p>27a1</p><section>mdo sde</section><text>nye bar gnas/ tshul khrims yang dag par blangs te mnos shig ces bya ba'i sgra ste sgra bcu gnyis dang bral zhing gzhon nu de nang du zhugs pa ni thub pa bzhin</text></item>
<item><p>27a2</p><section>mdo sde</section><text>du zhi bar gnas pas gzhon nu'i ming shAkya thub pa zhes gdags so zhes byang chub sems dpa'i ming shAkya thub pa zhes bya bar btags so/ /de nas byang chub sems dpa' gnod</text></item>
<item><p>27a3</p><section>mdo sde</section><text>sbyin shAkya 'phel gyi gan du khyer ba dang / gnod sbyin shAkya 'phel gyis byang chub sems dpa' gnas dang nye bar phyin pa mthong ngo / /mthong nas kyang phyir byung nas lus thams</text></item>
<item><p>27a4</p><section>mdo sde</section><text>cad kyis byang chub sems dpa'i rkang pa gnyis la gtugs te phyag byas so/ /de mthong ba dang / rgyal po zas gtsang mas smras pa/ lhas kyang rkang pa gnyis la gtugs pas 'di</text></item>
<item><p>27a5</p><section>mdo sde</section><text>ni lha'i yang lha yin pas gzhon nu'i ming lha'i yang lha zhes bya'o zhes byang chub sems dpa'i ming lha'i yang lha zhes bya bar btags so/ /de nas de'i tshe rgyal po zas gtsang gis</text></item>
<item><p>27a6</p><section>mdo sde</section><text>dgos pa'i ched la 'dug nas don zab mo'i tshig dang / yi ge dag shes rab kyis so sor 'byed par byed do/ /de nas byang chub sems dpa' shAkya thub pa 'khor lnga brgya dang / yi</text></item>
<item><p>27a7</p><section>mdo sde</section><text>ge'i slob dpon srin bu go cha la yi ge slob par btang nas yi ge'i slob dpon srin bu go chas byang chub sems dpa' la yi ger bris nas phog pa dang / byang chub sems dpas</text></item>
<item><p>27b1</p><section>mdo sde</section><text>smras pa/ 'di ni ngas shes so/ /de nas des yi ge gnyis dang / gsum nas de bzhin du lnga brgya'i bar bris nas phog pa dang / byang chub sems dpas smras pa/ 'di dag thams cad kyang</text></item>
<item><p>27b2</p><section>mdo sde</section><text>ngas shes kyi gzhan dag smros shig /srin bu go chas smras pa/ 'jig rten na ni yi ge 'di tsam spyod kyi gzhan ni bdag gis ma 'tshal to/ /de nas byang chub sems dpa' nyid kyis</text></item>
<item><p>27b3</p><section>mdo sde</section><text>yi ge bris te srin bu go cha la byin nas gsungs pa/ yi ge 'di ming ci yin smros shig /des smras pa/ ma 'tshal to/ /byang chub sems dpas gsungs pa/ 'jig rten du gnyis</text></item>
<item><p>27b4</p><section>mdo sde</section><text>shig byung nas mngon par 'gyur te/ byang chub sems dpa' dang / 'khor los bsgyur ba'o/ /nam mkha'i ngos la gnas pa'i tshangs pas smras pa/ srin bu go cha/ byang chub sems</text></item>
<item><p>27b5</p><section>mdo sde</section><text>dpas ji skad gsungs pa de de bzhin te/ yi ge 'di ni 'jig rten du gnyis shig byung na mngon par 'gyur te byang chub sems dpa' 'am/ 'khor los bsgyur ba'i rgyal po'o/ /</text></item>
<item><p>27b6</p><section>mdo sde</section><text>byang chub sems dpas yi ge de tshangs pa'i dbyangs kyis bklags la/ nam mkha'i ngos la gnas pa'i tshangs pas dbang byas pas tshangs pa'i yi ge zhes bya bar gyur to/ /de</text></item>
<item><p>27b7</p><section>mdo sde</section><text>nas byang chub sems dpa' yi ge'i mthar phyin pa dang 'khor lnga brgya dang bcas par bzang len dang / lhar bcas zhes bya ba 'phong gi slob dpon gyi gan du 'phong gi gnas su</text></item>
<item><p>28a1</p><section>mdo sde</section><text>gtad do/ /de nas byang chub sems dpa' gnas lnga po rgyang nas phog pa dang / sgra grag par phog pa dang / gnad du phog pa dang / mi 'chor bar phog pa</text></item>
<item><p>28a2</p><section>mdo sde</section><text>dang | tshabs che ba la byang bar gyur to/ /de nas bzang len dang / lhar bcas 'di snyam du sems te byang chub sems dpa' 'di ni snying rje can yin pas bslab par bya ba thams</text></item>
<item><p>28a3</p><section>mdo sde</section><text>cad bslab kyi/ lha sbyin 'di ni gdug pa yin pas 'jig rten thams cad du gnod par 'gyur na mi rung gi 'di la gnad du bsnun par bslab par mi bya'o snyam mo/ /de nas dus</text></item>
<item><p>28a4</p><section>mdo sde</section><text>gzhan zhig na lha sbyin gyis ngang pa lcags mdas bsnun pa dang / byang chub sems dpa' steng gi khang bzang gi gzhi la bzhugs pa de'i pang bar de lhung ngo / /de nas byang chub</text></item>
<item><p>28a5</p><section>mdo sde</section><text>sems dpas bzung nas mda' phyung ste sman gyis byugs pas sos so/ /lha sbyin gyis smras pa/ byang chub sems dpa' ngang pa 'di ni ngas yongs su bzung ba yin gyi bskur cig/</text></item>
<item><p>28a6</p><section>mdo sde</section><text>byang chub sems dpas smras pa/ ngas ches sngar yongs su bzung ste/ gang gi tshe bla na med pa yang dag par rdzogs pa'i byang chub tu sems bskyed pa de kho na'i tshe yongs su</text></item>
<item><p>28a7</p><section>mdo sde</section><text>bzung ngo / /der byang chub sems dpa' la lha sbyin gnod sems dang / bzod pa ma yin pa dang / phebs pa ma yin pa byung bar gyur to/ /de nas lha sbyin la sogs pa</text></item>
<item><p>28b1</p><section>mdo sde</section><text>shAkya'i gzhon nu lnga brgya byung ba dang / lha sbyin gyis ras kyis bcings nas shAkya'i gzhon nu lnga brgya bsgyel to/ /ci tsam na byang chub sems dpa' phyogs der bzhud pa dang / lha</text></item>
<item><p>28b2</p><section>mdo sde</section><text>sbyin gyis smras pa/ byang chub sems dpa' ci la sdod/ byang chub sems dpas kyang ras bcings te shAkya'i gzhon nu lnga brgya bsgyel to/ /de nas lha sbyin ras kyis bcings pa dang</text></item>
<item><p>28b3</p><section>mdo sde</section><text>byang chub sems dpas kyang bzung ste rkang ba gyen du bstan nas gan rgyal du bsgyel ba dang / der yang byang chub sems dpa' la lha sbyin gnod sems dang / mi bzod pa dang / bag mi</text></item>
<item><p>28b4</p><section>mdo sde</section><text>phebs pa'i sems gnyis pa bskyed par gyur to/ /de nas shAkya gzhon nu lnga brgya mda' gzhu thogs te phyi rol tu byung nas ta la la tshabs byed pa la zhugs pa dang / la las ni ta la</text></item>
<item><p>28b5</p><section>mdo sde</section><text>gcig phigs so/ /la las ni gnyis so/ /lha sbyin gyis ni gsum mo/ /byang chub sems dpas lcags mda' 'phangs pa dang / shing ta la bdun phigs pa las ji srid rlung gis bskyod</text></item>
<item><p>28b6</p><section>mdo sde</section><text>de thams cad 'gyel ba'i bar du rgya cher sbyar ro/ /de nas gtsang ma'i lha rnams kyis 'bab chu ro hi ta ka'i 'gram na shing dge ba'i snying po zhes bya ba nyi ma gcig cing khru brgyar skye ba</text></item>
<item><p>28b7</p><section>mdo sde</section><text>mtshan mo ni sen mos kyang gcad du rung la nyin par ni mtshon gyis kyang gcad par mi nus ba zhig yod pa dang / gnas gtsang ma pa'i lha rnams kyis gang gis shing dge ba'i</text></item>
<item><p>29a1</p><section>mdo sde</section><text>snying po rtsa ba steng du bton nas ro hi ta ka'i nang du bcug pa de lta bu'i rlung dang char drag cig sprul to/ /de rgyal po zas gtsang ma dang / legs par rab sang</text></item>
<item><p>29a2</p><section>mdo sde</section><text>kyis thos nas shing 'dir grong khyer brlag par ma gyur tam snyam nas srog chags brgya stong dpag tu med pa dang / shing dge ba'i snying po gang na ba der song ste phyin pa dang /</text></item>
<item><p>29a3</p><section>mdo sde</section><text>'khor brgya stong dpag tu med pas drangs su zin kyang ci tsam du bskyod par yang ma nus so/ /'char kas smras pa/ lha| byang chub sems dpa' sbron cig /rgyal pos smras pa/</text></item>
<item><p>29a4</p><section>mdo sde</section><text>kho bos gzhon nu la bka' stsol bar mi nus so/ /'char kas smras pa/ khyed rnams kyis ca co'i sgra gsang mthon po sgrogs shig /ci nas kyang ngas byang chub sems dpa'</text></item>
<item><p>29a5</p><section>mdo sde</section><text>gshegs par bya'o/ /de nas skye bo'i tshogs de rnams kyis sgra gsang mthon po dang chen pos ca co'i sgra bsgrags so/ /'char ka byang chub sems dpa'i thad du song ba</text></item>
<item><p>29a6</p><section>mdo sde</section><text>dang | byang chub sems dpas smras pa/ 'char ka /ca co'i sgra 'di ci zhig yin/ 'char kas rnam pa de dag rgya cher gsol to/ /de nas byang chub sems dpas gsungs</text></item>
<item><p>29a7</p><section>mdo sde</section><text>pa| gal te de ltar na 'byin du 'dong / de nas 'char ka dang / byang chub sems dpa' chas pa dang / ci tsam na khung nas sprul gdug pa zhig byung ngo / /'char kas byang chub</text></item>
<item><p>29b1</p><section>mdo sde</section><text>sems dpa' zin par gyur du 'ong ngo zhes ral gri rnon pos rked pa bcad pa dang / sbrul gyi dug gi dbugs kyis 'char ka la phog ste de nag por gyur nas de'i ming yang 'char ka</text></item>
<item><p>29b2</p><section>mdo sde</section><text>nag po zhes bya bar gyur to/ /de nas byang chub sems dpa' shing dge ba'i snying po gang na ba der bzhud de phyin pa dang / lha sbyin la gsungs pa/ khyod kyi stobs ci tsam pa blta yis</text></item>
<item><p>29b3</p><section>mdo sde</section><text>bskyod cig /lha sbyin gyis 'bad de cung zad cig bskul to/ /dga' bos ni cung zad drangs so/ /ji tsam na byang chub sems dpa' stobs kyi nyams sad par mdzad cing shing dge ba'i</text></item>
<item><p>29b4</p><section>mdo sde</section><text>snying po phyag gis blangs te 'bab chu ro hi ta ka'i 'gram nas 'phangs te byang chub sems dpas gsungs pa/ shes ldan dag /shing dge ba'i snying po 'di ni bsil ba'i rang bzhin</text></item>
<item><p>29b5</p><section>mdo sde</section><text>yin pas mkhris pa'i nad dang / shu ba dang / phol mig byung ba la phyugs na zhi bar 'gyur gyi dum bur byos la khyer te rang rang gi khyim du zhog cig /yang yangs pa can du</text></item>
<item><p>29b6</p><section>mdo sde</section><text>glang po che rin po che zhig skyes pa dang / de nas yangs pa can gyi li tsa bI rnams kyis glang po che mtshan dang ldan pa zhig rnyed nas de rnams kyis bsams pa/ rgyal po zas</text></item>
<item><p>29b7</p><section>mdo sde</section><text>gtsang gi sras mtshan mkhan rnams kyis 'khor los bsgyur ba'i rgyal por 'gyur ro zhes lung bstan pa de'i mthus glang po che rin po che 'di byung gi /dong la de kho na la dbul</text></item>
<item><p>30a1</p><section>mdo sde</section><text>lo snyam mo/ /de rnams kyis glang po che de rgyan thams cad kyis brgyan nas khrid de dong ba las rim gyis ser skya'i gzhir rgyal po'i pho brang gi sgor glang po che'i</text></item>
<item><p>30a2</p><section>mdo sde</section><text>dam pa bzhag nas sdod pa dang / ma stes te gdug pa'i las can lha sbyin phyir byung ba des glang po che'i dam pa de de ltar rgyan gyis brgyan par mthong nas de des phrag dog chen po skyes</text></item>
<item><p>30a3</p><section>mdo sde</section><text>te| de phrag dog dang mi bzod pa skyes pas dris pa/ glang po che'i dam pa 'di su'i yin/ de rnams kyis smras pa/ gzhon nu shAkya thub pa mtshan mkhan rnams kyis 'khor los</text></item>
<item><p>30a4</p><section>mdo sde</section><text>bsgyur ba'i rgyal por lung bstan pa de la yangs pa can gyi tshogs rnams kyis glang po rin po che 'di skyes su phul lo/ /lha sbyin lhag par mi bzod pa skyes nas smras pa/ re zhig</text></item>
<item><p>30a5</p><section>mdo sde</section><text>de 'khor los bsgyur bar ma gyur par je khyed cag glang po rin po che 'bul lam zhes smras nas thal lcag gis glang po che bsad do/ /ji tsam na phyogs der dga' bo 'ongs pa</text></item>
<item><p>30a6</p><section>mdo sde</section><text>des de mthong nas dris pa/ shes ldan dag /glang po che bzang po 'di sus bsad/ de rnams kyis smras pa/ lha sbyin gyis so/ /des bsams pa/ gdon mi za bar 'di la lha</text></item>
<item><p>30a7</p><section>mdo sde</section><text>sbyin gyi mthu sad kyi/ ma la/ bdag gis kyang 'di la mthu sad par bya'o snyam nas mjug ma nas bzung ste goms pa bdun du bor ro/ /ji tsam na byang chub sems dpa' shAkya</text></item>
<item><p>30b1</p><section>mdo sde</section><text>thub pa phyir byung ba des de gzigs nas dris pa/ glang po che 'di gang nas 'ongs/ de rnams kyis ji ltar gyur pa smras so/ /sus bsad/ lha sbyin gyis so/ /mgron rnams la mgron gyi</text></item>
<item><p>30b2</p><section>mdo sde</section><text>mchod pa bya ba yin na ma legs pa zhig byas so/ /phyogs gang du bsad/ pha gir ro/ /'dir sus drud/ dga' bos so/ /des dgongs pa/ 'dir gdon mi za bar de gnyis kyis</text></item>
<item><p>30b3</p><section>mdo sde</section><text>'di la mthu sad kyi/ ma la/ ngas kyang 'di la mthu sad par bya'o snyam du dgongs nas mjug ma nas bzung ste ra ba'i khar 'phangs pa las ra ba rim pa bdun dang / 'obs rim pa</text></item>
<item><p>30b4</p><section>mdo sde</section><text>bdun las 'das te bor ro/ /de lhung bas gshong btod pa glang po che'i bshong / glang po che'i gshong zhes bya bar gyur to/ /'dir smras pa/ lha sbyin gyis ni glang chen dbang po bsad/ /</text></item>
<item><p>30b5</p><section>mdo sde</section><text>dga' bos de ni gom pa bdun du drud/ /byang chub sems dpas phyag gis bar snang la/ /rdo ba bzhin du phyi rol rgyang ring 'phangs/ /mtshan mkhan rnams kyis lung bstan pa/ gal</text></item>
<item><p>30b6</p><section>mdo sde</section><text>te gzhon nu lo bcu gnyis kyi bar du rab tu ma byung na 'khor los bsgyur ba'i rgyal por 'gyur ro/ /de nas rgyal po zas gtsang ma 'di snyam du sems te/ ma la/ bdag gis 'di la</text></item>
<item><p>30b7</p><section>mdo sde</section><text>'dod pa'i yon tan lnga phal po che byin na de ltar na ni de rnams la dga' bas rab tu 'byung bar mi 'gyur ro snyam nas rgyal po zas gtsang gis byang chub sems dpa'i mdun du gos</text></item>
<item><p>31a1</p><section>mdo sde</section><text>dang | rgyan gyi phung po bzhag nas smras pa/ deng khyed kyis shAkya'i bu mo rnams la rgyan dang / gos rnams byin cig /de nas rgyal po zas gtsang gis ser skya'i grong</text></item>
<item><p>31a2</p><section>mdo sde</section><text>khyer du deng gzhon nu gos dang / rgyan rnams ster bar 'gyur gyi/ shAkya'i bu mo thams cad shog cig ces dril sgrog tu bcug go /de nas shAkya'i gzhon nu ma lnga brgya 'ongs pa dang /</text></item>
<item><p>31a3</p><section>mdo sde</section><text>thams cad la byang chub sems dpas gos dang / rgyan rnams byin no/ /de nas shAkya dbyig pa can la grags 'dzin ma zhes bya ba'i bu mo yod pa dag /des de la smras pa/ khyed la</text></item>
<item><p>31a4</p><section>mdo sde</section><text>yang gzhon nu gos dang / rgyan rnams ster bar 'gyur gyi song / de nas grags 'dzin ma/ ci/ bdag la byang chub sems dpa' las gzhan su zhig khyor 'gyur snyam du bsams nas</text></item>
<item><p>31a5</p><section>mdo sde</section><text>byang chub sems dpa'i thad du song ba dang / ci tsam na gos dang / rgyan thams cad byin zin nas ci'ang ma lus pa dang / des byang chub sems dpa'i mgul na shin tu mdzes shing</text></item>
<item><p>31a6</p><section>mdo sde</section><text>rin che ba'i mu tig phreng gcig lus pa mthong nas de de la dga' bas bag 'khum pa med par rang nyid kyis bkrol te rang gi mgul du btags nas byang chub sems dpa'i</text></item>
<item><p>31a7</p><section>mdo sde</section><text>thad nas song ngo / /de nas rgyal po zas gtsang 'di snyam du sems te bu mo 'di phebs shing brtan pa las na 'dis gzhon nu'i thugs dang bstun par nus kyi 'di blang bar bya'o</text></item>
<item><p>31b1</p><section>mdo sde</section><text>snyam du bsams nas/ grags 'dzin ma bud med kyi 'khor nyi khri dang byang chub sems dpa'i btsun mor blangs so/ /rgyal po zas gtsang mas byang chub sems dpa' la smras pa/ song las</text></item>
<item><p>31b2</p><section>mdo sde</section><text>kyi mtha' ci tsam pa la ltos shig /de nas byang chub sems dpa' rgyal po zas gtsang mas bsgo ba gsan te shing rta bzang po la zhugs nas phyi rol tu gshegs te/ yab rgyal po zas</text></item>
<item><p>31b3</p><section>mdo sde</section><text>gtsang ma'i las kyi mtha' gzigs shing byang chub sems dpa' las kyi mtha' la zhugs pa rnams kyi gan du byon pa dang / bshol lnga brgya dang / zhing rmed cing zhing pa'i mi de rnams kyis</text></item>
<item><p>31b4</p><section>mdo sde</section><text>kyang gshol gnon cing 'dren pas stobs nye bar nyams pa mgo lus rdul gyis yog pa dang / rlung dang / than pas lus la gdungs pas lus rtsub cing mdog ngan pa/ rkang pa dang /</text></item>
<item><p>31b5</p><section>mdo sde</section><text>lag pa gas pa dang / dengs shing dri ma can gyi gos gyon pa/ rkang pa dri ma can/ ltogs pa dang / skom pas mdog ngan zhing / lkog ma dang / mkhur ba dang / mig gi logs skams</text></item>
<item><p>31b6</p><section>mdo sde</section><text>ba dang / glang de rnams kyang rmon pa lcags gzer rnon po can gyis lus bral bas rgyab dang / mjug ngo'i phyogs khrag gis yog pa/ ltogs pa dang / skom pas dbugs brtsegs</text></item>
<item><p>31b7</p><section>mdo sde</section><text>shing snying ga'i phyogs nas dbugs brtsegs pa ring du 'dren la/ gnya' shing gis mnan pa'i rma las rnag khrag 'dzag pa la sbrang bu dang / 'bu'i tshogs kyis za ba/ thong lcags</text></item>
<item><p>32a1</p><section>mdo sde</section><text>kyis rkang pa la rma byung zhing / kha dang / sna nas kha chu dang / sna chu 'dzag pa la sbrang ma dang / sha sbrang dang / sbrang bu mchu ring gis yog pa rnams gzigs so/ /</text></item>
<item><p>32a2</p><section>mdo sde</section><text>gzigs nas kyang thog ma med pa'i dus nas bsod nams bskyed cing bsags pa'i thugs rjes kun nas bskyod pa'i thugs kyis zhing pa rnams la 'di skad ces gsungs so/ /</text></item>
<item><p>32a3</p><section>mdo sde</section><text>shes ldan dag /khyed su'i yin/ de rnams kyis gsol pa/ byang chub sems dpa'i lags so/ /des gsungs pa/ shes ldan dag/ khyed deng phan chad bran du mi bya/ mngag gzhug</text></item>
<item><p>32a4</p><section>mdo sde</section><text>par mi bya/ rang dbang can gar dga' bar 'gro bar byas/ bde ba la reg par gnas shig /rmon pa rnams kyang bkrol nas gsungs pa/ khyed cag kyang deng phan chad rtswa mchog</text></item>
<item><p>32a5</p><section>mdo sde</section><text>ma nyams pa za zhing chu ma rdul ma brnyogs shing dang ba dag la 'thungs shig /khyed la phyogs bzhi nas kyang rlung bsil ba ldang bar gyur cig /de nas byang chub sems dpa'</text></item>
<item><p>32a6</p><section>mdo sde</section><text>yid byung ba de nyid kyis yab shAkya zas gtsang gi zhing slas kyi mtha' la gzigs nas snum zhing sngo la 'dab ma mthug cing grib ma bzang po dang ldan pa'i dzam+bu'i shing gi</text></item>
<item><p>32a7</p><section>mdo sde</section><text>grib ma gang na ba der gshegs te byon nas shing dzam+bu'i grib ma la bzhugs te/ 'dod pa las dpen pa/ sdig pa mi dge ba'i chos rnams las dben pa/ rtog pa dang bcas</text></item>
<item><p>32b1</p><section>mdo sde</section><text>dpyod pa dang bcas shing dben pa las skyes pa'i dga' ba dang / bde ba zag pa med pa dang 'dra ba'i bsam gtan dang po la snyoms par zhugs so/ /skye bo'i tshogs chen po 'ang byang chub</text></item>
<item><p>32b2</p><section>mdo sde</section><text>sems dpa' spangs te mi 'gro bar shing gzhan rnams kyi drung na sdod do/ /rgyal po zas gtsang gis bsams pa/ byang chub sems dpa' ring zhig thogs te 'di ltar dro'i dus las</text></item>
<item><p>32b3</p><section>mdo sde</section><text>yol gyi bltar 'gro'o zhes de shing rtar zhugs nas zhing pa'i grong du song ste phan tshun du byang chub sems dpa' tshol zhing shing dzam+bu'i drung du phyin to/ /de'i tshe nyi ma'i gung yol nas shing</text></item>
<item><p>32b4</p><section>mdo sde</section><text>gzhan rnams kyi grib ma shar phyogs su gzhol/ shar phyogs su 'bab/ shar phyogs su bab par gyur to/ /byang chub sems dpa'i mthus shing dzam+bu'i grib ma ni byang chub sems</text></item>
<item><p>32b5</p><section>mdo sde</section><text>dpa'i sku mi gtong ngo / /rgyal po zas gtsang gis nyi ma'i gung yol nas shing gzhan rnams kyi grib ma ni shar phyogs su gzhol/ shar phyogs su 'bab/ shar phyogs su bab</text></item>
<item><p>32b6</p><section>mdo sde</section><text>par gyur na/ shing dzam+bu'i grib ma ni byang chub sems dpa'i sku mi gtong ba mthong ngo / /mthong nas kyang de 'di snyam du sems te/ gzhon nu ni rdzu 'phrul che zhing mthu che ba yin te/</text></item>
<item><p>32b7</p><section>mdo sde</section><text>'di ltar du nyi ma'i gung yol nas shing gzhan rnams kyi grib ma ni shar phyogs su gzhol/ shar phyogs su 'bab/ shar phyogs su bab par gyur na/ shing dzam+bu'i grib ma ni</text></item>
<item><p>33a1</p><section>mdo sde</section><text>byang chub sems dpa'i sku mi gtong ba ngo mtshar che'o snyam mo/ /de nas dga' ba'i bsti stang byas te byang chub sems dpa'i zhabs gnyis la gtugs nas</text></item>
<item><p>33a2</p><section>mdo sde</section><text>tshigs su bcad de smras pa/ ji ltar bltams tshe sa ni g.yos pa ltar/ /dzam+bu'i grib ma khyod sku mi gtong ba/ /blo chen khyod kyi ya mtshan gnyis 'di ste/ /kun gzigs khyod kyi zhabs</text></item>
<item><p>33a3</p><section>mdo sde</section><text>la phyag 'tshal lo/ /de nas byang chub sems dpa' ting nge 'dzin de las bzhengs nas shing rtar zhugs pa dang / ji tsam na gter skyong ba skra dang / kha spu dang / sen mo ring ba</text></item>
<item><p>33a4</p><section>mdo sde</section><text>gter thogs te byang chub sems dpa' gang na ba der song ste phyin nas byang chub sems dpa' la 'di skad ces gsol to/ /lha/ gter 'di rnams bzhes shig/ byang chub</text></item>
<item><p>33a5</p><section>mdo sde</section><text>sems dpas gsungs pa/ 'di gang gi/ lha/ skyes bu gang zhig dus las 'das pa de rnams kyi lags so/ /byang chub sems dpas gsungs pa/ 'di rnams kyis chog</text></item>
<item><p>33a6</p><section>mdo sde</section><text>gi| re zhig de rnams kyi blun po yongs su gzung ba byas nas ci zhig byas/ khyed nga la dgos pa med kyis song zhig/ tshigs su bcad pas kyang gsungs pa/ gang gis nga la</text></item>
<item><p>33a7</p><section>mdo sde</section><text>'chi ba'i gtam smras pa/ /de dag kyang shi gtam du gyur pa yin/ /bdag kyang shi nas ring por mi thogs par/ /gzhan dag gi yang gtam du 'gyur bar 'ong / /de rnams kyis</text></item>
<item><p>33b1</p><section>mdo sde</section><text>yang sgra phyung ba/ gzhon nu/ gal te mi bzhes na bdag cag rgya mtsho chen por 'jug go /byang chub sems dpas ci bde bar zhugs shig ces gsungs pa dang / de rnams rgya mtsho chen</text></item>
<item><p>33b2</p><section>mdo sde</section><text>po'i nang du zhugs so/ /de nas gnas gtsang ma'i ris kyi lha rnams 'di snyam du sems te/ byang chub sems dpa' rnams ni rgyu'i stobs can yin mod kyi 'on kyang rkyen bsgrub par bya</text></item>
<item><p>33b3</p><section>mdo sde</section><text>dgos te/ 'di ltar rgyu'i stobs chen po'ang rkyen gyi stobs la ltos so/ /snyam nas byang chub sems dpa' dur khrod kyi nang nas gshegs pa na/ lha rnams kyis mi ro rnam par sngos</text></item>
<item><p>33b4</p><section>mdo sde</section><text>pa dang / rnam par rnags pa dang / rnam par 'bus gzhigs pa dang / rnam par bam pa dang / rnam par zos pa zhig bstan pa dang / byang chub sems dpas gzigs nas skyo ba</text></item>
<item><p>33b5</p><section>mdo sde</section><text>'khrungs so/ /de nas rgyal po zas gtsang mas byang chub sems dpa' lam gzhan nas grong khyer ser skya'i gzhir 'jug par byas so/ /de nas grong khyer ser skya'i gzhi'i bud med</text></item>
<item><p>33b6</p><section>mdo sde</section><text>kyi tshogs skar khung dang / skar khung dra ba can dang / ba gam dag na byang chub sems dpa' la lta zhing 'dug pa dang / shAkya dus legs kyi bu mo sa 'tsho ma zhes bya ba steng gi khang bzang</text></item>
<item><p>33b7</p><section>mdo sde</section><text>gzhi la 'dug pa byang chub sems dpa' la rtog pa na rkang pa'i mthe bos sa la brkos te khrag byung yang mtshor ro/ /byang chub sems dpa' yang sa 'tsho ma la gzigs pa na phyag</text></item>
<item><p>34a1</p><section>mdo sde</section><text>g.yas kyis mda' phye mar brlags so/ /kha lo pas lcags mda' phul ba dang de yang phye mar brlags so/ /de nas rgyal po zas gtsang ma 'di snyam du</text></item>
<item><p>34a2</p><section>mdo sde</section><text>sems te/ 'dis ni gzhon nu'i thugs dang bstun par nus so snyam mo/ /de nas kha lo bsgyur bas shing rta drangs pa dang / shAkya dril bu sgra'i bu mo'i ri dwags skyes zhes bya bas</text></item>
<item><p>34a3</p><section>mdo sde</section><text>byang chub sems dpa' shing rtar zhugs te byon pa mthong ba dang / yang steng gi khang bzang gi gzhi la 'dug nas tshigs su bcad de smras pa/ kye ma 'di yi yum bde zhing / /</text></item>
<item><p>34a4</p><section>mdo sde</section><text>yab kyang shin tu bde ba yin/ /kye ma gang gi khyim thab gyur/ /bud med de yang mya ngan 'das/ /skyes mchog bsam gtan pa de yis/ /mya ngan 'das pa'i sgra gsan nas/ /mya</text></item>
<item><p>34a5</p><section>mdo sde</section><text>ngan 'das pa zhi nyid du/ /mkhyen nas de la thugs dgyes gyur/ /de nas byang chub sems dpas mya ngan las 'das pa'i sgra gsan pas ri dwags skyes la dgyes te mgul</text></item>
<item><p>34a6</p><section>mdo sde</section><text>nas mu tig phreng cig phog ste/ 'phangs nas shing rta de la bsam gtan la snyoms par zhugs par mdzad do/ /phreng ba de'ang de'i mgul du 'khris par gyur to/ /de nas rgyal</text></item>
<item><p>34a7</p><section>mdo sde</section><text>po zas gtsang ma 'di snyam du sems te/ 'dis ni byang chub sems dpa'i thugs dang bstun par nus so snyam nas sa 'tsho ma bud med nyi khris skor ba dang / ri dwags skyes kyang</text></item>
<item><p>34b1</p><section>mdo sde</section><text>bud med nyi khris skor ba byang chub sems dpa'i btsun mor blangs so/ /de ltar na grags 'dzin ma dang / sa 'tsho ma dang / ri dwags skyes la sogs pa btsun mo stong phrag drug cu byung</text></item>
<item><p>34b2</p><section>mdo sde</section><text>bar gyur to/ /mtshan mkhan rnams kyis gal te byang chub sems dpa' lo bdun gyi bar du rab tu ma byung na 'khor los bsgyur ba'i rgyal por 'gyur ro zhes lung bstan to/ /de</text></item>
<item><p>34b3</p><section>mdo sde</section><text>nas rgyal po zas gtsang ma 'di snyam du sems te/ ma la/ bdag gis byang chub sems dpa' la 'dod pa'i yon tan lnga las phal po che zhig sbyin par bya'o snyam nas phal po che</text></item>
<item><p>34b4</p><section>mdo sde</section><text>byin no/ /mtshan mkhan gyis gal te byang chub sems dpa' zla ba bdun gyi bar du rab tu ma byung na gdon mi za bar 'khor los bsgyur ba'i rgyal por 'gyur ro zhes lung bstan</text></item>
<item><p>34b5</p><section>mdo sde</section><text>to| |de nas rgyal po zas gtsang mas byang chub sems dpa' la 'dod pa'i yon tan lnga shin tu 'ang mang du byin te/ 'di ltar yang 'di la mngon par dga' bas rab tu 'byung</text></item>
<item><p>34b6</p><section>mdo sde</section><text>bar mi 'gyur ro snyam mo/ /chos nyid kyis byang chub sems dpa' skyed mos tshal gyi gzhir gshegs bzhed par gyur pa de'i tshe kha lo sgyur ba la/ kye| kha lo sgyur ba/ re</text></item>
<item><p>34b7</p><section>mdo sde</section><text>zhig bzhon pa bzang po myur bar shoms shig dang / der zhugs nas skyed mos tshal gyi gzhir 'gro'o zhes gsung par 'gyur bas/ de nas byang chub sems dpas kha</text></item>
<item><p>35a1</p><section>mdo sde</section><text>lo sgyur ba la bsgo ba/ kye/ kha lo sgyur ba/ re zhig bzhon pa bzang po myur du shoms shig dang / der zhugs nas skyed mos tshal gyi gzhir 'gro'o/ /lha/</text></item>
<item><p>35a2</p><section>mdo sde</section><text>bka' bzhin 'tshal zhes kha lo sgyur bas byang chub sems dpa' shAkya thub pa'i ltar mnyan nas bzhon pa bzang po myur du bshams te byang chub sems dpa' shAkya thub pa ga na</text></item>
<item><p>35a3</p><section>mdo sde</section><text>ba der song nas phyin pa dang / byang chub sems dpa' shAkya thub pa la 'di skad ces smras so/ /lha/ bcibs pa bzang po bshams lags kyi/ lha/ da de'i dus la bab par</text></item>
<item><p>35a4</p><section>mdo sde</section><text>dgongs su gsol/ de nas byang chub sems dpa' shAkya thub pa bzhon pa bzang por zhugs nas skyed mos tshal gyi gzhir byung ba dang / byang chub sems dpa' shAkya thub pas</text></item>
<item><p>35a5</p><section>mdo sde</section><text>mi rgas 'khogs gtugs pa/ sgur po phyam dgu po ltar kyar kyor can mdun nas 'khar ba la brten cing lus 'dar zhing 'gro ba de'i skra se ba/ ji ltar yang mi gzhan dag dang</text></item>
<item><p>35a6</p><section>mdo sde</section><text>mi 'dra ba zhig gzigs so/ /gzigs nas kyang kha lo sgyur ba la gsungs pa/ kha lo sgyur ba/ mi rgas 'khogs gtugs pa/ sgur po phyam dgu po ltar kyar kyor can</text></item>
<item><p>35a7</p><section>mdo sde</section><text>mdun nas 'khar ba la brten cing lus 'dar zhing 'gro ba de'i skra se ba/ ji ltar yang mi gzhan dag dang mi 'dra ba 'di ci yin/ lha/ mi 'di ni rgas pa zhes bgyi'o/ /kha lo sgyur</text></item>
<item><p>35b1</p><section>mdo sde</section><text>ba| rgas pa zhes bya ba 'di ci yin/ lha/ mi 'di ring por mi thogs pa kho nar 'gum par 'gyur bas de rgas pa zhes bgyi'o/ /kha lo sgyur ba/ nga'ang rga ba'i chos dang / rga ba'i chos nyid</text></item>
<item><p>35b2</p><section>mdo sde</section><text>las ma 'das sam/ lha'ang rga ba'i chos dang / rga ba'i chos nyid las ma 'das so/ /kha lo sgyur ba/ de'i phyir shing rta phyir sgyur cig/ pho brang nyid du 'dong ngo / /'di ltar nga pho brang du phyin</text></item>
<item><p>35b3</p><section>mdo sde</section><text>nas nga rga ba las ma 'das so zhes grags pa'i don de nyid bsam par bya'o/ /kha lo sgyur bas shing rta phyir bsgyur nas pho brang nyid du chas te der byang chub sems dpa' shAkya thub pa</text></item>
<item><p>35b4</p><section>mdo sde</section><text>pho brang gi nang du byon nas de'ang rgas pa las ma 'das pa lta zhig ces mi dgyes shing thugs ngan dgongs so/ /'dir smras pa/ dar yol rgas shing sgur la mgo skya ba/ /lag na</text></item>
<item><p>35b5</p><section>mdo sde</section><text>'khar ba thogs pa'i mi gzigs nas/ /'di bdag rgas las ma 'das zhes grag ces/ /de nas mi dgyes thugs ngan dgongs par mdzad/ /de nas rgyal po zas gtsang gis kha lo</text></item>
<item><p>35b6</p><section>mdo sde</section><text>sgyur ba la smras pa/ kha lo sgyur ba/ ci gzhon nu yid dga' ba dang / mgu bas skyed mos tshal gyi gzhir byung ngam/ skyed mos tshal la mngon par dga' ba'am/ lha/ ma lags so/ /</text></item>
<item><p>35b7</p><section>mdo sde</section><text>de ci'i slad du zhe na/ lha/ gzhon nu skyed mos tshal gyi gzhir gshags pa ni/ mi rgas 'khogs gtugs pa sgur po phyam dgu po ltar kyar kyor can mdun nas 'khar ba la brten</text></item>
<item><p>36a1</p><section>mdo sde</section><text>cing lus 'dar zhing mchi la/ des skra se ba ji ltar yang mi gzhan dag dang mi 'dra ba zhig gzigs so/ /gzigs nas kyang bdag la 'di skad ces bka'</text></item>
<item><p>36a2</p><section>mdo sde</section><text>stsal to/ /kha lo sgyur ba/ mi rgas 'khogs gtugs pa sgur po phyam dgu po ltar kyar kyor can mdun nas 'khar ba la brten cing lus 'dar zhing 'gro la/ de'i skra se ba/ ji ltar</text></item>
<item><p>36a3</p><section>mdo sde</section><text>yang mi gzhan dag dang mi 'dra ba 'di ci yin/ de la bdag gis 'di skad ces gsol to/ /lha/ 'di ni rgas pa zhes bgyi'o/ /des 'di skad ces gsungs te/ kha lo sgyur ba/</text></item>
<item><p>36a4</p><section>mdo sde</section><text>rgas pa zhes bya ba 'di ci yin/ de la bdag gis 'di skad ces gsol to/ /lha/ mi 'di ring po mi thogs pa kho nar 'gum par 'gyur bas/ lha/ de ni rgas pa zhes bgyi'o/</text></item>
<item><p>36a5</p><section>mdo sde</section><text>nges 'di skad ces gsungs te/ kha lo sgyur ba/ nga yang rga ba'i chos dang / rga ba'i chos nyid las ma 'das sam/ de la bdag gis 'di skad ces gsol to/ /lha'ang rga ba'i</text></item>
<item><p>36a6</p><section>mdo sde</section><text>chos dang / rga ba'i chos nyid las ma 'das so/ /des 'di skad ces gsungs te/ kha lo sgyur ba/ de'i phyir shing rta phyir sgyur cig /pho brang nyid du 'dong ngo / /'di ltar pho</text></item>
<item><p>36a7</p><section>mdo sde</section><text>brang du phyin nas nga rga ba las ma 'das so zhes grags pa'i don de nyid bsam par bya'o/ /lha/ gzhon nu de pho brang gi nang du gshegs te/ de nas rga ba las ma 'das pa lta</text></item>
<item><p>36b1</p><section>mdo sde</section><text>zhig ces mi dgyes shing thugs ngan dgongs so/ /de nas rgyal po zas gtsang ma 'di snyam du sems te/ mtshan mkhan dang ltas mkhan gyi bram ze de rnams kyi tshig yang dag par</text></item>
<item><p>36b2</p><section>mdo sde</section><text>bden par mi 'gyur grang / gzhon nu skra dang kha spu bregs te gos dur smrig bgos nas dad pa yang dag pa kho nas khyim nas khyim med par rab tu byung bar 'gyur du 'ong gi/ ma la/</text></item>
<item><p>36b3</p><section>mdo sde</section><text>bdag gis gzhon nu la 'dod pa'i yon tan lnga las phal po che zhig byin la ci nas kyang 'di la dga' zhing rab tu 'byung bar mi 'gyur bar bya'o snyam mo/ /de nas rgyal po zas gtsang</text></item>
<item><p>36b4</p><section>mdo sde</section><text>gis byang chub sems dpa' shAkya thub pa la 'dod pa'i yon tan lnga las phal po che byin te ci nas kyang 'di la dga' zhing rab tu 'byung bar mi 'gyur bar byas so/ /'dir smras pa/ kha</text></item>
<item><p>36b5</p><section>mdo sde</section><text>lo sgyur ba'i tshig de thos pa dang / /gzhon nu la ni yab de dogs bzhin du/ /de tshe slar dga' nags su mi 'gro'i phyir/ /'dod pa'i yon tan lngar bcas mang du byin/ /de nas chos</text></item>
<item><p>36b6</p><section>mdo sde</section><text>nyid kyis byang chub sems dpa' skyed mos tshal gyi gzhir gshegs par bzhed pa gyur pa de'i tshe kha lo sgyur ba la/ kye/ kha lo sgyur ba/ re zhig bzhon pa bzang po myur du shoms</text></item>
<item><p>36b7</p><section>mdo sde</section><text>shig dang / de la nga gzhon nas skyed mos tshal gyi gzhir 'gro'o zhes gsungs par 'gyur bas/ de nas byang chub sems dpas kha lo sgyur ba la gsungs pa/ kye/ kha lo sgyur ba/</text></item>
<item><p>37a1</p><section>mdo sde</section><text>re zhig bzhon pa bzang po myur du shoms shig /de la nga bzhon nas skyed mos tshal gyi gzhir gshegs so/ /lha/ bka' bzhin 'tshal lo zhes kha</text></item>
<item><p>37a2</p><section>mdo sde</section><text>lo sgyur bas byang chub sems dpa' shAkya thub pa'i ltar mnyan nas bzhon pa bzang po bshams te/ byang chub sems dpa' shAkya thub pa gang na bder song ste phyin nas byang</text></item>
<item><p>37a3</p><section>mdo sde</section><text>chub sems dpa' shAkya thub pa la 'di skad ces gsol to/ /lha/ bcibs pa bzang po bshams lags na/ lha/ /de'i dus la bab par dgongs su gsol/ de nas byang chub</text></item>
<item><p>37a4</p><section>mdo sde</section><text>sems dpa' shAkya thub pa bzhon pa bzang por zhugs nas skyed mos tshal gyi gzhir byung ba dang / byang chub sems dpa' shAkya thub pas mi skya bo rbab rbab po rid pa nyam chung ba</text></item>
<item><p>37a5</p><section>mdo sde</section><text>dbang po nyams pa/ skye bo mang po'i mig gis lta mi phod pa zhig gzigs so/ /gzigs nas kyang kha lo sgyur ba la gsungs pa/ kha lo sgyur ba/ mi skya bo rbab rbab po rid pa</text></item>
<item><p>37a6</p><section>mdo sde</section><text>nyam chung ba dbang po nyams pa/ skye bo mang po'i mig gis lta mi phod pa 'di ci yin/ lha/ 'di ni bro nad kyis thebs pa zhes bgyi'o/ /kha lo sgyur ba/ nad kyis thebs pa</text></item>
<item><p>37a7</p><section>mdo sde</section><text>zhes bya ba 'di ci yin/ lha/ mi 'di gang gis 'gum par 'gyur ba'i gnas de mchis te/ lha/ 'di ni bros thebs ba zhes bgyi'o/ /kha lo sgyur ba/ nga'ang nad kyi chos</text></item>
<item><p>37b1</p><section>mdo sde</section><text>dang | nad kyi chos nyid las ma 'das sam/ lha'ang snyun gyi chos dang / snyun gyi chos nyid las ma 'das so/ kha lo sgyur ba/ de'i phyir shing rta phyir sgyur cig /pho brang nyid du 'dong ngo /</text></item>
<item><p>37b2</p><section>mdo sde</section><text>'di ltar pho brang du phyin nas nga nad las ma 'das pa zhes bya ba'i don de nyid bsam par bya'o/ /kha lo sgyur bas shing rta phyir bsgyur nas pho brang nyid du chas te/ der byang chub sems</text></item>
<item><p>37b3</p><section>mdo sde</section><text>dpa' shAkya thub pa pho brang gi nang du gshegs nas bdag kyang nad las ma 'das pa lta zhig ces mi dgyes shing thugs ngan dgongs so/ /'dir smras pa/ mi ni lus rid skya bo rbab rbab</text></item>
<item><p>37b4</p><section>mdo sde</section><text>po| |rang dbang med pa'i nad thebs 'dir gzigs nas/ /nad las bdag ma 'das pa lta zhig ces/ /de nas mi dgyes thugs ngan dgongs par mdzad/ /de nas rgyal po zas gtsang</text></item>
<item><p>37b5</p><section>mdo sde</section><text>gis kha lo sgyur ba la smras pa/ kha lo sgyur ba/ ci gzhon nu yid dga' ba dang / mthu bas skyed mos tshal gyi gzhir byung ngam skyed mos tshal la mngon par dga' bar gyur tam/</text></item>
<item><p>37b6</p><section>mdo sde</section><text>lha| ma lags so/ /de ci'i slad du zhe na/ lha| gzhon nu skyed mos tshal gyi gzhir byung ba na/ mi skya bo rbab rbab po ring pa nyam chung ba dbang po nyams pa/ skye bo mang po'i</text></item>
<item><p>37b7</p><section>mdo sde</section><text>mig gis lta mi phod pa zhig gzigs so/ /gzigs nas kyang bdag la bka' stsal pa/ kha lo sgyur ba/ mi skya bo rbab rbab pa rid pa nyam chung ba dbang po nyams pa/ skye bo</text></item>
<item><p>38a1</p><section>mdo sde</section><text>mang po'i mig gis lta mi phod pa 'di ci yin/ de la bdag gis 'di skad ces gsol to/ /lha/ 'di ni bro nad kyis thebs pa zhes bgyi'o/ /des 'di skad</text></item>
<item><p>38a2</p><section>mdo sde</section><text>ces gsungs te/ kha lo sgyur ba/ nad kyis thebs pa zhes bya ba 'di ci yin/ de la bdag gis 'di skad ces gsol to/ /mi 'di gang gnod pa 'dis 'gum pa'i gnas mchis</text></item>
<item><p>38a3</p><section>mdo sde</section><text>te| lha| de ni bros thebs pa zhes bgyi'o/ /des 'di skad ces gsungs te/ kha lo sgyur ba/ nga yang nad kyi chos dang / nad kyi chos nyid las ma 'das sam/ de la bdag gis</text></item>
<item><p>38a4</p><section>mdo sde</section><text>'di skad ces gsol to/ /lha yang snyun gyi chos dang / snyun gyi chos nyid las ma 'das so/ /des 'di skad ces gsungs te/ kha lo sgyur ba/ de'i phyir shing rta phyir bsgyur</text></item>
<item><p>38a5</p><section>mdo sde</section><text>cig| pho brang nyid du 'dong ngo / /'di ltar nga pho brang nyid du phyin nas nga nad las ma 'das zhes grags pa'i don de nyid bsam par bya'o/ /gzhon nu de pho brang gi nang du</text></item>
<item><p>38a6</p><section>mdo sde</section><text>gshegs nas nga'ang nad las ma 'das pa lta zhig ces mi dgyes shing thugs ngan dgongs so/ /de nas rgyal po zas gtsang ma 'di snyam du sems te/ mtshan mkhan dang /</text></item>
<item><p>38a7</p><section>mdo sde</section><text>ltas mkhan gyi bram ze de rnams kyi tshig yang dag par bden par mi 'gyur grang zhes bya ba la sogs pa snga ma bzhin no/ /'dir smras pa/ de tshe dga' nas bdag ngor mi</text></item>
<item><p>38b1</p><section>mdo sde</section><text>gzhug phyir/ /gzugs dang sgra dang dri dang ro rnams dang / /reg bya yid du 'ong ba gtso rnams kyi/ /'dod pa'i yon tan lnga po yang byin no/ /chos nyid kyis byang chub sems dpa'</text></item>
<item><p>38b2</p><section>mdo sde</section><text>shAkya thub pa skyed mos tshal gyis gzhir gshegs par bzhed par gyur pa de'i tshe/ kha lo sgyur ba la bka' stsal pa la sogs pa snga ma bzhin te/ byang chub sems dpa' shAkya thub</text></item>
<item><p>38b3</p><section>mdo sde</section><text>pas ras kha dog sna tshogs las byas pa'i bla bre bres pa dang / khyogs khyer ba dang / mdun nas me sgron thogs pa dang / skye bo'i tshogs chen po mdun nas 'gro ba dang / bud med skra</text></item>
<item><p>38b4</p><section>mdo sde</section><text>bshig pa rnams du zhing rjes bzhin du 'brang ba zhig gzigs so/ /gzigs nas kyang kha lo sgyur ba la gsungs pa/ kha lo sgyur ba/ ras kha dog sna tshogs las byas pa'i bla bre</text></item>
<item><p>38b5</p><section>mdo sde</section><text>bres pa dang / khyogs khyer ba dang / mdun nas me sgron thogs pa dang / skye bo'i tshogs chen po mdun nas 'gro ba dang / bud med skra bshig pa rnams du zhing rjes bzhin du</text></item>
<item><p>38b6</p><section>mdo sde</section><text>'brang ba 'di ci yin/ lha/ 'di ni gum pa zhes bgyi'o/ /kha lo sgyur ba/ shi ba zhes bya ba 'di ci yin/ lha/ mi 'dis slan chad sdug pa'i pha ma mi mthong zhing / bu pho dang / bu</text></item>
<item><p>38b7</p><section>mdo sde</section><text>mo dang / bran mo dang / las bgyid pa dang / zho shas 'tsho ba'i mi rnams kyang ma lags la de dag gis kyang slan chad 'di mi mthong bas/ lha/ 'di ni gum pa zhes bgyi'o/ /kha</text></item>
<item><p>39a1</p><section>mdo sde</section><text>lo sgyur ba/ nga'ang 'chi ba'i chos dang / 'chi ba'i chos nyid las ma 'das sam/ lha'ang 'chi ba'i chos dang / 'chi ba'i chos nyid las ma 'das so/ /kha lo</text></item>
<item><p>39a2</p><section>mdo sde</section><text>sgyur pa/ de'i phyir shing rta phyir sgyur cig /pho brang nyid du 'dong ngo / /'di ltar nga pho brang du phyin nas nga 'chi ba las ma 'das zhes grag pa'i don de nyid bsam par bya'o/ /kha lo</text></item>
<item><p>39a3</p><section>mdo sde</section><text>sgyur bas shing rta phyir bsgyur nas pho brang nyid du chas te der byang chub sems dpa' shAkya thub pa pho brang gi nang du gshegs nas bdag kyang 'chi ba las ma 'das pa lta zhig ces</text></item>
<item><p>39a4</p><section>mdo sde</section><text>mi dgyes shing thugs ngan dgongs so/ /'dir smras pa/ tshe zad pa yis 'du shes bral gyur cing / /sems med mi yi ro zhig gzigs nas ni/ /'chi las bdag ma 'das pa</text></item>
<item><p>39a5</p><section>mdo sde</section><text>lta zhig ces/ /de nas mi dgyes thugs ngan dgongs par mdzad/ /de nas rgyal po zas gtsang gis kha lo sgyur ba la smras pa zhes bya ba la sogs pa ni snga ma bzhin no/ /'dir</text></item>
<item><p>39a6</p><section>mdo sde</section><text>smras pa/ grong khyer dam pa la dpal ldan yid 'ong der/ /lha yi lhar gyur sgron ma dang mtshungs pa/ /'dod pa'i yon tan lnga pos kun dgyes pa/ /mig stong dga' ba'i tshal</text></item>
<item><p>39a7</p><section>mdo sde</section><text>na gnas pa bzhin/ /de nas gnas gtsang ma'i ris kyi lha rnams 'di snyam du sems te/ byang chub sems dpa' ni rgyu'i stobs can yin mod kyi 'on kyang rkyen bsgrub par</text></item>
<item><p>39b1</p><section>mdo sde</section><text>bya dgos te/ 'di ltar rgyu'i stobs chen po'ang rkyen gyi stobs la ltos so snyam nas/ de rnams kyis mi skra bregs shing gos ngur smrig gyon pa/ lag pa na lhung bzed thogs pa zhig byim</text></item>
<item><p>39b2</p><section>mdo sde</section><text>nas khyim dang / khang pa nas khang par rgyu zhing 'gro ba zhig sprul to/ /chos nyid kyis byang chub sems dpa' skyed mos tshal gyis gzhir gshegs par bzhed par gyur pa zhes bya ba la</text></item>
<item><p>39b3</p><section>mdo sde</section><text>sogs pa ni snga ma bzhin no/ /skyed mos tshal gyi gzhir byung ba dang / byang chub sems dpa' shAkya thub pas mi skra bregs shing gos ngur smrig gyon pa lag pa na lhung bzed thogs pa</text></item>
<item><p>39b4</p><section>mdo sde</section><text>zhig khyim nas khyim dang / khang pa nas khang par rgyu zhing 'gro ba zhig gzigs so/ /gzigs nas kyang kha lo sgyur ba la gsungs pa/ kha lo sgyur ba/ mi skra bregs shing lag pa na</text></item>
<item><p>39b5</p><section>mdo sde</section><text>lhung bzed thogs nas khyim nas khyim dang / khang pa nas khang par rgyu zhing 'gro ba 'di'i gos kyang kha dog mi mtshungs te/ ji ltar yang mi gzhan dag gi dang mi 'dra ba ci yin/ lha/ de ni</text></item>
<item><p>39b6</p><section>mdo sde</section><text>rab tu byung ba zhes bgyi'o/ /kha lo sgyur ba/ rab tu byung ba zhes bya ba 'di ci yin/ lha/ rab tu byung ba de ni dul ba legs pa dang / yang dag par sdom pa legs pa dang / don spyod pa</text></item>
<item><p>39b7</p><section>mdo sde</section><text>legs pa dang / chos spyod pa legs pa dang / dge ba spyod pa legs pa dang / dge legs spyod pa legs par rig nas skra dang / kha spu bregs te/ gos ngur smrig bgos nas dad</text></item>
<item><p>40a1</p><section>mdo sde</section><text>pa yang dag pa kho nas khyim nas khyim med par rab tu byung ba ste/ lha| 'di ni rab tu byung ba zhes bgyi'o/ /kha lo sgyur ba/ de'i phyir shing rta 'di rab tu byung ba</text></item>
<item><p>40a2</p><section>mdo sde</section><text>gang na bde logs su sgyur cig/ lha| bka' bzhin 'tshal zhes kha lo sgyur bas byang chub sems dpa' shAkya thub pa'i ltar mnyan nas shing rta de rab tu byung ba gang nga ba der</text></item>
<item><p>40a3</p><section>mdo sde</section><text>bsgyur to/ /de nas byang chub sems dpa' shAkya thub pas rab tu byung ba de la 'di skad ces bka' stsal to/ /kye| mi khyod ci'i phyir skra bregs shing lag pa na lhung bzed thogs</text></item>
<item><p>40a4</p><section>mdo sde</section><text>nas khyim nas khyim dang / khang pa nas khang par rgyu zhing 'gro la khyod kyi gos kyang kha dog mi mtshungs te/ ji ltar yang mi gzhan dag gi dang mi 'dra ba yin/ des 'di skad</text></item>
<item><p>40a5</p><section>mdo sde</section><text>ces smras so/ /gzhon nu/ bdag ni rab tu byung ba zhes bgyi'o/ /kye| mi khyod ji ltar na rab tu byung ba zhes bya/ gzhon nu/ bdag gis dul ba legs pa dang / yang dag par</text></item>
<item><p>40a6</p><section>mdo sde</section><text>sdom pa legs pa dang / don spyod pa legs pa dang / chos spyod pa legs pa dang / dge ba spyod pa legs pa dang / dge legs spyod pa legs par rig nas skra dang / kha spu</text></item>
<item><p>40a7</p><section>mdo sde</section><text>bregs te/ gos ngur smrig bgos nas dad pa yang dag par kho nas khyim nas khyim med par rab tu byung ste/ de ltar na bdag rab tu byung ba zhes bya'o/ /kye| mi khyod kyis dul</text></item>
<item><p>40b1</p><section>mdo sde</section><text>ba legs pa dang / yang dag par sdom pa legs pa dang / don spyod pa legs pa dang / chos spyod pa legs pa dang / dge ba spyod pa legs pa dang / dge legs spyod pa legs par</text></item>
<item><p>40b2</p><section>mdo sde</section><text>rig nas skra dang / kha spu bregs te/ gos ngur smrig bgos nas dad pa yang dag pa kho nas khyim nas khyi ma med par rab tu byung ba legs so/ /de nas byang chub sems dpa' shAkya thub</text></item>
<item><p>40b3</p><section>mdo sde</section><text>pas kha lo sgyur ba la gsungs pa/ kha lo sgyur ba/ de'i phyir shing rta phyir sgyur cig/ pho brang nyid du 'dong ngo / /'di ltar nga pho brang nyid du phyin nas don 'di kho na bsam par</text></item>
<item><p>40b4</p><section>mdo sde</section><text>bya'o| |kha lo sgyur bas shing rta phyir bsgyur nas pho brang nyid du chas te/ der pho brang du gshegs pa dang / byang chub sems dpa' shAkya thub pa kye ma'o bdag ni skra dang / kha spu</text></item>
<item><p>40b5</p><section>mdo sde</section><text>bregs te gos ngur smrig bgos nas dad pa yang dag par kho nas khyim nas khyim med par rab tu byung bar bya'o snyam pa'i don de nyid dgongs so/ /de nas rgyal po zas gtsang gis</text></item>
<item><p>40b6</p><section>mdo sde</section><text>kha lo sgyur ba la smras pa la sogs pa ni snga ma bzhin no/ /de nas skye dgu'i bdag mo chen mos rmi lam rmis ba/ dbang po'i rtog lhung ba dang / shAkya rnams phyag dar gyis khengs</text></item>
<item><p>40b7</p><section>mdo sde</section><text>pa dang / sa ldog pa dang / dpal khyim nas byung ba dang / phyi rol na skad cig cing du zhing dgod pa la bdag nyid lta ba dang / nyi ma gang nas shar ba de nyid nas nub pa'o/ /byang chub</text></item>
<item><p>41a1</p><section>mdo sde</section><text>sems dpas de gsan pa dang / dgongs pa/ nga ni shAkya rnams kyi dbang po'i tog gi gnas yin pa dang / nga grong khyer nas 'byung ma dpal byung bar 'gyur ro/ /</text></item>
<item><p>41a2</p><section>mdo sde</section><text>rgyal po zas gtsang mas kyang rmi lam rmis pa/ dpal gyi mal khri chag pa dang / pha'i rgyud chad pa'o/ /byang chub sems dpas de gsan pa dang / de de bzhin te/ da ni grags 'dzin</text></item>
<item><p>41a3</p><section>mdo sde</section><text>ma'i dpal gyi gnas su gyur pa dang / zas gtsang ma'i pha'i rigs rgyud kyi gnas su gyur pas nga rab tu byung na shAkya rnams kyi rigs rgyud chad par 'gyur ro/ /mtshan ma mkhan</text></item>
<item><p>41a4</p><section>mdo sde</section><text>rnams kyis rgyal po zas gtsang ma'i mdun du gal te gzhon nu zhag bdun gyi bar du rab tu ma byung na 'khor los bsgyur ba'i rgyal por 'gyur ro zhes lung bstan to/ /'di skad</text></item>
<item><p>41a5</p><section>mdo sde</section><text>ces kyang smras so/ /gal te de yi bzang po gzigs bzhed na/ /de slad dgung bdun bar du srungs shig dang / /mi dbang gdugs ni bdal bar gyur pa lta'i/ /rin chen sna bdun</text></item>
<item><p>41a6</p><section>mdo sde</section><text>'byung bar the tshom med/ /khyod sras rin chen bdun po yis/ /dbang phyug gi ni rgyal por 'gyur/ /rgya mtsho la ni thug pa'i sa/ /chad pa med pas skyong bar 'gyur/ /'on te sa ni</text></item>
<item><p>41a7</p><section>mdo sde</section><text>spangs nas su/ /bsnyengs med nags su bzhud na ni/ /thams cad mkhyen pa thob gyur nas/ /'gro ba sgrol ba mdzad par 'gyur/ /zhes thos so/ /thos nas kyang zas gtsang dang /</text></item>
<item><p>41b1</p><section>mdo sde</section><text>zas dkar dang / bre bo zas dang / bdud rtsi zas bzhi lhan cig gcig tu tshogs nas gros bya bar brtsams pa/ shes ldan dag /mtshan mkhan dang / bltas mkhan gyi bram ze rnams</text></item>
<item><p>41b2</p><section>mdo sde</section><text>kyis byang chub sems dpa' shAkya thub pa la gal te zhag bdun gyi bar du rab tu ma byung na 'khor los bsgyur ba'i rgyal por 'gyur ro zhes lung bstan gyi/ de lta bas na bdag cag</text></item>
<item><p>41b3</p><section>mdo sde</section><text>gis byang chub sems dpa' zhag bdun gyi bar du bsgrims te bsrung bar bya zhing grong khyer yang legs par bsrung bar bya'o/ /de nas de rnams kyis ser skya'i gzhi'i grong khyer rab rim pa</text></item>
<item><p>41b4</p><section>mdo sde</section><text>bdun dang / 'obs rim pa bdun gyis bskor nas grong khyer gyi sgo 'phar lcags las byas shing sgo 'phar rnams la dril bu shin tu sgra gsal ba btags te/ sgo phye na de'i sgras dpag</text></item>
<item><p>41b5</p><section>mdo sde</section><text>tshad gcig khor yug tu grag par 'gyur ro/ /byang chub sems dpa' khang bzang gi gzhi na bud med yid 'phrog pa/ gzugs bzang ba rnams dang / gar dang / glu dang / rol mo rnams</text></item>
<item><p>41b6</p><section>mdo sde</section><text>kyi spyod pas bsnyen bkur byed du bcug go /skas shin tu che ba spor rung ba mi lnga brgyas bteg pa byas so/ /chibs bsngags ldan gyis phyogs ni zangs ma'i glegs bus g.yogs shing</text></item>
<item><p>41b7</p><section>mdo sde</section><text>gser gyi sil dkrol gyi dra ba btags pas bskor to/ /byang chub sems dpa' ni steng gi khang bzang gi gzhi bskyes pa med par zhugs nas/ pi wang dang / gling bu dang / 'khar rnga dang /</text></item>
<item><p>42a1</p><section>mdo sde</section><text>sgra snyan la sogs pa rol mo'i cha byad dag nye bar len cing 'byor pa chen pos bzhugs so/ /mtshan mo ni rgyal po zas gtsang yang dpung gi tshogs</text></item>
<item><p>42a2</p><section>mdo sde</section><text>yan lag bzhi dang / shar sgo'i phyi rol na 'dug go/ lho phyogs na ni bre bo zas so/ /nub phyogs na ni zas dkar ro/ byang phyogs na ni bdud rtsi zas so/ /grong khyer gyi dbus kyi</text></item>
<item><p>42a3</p><section>mdo sde</section><text>'dram po byed pa ni shAkya ming chen dpung gi tshogs yan lag bzhi dang ldan pa'o/ /de shar sgor song nas smras pa/ su zhig mel tshe byed/ su zhig mel tshe byed/ rgyal po</text></item>
<item><p>42a4</p><section>mdo sde</section><text>zas gtsang gis smras pa/ kho bo mel tshe byed do/ /lha| mel tshe mdzod cig/ mel tshe mdzod dang / khyod la legs par 'gyur zhes smras te tshigs su bcad de smras pa/ 'jig</text></item>
<item><p>42a5</p><section>mdo sde</section><text>rten gnyid log ro dang mtshungs/ /gnyid log bdud kyi dbang du song / /'di ni mi nyal rtag tu mkhas/ /de bas ma nyal mel tshe byos/ /lho sgor song nas smras pa/ su zhig</text></item>
<item><p>42a6</p><section>mdo sde</section><text>mal tshe byed/ /su zhig mel tshe byed/ bre bo zas kyis smras pa/ kho bo mel tshe byed do/ /lha| mel tshe mdzod cig/ mel tshe mdzod dang / khyod la legs par 'gyur ro zhes</text></item>
<item><p>42a7</p><section>mdo sde</section><text>smras nas tshigs su bcad de smras pa/ 'jig rten gnyid log ro dang mtshungs/ /gnyid log bdud kyi dbang du song / /gnyid log 'chi bdag dbang du song / /de bas ma</text></item>
<item><p>42b1</p><section>mdo sde</section><text>nyal mel tshe byos/ /nub sgor song nas smras pa/ su zhig mel tshe byed/ su zhig mel tshe byed/ zas dkar gyis smras pa/ kho bo mel tshe byed do/ /lha| mel tshe mdzod cig/ mel tshe</text></item>
<item><p>42b2</p><section>mdo sde</section><text>mdzod dang / khyod la legs par 'gyur ro zhes smras nas tshigs su bcad de smras pa/ gnyid log pa ni rtag tu myos/ /myos 'gyur bre bos 'thungs ba nyal/ /dgon pa nags</text></item>
<item><p>42b3</p><section>mdo sde</section><text>su nyal ba 'dras/ /de bas mnyal mel tshe byos/ /byang sgor song nas smras pa/ su zhig mel tshe byed/ /su zhig mel tshe byed/ bdud rtsi zas kyis smras pa/ kho bo mel tshe byed do/ /</text></item>
<item><p>42b4</p><section>mdo sde</section><text>lha| mel tshe mdzod cig /mel tshe mdzod dang / khyod la legs par 'gyur ro zhes smras nas tshigs su bcad de smras pa/ ri nyal ri sul nyal ba bzhin/ /rgya mtsho'i chur ni nyal</text></item>
<item><p>42b5</p><section>mdo sde</section><text>ba dang / /ljon shing rtse la nyal ba bzhin/ /de bas mnyal mel tshe byos/ /dbus kyi bzhi mdo dang / sum mdo dag tu song nas smras pa/ su zhig mel tshe byed/ su zhig mel tshe</text></item>
<item><p>42b6</p><section>mdo sde</section><text>byed| srung ma rnams kyis smras pa/ bdag cag mel tshe bgyid do/ /mel tshe byos shig /mel tshe byas dang / legs par 'gyur ro/ zhes smras nas tshigs su bcad de smras pa/</text></item>
<item><p>42b7</p><section>mdo sde</section><text>chos spyod chos ma yin ma spyod/ /bden par spros shig rdzun ma smra/ /mun pa chen por 'jug par 'gyur/ /de bas ma nyal mel tshe byos/ /de nas nam nangs nas shAkya ming</text></item>
<item><p>43a1</p><section>mdo sde</section><text>chen gyis rgyal po zas gtsang la smras pa/ lha| dgung sangs lags te/ dgung bdun la dgung gcig ni thal/ dgung drug ni lus so/ /rgyal po zas gtsang</text></item>
<item><p>43a2</p><section>mdo sde</section><text>gis smras pa/ lags kyi zhag drug 'das nas gzhon nu 'khor los bsgyur bar gyur na bdag cag nam mkha'i ngos la rgyu zhing gling bzhir phyi bzhin 'dong ngo / /deng shin tu dgung</text></item>
<item><p>43a3</p><section>mdo sde</section><text>gcig lus so zhes bya ba'i bar du'o/ /de nas lha'i dbang po brgya byin 'di snyam du sems te/ mi dbang shAkya'i sras po thub pa 'di/ /bdag nyid chen po pha rol phyin drug rdzogs//</text></item>
<item><p>43a4</p><section>mdo sde</section><text>thugs rnams dgyes par mdzad pa dka' thub tshal/ /'phags pa dgyes pa'i nags su gshegs par bzhed/ /de nas byang chub sems dpa' 'di snyam du dgongs te/ bdag</text></item>
<item><p>43a5</p><section>mdo sde</section><text>la gzhan dag gzhon nu shAkya thub pa ni skyes pa ma yin te/ gang gi phyir grags 'dzin ma dang / sa 'tsho ma dang / ri dwags skyes dang / bud med drug khri spangs nas rab tu 'byung</text></item>
<item><p>43a6</p><section>mdo sde</section><text>ngo zhes gzhi de las kha zer bar 'gyur du 'ong gi/ ma la/ bdag gis grags 'dzin ma dang lhan cig dga' mgur spyad par bya'o snyam nas des grags 'dzin ma dang lhan</text></item>
<item><p>43a7</p><section>mdo sde</section><text>cig dga' mgur spyad pa dang grags 'dzin ma sems can dang ldan par gyur nas/ de 'di snyam du sems te/ nam nangs nas byang chub sems dpa'i snyan du gsol lo snyam</text></item>
<item><p>43b1</p><section>mdo sde</section><text>mo| |de nas byang chub sems dpa' de'i tshe rten cing 'brel par 'byung ba dang ldan pas tshigs su bcad de gsungs pa/ bud med dang bdag khyim nyal ba'i/ /tha ma deng gi 'di yin te/ /</text></item>
<item><p>43b2</p><section>mdo sde</section><text>phyin chad khyim du bud med dang / /nga ni lhan cig mi gnas so/ /de nas bud med de rnams gar dang / glu dang / rol mos ngal zhing lci la dub nas kha nas kha chu 'dzag cing skra zhig la</text></item>
<item><p>43b3</p><section>mdo sde</section><text>gos dang / lag pa dag lhug par btang nas/ bla ba'i tshig byung rgyal du rdol zhing gnyid log go /byang chub sems dpas bud med de dag thams cad kha nas kha chu 'dzag cing skra zhig la</text></item>
<item><p>43b4</p><section>mdo sde</section><text>gos dang / lag pa dag lhug par btang nas/ bla ba'i tshig byung rgyal du rdol zhing gnyid log pa gzigs so/ /gzigs nas kyang btsun mo'i 'khor la dur khrod kyi 'du shes skyes so/ /</text></item>
<item><p>43b5</p><section>mdo sde</section><text>de nas byang chub sems dpa'i skyo ba 'khrungs pa dang tshigs su bcad de gsungs pa/ rlung gi shugs kyis pad+ma'i tshal ltar sa gzhi 'dir/ /lag pa dag dang rkang pa brkyang nas</text></item>
<item><p>43b6</p><section>mdo sde</section><text>'gyel 'gyur te/ /skra rnams zhig cing mdoms dang rkub kyi phyogs snang ba/ shAkya'i sras kyis gzigs nas rang bzhin skyo bar 'gyur/ /tshul dang 'dra ba'i bud med na chung</text></item>
<item><p>43b7</p><section>mdo sde</section><text>tshogs 'di dag /dur khrod 'jigs su rung ba'i rang bzhin 'drar mthong nas/ /sems can byis pa'i spyod yul la ni deng dga' na/ /sems dang blo gros dran dang bral ba yin</text></item>
<item><p>44a1</p><section>mdo sde</section><text>nam ci/ /'dod pa tha chad 'dam dang mda' mdung dug me 'dra/ /rmi lam lta bu yin te tshwa chu'i ro dang mtshungs/ /'dod pa phung byed rtsod dang sdig pa'i rgyur gyur pa/ /</text></item>
<item><p>44a2</p><section>mdo sde</section><text>mtha' ngan sprul gyi kha 'dra bdag gis spang bar bya/ /de nas byang chub sems dpa' gzims mal chen po la gzims pa na/ mtshan mo de nyid la rmi lam lnga rmis pa/ sa chen po</text></item>
<item><p>44a3</p><section>mdo sde</section><text>nyid gzims mal du byas shing ri rab ri'i rgyal po dbu rten du bcug/ phyag g.yon pa shar phyogs kyi rgya mtsho chen por 'jug/ phyag g.yas pa nub phyogs kyi rgya mtsho chen por</text></item>
<item><p>44a4</p><section>mdo sde</section><text>'jug/ zhabs gnyis rgya mtsho chen por 'jug pa dang / 'greng pa zhes bya ba'i rtsa'i rigs lte ba nas byung nas nam mkha'i bar du 'phags te 'dug pa dang / bya kun nas dkar la</text></item>
<item><p>44a5</p><section>mdo sde</section><text>mgo nag pa rnams kyis zhabs gnyis la gtugs nas pus mo'i lha nga la thug pa'i bar du lta ba dang / bya sna tshogs phyogs bzhi nas 'ongs nas mdun du kha dog gcig tu 'dug</text></item>
<item><p>44a6</p><section>mdo sde</section><text>pa dang / mi gtsang ba'i ro'i steng nas bdag nyid mi gtsang bas ma gos par 'chag pa'o/ /de lta bu rmis nas kyang thugs dgyes te dgongs pa/ nga'i rmi lam 'di 'dra ba rmis pas</text></item>
<item><p>44a7</p><section>mdo sde</section><text>ring po mi thogs pa kho nar bla na med pa'i ye shes thob par 'gyur ro snyam mo/ /grags 'dzin mas kyang rmi lam du mthong ba/ bdag gis so kun lhags pa dang / dung gi dpung pa</text></item>
<item><p>44b1</p><section>mdo sde</section><text>chag pa dang / zla bas la lhung ba dang / skar ma rnams ni du ba'o/ /grags 'dzin mas kyang rmi lam rmis pa de byang chub sems dpa' la gsol ba dang / byang chub sems dpas gsungs</text></item>
<item><p>44b2</p><section>mdo sde</section><text>pa| khyod kyi so ni kha nang gnas/ /zla ba 'di ni mkhar gnas kyis/ /yid kyi gdung ba bsal nas ni/ /dogs med bde bar gnyid log cig/ de nas grags 'dzin ma 'di snyam du sems</text></item>
<item><p>44b3</p><section>mdo sde</section><text>te| rmi lam 'jigs pa rmis pa na/ /bdag yid dogs dang bcas par 'gyur/ /deng gi mtshan mo sdug pa dang / /'dra la dag tu mi 'gyur grang / /de nas lha'i dbang po brgya byin 'di</text></item>
<item><p>44b4</p><section>mdo sde</section><text>snyam du sems te/ byang chub sems dpa' rnams ni ji ltar rgyu'i stobs can yin mod kyi 'on kyang rkyen gyis bsgrub par bya dgos te/ 'di ltar rgyu'i stobs chen po'ang rkyen gyi stobs</text></item>
<item><p>44b5</p><section>mdo sde</section><text>la ltos so snyam nas/ byang chub sems dpa' gang na ba der song ste phyin pa dang / khang bzang gi gzhi la 'dug ste/ byang chub sems dpa' la 'di skad ces gsol to/ /nags kyi spre'u</text></item>
<item><p>44b6</p><section>mdo sde</section><text>ni spyod yul rgyu 'dra zhing / /yan par 'dug pa'i rte'u dang 'dra ba'i thugs/ /gal te 'dod pa'i yon tan las bzlog na/ /de las shin tu gsal ba'i snang ba gzigs/ /blo gros bzang</text></item>
<item><p>44b7</p><section>mdo sde</section><text>po bzhengs shig bzhengs/ /sa ni spangs te bzhud mdzod la/ /thams cad mkhyen nyid brnyes nas ni/ /'gro ba dag ni bsgral bar mdzod/ /byang chub sems dpas gsungs pa ni/ /kau</text></item>
<item><p>45a1</p><section>mdo sde</section><text>shi ka ma mthong ngam/ /nga ni ri dwags bdag po rgyas bskor ltar/ /mi ni mthu ldan gzhu mtshon ral gri thogs/ /rta glang shing rta dpung tshogs mang po yis//</text></item>
<item><p>45a2</p><section>mdo sde</section><text>grong khyer ser skya kun nas yongs su bskor/ /zas gtsang la sogs shAkya'i tshogs 'di dag /glang chen rta zhon legs par go bgos lus/ /mi sdug sna tshogs lag na mtshon</text></item>
<item><p>45a3</p><section>mdo sde</section><text>thogs te/ /khyams dang rta babs khang bzang gzhi nang gnas/ /pho brang dang ni khyim sgo dang / /de bzhin grong khyer sgo dag kyang / /bcad nas gtan pa dam bcug ste/ /de bzhin</text></item>
<item><p>45a4</p><section>mdo sde</section><text>kun nas bsrungs par gyur/ /ru dung pa Ta ha sgra rnga sgra yis/ /khyams dang rta babs khang bzang nang gnas shing / /glang chen rta dmag 'bad pa'i skye bo'i tshogs/ /rgyun du nga mi</text></item>
<item><p>45a5</p><section>mdo sde</section><text>gtang phyir srung bar byed/ /brgya byin gyis gsol pa/ nges pa mar me mdzad kyi lung bstan dang / /sdug bsngal gyis gdungs 'jig rten 'di dang yab/ /khyod kyi sngon gyi dam bcas</text></item>
<item><p>45a6</p><section>mdo sde</section><text>dgongs mdzod la/ /khab dag spangs te nges par 'byung bar mdzod/ /ji ltar khyod ni bgegs med par/ /deng nyid nags su gshegs 'gyur ba/ /bdag cag tshangs sogs</text></item>
<item><p>45a7</p><section>mdo sde</section><text>bcas pa yi/ /lha rnams kyis ni de bzhin bgyi/ /byang chub sems dpas legs so zhes gsungs nas thugs dgyes par gyur to/ /de nas lha rnams kyi dbang po brgya byin gyis</text></item>
<item><p>45b1</p><section>mdo sde</section><text>gnyid kyis myos par byas nas gnod sbyin gyi sde dpon chen po lngas rtsen la bsgo ba/ grogs po/ byang chub sems dpa' steng gi khang bzang nas babs kyi skas long zhig /des skabs</text></item>
<item><p>45b2</p><section>mdo sde</section><text>blangs pa la byang chub sems dpa' babs pa dang / de nas brgya byin gyis brnga byas ma thag tu zhabs 'bring ba 'dun pa gang na pa der gshegs na ji tsam na 'dun pa gnyid stug pos non</text></item>
<item><p>45b3</p><section>mdo sde</section><text>par gzigs nas ni byang chub sems dpas bsgrims te bslangs nas tshigs su bcad pa'i dbyangs kyis gsungs pa/ 'dun pa longs kyi khyim nas myur bar ni/ /nga yi rta po rin chen</text></item>
<item><p>45b4</p><section>mdo sde</section><text>bsngags ldan long / /sngon gyi rgyal bas longs spyod dka' thub tshal/ /thub rnams dgyes pa mdzad par nga gshegs so/ /'dun pa gnyid log pa'i mig phye nas smras pa/ lha khyod skyed</text></item>
<item><p>45b5</p><section>mdo sde</section><text>mos tshal gyi dus ma bab/ /dos pa khyod dang 'ga' yang 'khon ma mchis/ /khyod la dgra bo su yang ma mchis na/ /dgung phyed khyod la bcibs pa ci zhig bgyi/ /byang chub sems</text></item>
<item><p>45b6</p><section>mdo sde</section><text>dpas bka' stsal pa/ 'dun pa khyod kyis lan 'ga' yang / /nga yi tshig ni ma bcag na/ /nga yi deng dus tha ma la/ /nga yi tshig 'di ma gcag cig /'dun pas gsol pa/ gzhon nu/</text></item>
<item><p>45b7</p><section>mdo sde</section><text>mtshan mo 'di ni 'jigs pa dang / 'jigs su rung pa mchis pas bdag bcibs pa mi len no/ /byang chub sems dpas dgongs pa/ lan dang / yang lan gyis gdon mi za bar skye bo</text></item>
<item><p>46a1</p><section>mdo sde</section><text>sad par 'gyur gyi/ bdag nyid song la rta'i rgyal po bsngags ldan sta gon bya'o snyam nas/ de nas nyid kyi pho brang gi sgo phye nas rta'i rgyal por bsngags ldan</text></item>
<item><p>46a2</p><section>mdo sde</section><text>bzung bar brtsams pa na mjing kyog byed la phar bros tshur bros shing 'dug tu mi btub bo/ /de nas byang chub sems dpa'i phyag bsod nams brgya phrag du mas bskyed pa 'khor lo</text></item>
<item><p>46a3</p><section>mdo sde</section><text>dang / bkra shis dang / g.yung drung 'khyil ba mnga' ba/ skrag pa rnams dbugs 'byin par mdzad pas mgo la byugs nas gsungs pa/ bsngags ldan tha ma yi ni khur long ste/ /</text></item>
<item><p>46a4</p><section>mdo sde</section><text>dka' thub nags su ma thogs nga skyol cig/ byang chub thob nas myur du 'gro ba kun/ /bsam gtan rnam thar char gyis tshim par bya/ /chos nyid kyis dud 'gro'ang gdams na phyi</text></item>
<item><p>46a5</p><section>mdo sde</section><text>lang mi byed pas rta'i rgyal po bsngags ldan mi g.yo bar 'dug go /de nas byang chub sems dpa' thugs dgyes pa skyes te/ rta'i rgyal po bsngags ldan bstad do/ /ji tsam na shAkya</text></item>
<item><p>46a6</p><section>mdo sde</section><text>ming chen 'dram po byed pa skye bo nyul zhing phyogs der phyin pa dang / byang chub sems dpa' gshegs par chas pa mthong ngo / /de nas skad 'dzer cing mig mchi mas gang bas</text></item>
<item><p>46a7</p><section>mdo sde</section><text>smras pa/ gzhon nu 'di ci mdzad/ ming chen/ 'gro'o/ /gzhon nu/ 'di ni rigs pa ma lags so/ /byang chub sems dpas gsungs pa/ ming chen/ 'di nyid rigs pa yin te/</text></item>
<item><p>46b1</p><section>mdo sde</section><text>gang gi phyir ngas bskal pa grangs med pa gsum du dka' ba brgya stong du mas sems can rnams kyi don du byang chub yang dag par bsgrubs pa des na dang ci khyim na 'dug phod</text></item>
<item><p>46b2</p><section>mdo sde</section><text>dam| 'di ni nges te dka' thub kyi tshal du 'gro'o/ /gang zhig 'bar ba'i khyim chen las/ /mkhas rnams myur du 'byung ba la/ /legs min smra bar mi 'os kyi/ /de ni bsngags</text></item>
<item><p>46b3</p><section>mdo sde</section><text>par 'os nyid yin/ /de bzhin rga nad 'chi ba yis/ /rab 'bar srid pa'i gzeb las ni/ /'byung bar 'dod gyur gang yin la/ /'dir ni mi rigs ci zhig mthong / /de ltar</text></item>
<item><p>46b4</p><section>mdo sde</section><text>gsung drag pos spyos pa dang / ming chen gdong las mchi ma char bzhin du 'bab cing chong 'debs pa la zhugs te/ kye hud/ deng du rgyal po zas gtsang dang / /shAkya dag ni thams</text></item>
<item><p>46b5</p><section>mdo sde</section><text>cad kyis/ /yang dang yang du bsams pa yi/ /re ba 'bras bu med par gyur/ deng du rgyal po zas gtsang ni/ /sras kyi mya ngan gyis gdungs pa/ /lag bsgreng bzhin du sdug bsngal zhing //</text></item>
<item><p>46b6</p><section>mdo sde</section><text>mi bzang sgra ni 'byin par 'gyur/ /sa mtsho grags 'dzin ri dwags skyes/ /de bzhin btsun mo'i 'khor rgyas pa'ang / /don grub dang ni bral ba yis/ /shin tu sdug bsngal myong</text></item>
<item><p>46b7</p><section>mdo sde</section><text>bar 'gyur/ /zhes smras nas/ de dngangs pas grags 'dzin ma bslang ste smras pa/ don grub 'di ni shes gyur gyi/ /khyim thab sdug bsngal gyis gdungs nas/ /sdug bsngal</text></item>
<item><p>47a1</p><section>mdo sde</section><text>nyams thag du ma 'ong / /khyim thab sdug pa de zlog cig /khyed kyi khyim thab gshegs gyur 'di ni mthong dka' ste/ /khyod kyis 'di ltos khyim thab mthong ba'i</text></item>
<item><p>47a2</p><section>mdo sde</section><text>tha ma yin/ /kyi hud phongs pa bdag gis mtshan mo khus btab kyang / /sus kyang lan ma ster bas bdag gis ma nyes so/ /des ni de ltar khus btab kyang / /'di ltar lha rnams</text></item>
<item><p>47a3</p><section>mdo sde</section><text>byin brlabs kyis/ /dgon par 'o dod bos pa bzhin/ /'ga' yang sad par ma gyur to/ /de nas byang chub sems dpa' 'di snyam du dgongs te/ gang bdag gis yab la ma</text></item>
<item><p>47a4</p><section>mdo sde</section><text>bltas par 'gro ba ni nga'i tshul dang mthun pa ma yin no/ /snyam nas rgyal po zas gtsang ma gang na ba der gshegs te byon pa dang / rgyal po zas gtsang ma gnyid kyis non</text></item>
<item><p>47a5</p><section>mdo sde</section><text>par gyur to/ /de nas 'di snyam du dgongs te ji ltar nga 'jig rten thams cad kyi phar gyur cing 'jig rten gyi bla ma dang / 'jig rten gyi thu bo yin mod kyi/ de ltar na'ang pha</text></item>
<item><p>47a6</p><section>mdo sde</section><text>dang | ma ni skyes bu'i slob dpon du gyur pa dang / lhar gyur pa dang / tshangs par gyur pa yin zhing shin tu phan pa byed pa yin no snyam du dgongs nas yang phyi zhabs gnyis la</text></item>
<item><p>47a7</p><section>mdo sde</section><text>btud de bskor ba lan gsum mdzad nas 'di skad ces gsungs so/ /bdag kyang yid la brtser ldan zhing / /bdag kyang nye du rnams la dga'/ /'on kyang 'khor ba rang</text></item>
<item><p>47b1</p><section>mdo sde</section><text>bzhin ngan/ /'di mthong nas ni mchi ba lags/ /gal te rga nad 'chi ba dang / /sdug pa'i gnyen bral las byung ba'i/ /gnod byed sdug bsngal ma mchis na/ /khyod ni spong bar su zhig</text></item>
<item><p>47b2</p><section>mdo sde</section><text>byed| |gang phyir mi 'dod bzhin du ni/ /rab che gnyen gyi dkyil 'khor dang / /mdza' bshes chung ma dbang phyug rnams/ /yun mi ring bar 'khor bar 'gyur/ /de bas ma chags</text></item>
<item><p>47b3</p><section>mdo sde</section><text>yid kyis ni/ /'khor ba las ni rnam grol phyir/ /brtser ldan nye du spangs nas ni/ /skye bo med nags bsten pa lags/ /lus can 'du ba nges par ni/ /mthar ni 'bral 'gyur nyid</text></item>
<item><p>47b4</p><section>mdo sde</section><text>lags pas/ /bdag ni rjes su dgongs nas ni/ /rmongs pas thugs ngan ma mdzad cig/ ces gsungs nas chas so/ /de nas ming chen gyis rgyal po zas gtsang ma bslang ste</text></item>
<item><p>47b5</p><section>mdo sde</section><text>smras pa/ don grub 'di ni bzhud lags kyi/ /sa bdag de ni zlog par mdzod/ /sras kyi mya ngan gyis thebs nas/ /sdug bsngal gyis gdungs bshums 'gyur mchi/ /ma stes te</text></item>
<item><p>47b6</p><section>mdo sde</section><text>de'ang gnyid ma sad do/ /de nas lha'i dbang po brgya byin gyis lha'i bu myu gu dang / mang ku ra dang / 'od zer can dang / lo ma gyon pa ste bzhi la smras pa/ grogs po dag /khyed</text></item>
<item><p>47b7</p><section>mdo sde</section><text>rnams kyis byang chub sems dpa' gdeg par nus sam/ de rnams kyis smras pa/ shin tu'ang nus lags so/ /khyed rnams la stobs ci tsam yod/ myu gus smras pa/ bdag</text></item>
<item><p>48a1</p><section>mdo sde</section><text>gis ni sa la ri ji snyed yod pa phrag pa gcig tu thogs te nyam nga ba chung ngus 'gro nus pa de tsam gyi stobs yod do/ /mang ku ras smras pa/ bdag gis kyang</text></item>
<item><p>48a2</p><section>mdo sde</section><text>sa la chu ji snyed yod pa de thams cad phrag pa gcig tu thogs nas 'gro nus so/ /'od zer can gyis smras pa/ bdag gis kyang sa la rdul ji snyed yod pa de thams cad phrag</text></item>
<item><p>48a3</p><section>mdo sde</section><text>par thogs te nyam nga ba chung dus 'gro nus so/ /lo ma gyon pas smras pa/ bdag gis kyang sa la rtswa dang / shing dang / yal ga dang / lo ma ji snyed pa de thams cad phrag pa gcig tu</text></item>
<item><p>48a4</p><section>mdo sde</section><text>thogs te nyam nga ba chung ngus 'gro nus so/ /brgya byin gyis smras pa/ grogs po dag/ stobs 'di dang ldan na byang chub sems dpa' gdeg par nus kyi/ de nas myu gu dang /</text></item>
<item><p>48a5</p><section>mdo sde</section><text>mang ku ra dang / 'od zer can dang / lo ma gyon pa ste bzhis chibs rin po che bsngags ldan khyer te/ byang chub sems dpa' gang na ba der song ste phyin nas smras pa/</text></item>
<item><p>48a6</p><section>mdo sde</section><text>byang chub sems dpa' ci la bzhugs/ de nas byang chub sems dpa' 'di snyam du dgongs te 'di rnams ni bdag cag gis byang chub sems dpa' bteg ste/ bar</text></item>
<item><p>48a7</p><section>mdo sde</section><text>snang la khyer ro zhes dregs pa skye bar 'gyur ro snyam nas byang chub sems dpa' rdo rje'i skur byin gyis brlabs pa dang / de rnams kyis bsgul bar yang ma nus nas ngo</text></item>
<item><p>48b1</p><section>mdo sde</section><text>mtshar skyes te gsol pa/ gzhon nu/ bdag cag gis ni byang chub sems dpa' rnams la stobs 'di 'dra ba mnga' bar ma 'tshal to/ /de nas byang chub sems dpa' 'chi bas rin po che</text></item>
<item><p>48b2</p><section>mdo sde</section><text>bsngags ldan la bcibs te 'di ltar byang chub sems dpa' rnams kyi byang chub sems dpa'i mthu dang / lha rnams kyi lha'i mthus chibs rin po che bsngags ldan dang / 'dun pa steng</text></item>
<item><p>48b3</p><section>mdo sde</section><text>gi nam mkha' la 'phags so/ /de nas brgya byin dang / tshangs pa la sogs pa lha rnams kyang lha brgya stong phrag du mas yongs su bskor nas byang chub sems dpa' gang na ba der song</text></item>
<item><p>48b4</p><section>mdo sde</section><text>ste phyin pa dang / byang chub sems dpa' bskor cing dong ste/ g.yas phyogs nas gzugs na spyod pa'i lha rnams kyang spyod lam zhi ba dang / g.yon phyogs nas 'dod pa na spyod pa rnams</text></item>
<item><p>48b5</p><section>mdo sde</section><text>kyis rgyal mtshan dang / bdan bsgrengs nas lha'i rol mo'i khyad par sna tshogs dang / mdun nas brgya byin dang / tshangs pa la sogs pa rang rang gi spyod lam gyis dong ngo / /nam mkha'i</text></item>
<item><p>48b6</p><section>mdo sde</section><text>ngos la gnas pa'i lha brgya stong du mas ni byang chub sems dpa'i steng nas lha'i me tog ut+pa la dang / pad+ma dang / ku mu da dang / pad+ma dkar po rnams kyis gtor ro/ /a ga ru'i phye</text></item>
<item><p>48b7</p><section>mdo sde</section><text>ma dang / tsan+dan gyi phye ma dang / tam la'i 'dab ma'i phye ma dang / lha'i me tog man+dA ra bas kyang gtor to/ /lha'i rol mo'i cha spyad sna tshogs kyang brdungs so/ /gos rnams kyang gtor</text></item>
<item><p>49a1</p><section>mdo sde</section><text>ro| |'dir smras pa/ mkha' la lha rnams gzha'i sgra chen 'byin byed la/ /dga' ba'i yid kyis gos kyi g.yab mo 'debs byed cing / /kha cig byang chub sems</text></item>
<item><p>49a2</p><section>mdo sde</section><text>dpa' la ni bstod byed de/ /nam mkha' la ni rol mo brgya phrag sgyur bar byed/ /kha cig dag ni sgo rnams 'byed byed cing / /me tog man+dA ra bas 'thor bar byed/ /kha cig dag ni</text></item>
<item><p>49a3</p><section>mdo sde</section><text>bcibs pa'i rkang 'dzin cing / /bde bar gshegs la rtog cing rjes bzhin 'brang / /kha cig dag kyang g.yas nas rjes bzhin 'brang / /g.yon nas 'gro ba dag kyang rjes bzhin</text></item>
<item><p>49a4</p><section>mdo sde</section><text>'brang / /brgya byin de bzhin tshangs par bcas pa dang / /lus ngan bdag nyid shul ni mtshon par byed/ /zla ba nya ba rgyu skar tshogs kyis ltar/ /bdag nyid chen po lha tshogs mdun</text></item>
<item><p>49a5</p><section>mdo sde</section><text>bdar nas/ /dka' thub nags ni thub rnams dgyes byed pa/ /'phags pa dgyes pa'i nags su thugs dgyes gshegs/ /de nas byang chub sems dpas bsngags ldan la dbugs</text></item>
<item><p>49a6</p><section>mdo sde</section><text>dbyung ba'i phyir gsungs pa/ ma skyo ma skyo stobs ni gzung bar bgyis/ /'gro don ngal ba gcig ni de ring long / /mi ring byang chub thob nas 'gro ba rnams/ /bsam gtan rnam</text></item>
<item><p>49a7</p><section>mdo sde</section><text>thar gyis tshim byed por bya/ /byang chub sems dpa' dpag tshad bcu gnyis su zhugs nas nang bar grong khyer dpe med du byon to/ /de nas lha rnams kyang byang chub sems dpa'</text></item>
<item><p>49b1</p><section>mdo sde</section><text>byung nas 'di slar yang rang gi grong khyer du 'jug par mi 'gyur ram snyam pa la sku thams cad kyi g.yas phyogs su glang po che'i lta stangs kyis gzigs nas/ sangs rgyas rnams kyis bstan</text></item>
<item><p>49b2</p><section>mdo sde</section><text>pa yi| |lam gyi mchog ni ma thob par/ /grong khyer ser skya'i gzhir ni slar/ /nga ni 'jug par mi bya'o/ /zhes gsungs so/ /de nas byang chub sems dpa'i zhabs la bskor ba lan gsum</text></item>
<item><p>49b3</p><section>mdo sde</section><text>byas nas rang gi gnas su song ngo / /byang chub sems dpas chibs las babs te rgyan bkrol nas 'dun pa la bka' stsal pa/ 'dun pa/ rgyan dang / rta khyer la slar song zhig/ 'dir</text></item>
<item><p>49b4</p><section>mdo sde</section><text>smras pa/ kha lo sgyur khyod nga yi rta 'di dang / /rgyan 'di rnams kyang gnyen pa dag la byin/ /nga ni 'dod pa rgya chen spangs nas su/ /da ltar 'di nyid du ni rab 'byung bya/ /'dod pa 'di ni spu</text></item>
<item><p>49b5</p><section>mdo sde</section><text>gri'i so 'dra zhing / /me 'obs 'bar dang mtshungs shing mtha' ngan pa/ /'jig rten phan phyir snying rjes nga spangs te/ /dgon par song nas khyim du phyir mi ldog /de nas mdun pa gdong</text></item>
<item><p>49b6</p><section>mdo sde</section><text>pa mchi mchar bzhin 'bab pas byang chub sems dpa' la gsol pa/ seng ge stag gis gtams pa dang / /phyugs rdzis gtams pa'i nags tshal du/ /'ba' zhig sku gnyen dang</text></item>
<item><p>49b7</p><section>mdo sde</section><text>bral bas/ /'phags pa ji ltar spyod par 'gyur/ /byang chub sems dpas gsungs pa/ skye dgu 'di ni skye na gcig pu skye/ /de bzhin 'chi na'ang gcig pu 'chi bar 'gyur/ /'di ni gcig</text></item>
<item><p>50a1</p><section>mdo sde</section><text>pus sdug bsngal myong 'gyur gyi/ /'khor ba la ni grogs yod ma yin no/ /'dun pas gsol pa/ kyi hud gzhon nus sdug bsngal ma gzigs te/ /zhabs</text></item>
<item><p>50a2</p><section>mdo sde</section><text>'jam glang chen rta la chibs goms pa/ /sa gzhi rtswa dang rdo bas gtams rtsub par/ /ji ltar zhabs kyis gshegs shing nags su rgyu/ /byang chub sems dpas gsungs pa/ 'chi</text></item>
<item><p>50a3</p><section>mdo sde</section><text>bdag 'jigs pa de ni lan 'ga' yang / /skyed la med min bde bar goms la min/ /mgon bcas la min rigs btsun la ma yin/ /dpa' dang btsun min skye bo dga' la</text></item>
<item><p>50a4</p><section>mdo sde</section><text>min| |rga bas 'chi bdag 'jigs pa dag /bskyed nas 'ong bar 'gyur zhes grag /don ma byas shing ma brtsams par/ /'chi bar yang ni 'gro bar 'gyur/ /'dun pas</text></item>
<item><p>50a5</p><section>mdo sde</section><text>gsol pa/ rgyal po bgres po ni sras kyi mya ngan gyis 'grongs par 'gyur ro/ /'on kyang byang chub sems dpa' byang chub kyi tshogs bsags pa'i phyir 'dun pa'i tshig thugs</text></item>
<item><p>50a6</p><section>mdo sde</section><text>la ma bab bo/ /de nas byang chub sems dpas ut+pa la sngon po 'dra ba'i ral gri shubs nas byung nas gtsug phud bregs te/ steng gi nam mkha' la bor ba dang / lha rnams kyi</text></item>
<item><p>50a7</p><section>mdo sde</section><text>dbang po brgya byin gyis blangs nas bkur sti chen po byas te sum cu rtsa gsum gyi lha rnams kyi nang du khyer nas gtsug phud kyi mchod pa chen po btsugs so/ /de nas lha'i dbang po</text></item>
<item><p>50b1</p><section>mdo sde</section><text>brgya byin 'di snyam du sems te gzhon nu ni rgyal rigs kyi mngon pa'i nga rgyal gyis 'di bzlog par mi nus so snyam nas dga' bar gyur to/ /de nas byang chub sems dpas 'dun pa la gsungs</text></item>
<item><p>50b2</p><section>mdo sde</section><text>pa| khyod kyis bsngags ldan pho brang gi nang du ma bkri zhig /de skad ces gsungs pa dang / 'dun pa skad 'dzer cing mig mchi mas gang nas rta'i rgyal po bsngags ldan khrid de yang dang / yang du</text></item>
<item><p>50b3</p><section>mdo sde</section><text>byang chub sems dpa' la lta zhing song ste/ ser skya'i gzhir phyin pa dang der ca co skyes te ji tsam na rgyal po zas gtsang ma la smras pa/ lha/ gzhon nu byon gyi dgyes pa bskyed du gsol/</text></item>
<item><p>50b4</p><section>mdo sde</section><text>grong khyer ser skya'i gzhir yang sgra gsang chen po bsgrags so/ /rta'i rgyal po bsngags ldan pho brang gi nang du zhugs pa dang / btsun mo'i tshogs thams cad kyis bsngags ldan gyi mgul</text></item>
<item><p>50b5</p><section>mdo sde</section><text>du 'jus te ngu bar brtsams so/ /bsngags ldan yang dbugs khong du song ste de nyid du dus byas so/ /shi nas de sgra gcan gyi bram ze las drug la brtson pa zhig gi rigs su nying mtshams</text></item>
<item><p>50b6</p><section>mdo sde</section><text>sbyor ba blangs so/ /de nas byang chub sems dpa' rim gyis drang srong ngan spong gi bsti gnas su gshegs pa dang / de'i tshe drang srong ngan spong gi bu lag pa 'gram pa la gtad nas sems</text></item>
<item><p>50b7</p><section>mdo sde</section><text>khong du chud cing 'dug pa de lta bu de byang chub sems dpas gzigs nas gsungs pa/ drang srong chen po/ ci'i phyir lag pa 'gram pa la gtad nas sems khong du chud cing 'dug/</text></item>
<item><p>51a1</p><section>mdo sde</section><text>des gsol pa/ bdag gi bsti gnas 'di na shing ta la rnams gser gyi lo ma dang / me tog dang / 'bras bu chags pa las de rnams snga mkho bzhin du ma</text></item>
<item><p>51a2</p><section>mdo sde</section><text>gyur to/ /byang chub sems dpas gsungs pa/ drang srong chen po/ gang gi mthus bsti gnas 'di na shing ta la rnams gser gyi lo ma dang / me tog dang / 'bras bur ldan pa de rga ba</text></item>
<item><p>51a3</p><section>mdo sde</section><text>dang | na ba dang / 'chi ba yang dag par mthong nas yid byung ste dka' thub kyi nags su gnas pas so/ /gal te des rga ba dang / na ba dang / 'chi ba yang dag par mthong nas yid</text></item>
<item><p>51a4</p><section>mdo sde</section><text>byung ste dka' thub kyi nags su gnas par ma gyur na skyed mos tshal 'di de'i yin pa zhig /de skad ces gsungs pa dang / drang srong ngan spong gi bus byang chub sems dpa' la</text></item>
<item><p>51a5</p><section>mdo sde</section><text>brtag par brtsams so/ /de nas gzugs bzang zhing zhi ba'i cha byad du mthong nas yun ring du brtags te ngo mtshar skyes nas gsol pa/ kye/ rab tu byung ba de khyod kho na ma lags</text></item>
<item><p>51a6</p><section>mdo sde</section><text>grang | byang chub sems dpas gsungs pa/ drang srong chen po/ de ltar nges so/ /de nas ngan spong gi bu ya mtshan skyes pa'i mig bgrad de bltas nas byang chub sems dpa' thog</text></item>
<item><p>51a7</p><section>mdo sde</section><text>mar gdan la spyan drangs te/ me tog dang / 'bras bu bstabs so/ /grong khyer dpe med na khyim bdag phyug pa dang / nor mang la longs spyod che ba zhes bya ba nas de la khye'u bcu</text></item>
<item><p>51b1</p><section>mdo sde</section><text>btsas so zhes bya ba'i bar du ste/ de dag thams cad kyang rab tu byung nas rang sangs rgyas kyi byang chub mngon sum du byas so/ /ji tsam na bdag nyid chen po de rnams la ma rgan mos sha na'i gos</text></item>
<item><p>51b2</p><section>mdo sde</section><text>dag cig byin pa dang / de rnams kyis smras pa/ yum| mkhyen par mdzod cig /rgyal po zas gtsang gi sras gzhon nu don thams cad grub pa zhes bya ba rga ba dang / na ba dang / shi ba</text></item>
<item><p>51b3</p><section>mdo sde</section><text>mthong nas kun tu skyo ba'i yid kyis nags su song nas de bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bas na bdag cag rnams</text></item>
<item><p>51b4</p><section>mdo sde</section><text>sangs rgyas kyi zhing du gnas par mi nus pas na bdag cag yongs su mya ngan las 'da'o/ /sha na'i gos 'di zas gtsang ma'i sras la khyod kyis phul cig /bdag nyid chen po de ni</text></item>
<item><p>51b5</p><section>mdo sde</section><text>bla na med pa'i ye shes thugs su chud par 'gyur la khyed kyis kyang 'bras bu chen po 'thob par 'gyur ro zhes smras nas 'bar ba dang / gsal ba dang / char 'bebs pa dang / glog</text></item>
<item><p>51b6</p><section>mdo sde</section><text>'byin pa'i cho 'phrul dag byas nas phung po lhag ma med pa'i mya ngan las 'das pa'i dbyings su yongs su mya ngan las 'das so/ /rgan mo des kyang 'chi kar gos de dag bu mo la gtad</text></item>
<item><p>51b7</p><section>mdo sde</section><text>nas ji ltar gyur pa rnams smras so/ /de'i bu mo yang nad kyis thebs te 'chi bar shes nas des kyang shing drung zhig tu bzhag nas shing de la gnas pa'i lha gang yin pa de la khyod kyis</text></item>
<item><p>52a1</p><section>mdo sde</section><text>'di dag rgyal po zas gtsang gis sras la phul cig ces gsol ba btab bo/ /lha rnams kyi dbang po brgya byin gyis shes pa mthong ba ni 'og tu 'jug pa yin pas</text></item>
<item><p>52a2</p><section>mdo sde</section><text>das de dag shes nas blangs te/ de nas rngon pa rgas khogs pa lta bu zhig tu bdag nyid mngon par sprul nas de dag bgos te/ lag pa la mda' gzhu thogs nas byang chub sems</text></item>
<item><p>52a3</p><section>mdo sde</section><text>dpa' gshegs pa'i lam kar bsdad pa dang / byang chub sems dpa' yang rim gyis lam der byon nas rngon pa lag na mda' gzhu thogs shing gos dur smrig gyon pa zhig gzigs</text></item>
<item><p>52a4</p><section>mdo sde</section><text>so| |gzigs nas kyang mi de la gsungs pa/ kye nang rje/ sha na'i gos 'o ni dag ni rab tu byung ba la 'tsham pa yin gyi/ ka shi ka'i ras phran 'di dag khyer la 'o ni dag nga la byin</text></item>
<item><p>52a5</p><section>mdo sde</section><text>cig| des gsol pa/ gzhon nu/ bdag la gzhan dag khyod kyis rgyal bu gzhon nu bkrongs nas ka shi ka'i ras phran gyi gos 'di dag blangs so zhes gzhi des/ g.yar</text></item>
<item><p>52a6</p><section>mdo sde</section><text>'chi bar 'gyur lags pas bdag 'di dag mi 'bul lo/ /byang chub sems dpas gsungs pa/ kye nang rje/ nga ni mthu ji lta bu dang ldan pa 'jig rten thams cad kyis shes te/</text></item>
<item><p>52a7</p><section>mdo sde</section><text>su zhig gis nga bkrongs par nus/ khyod kyis nga bkrongs par su zhig yid ches kyi bag tsha ba med par byin cig /de nas lha rnams kyi dbang po brgya byin gyis byang chub sems</text></item>
<item><p>52b1</p><section>mdo sde</section><text>dpa'i zhabs gnyis la gtugs nas sha na'i gos dag phul te ka shi ka'i ras phran rnams blangs so/ /byang chub sems dpa'i sku dang / sha na'i gos dag 'tsham par ma gyur pa dang / de</text></item>
<item><p>52b2</p><section>mdo sde</section><text>'di snyam du dgongs te/ kye ma'o/ /sha na'i gos rnams bdag gi sku dang 'tsham par gyur cig snyam nas tshig smras ma thag tu sha na'i gos de dag 'di ltar byang chub sems dpa'</text></item>
<item><p>52b3</p><section>mdo sde</section><text>rnams kyi byang chub sems dpa'i mthu dang / lha rnams kyi lha'i mthus byang chub sems dpa'i sku dang 'tsham par gyur to/ /de nas byang chub sems dpa' 'di snyam du dgongs te/</text></item>
<item><p>52b4</p><section>mdo sde</section><text>da ni bdag rab tu byung zin gyis 'gro ba rnams rjes su gzung bar bya'o snyam mo/ /de nas byang chub sems dpa' mthar gyis rgyu zhing gshegs pa dang rgyal po'i khab tu byon to/ /</text></item>
<item><p>52b5</p><section>mdo sde</section><text>byang chub sems dpa' bzo'i gnas dang / las kyi gnas de dang / de rnams la mkhas pa yin pas des shing ka ra wa'i ra'i lo ma las lhung bzed byas nas spyod lam zhi bas rgyal</text></item>
<item><p>52b6</p><section>mdo sde</section><text>po'i khab tu bsod snyoms kyi phyir zhugs so/ /de'i tshe rgyal po gzugs can snying po steng gi khang bzang gi gzhi na 'dug pa des 'gro ba dang / ldog pa dang / lta ba dang / rnam par lta</text></item>
<item><p>52b7</p><section>mdo sde</section><text>ba dang / bskum pa dang / brkyang ba dang / chos gos snam sbyar dang / lhung bzed thogs pa mdzes pas bsod snyoms spyod pa mthong ngo / /mthong nas kyang 'di snyam du sems te/ rgyal po'i</text></item>
<item><p>53a1</p><section>mdo sde</section><text>khab na rab tu byung ba ji snyed cig gnas pa la rab tu byung ba 'di'i spyod lam de lta bu ni 'ga' yang med do snyam mo/ /'dir smras pa/ ji ltar mig can 'gro ba</text></item>
<item><p>53a2</p><section>mdo sde</section><text>ltar| |rab tu byung ba bsgrags par byas/ /'dis ni brtag par mdzad nas su/ /rab tu byung ba yang dag bzhed/ /khyim gnas 'di ni sdug bsngal te/ /'di ni rdul gyi gnas</text></item>
<item><p>53a3</p><section>mdo sde</section><text>yin zhing / /rab tu byung ba bar snang ltar/ /mkhyen nas de tshe rab tu byung / /rab tu byung nas sku yis ni/ /sdig pa'i las ni spangs pa dang / /gsung gi sdig pa spangs nas</text></item>
<item><p>53a4</p><section>mdo sde</section><text>ni| |'tsho ba kun nas dag par mdzad/ /de nas ma ga d+ha yi ni/ /grong mchog rgyal po'i khab gshegs nas/ /mgon po shes bzhin dran ldan pa/ /bsod snyoms phyir ni</text></item>
<item><p>53a5</p><section>mdo sde</section><text>gshegs pa der/ /bzo sbyangs ma ga d+ha yi ba dag /khang bzang 'di na 'dug pas mthong / /mthong nas sems dang de nas ni/ /blon po rnams la 'di skad smras/ /mtshan</text></item>
<item><p>53a6</p><section>mdo sde</section><text>mchog gis ni rgyas gyur cing / /kho lag phun sum tshogs pa dang / /gnya' shing gang du lta ba yi/ /'di la she ldan dag ltos shig /spyan mi 'deg la yid gzhungs</text></item>
<item><p>53a7</p><section>mdo sde</section><text>shing / /dman pa'i rigs las ma 'khrungs 'di/ /gang du gnas par gshegs 'gyur ba/ /rgyal pos pho nya rjes bzhin btang / /de nas pho nya la bsgo ba/ /dge slong</text></item>
<item><p>53b1</p><section>mdo sde</section><text>de ni gar 'gro zhing / /gang du gnas ni btab pa yi/ /rjes bzhin du ni 'brang bar bgyi/ /de ni bsod snyoms gshegs pa na/ /sgo drug legs par bsdams nas ni/ /shes bzhin</text></item>
<item><p>53b2</p><section>mdo sde</section><text>dran dang ldan pa yis/ /lhung bzed myur de gang bar mdzad/ /bsod snyoms spyad pa byas nas kyang / /thub pa grong khyer phyir byung nas/ /skya bseng la ni mngon gshegs te/ /de la</text></item>
<item><p>53b3</p><section>mdo sde</section><text>gnas ni btab par 'gyur/ /gnas btab pa ni shes nas kyang / /pho nya gcig gis bsdad byas nas/ /gzhan ni myur du slar log ste/ /rgyal po la ni tshig smras pa/ /rgyal po chen</text></item>
<item><p>53b4</p><section>mdo sde</section><text>po dge slong de/ /seng ge'am stag gi phru gu dag/ ris sul dag na gnas pa ltar/ /skya bseng gi ni steng na gnas/ /pho nya rnams kyi tshig thos nas/ /sa bdag shing rtar zhugs</text></item>
<item><p>53b5</p><section>mdo sde</section><text>nas ni/ /de ni blon pos yongs bskor nas/ /myur ba kho nar dong bar gyur/ /bzhon pas bgrod pa'i sar zhon te/ /de ni bzhon pa la babs nas/ /rkang gis nye bar song nas ni/ /</text></item>
<item><p>53b6</p><section>mdo sde</section><text>de nas de bzhin gshegs pa mthong / /rgyal po 'dug nas dgyes pa dang / /mgu bar 'gyur ba'i gtam gsol nas/ /de ni ma khengs mi brlang bar/ /don 'di dag ni rab smras so/ /</text></item>
<item><p>53b7</p><section>mdo sde</section><text>dge slong lang tsho dang po la/ /bab par yang dag gnas gyur cing / /'di 'dra gzi brjid ldan pa la/ /bsod snyoms spyod par mdzes ma lags/ /khang pa nyams dga' dag dang ni/ /</text></item>
<item><p>54a1</p><section>mdo sde</section><text>bud med rgyan gyis brgyan pa dang / /longs spyod mchog ni khyod gsol na/ /nyid kyi gdung ni zhu yi gsungs/ /rgyal po gangs ri nye ba na/ /yul gyi ljongs</text></item>
<item><p>54a2</p><section>mdo sde</section><text>ni nor dag dang / /'bru dag gis ni gang gyur pa/ /ko sa la zhes grags pa yod/ /bur ma shing pa nyi ma'i rus/ /shAkya dag ni de na gnas/ /rgyal po nga ni rgyal rigs te/ /nga ni</text></item>
<item><p>54a3</p><section>mdo sde</section><text>'dod pa'i don mi gnyer/ /sa 'di ri dang bcas shing rgya mtshor bcas/ /rin chen kun dang ldan pa 'byor gyur kyang / /mi ni nam yang ngoms par mi 'gyur te/ /so ga tsha dus</text></item>
<item><p>54a4</p><section>mdo sde</section><text>shing gi me bzhin no/ /'dod pa rnams ni sha kho na 'brel ces gsungs/ /mi dbang rgal bar dka' zhing 'dam rdza ba 'dra/ /sdug bsngal dang ni mya ngan 'jigs pa yi/ /rtswa ba'i</text></item>
<item><p>54a5</p><section>mdo sde</section><text>gtso ste blo ngan rnams kyis bsten/ /rgyal po ngas ni byung ma thag tu yang / /'dod pa rnams la mi dga'i blo bskyed na/ /'jigs byed chos kyi dgra bor gyur pa dag /bor ba de ko</text></item>
<item><p>54a6</p><section>mdo sde</section><text>slar yang ci ltar blang / /rtsed mo sna tshogs yangs par gyur pa yi/ /lhun po gangs can rlung gis bskyod srid kyi/ /nga yi blo ni thar pa la rten pa/ /'dod pa'i shugs kyis bskyod</text></item>
<item><p>54a7</p><section>mdo sde</section><text>par mi nus so/ /'jig rten 'di ni 'dod par bying gyur nas/ /'khor ba'i 'khor los yongs su 'khyam pa la/ /mi dbang nga skyabs yin te gzhan med pas/ /'jigs pa che</text></item>
<item><p>54b1</p><section>mdo sde</section><text>las de ni thar bar bya/ /'dod pa rnams kyi nyes dmigs mkhyen/ /mya ngan 'das pa zhi ba gzigs/ /spang phyir gang du nga yi yid/ /dga' ba dag tu 'gro bar bya/ /rgyal po gzugs</text></item>
<item><p>54b2</p><section>mdo sde</section><text>can snying pos gsol ba/ kye rab tu byung ba brtul zhugs 'dis ci zhig don du gnyer/ /des gsungs pa/ bla na med pa yang dag par rdzogs pa'i byang chub bo/ /rgyal pos gsol</text></item>
<item><p>54b3</p><section>mdo sde</section><text>pa| kye rab tu byung ba gang gi tshe khyod bla na med pa yang dag par rdzogs pa'i byang chub mngon par rdzogs par sangs rgyas par gyur pa de'i tshe bdag la'ang dgongs shig/ byang chub</text></item>
<item><p>54b4</p><section>mdo sde</section><text>sems dpas gsungs pa/ de bzhin du bsam par bya'o zhes gsungs nas rgyal po'i khab nas byung ste bya rgod kyi phung po'i ri dang ha cang yang mi ring bar drang srong rnams kyi bsti gnas</text></item>
<item><p>54b5</p><section>mdo sde</section><text>der gshegs so/ /de nas spyod pa dang gnas pas bsam gtan la brtson par gnas te/ de rnams gang gi tshe rkang pa gcig gis nyin thun gcig 'greng ba de'i tshe byang chub sems</text></item>
<item><p>54b6</p><section>mdo sde</section><text>dpa' thun gnyis su bzhugs so/ /gal te de rnams gdung ba lnga'i sbyor bas nyin thun gcig 'dug pa de'i tshe/ byang chub sems dpas kyang sbyor ba des thun gnyis su bzhugs</text></item>
<item><p>54b7</p><section>mdo sde</section><text>so| |de nas de rnams ya mtshan skyes nas dge sbyong 'di ni chen po zhig go /zhes smras pa/ dge sbyong chen po/ dge sbyong chen po zhes bya bar gyur to/ /byang chub sems dpas</text></item>
<item><p>55a1</p><section>mdo sde</section><text>de rnams la smras pa/ shes ldan dag /khyed bzhugs pa 'dis ci zhig don du gnyer/ de na kha cig gis gsol pa/ brgya byin nyid do/ /kha cig gis gsol pa/</text></item>
<item><p>55a2</p><section>mdo sde</section><text>bdag cag ni tshangs pa nyid do/ /kha cig gis gsol pa/ bdag cag ni bdud nyid do/ /byang chub sems dpas dgongs pa/ drang srong 'di dag ni slar yang ltung ba lam log par</text></item>
<item><p>55a3</p><section>mdo sde</section><text>zhugs pa'o/ /lam 'di ni shes par nus pa ma yin/ mthong bar nus pa ma yin/ bla na med pa yang dag par rdzogs pa'i byang chub par nus pa ma yin no/ /de nas byang chub</text></item>
<item><p>55a4</p><section>mdo sde</section><text>sems dpas lam de nyid nus pa med par mkhyen nas/ sgyu rtsal shes kyi bu ring 'phur gang na ba der gshegs te byon pa dang / sgyu rtsal shes kyi bu ring 'phur la 'di skad ces</text></item>
<item><p>55a5</p><section>mdo sde</section><text>gsungs so/ /ring 'phur/ gal te khyod la mi bde ba med na khyod kyi drung du kho bo tshangs par spyod pa spyad do/ /des smras pa/ tshe dang ldan pa gau ta ma/ bdag la mi bde ba med kyi ci</text></item>
<item><p>55a6</p><section>mdo sde</section><text>bde ba kho nar bzhugs shig /byang chub sems dpas gsungs pa/ ring 'phur khyod kyis chos ji snyed cig rang gi mngon par shes pas rtogs par gyur /des gsol pa|</text></item>
<item><p>55a7</p><section>mdo sde</section><text>tshe dang ldan pa go'u ta ma/ ci'ang med pa'i skye mched kyi bar du'o/ /de nas byang chub sems dpa' 'di snyam du dgongs te/ sgyu rtsal shes kyi bu ring 'phur dad pa de la ni nga yang</text></item>
<item><p>55b1</p><section>mdo sde</section><text>dad la/ sgyu rtsal shes kyi bu ring 'phur la brtson 'grus dang / dran pa dang / ting nge 'dzin dang / shes rab yod pa ltar bdag la'ang brtson 'grus dang / dran pa dang / ting nge 'dzin</text></item>
<item><p>55b2</p><section>mdo sde</section><text>dang | shes rab yod pas sgyu rtsal shes kyi bu ring 'phur gyis ci'ang med pa'i skye mched kyi bar gyi chos de snyed mngon sum du byas te/ ci'i phyir bdag gis kyang chos 'di dag mngon</text></item>
<item><p>55b3</p><section>mdo sde</section><text>sum du mi bya snyam nas/ de nas byang chub sems dpas chos de rnams kho na ma thob pa thob par bya ba'i phyir dang / ma rtogs pa rtogs par bya ba'i phyir dang / mngon sum du ma byas</text></item>
<item><p>55b4</p><section>mdo sde</section><text>pa mngon sum du bya ba'i phyir dang / gcig pu dben pa bag yod pa rtun pa dang ldan pa/ bdag nyid gtod par gnas te/ gcig pu bden pa bag yod pa rtun pa dang ldan pa/ bdag</text></item>
<item><p>55b5</p><section>mdo sde</section><text>nyid gtod par gnas pa na ring po mi thogs pa kho nar chos de dag mngon sum du mdzad par gyur to/ /chos de mngon sum du mdzad nas yang sgyu rtsal shes kyi bu ring 'phur gang</text></item>
<item><p>55b6</p><section>mdo sde</section><text>na ba der gshegs te byon nas sgyu rtsal shes kyi bu ring 'phur la 'di skad ces gsungs so/ /ring 'phur khyod kyis ci yang med pa'i skye mched kyi bar gyi chos 'di dag rang gi</text></item>
<item><p>55b7</p><section>mdo sde</section><text>mngon par shes pas mngon sum du byas sam/ des 'di skad ces smras so/ /tshe dang ldan pa gau ta ma/ mad de/ bdag gis ci yang med pa'i skye mched kyi bar gyi chos de dag</text></item>
<item><p>56a1</p><section>mdo sde</section><text>mngon sum du byas so/ /byang chub sems dpas gsungs pa/ tshe dang ldan pa ring 'phur/ bdag gis kyang ci yang med pa'i skye mched kyi bar gyi chos de dag rang gi</text></item>
<item><p>56a2</p><section>mdo sde</section><text>mngon par shes pas mngon sum du byas so/ /tshe dang ldan pa gau ta ma/ de ltar na khyod kyi ji tsam pa bdag gi'ang de tsam la/ bdag gi ji tsam pa khyod kyi yang de tsam pas don 'di</text></item>
<item><p>56a3</p><section>mdo sde</section><text>la'o skol mtshungs shing mnyam ste 'dra bar thos kyi tshur spyon/ 'o skol gnyis kas 'khor 'di yongs su drang par bgyi'o/ /de nas sgyu rtsal shes kyi bu ring 'phur byang chub sems</text></item>
<item><p>56a4</p><section>mdo sde</section><text>dpa'i thog ma'i slob dpon nyid kyis byang chub sems dpa' la rjed pa'i dam pas rjed cing mchod pa'i dam pas mchod do/ /de'i rtogs pa dag la'ang dga' ba dang / mgu bar gyur</text></item>
<item><p>56a5</p><section>mdo sde</section><text>to| |de nas byang chub sems dpa' 'di snyam du dgongs te/ lam 'di ni shes par nus pa ma yin/ mthong par nus pa ma yin/ bla na med pa yang dag par rdzogs par byang</text></item>
<item><p>56a6</p><section>mdo sde</section><text>chub par nus pa ma yin no snyam mo/ /de nas byang chub sems dpas lam de nus pa med par rig nas/ rang byed kyi bu lhag spyod gang na ba der gshegs te byon nas rangs</text></item>
<item><p>56a7</p><section>mdo sde</section><text>byed kyi bu lhag spyod la 'di skad ces gsungs so/ /lhag spyod/ gal te khyod la mi bde ba med na khyod kyi drung du tshangs par spyod pa spyad do/ /des gsol pa/ tshe dang ldan pa gau</text></item>
<item><p>56b1</p><section>mdo sde</section><text>ta ma| bdag la mi bde ba med kyi khyod ci bde ba kho nar bzhugs shig /khyod kyis chos ji snyed cig mngon sum du byas/ tshe dang ldan pa gau ta ma/ 'du shes med 'du shes med min skye</text></item>
<item><p>56b2</p><section>mdo sde</section><text>mched kyi bar du'o/ /de nas byang chub sems dpa' 'di snyam du dgongs te/ rangs byed kyi bu lhag spyod dad pa la ni bdag kyang dad la/ rangs byed kyi bu lhag spyod brtson 'grus dang /</text></item>
<item><p>56b3</p><section>mdo sde</section><text>dran pa dang / ting nge 'dzin dang / shes rab yod pa lta bu'i brtson 'grus dang / dran pa dang / ting nge 'dzin dang / shes rab ni bdag la yod na rangs byed kyi bu lhag spyod kyis 'du shes</text></item>
<item><p>56b4</p><section>mdo sde</section><text>med 'du shes med min skye mched kyi bar gyi chos 'di snyed cig mngon sum du byas nas bdag gis kyang chos 'di dag ci'i phyir mngon sum du mi bya snyam mo/ /de nas byang chub sems</text></item>
<item><p>56b5</p><section>mdo sde</section><text>dpas chos de rnams kho na ma thob pa thob par bya ba'i phyir dang / ma rtogs pa rtogs par bya ba'i phyir dang / mngon sum du ma byas pa mngon sum du bya ba'i phyir gcig pu dben pa/</text></item>
<item><p>56b6</p><section>mdo sde</section><text>bag yod pa rtun pa dang ldan pa/ bdag nyid gtod par gnas te/ gcig pu dben par bag yod par bdag nyid gtod par gnas pa na ring po ma thogs pa kho nar chos de mngon</text></item>
<item><p>56b7</p><section>mdo sde</section><text>sum du mdzad par gyur to/ /chos de mngon sum du mdzad nas rangs byed kyi bu lhag spyod gang na ba der gshegs te byon pa dang / rangs byed kyi bu lhag spyod la 'di skad ces gsungs</text></item>
<item><p>57a1</p><section>mdo sde</section><text>so| |lhag spyod/ khyod kyis 'du shes med 'du shes med min skye mched kyi bar du chos 'di dag rang gis mngon sum du byas sam/ tshe dang ldan pa gau ta ma/</text></item>
<item><p>57a2</p><section>mdo sde</section><text>mad lags te/ bdag gis 'du shes med 'du shes med min skye mched kyi bar gyi chos 'di dag mngon sum du bgyis so/ /byang chub sems dpas gsungs pa/ tshe dang ldan</text></item>
<item><p>57a3</p><section>mdo sde</section><text>pa lhag spyod/ bdag gis kyang 'du shes med 'du shes med min skye mched kyi bar gyi chos 'di dag rang gi mngon sum du byas so/ /tshe dang ldan pa gau ta ma/ de ltar na khyod kyi</text></item>
<item><p>57a4</p><section>mdo sde</section><text>ji tsam pa bdag gi'ang de tsam la/ bdag gi ci tsam pa khyod kyi yang de tsam pas don 'di la 'o skol mtshungs shing mnyam ste 'dra bar thos kyi tshur spyon/ 'o skol gnyis</text></item>
<item><p>57a5</p><section>mdo sde</section><text>kas tshogs 'di yongs su drang bar bgyi'o/ /de nas rangs byed kyi bu lhag spyod byang chub sems dpa'i thog ma'i slob dpon gyis byang chub sems dpa' la rjed pa dam pas</text></item>
<item><p>57a6</p><section>mdo sde</section><text>rjed cing mchod pa'i dam pas mchod do/ /de'i shes pa rnams la yang dga' ba dang / mgu bar gyur to/ /de nas byang chub sems dpas 'di snyam du dgongs te/ lam 'di</text></item>
<item><p>57a7</p><section>mdo sde</section><text>ni shes par nus pa ma yin/ mthong par nus pa ma yin/ bla na med pa yang dag par rdzogs par byang chub par nus pa ma yin no snyam mo/ /de nas byang chub sems</text></item>
<item><p>57b1</p><section>mdo sde</section><text>dpas lam de yang nus pa med par rig nas gshegs so/ /de nas rgyu rtsal shes kyi bu ring 'phur gyi 'khor gsum dang / rangs byed kyi bu lhag spyod kyi 'khor gnyis te drang srong lnga</text></item>
<item><p>57b2</p><section>mdo sde</section><text>byang chub sems dpa'i rjes su 'brangs so/ /de nas byang chub sems dpa' lnga po dang lhan cig gang+gA'i lho phyogs na lteng rgyas 'od srung gi sde'i grong rdal ga na ba der rgyu zhing</text></item>
<item><p>57b3</p><section>mdo sde</section><text>gshegs te byon nas de phan tshun 'chag pa na phyogs dga' dga' ltar 'dug pa/ nags tshang tshing mdzes pa/ chu klung nai rany+dza nA bsil bar 'bab pa/ gse gu can 'jug ngogs</text></item>
<item><p>57b4</p><section>mdo sde</section><text>bde zhing mtha' rgya che la gsing ma sngon po dang / shing sna tshogs kyis brgyan pa dga' dga' ltar 'dug pa zhig gzigs so/ /gzigs nas kyang 'di snyam du dgongs te/ kye</text></item>
<item><p>57b5</p><section>mdo sde</section><text>ma'o| |sa phyogs 'di ni dga' dga' ltar 'dug pa nags tshang tshing mdzes pa/ chu klung nai rany+dza nA bsil bar 'bab pa/ gse gu can 'jug dogs bde zhing mtha' rgya che la gsing</text></item>
<item><p>57b6</p><section>mdo sde</section><text>ma sngon po dang / shing sna tshogs kyis brgyan pa dga' dga' ltar 'dug pa zhig ste/ kye ma spong ba don du gnyer ba'i rigs kyi bus nags khrod 'dir brten na spong ba bya bar nus</text></item>
<item><p>57b7</p><section>mdo sde</section><text>so| |bdag spong ba don du gnyer ba yin pas/ ma la bdag gis kyang nags khrod 'dir rten la spang bar bya'o snyam mo/ /de nas byang chub sems dpa' nags khrod du zhugs te shing</text></item>
<item><p>58a1</p><section>mdo sde</section><text>gi drung du bzhugs nas/ tshems la tshems gtad/ ljags rkan la bcar nas/ thugs kyis thugs mngon du bzung / mngon du bsngams/ shin tu mngon</text></item>
<item><p>58a2</p><section>mdo sde</section><text>du bsngams so/ /de thugs kyis thugs mngon du bzung / mngon du bsngams/ shin tu mngon du bsdams pas/ ba spu'i khung bu thams cad nas rdul byung bar gyur te/ dper na/</text></item>
<item><p>58a3</p><section>mdo sde</section><text>mi stobs dang ldan pas mi stobs shin tu chung ba zhig phyi nag log tu bcings/ mngon du bsngams/ shin tu mngon du bsngams na de'i ba spu'i khung bu thams cad nas rdul</text></item>
<item><p>58a4</p><section>mdo sde</section><text>byung ba de bzhin du de'i tshe byang chub sems dpa' tshems la tshems gtad/ ljags rkan la bcar te/ thugs kyis thugs mngon du bzung / mngon du bsngams/ shin tu</text></item>
<item><p>58a5</p><section>mdo sde</section><text>mngon du bsngams pa la sogs pa ni snga ma bzhin no/ /de nas byang chub sems dpa' 'di snyam du dgongs te/ ma la bdag gis rnam par bam pa'i bsam gtan dag la</text></item>
<item><p>58a6</p><section>mdo sde</section><text>snyoms par 'jug par bya'o snyam mo/ /des rnam par bam pa'i bsam gtan dag la snyoms par 'jug par brtsams te/ des rnam par bam pa'i bsam gtan dag</text></item>
<item><p>58a7</p><section>mdo sde</section><text>la snyoms par zhugs pa na/ zhal dang / shangs nas dbugs rdub pa dang / 'byung ba bgags so/ /de'i zhal dang / shangs nas dbugs rdub pa dang / 'byung ba 'gags pa</text></item>
<item><p>58b1</p><section>mdo sde</section><text>dang | rlung thams cad spyi bo'i nang du song nas de'i dbu la dbu'i tsher ba shin tu mi bzad pa skyes so/ /dper na/ mi stobs dang ldan pas mi stobs shin tu chung pa'i spyi bor lcags</text></item>
<item><p>58b2</p><section>mdo sde</section><text>kyi phur pa rnon po btab na/ de'i mgo la mgo'i tshor ba shin tu mi bzad pa skye ba de bzhin du/ byang chub sems dpa' rnam par bam pa'i bsam gtan dag la snyoms par zhugs pa</text></item>
<item><p>58b3</p><section>mdo sde</section><text>na| dbu la dbu'i tshor ba shin tu mi bzad pa skyes kyang de zhum pa ma yin gyi brtson 'grus brtsams pa yin/ sku ma sbyangs pa ma yin gyi sbyangs pa yin/ rmugs pa ma yin gyi dran pa</text></item>
<item><p>58b4</p><section>mdo sde</section><text>nye bar bzhag pa yin te/ sems rtse gcig tu mnyam par bzhag pa yin no/ /byang chub sems dpa' sdug bsngal drag po mi bzad pa rtsub pa ba tsha ba yid du mi 'ong ba'i tshor ba de lta</text></item>
<item><p>58b5</p><section>mdo sde</section><text>bu nyams su myong ba'ang 'di ltar sku bsgoms pa yin pa'i phyir thugs yongs su gtugs te mi gnas so/ /de 'di snyam du dgongs te/ ma la bdag gis lhag par rnam par</text></item>
<item><p>58b6</p><section>mdo sde</section><text>bam pa'i bsam gtan dag la snyoms par 'jug par bya'o snyam mo/ /des lhag par rnam par bam pa'i bsam gtan dag la snyoms par 'jug par brtsams te/ de rnam</text></item>
<item><p>58b7</p><section>mdo sde</section><text>bar bam pa'i bsam gtan dag la snyoms par zhugs pa na/ zhal dang / shangs nas dbugs rdub pa dang / 'byung ba bgags so/ /de'i zhal dang / shangs nas dbugs rdub pa</text></item>
<item><p>59a1</p><section>mdo sde</section><text>dang | 'byung ba 'gags pas rlung thams cad snyan gnyis kyi bu ga nas rgyus par gyur to/ /dper na/ mgar bas sbud pa bus na rlung thams cad kyi rgyun gra</text></item>
<item><p>59a2</p><section>mdo sde</section><text>gnyis kyi bu ga nas rgyu ba de bzhin du byang chub sems dpa' rnam par bam pa'i bsam gtan dag la snyoms par zhugs pa na/ rlung thams cad kyi rgyun snyan gnyis kyi bu ga</text></item>
<item><p>59a3</p><section>mdo sde</section><text>nas rgyus par gyur kyang de zhum pa ma yin gyi/ brtson 'grus brtsams pa yin zhes bya ba la sogs pa ni snga ma bzhin no/ /de nas byang chub sems dpa' de 'di snyam du dgongs</text></item>
<item><p>59a4</p><section>mdo sde</section><text>te| ma la bdag gis lhag par yang rnam par bam pa'i bsam gtan dag la snyoms par 'jug par bya'o snyam mo/ /des lhag par rnam par bam pa'i bsam gtan dag la</text></item>
<item><p>59a5</p><section>mdo sde</section><text>snyoms par 'jug par brtsams te/ de rnam par bam pa'i bsam gtan dag la snyoms par zhugs pa na/ zhal dang shangs nas dbugs rdub pa dang 'byung ba bgags</text></item>
<item><p>59a6</p><section>mdo sde</section><text>so| |de'i zhal dang shangs nas dbugs rdub pa dang 'byung ba bgags pas phyal gyi nang thams cad rgyas par gyur/ shin tu rgyas par gyur te/ dper na/ mgar ba mkhas</text></item>
<item><p>59a7</p><section>mdo sde</section><text>pa'i spud pa bus na gang bar gyur/ shin tu gang bar gyur pa de bzhin du de'i tshe byang chub sems dpa' rnam par bam pa'i bsam gtan dag la snyoms par zhugs pa</text></item>
<item><p>59b1</p><section>mdo sde</section><text>na phyal gyi nang thams cad rgyas par gyur/ shin tu rgyas par gyur kyang de zhum pa ma yin gyi/ brtson 'grus brtsams pa yin zhes bya ba la sogs pa ni snga ma bzhin no/ /de nas byang</text></item>
<item><p>59b2</p><section>mdo sde</section><text>chub sems dpa' de 'di snyam du dgongs te/ ma la bdag gis rnam par bam pa'i bsam gtan dag la snyoms par 'jug par bya'o snyam mo/ /des lhag par rnam par bam pa'i</text></item>
<item><p>59b3</p><section>mdo sde</section><text>bsam gtan dag la snyoms par 'jug par brtsams te/ de rnam par bam pa'i bsam gtan dag la snyoms par zhugs pa na/ zhal dang / shangs nas dbugs rdub pa dang /</text></item>
<item><p>59b4</p><section>mdo sde</section><text>'byung ba bgags so/ /de'i zhal dang / shangs nas dbugs rdub pa dang / 'byung ba bgags pa dang / de'i tshe dbu la dbu'i tshor ba shin tu mi bzad pa skyes so/ /dper na/ mi stobs</text></item>
<item><p>59b5</p><section>mdo sde</section><text>dang ldan pas mi stobs shin tu chung ba'i mgo phreng bas yang nas yang du bcings na/ de'i mgo la mgo'i tshor ba shin tu mi bzad pa skye ba de bzhin du de'i tshe byang chub sems</text></item>
<item><p>59b6</p><section>mdo sde</section><text>dpa' rnam par bam pa'i bsam gtan dag la snyoms par zhugs pa na/ dbu la dbu'i tshor ba shin tu mi bzad pa skyes kyang de zhum pa ma yin gyi brtson 'grus brtsams pa</text></item>
<item><p>59b7</p><section>mdo sde</section><text>yin zhes bya ba la sogs pa ni snga ma bzhin no/ /de nas byang chub sems dpa' 'di snyam du dgongs te/ ma la bdag gis rnam par bam pa'i bsam gtan dag la snyoms par</text></item>
<item><p>60a1</p><section>mdo sde</section><text>'jug par bya'o snyam mo/ /de lhag par rnam par bam pa'i bsam gtan dag la snyoms par 'jug par brtsams te/ des rnam par bam pa'i bsam</text></item>
<item><p>60a2</p><section>mdo sde</section><text>gtan dag la snyoms par zhugs pa na zhal dang / shangs nas dbugs rdub pa dang / 'byung ba bgags so/ /de'i zhal dang / shangs nas dbugs rdub pa dang / 'byung ba bgags pa</text></item>
<item><p>60a3</p><section>mdo sde</section><text>dang | de'i tshe khong du khong gi tshor ba mi bzad pa skyes so/ /dper na/ ba lang gi bshan pa mkhas pa'am/ ba lang gi bshan pa'i slob ma mkhas pas ba lang bsad pa'i</text></item>
<item><p>60a4</p><section>mdo sde</section><text>gri rnon pos ba lang gi lto dral na de'i khong gi tshor ba shin tu mi zad pa skye ba de bzhin du de'i tshe byang chub sems dpa' rnam par bam pa'i bsam gtan dag la snyoms</text></item>
<item><p>60a5</p><section>mdo sde</section><text>par zhugs pa na khong du khong gi tshor ba shin tu mi bzad pa skyes kyang de zhum pa ma yin gyi/ brtson 'grus brtsams pa yin zhes bya ba la sogs pa ni snga ma bzhin no/ /</text></item>
<item><p>60a6</p><section>mdo sde</section><text>de nas byang chub sems dpa' de 'di snyam du dgongs te/ ma la bdag gis rnam par bsam pa'i bsam gtan dag la snyoms par 'jug par bya'o snyam mo/ /de lhag</text></item>
<item><p>60a7</p><section>mdo sde</section><text>par rnam par bam pa'i bsam gtan dag la snyoms par 'jug par brtsams te/ des rnam par bsam pa'i bsam gtan dag la snyoms par zhugs pa na zhal dang /</text></item>
<item><p>60b1</p><section>mdo sde</section><text>shangs nas dbugs rdub pa dang / 'byung ba ba gags so/ /de'i zhal dang / shangs nas dbugs rdub pa dang / 'byung ba bgags pa de'i tshe sku la sku'i gdung ba shin tu mi bzad pa skyes</text></item>
<item><p>60b2</p><section>mdo sde</section><text>so| |dper na/ mi shin tu stobs dang ldan pa gnyis kyis mi stobs shin tu chung ba zhig phyin log du bzung ste me dong gi nang du dpyangs na/ de'i lus la lus kyi gdung ba shin</text></item>
<item><p>60b3</p><section>mdo sde</section><text>tu mi bzad pa skye ba de bzhin du de'i tshe byang chub sems dpa' rnam par bam pa'i bsam gtan dag la snyoms par zhugs pa na sku la sku'i gdung ba shin tu mi bzad pa skyes kyang</text></item>
<item><p>60b4</p><section>mdo sde</section><text>de zhum pa ma yin gyi/ brtson 'grus brtsams pa yin zhes bya ba la sogs pa ni snga ma bzhin no/ /de nas byang chub sems dpa' de 'di snyam du dgongs te/ ma la bdag gis thams</text></item>
<item><p>60b5</p><section>mdo sde</section><text>cad kyi thams cad du zas mi bza' ba bsgrub par bya'o snyam mo/ /de nas lha rab tu mang po'i sems kyis byang chub sems dpa'i thugs shes nas byang chub sems dpa' gang na bder</text></item>
<item><p>60b6</p><section>mdo sde</section><text>dong ste phyin nas byang chub sems dpa' la 'di skad ces smras so/ /grogs po/ gal te khyod mi'i kha zas kyis 'dzem par mdzad/ ngo tsha bar mdzad/ smon par mdzad na/ bdag</text></item>
<item><p>60b7</p><section>mdo sde</section><text>cag gis khyod kyi ba spu'i khung bu thams cad nas lha'i mdangs bsgrub par bgyi'i khyod kyis bdag gir mdzod cig /de nas byang chub sems dpa' 'di snyam du dgongs te/</text></item>
<item><p>61a1</p><section>mdo sde</section><text>gal te bdag gis mi'i kha zas mi bza' bar dam bcas la bdag gi ba spu'i khung bu thams cad du lha rnams kyis lha'i mdangs bsgrubs nas da</text></item>
<item><p>61a2</p><section>mdo sde</section><text>bdag gir byed pa ni bdag gi rdzun yin la/ bdag gi rdzun gang yin pa de ni bdag gi log pa yin no/ /bdag gi log pa gang yin pa de'i rkyen gyis na 'di na sems can kha</text></item>
<item><p>61a3</p><section>mdo sde</section><text>cig lus zhig ste shi nas ngan song ngan 'gro log par ltung ba sems can dmyal ba rnams su skyes par 'gyur gyi/ mal bdag gis lha rnams kyi tshig ni thams cad kyi</text></item>
<item><p>61a4</p><section>mdo sde</section><text>thams cad du spangs la/ kha zas nyung ba dang / cung zad chang chung bza' ba'am/ yang na mon sran sde'u yi khu ba'am/ 'on te rgya sran gyi khu ba'am/ yang na ha re nu ka'i 'bras</text></item>
<item><p>61a5</p><section>mdo sde</section><text>bu'i khu ba btung ngo snyam mo/ /de nas byang chub sems dpas de'i tshe lha rnams kyi tshig thams cad kyi thams cad du spangs nas zhal zas nyung ba dang / chung ba dang / cung</text></item>
<item><p>61a6</p><section>mdo sde</section><text>zad dang / chang chung gsol ba'am/ yang na mon sran sde'u yi khu ba'am/ 'on te rgya sran gyi khu ba'am/ yang na ha re nu ka'i 'bras bu'i khu ba gsol lo/ /de nas byang</text></item>
<item><p>61a7</p><section>mdo sde</section><text>chub sems dpa' zhal zas nyung ba dang / chung ba dang / cung zad dang / chang chung gsol ba na/ yan lag dang / nying lag thams cad kun tu zhum ste/ skam zhing</text></item>
<item><p>61b1</p><section>mdo sde</section><text>sku dbal chung bar gyur to/ /dper na/ ldum bu i si ta'i sdong bu dang / ka li ka'i sdong bu 'jum/ kun tu 'jum pas sha chung zhing bskams par gyur pa de bzhin du de'i tshe byang chub</text></item>
<item><p>61b2</p><section>mdo sde</section><text>sems dpa' zhal zas nyung ba dang / chung ba dang / cung zad dang / chang chung gsol ba na/ yan lag dang / nying lag thams cad zhum/ kun tu zhum ste/ skem zhing sku dbal chung bar</text></item>
<item><p>61b3</p><section>mdo sde</section><text>gyur to/ /de nas byang chub sems dpa' de'i tshe zhal zas nyung ba dang / chung ba dang / cung zad dag chang chung gsol ba na/ dbu la dbu'i pags pa rnyings/ kun tu rnyings te/ 'khums</text></item>
<item><p>61b4</p><section>mdo sde</section><text>shing 'bar 'bur du gyur to/ /dper na/ ku ba rtsa ba nas bcad na rnyis/ kun tu rnyis pas 'khums la 'bar 'bur du gyur pa de bzhin du de'i tshe byang chub sems dpa' zhal zas nyung</text></item>
<item><p>61b5</p><section>mdo sde</section><text>ba dang | chung ba dang / cung zad dang / chang chung gsol ba na/ dbu la dbu'i pags pa rnyis/ kun tu rnyes te/ 'khums shing 'bar 'bur du gyur kyang de zhum pa ma yin te/ brtson</text></item>
<item><p>61b6</p><section>mdo sde</section><text>'grus brtsams pa yin zhes bya ba la sogs pa ni snga ma bzhin no/ /de nas byang chub sems dpa' de 'di snyam du dgongs te/ zhal zas nyung ba dang / chung ba dang / cung zad dang /</text></item>
<item><p>61b7</p><section>mdo sde</section><text>chang chung gsol ba na/ spyan gnyis kyi spyan gyi 'bras bu phug tu song zhing shin tu phug tu song ste zab pa shin tu zab par ring du song bas phyung ba lta bur snang ngo / /dper na/ khron</text></item>
<item><p>62a1</p><section>mdo sde</section><text>pa zab mo'i chur skar ma'i gzugs brnyan phug tu song zhing shin tu phug tu song ste/ zab pa shin tu zab par ring du song bar gtam du bya ba de bzhin du de'i tshe</text></item>
<item><p>62a2</p><section>mdo sde</section><text>byang chub sems dpa' zhal zas nyung ba dang / chung ba dang / cung zad dang / chang chung gsol ba na/ spyan gnyis kyi spyan gyi 'bras bu phug tu song / shin tu phug tu song ste/ zab pa shin</text></item>
<item><p>62a3</p><section>mdo sde</section><text>tu zab par ring du song bas phyung ba lta bur snang yang de zhum pa ma yin gyi/ brtson 'grus brtsams pa yin zhes bya ba la sogs pa ni snga ma bzhin no/ /de nas byang chub sems dpa'</text></item>
<item><p>62a4</p><section>mdo sde</section><text>zhal zas nyung ba dang / chung ba dang / cung zad dang / chang chung gsol ba na/ de'i tshe rtsib ma'i bar mtho dman can du gyur te/ dper na/ rtswa khang lo gnyis sam/ gsum lon pa'i</text></item>
<item><p>62a5</p><section>mdo sde</section><text>phyam dgu po mtho dman du gyur pa de bzhin du de'i tshe byang chub sems dpa' zhal zas nyung ba dang / chung ba dang / cung zad dang / chang chung gsol ba na/ rtsib ma'i bar mtho dman can</text></item>
<item><p>62a6</p><section>mdo sde</section><text>du gyur kyang de zhum pa ma yin gyi/ brtson 'grus brtsams pa yin zhes bya ba la sogs pa rnams ni snga ma bzhin no/ /de nas byang chub sems dpa' zhal zas nyung ba dang / chung ba</text></item>
<item><p>62a7</p><section>mdo sde</section><text>dang | cung zad dang / chang chung gsol ba na/ sgal pa'i tshigs 'di lta ste/ skra'i lan bu lta bur gyur to/ /mjug do ni/ 'di lta ste/ rnga mo'i rkang pa lta bur</text></item>
<item><p>62b1</p><section>mdo sde</section><text>gyur to/ /de lan 'ga' ldang bar 'dod na kha sbub tu 'gyel la/ lan 'ga' 'dug par 'dod na gan rkyal du 'gyel lo/ /de ro stod la brten nas ro smad 'jog</text></item>
<item><p>62b2</p><section>mdo sde</section><text>par byed/ ro smad la brten nas ro stod 'jog par byed do/ /de phyag gnyis kyis sku la byugs te/ de'i phyag gnyis kyis sku la byugs/ yongs su byugs pa de'i</text></item>
<item><p>62b3</p><section>mdo sde</section><text>tshe ba spu rnams drung rul bas sa la lhags par gyur to/ /de nas byang chub sems dpa' de 'di snyam du dgongs te/ ma la/ bdag gis til 'bru gcig gis</text></item>
<item><p>62b4</p><section>mdo sde</section><text>zas bza' bar bya'o zhes te des til 'bru gcig gi zas gsol to/ /de til 'bru gcig gi zas gsol ba na yan lag dang / nying lag thams cad</text></item>
<item><p>62b5</p><section>mdo sde</section><text>zhum kun du zhum ste skem zhing sku dbal chung bar gyur to/ /til 'bru gcig gis ji lta bar 'bras bu gcig dang / sran go la 'bru gcig dang / rgya</text></item>
<item><p>62b6</p><section>mdo sde</section><text>sran 'bru gcig dang / mon sran gre'u 'bru gcig dang / mon sran sde'u 'bru gcig dang / rtsa'i gding ba la mnal bar mdzad do/ /rgyal po zas</text></item>
<item><p>62b7</p><section>mdo sde</section><text>gtsang gis dka' ba la spyod pa'i gnas skabs de thos nas nyi ma re re zhing rtog pa nyis brgya lnga bcu gtong bar byed do/ /rgyal po legs par rab sad kyis</text></item>
<item><p>63a1</p><section>mdo sde</section><text>kyang nyis brgya lnga bcu'o/ /de dag nyi ma re re zhing de gnyis la myur ba myur bar gtam skyel bar byed do/ /byang chub sems dpa' ni 'di 'dra ba'i dka' ba</text></item>
<item><p>63a2</p><section>mdo sde</section><text>spyod de/ /til 'bru gcig dang / 'bras 'bru gcig dang / sran gol 'bru gcig dang / rgya sran 'bru gcig dang / mon sren gre'u 'bru gcig dang / mon sran sde'u 'bru gcig gi</text></item>
<item><p>63a3</p><section>mdo sde</section><text>zas gsol zhing rtswa'i gding ba la mnal to zhes smra'o/ /de rgyal po zas gtsang gis thos nas bu'i mya ngan gyis non pas lhag par dang kan zhing mig mchims pa rnams te gdungs</text></item>
<item><p>63a4</p><section>mdo sde</section><text>nas btsun mo'i 'khor dang bcas par rtswa'i gding ba la nyal bar byed do/ /grags 'dzin mas kyang de thos pa dang / khyim thab kyi mya ngan gyis mnon to/ /til 'bru gcig za ba</text></item>
<item><p>63a5</p><section>mdo sde</section><text>dang | de'i rum mi bde ba de nyid du zhu bar gyur to/ /de nas byang chub sems dpa' 'di snyam du dgongs te/ lam 'di'ang shes par nus pa ma yin/ mthong bar nus pa ma yin/</text></item>
<item><p>63a6</p><section>mdo sde</section><text>bla na med pa yang dag par rdzogs par byang chub par nus pa ma yin no snyam mo/ /de nas byang chub sems dpa' de 'di snyam du dgongs te/ ma la bdag gis kha zas shin tu ngan</text></item>
<item><p>63a7</p><section>mdo sde</section><text>pa bza' bar bya'o snyam ste des kha zas shin tu ngan pa gsol bar mdzad do/ /de la zas phal pa ni 'di yin te/ be'u byung nas ring po ma lon pa'i 'o ma 'thung ba gang yin pa de</text></item>
<item><p>63b1</p><section>mdo sde</section><text>rnams kyi gcin dang / lci ba yin no/ /de ji srid de'i sku las mdangs de yal bar ma gyur pa de srid du zas gnyis pa mi gsol to/ /yal nas kha zas phyi ma gsol bar mdzad do/ /dur khrod</text></item>
<item><p>63b2</p><section>mdo sde</section><text>chen por gshegs nas kyang mi ro dbu rten du bcug/ zhabs la zhabs bzhag ste/ snang ba'i 'du shes dang / dran pa dang / shes bzhin dang ldan pa'i 'du shes yid la mdzad pas glo</text></item>
<item><p>63b3</p><section>mdo sde</section><text>g.yas bas mnal bar mdzad do/ /de'i tshe grong khyer gyi gzhon nu rnams dang / grong khyer gyi gzhon nu ma rnams lhags nas shing bus de'i snyan gnyis kyi bu gar 'dzugs par byed/ rna</text></item>
<item><p>63b4</p><section>mdo sde</section><text>ba gnyis ka nas 'dren par byed cing 'di skad ces/ kye phyag dar khrod kyi sha za ba la ltos/ kye phyag dar khrod kyi sha za ba la ltos zhes smra bar yang byed do/ /de'i tshe phyag dar dang / bong</text></item>
<item><p>63b5</p><section>mdo sde</section><text>rdog dang / gseg mas kyang 'thor bar byed do/ /'on kyang byang chub sems dpa' ni grong khyer gyi gzhon nu rnams sam/ grong khyer gyi gzhon nu ma de rnams la ngan sems skyed pa'am/</text></item>
<item><p>63b6</p><section>mdo sde</section><text>sdig pa'i tshig dbyung bar mi dgongs so/ /byang chub sems dpa' dka' thub chen po la dka' ba spyod pas na/ dge sbyong chen po/ dge sbyong chen po zhes mtshan du gyur te/ de ltar la</text></item>
<item><p>63b7</p><section>mdo sde</section><text>drug gi bar du dka' thub spyad par mdzad do/ /de nas lha gsum zhig byang chub sems dpa' gang na ba der lhags te/ de nas lha gcig gis 'di skad ces smras so/ dge sbyong gau ta</text></item>
<item><p>64a1</p><section>mdo sde</section><text>ma ni nag po zhig go /gnyis pas 'di skad ces smras so/ /'di ni nag po ma yin gyi/ 'on kyang sngo bsangs zhig go /gsum pas 'di skad ces smras so/ /'di</text></item>
<item><p>64a2</p><section>mdo sde</section><text>ni nag po'ang ma yin/ /sngo bsangs kyang ma yin gyi dmar smug zhig go /byang chub sems dpa'i sku mdog bzang por snang ba ni thams cad kyi thams cad du nub par gyur to/ /de</text></item>
<item><p>64a3</p><section>mdo sde</section><text>nas de'i tshe byang chub sems dpa' la sngon ma gsan pa'i dpe gsum zhig gnas pa 'di lta ste/ shing rlon pa chu can zhig chu nas phyung ste/ nye bar skam la bzhag pa dang / de</text></item>
<item><p>64a4</p><section>mdo sde</section><text>nas mi me don du gnyer ba/ me tshol ba zhig 'dir 'ongs nas des de la gtsub stan byas te/ gtsub shing bzhag nas gtsubs na 'di ltar shing de rlon pa chu can yin pa'i phyir</text></item>
<item><p>64a5</p><section>mdo sde</section><text>me 'byung ba dang / 'bar du mi btub pa de bzhin du dge sbyong ngam/ bram ze kha cig 'dod pa rnams la lus dang / sems kyis thag srid bar mi gnas kyi de rnams kyi 'dod pa</text></item>
<item><p>64a6</p><section>mdo sde</section><text>la 'dun pa dang / 'dod pa la chags pa dang / 'dod pa la dga' ba dang / 'dod pa la zhen pa dang / 'dod pa la 'chums pa dang / 'dod pa la lhag par zhen pa gang yin pa</text></item>
<item><p>64a7</p><section>mdo sde</section><text>de ni de rnams kyi sems yongs su gtugs te/ gnas pa ma yin pas lus dang / sems kyi thag sring bar mi gnas pa rnams kyi ni de dang 'dra'o/ /de rnams bdag nyid</text></item>
<item><p>64b1</p><section>mdo sde</section><text>gnod pa'i sdug bsngal mi bzad pa rtsub pa tsha ba yid du mi 'ong ba'i tshor ba de lta bu nyams su myong mod kyi 'on kyang de rnams kyis shes par nus pa ma yin/ mthong bar nus pa ma yin/</text></item>
<item><p>64b2</p><section>mdo sde</section><text>bla na med pa yang dag par rdzogs par byang chub par nus pa ma yin te/ de la 'di ni de'i tshe byang chub sems dpa' la sngon ma gsan pa'i dpe snang ba dang po yin no/ /dper na/ shing</text></item>
<item><p>64b3</p><section>mdo sde</section><text>rlon pa chu can zhig chu nas phyung ste nye bar skam la bzhag pa dang / de nas mi me don du gnyer ba me tshol ba zhig 'ongs nas de la des gtsub stan byas te gtsub shing gzhag nas</text></item>
<item><p>64b4</p><section>mdo sde</section><text>gtsubs nas 'di ltar shing de rlon pa chu can yin pa'i phyir me 'byung ba dang / 'bar du mi btub pa de bzhin du dge sbyong ngam/ bram ze kha cig 'dod pa rnams la lus kyis spong bar gnas</text></item>
<item><p>64b5</p><section>mdo sde</section><text>kyi sems kyis ma yin pa de rnams kyis 'dod pa la 'dun pa dang / 'dod pa la chags pa dang / 'dod pa la dga' ba dang / 'dod pa la zhen pa dang / 'dod pa la 'chums pa dang /</text></item>
<item><p>64b6</p><section>mdo sde</section><text>'dod pa la lhag par zhen pa gang yin pa de rnams kyi sems yongs su gtugs te gnas pa yin no/ /de rnams bdag nyid la gnod pa'i sdug bsngal mi bzad pa rtsub pa tsha ba yid</text></item>
<item><p>64b7</p><section>mdo sde</section><text>du mi 'ong ba'i tshor ba de lta bu nyams su myong mod kyi/ 'on kyang de rnams shes par nus pa ma yin/ mthong bar nus pa ma yin/ /bla na med pa yang dag par rdzogs par byang chub</text></item>
<item><p>65a1</p><section>mdo sde</section><text>par nus pa ma yin te/ de la 'di ni de'i tshe byang chub sems dpa' la sngon ma gsan pa'i dpe snang ba gnyis pa yin no/ /'di lta ste/ shing skam khong stong</text></item>
<item><p>65a2</p><section>mdo sde</section><text>chu med pa zhig chu dang / thag ring por skam la bzhag pa dang / de nas mi me don du gnyer ba me tshol ba zhig 'ongs nas de de gtsub stan byas te/ gtsub shing bzhag nas gtsubs</text></item>
<item><p>65a3</p><section>mdo sde</section><text>na yang 'di ltar shing de skam zhing khong stong yin pa'i phyir me 'byung ba dang / 'bar du btub pa de bzhin du dge sbyong ngam/ bram ze kha cig 'dod pa rnams la lus dang / sems kyis thag</text></item>
<item><p>65a4</p><section>mdo sde</section><text>sring bar gnas pa de rnams kyi 'dod pa rnams la 'dod pa la 'dun pa dang / 'dod pa la chags pa dang / 'dod pa la dga' ba dang / 'dod pa la zhen pa dang / 'dod pa la</text></item>
<item><p>65a5</p><section>mdo sde</section><text>'chums pa dang / 'dod pa la lhag par zhen pa gang yin pa de ni de rnams kyi sems yongs su gtugs te de mi gnas pa yin no/ /de rnams bdag nyid la gnod pa'i sdug</text></item>
<item><p>65a6</p><section>mdo sde</section><text>bsngal mi bzad pa rtsub pa tsha ba yid du mi 'ong ba'i tshor ba de lta bu nyams myong mod kyi 'on kyang de rnams kyis shes par nus/ mthong bar nus/ bla na med pa yang dag par</text></item>
<item><p>65a7</p><section>mdo sde</section><text>rdzogs par byang chub par nus te/ de la 'di ni de'i tshe byang chub sems dpa' la sngon ma gsan pa'i dpe snang ba gsum pa yin no/ /de nas byang chub sems dpa' 'di snyam</text></item>
<item><p>65b1</p><section>mdo sde</section><text>du dgongs te/ gang su dag sdug bsngal spong bar brtson par gnas pa de thams cad ni 'di tsam du zad de/ de las lhag pa'ang med/ de'i gong na lam 'di'ang shes par nus pa ma yin/</text></item>
<item><p>65b2</p><section>mdo sde</section><text>mthong bar nus pa ma yin/ bla na med pa yang dag par rdzogs par byang chub par nus pa ma yin no/ /de nas byang chub sems dpa' 'di snyam du dgongs te shes par nus pa dang / mthong</text></item>
<item><p>65b3</p><section>mdo sde</section><text>bar nus pa dang / bla na med pa yang dag par rdzogs par byang chub par nus pa'i lam de gang yin snyam na/ de 'di snyam du dgongs te/ bdag yab shAkya zas gtsang gi khyim na gnas</text></item>
<item><p>65b4</p><section>mdo sde</section><text>pa'i tshe zhing las kyi mtha'i drung du song nas shing dzam+bu'i grib ma la 'dug ste 'dod pa las dben pa/ sdig pa mi dge ba'i chos las dben pa/ rtog pa dang bcas/ dpyod pa dang bcas</text></item>
<item><p>65b5</p><section>mdo sde</section><text>shing dben pa la skyes pa'i dga' ba dang / bde ba bsam gtan dang po la nye bar bsgrub ste gnas pa de mngon par dran te/ de ni lam yin/ de ni bsgrub pa yin/ shes par nus pa</text></item>
<item><p>65b6</p><section>mdo sde</section><text>yin| mthong bar nus pa yin/ bla na med pa yang dag par rdzogs par byang chub par nus pa yin na/ de la bdag gis bskyed du yang 'di ltar rid cing nyams chung la zhan pas</text></item>
<item><p>65b7</p><section>mdo sde</section><text>sla ba ma yin te/ ma la bdag gis ci bder dbugs rdub pa dang / ci bder dbugs dbyung ba dang / ci bder 'bras chan dang / zan dron gyi kha zas rags pa bza' zhing lus</text></item>
<item><p>66a1</p><section>mdo sde</section><text>mar sar dang / til mar gyis byugs la chu 'jam pos lus bkru bar bya'o snyam ste/ de ci bder dbugs rdub pa dang / ci bder dbugs 'byung ba dang /</text></item>
<item><p>66a2</p><section>mdo sde</section><text>ci bder 'bras chan dang / zan dron gyi zhal zas rags pa gsol zhing sku til mar dang / mar sar gyis byugs nas chu 'jam pos sku 'khru bar mdzad do/ /de nas rim gro pa de</text></item>
<item><p>66a3</p><section>mdo sde</section><text>rnams 'di snyam du sems te/ shes ldan dag /dge sbyong gau ta ma 'di ni sdom pa lhod pa/ bya ba mang ba/ mang pos 'tsho ba/ spong ba nyams par gyur pa yin te/ 'di da ltar</text></item>
<item><p>66a4</p><section>mdo sde</section><text>'bras chan dang / zan dron gyi kha zas mang du za la lus zhun mar dang / til mar gyi byugs nas chu 'jam pos lus khrus byed de/ 'dis da ni cung zad kyang thob par mi nus so</text></item>
<item><p>66a5</p><section>mdo sde</section><text>snyam du bsams nas byang chub sems dpa' bor te dong ba las/ rim gyis wA ra NA sir phyin nas drang srong smra ba ri dwags kyi nags na gnas so/ /de nas byang chub sems</text></item>
<item><p>66a6</p><section>mdo sde</section><text>dpa'i rim gyis lus kyi stobs dang / mthu dang / brtson 'grus yang dag par bskyed nas rim gyis sde can gyi grong khyer du gshegs so/ /de ni grong khyer sde can zhes bya</text></item>
<item><p>66a7</p><section>mdo sde</section><text>ba na nai rany+dza nA'i chu bo'i 'gram na bzhugs pa dang / bram ze lha zhes bya ba byang chub sems dpa'i sngon gyi grogs bshes su gyur pa de sde can gyi grong khyer na gnas pa dang /</text></item>
<item><p>66b1</p><section>mdo sde</section><text>des byang chub sems dpa' dka' ba spyod pa mdzad pa mthong nas/ grong pa'i bu mo dga' mo dang / dga' stobs ma gnyis la smras pa/ khyed gnyis kyis rgyal po zas gtsang ma'i</text></item>
<item><p>66b2</p><section>mdo sde</section><text>sras mtshan mkhan gyis gal te rab tu byung bar ma gyur na 'khor los bsgyur ba'i rgyal por 'gyur ro zhes lung bstan pa de thos sam/ de gnyis kyis smras pa/ bdag cag</text></item>
<item><p>66b3</p><section>mdo sde</section><text>rnams kyis kyang gal te de 'khor los bsgyur ba'i rgyal por gyur na bdag cag de'i btsun mor gyur cig ces smon lam btab lags so/ /bram ze lhas smras pa/ bdag nyid</text></item>
<item><p>66b4</p><section>mdo sde</section><text>chen po de ni dka' thub kyis lus gdungs pas spong ba las bzhengs na khyed gnyis kyis de la thog ma kho nar bsod snyoms phul cig dang / de khyed cag gnyis kyi yun ring</text></item>
<item><p>66b5</p><section>mdo sde</section><text>po'i phan pa dang bde ba'i don du 'gyur ro/ /de nas bu mo dga' mo dang / dga' stobs mas thos pa dang / ba stong pa zhes so/ /bzhos nas kyang ba lnga brgya la blud do/ /ba lnga</text></item>
<item><p>66b6</p><section>mdo sde</section><text>brgya bzhos nas nyis brgya lnga bcu la blud do/ /nyis brgya lnga bcu bzhos nas kyang brgya la blud do/ /brgya bzhos nas lnga bcu la blud do/ /lnga bcu bzhos nas nyi shu la blud do/ /</text></item>
<item><p>66b7</p><section>mdo sde</section><text>nyi shu bzhos te ma spar nas shel las byas pa'i snod kyi nang du blugs nas 'o thug bskol bar brtsams pa na/ bram ze rnams kyis bsams pa/ 'dir nges par bag ma len</text></item>
<item><p>67a1</p><section>mdo sde</section><text>tam| bag ma gtong bar 'gyur ro/ /snyam nas bram ze mang po 'dus par gyur pa dang / 'o thug stong du bsgres pa bskol ba na bum pa bzang po dang / dpal</text></item>
<item><p>67a2</p><section>mdo sde</section><text>be'u dang / g.yung drung 'khyil ba'i mtshan ma dag byung ba snang ba dang / kun tu rgyu nye 'gro zhes bya bas mthong nas bsams pa/ 'o ma'i thug pa 'di sus 'thungs pa des ni</text></item>
<item><p>67a3</p><section>mdo sde</section><text>bla na med pa'i ye shes 'thob par 'gyur gyi/ ma la bdag gis bslang ngo snyam mo/ /de nas brgya byin 'di snyam du sems te/ byang chub sems dpa' de ni dka' thub kyis</text></item>
<item><p>67a4</p><section>mdo sde</section><text>sku lus nyam chung zhing sku la sbrebs pa dang / skyems pas nyen pa yin la byang chub sems dpa' 'o thug gsol na bla na med pa'i ye shes thugs su chud par 'gyur</text></item>
<item><p>67a5</p><section>mdo sde</section><text>na| bram ze 'di dag ni rang bzhin gyis brkam pa dag 'dir 'dus par gyur pas gal te byang chub sems dpa' la gnod pa byed par 'gyur ro snyam nas/ ri spos kyi ngad</text></item>
<item><p>67a6</p><section>mdo sde</section><text>ldang nas lha'i sman blangs te/ de shin tu gzugs bzang ba'i bram ze zhig tu mngon par sprul nas 'o thug de skol ba'i steng du 'dug ste/ lha'i dbang po brgya byin gyis der</text></item>
<item><p>67a7</p><section>mdo sde</section><text>sman mthu ba skyed pa zhes bya ba blugs so/ /de nas dga' mo dang / dga' stobs mas 'o thug sbrang rtsi ltar mngar ba stong du bsgres pa bskol nas lha'i dbang po brgya byin la 'di</text></item>
<item><p>67b1</p><section>mdo sde</section><text>skad ces smras so/ /khyod nyid rgyal po zas gtsang ma'i sras de yin nam/ brgya byin gyis smras pa/ de ni nga'i mkhan po yin te/ nga ni de'i slob ma yin no/ /de nas lha'i dbang po brgya byin</text></item>
<item><p>67b2</p><section>mdo sde</section><text>gyis 'o thug sbrang rtsi ltar mngar ba stong du bsgres pa blangs so/ /blangs nas kyang dga' mo dang / dga' stobs ma gnyis la smras pa/ sbyin pa 'dis khyed gnyis ci zhig don du gnyer/</text></item>
<item><p>67b3</p><section>mdo sde</section><text>gang gi don du yon bsngo bar bya/ de gnyis kyis smras pa/ gsol ba phul ba'i bsod nams ci mchis pas/ /grags dang ldan pa don rnams kun grub pa/ /mi yi mchog gyur blo</text></item>
<item><p>67b4</p><section>mdo sde</section><text>mchog ldan pa de'i/ /don kun myur du shin tu grub gyur cig/ de nas byang chub sems dpa' chu klung nai rany+dza nA ra zhugs nas sku khrus mdzad de/ rgal bar bzhed pa dang / sku</text></item>
<item><p>67b5</p><section>mdo sde</section><text>nyam chung ba nyid kyis rgal bar ma spyod pa na lha rnams kyis a rdzu na'i yal ga btud pa dang / de la 'jus nas byang chub sems dpa' rgal bar mdzad de chos gos mnabs nas</text></item>
<item><p>67b6</p><section>mdo sde</section><text>chu klung nai rany+dza nA'i 'gram na bzhugs so/ /de nas lha'i dbang po brgya byin gyis byang chub sems dpa' bde bar bzhugs par rig nas 'o thug sbrang rtsi ltar mngar ba stong du bsgres</text></item>
<item><p>67b7</p><section>mdo sde</section><text>ba yol gor blugs te/ byang chub sems dpa' la bstabs so/ /byang chub sems dpas kyang gsol nas yon bsngo bar mdzad do/ /de nas byang chub sems dpa' chu klung nai rany+dza</text></item>
<item><p>68a1</p><section>mdo sde</section><text>na'i 'gram na phan tshun du bzhugs pa'i sa btsal ba dang / ci tsam na ri brag chen po me tog dang / 'bras bu sna tshogs dang ldan pa zhig gzigs nas de de la</text></item>
<item><p>68a2</p><section>mdo sde</section><text>'dzegs te phyogs dben zhing gsal ba'i phyogs su skyil mo krung bcas te bzhugs so/ /bzhugs ma thag tu ri de nyid du rnyil to/ /de nas byang chub sems dpa' 'di snyam du dgongs</text></item>
<item><p>68a3</p><section>mdo sde</section><text>te| 'dir rgyu ci zhig yod na ri rnyil bar gyur/ ci nga 'od ba la lha rnams mngon par mi dga'am/ 'on te bgegs 'ga' zhig 'byung bar 'gyur snyam mo/ /lha rnams kyis byang</text></item>
<item><p>68a4</p><section>mdo sde</section><text>chub sems dpa'i thugs shes nas gsol pa/ byang chub sems dpa' sa thams cad kyis gzung bar rngo mi thog pa ni gnyis te/ dge ba'i rtse ba chad pa gang lags pa dang / dge</text></item>
<item><p>68a5</p><section>mdo sde</section><text>ba'i rtsa ba sbyangs pa gang lags pa ste/ khyod ni dge ba'i rtsa ba sbyangs pa lags so/ /'di ni byang chub sems dpa' rnams kyi gnas ma lags te/ 'on kyang mdun du bzhud cig</text></item>
<item><p>68a6</p><section>mdo sde</section><text>dang | de na rdo rje'i gdan mchis te/ der ni 'das pa dang / ma byon pa dang / da ltar byung ba'i byang chub sems dpa' thams cad bzhugs nas bla na med pa'i ye shes thob par</text></item>
<item><p>68a7</p><section>mdo sde</section><text>gyur cing thob par 'gyur ro/ /de nas byang chub sems dpa' ltas lam bstan pa bzhin gshegs pa na de'i zhabs bzhag sar pad+ma dag byung bar gyur to/ /rgya mtsho chen po bzhi</text></item>
<item><p>68b1</p><section>mdo sde</section><text>las kyang chu bab nas pad+ma'i rdzing dag byung bar gyur to/ /gom pa bor nas mnan pa nas chen po 'di 'khar ba'i snod bzhin du sgra 'byin par brtsams so/ /bya tsa sha dang / ri dwags dag</text></item>
<item><p>68b2</p><section>mdo sde</section><text>gis kyang byang chub sems dpa' la skor ba byed do/ /rlung gtong ba'i lha'i bu rnams kyis kyang dal bu dal bus rlung gtong bar byed do/ /char pa 'bebs pa'i lha'i bu rnams kyis kyang</text></item>
<item><p>68b3</p><section>mdo sde</section><text>char pa cung zad 'babs par byed do/ /de nas byang chub sems dpa' 'di snyam du dgongs te/ nga la 'di 'dra ba'i mtshan ma bzang po byung bar gyur pas deng nyid bdag gis bla na med</text></item>
<item><p>68b4</p><section>mdo sde</section><text>pa'i ye shes thob par 'gyur ro snyam mo/ /chu klung nai rany+dza nA'i 'gram na klu'i rgyal po dus can zhes bya ba long ba zhig gnas te/ der de'i las kyi rnam par smin pa las skyes pa'i</text></item>
<item><p>68b5</p><section>mdo sde</section><text>gnas zhig byung bar gyur te/ sangs rgyas byung ba na mig thob par 'gyur la/ yongs su mya ngan las 'das pa na slar long par 'gyur ro/ /de sa'i sgra grags pas gnas nas</text></item>
<item><p>68b6</p><section>mdo sde</section><text>byung ba dang / rgyang ring po kho na nas byang chub sems dpa' sku skyes bu'i mtshan sum cu rtsa gnyis kyis kun nas brgyan la/ dpe byad bzang po brgyad cus spras pa/ 'od 'dom gang</text></item>
<item><p>68b7</p><section>mdo sde</section><text>gis brgyan pa/ nyi ma stong bas lhag pa'i 'od zer dang / rin po che'i ri bo 'gro ba ltar kun nas mdzes pa mthong ngo / /mthong ma thag tu byang chub sems dpa' la tshigs su bcad</text></item>
<item><p>69a1</p><section>mdo sde</section><text>pa'i dbyangs kyis bstod par brtsams pa/ dga' ba'i dbyangs kyis kun gang ba'i/ /sa yi sgra ni thos nas kyang / /klu yi gnas nas byung nas su/ /phyogs</text></item>
<item><p>69a2</p><section>mdo sde</section><text>kun tu yang lta bar byed/ /brang gis 'gro ba'i gtso bo ste/ /klu yi rgyal po mthu chen gyis/ /nai rany+dza nA'i ngogs su ni/ /'jig rten 'dren pa gshegs pa mthong / /sangs rgyas</text></item>
<item><p>69a3</p><section>mdo sde</section><text>'byung ba'i mthu yis ni/ /klu yis mig ni thob gyur te/ /sems ni dga' zhing yid mgu nas/ /des ni 'di skad ces gsol to/ /bdag gis sngon ni mthong ba yin/ /sangs rgyas</text></item>
<item><p>69a4</p><section>mdo sde</section><text>mthu chen de rnams dang / /thub pa khyod ni mthong gyur na/ /de dang tha dad dbyer ma mchis/ /thub pa ji ltar thog mar ni/ /g.yas pa'i zhabs ni 'degs pa lags/ /khyod ni</text></item>
<item><p>69a5</p><section>mdo sde</section><text>sangs rgyas deng gyur nas/ /'jig rten gyi ni yon gnas 'gyur/ /ji ltar chos gos mnabs pa dang / /nai rany+dza nA'i chu bsil la/ /ji lta bur ni 'jug pa las/ /de ring khyod ni</text></item>
<item><p>69a6</p><section>mdo sde</section><text>sangs rgyas 'gyur/ /ji ltar rab brtan 'gros su gshegs pa dang / /ba lang khyu mchog 'gying ba ltar gshegs pas/ /skyes bu khyu mchog chos 'dzin rnams kyi mchog /deng</text></item>
<item><p>69a7</p><section>mdo sde</section><text>'dir khyod ni sangs rgyas mchog 'gyur ro/ /ji ltar mkha' la tsa sha brgya phrag gis/ /khyod sku rgya chen rgya chen mdzad de la/ /lding zhing skor bar bgyid par gyur pa las/ /mi</text></item>
<item><p>69b1</p><section>mdo sde</section><text>mchog deng ni sangs rgyas mchog 'gyur ro/ /ji ltar dri zhim rlung ni ldang ba dang / /ri dwags bya yi tshogs kyang mi skrag la/ /ljon shing rlung gis g.yos par ma gyur pas/ /mi mchog</text></item>
<item><p>69b2</p><section>mdo sde</section><text>deng ni sangs rgyas mchog 'gyur ro/ /ji ltar btsun pa khyod kyi zhal gyi 'od/ /dri med gser 'od 'bar ba 'dra ba de/ /rnam par mdzes shing kha dog ldan pas na/ /mi mchog deng ni</text></item>
<item><p>69b3</p><section>mdo sde</section><text>sangs rgyas mchog 'gyur ro/ /de nas byang chub sems dpa' klu'i rgyal po dus can gyis yang dag par bstod nas rdo rje'i gdan logs su gshegs so/ /de nas byang chub sems</text></item>
<item><p>69b4</p><section>mdo sde</section><text>dpa' 'di snyam du dgongs te rtswa'i gding ba la 'dug par bya'o snyam pa dang / de la rtswa'i dgos pa byung bar lha'i dbang po brgya byin gyis sems kyis byang chub sems dpa'i dgongs pa</text></item>
<item><p>69b5</p><section>mdo sde</section><text>shes nas ri sbos kyi ngad ldang las shing bal gyi 'dab ma ltar reg na bde ba'i rtswa khur cig blangs nas rtswa 'tshong bkra shis kyi cha byad du bdag nyid mngon par sprul te byang chub</text></item>
<item><p>69b6</p><section>mdo sde</section><text>sems dpa'i spyan snga na sdod do/ /byang chub sems dpas gsungs pa/ bzhin bzang / rtswa 'o ni dag nga la phul cig /lha rnams kyi dbang po brgya byin gyis byang chub sems dpa'i</text></item>
<item><p>69b7</p><section>mdo sde</section><text>zhabs gnyis la gtugs nas gus pa dang bcas pas phul lo/ /byang chub sems dpa' rtswa 'tshong bkra shis las rtswa bzhes te lha dang / mi rnams kyi yid sdud par byed pa'i spyod</text></item>
<item><p>70a1</p><section>mdo sde</section><text>lam gyis 'gro ba rnams dad par mdzad cing lha rnams kyis bstan pa'i lam nas byang chub kyi snying po gang na ba der gshegs te stong gsum gyi stong chen po'i</text></item>
<item><p>70a2</p><section>mdo sde</section><text>'jig rten gyi khams kyi 'khor lo'i lte ba lta bu'i rdo rje'i gdan la brtan zhing nges pas nyid kyis rtswa rnams ma 'khrugs pa dang / stug srab med par bkram nas thugs bskyed</text></item>
<item><p>70a3</p><section>mdo sde</section><text>cing tshig tu yang gsung pa/ ji srid sdug bsngal kun gyi mtha'i/ /zag zad yang dag ma thob pa/ /de srid srog ni mthar gyur kyang / /skyil krung 'di ni gzhig mi bya/ /zhes gsungs</text></item>
<item><p>70a4</p><section>mdo sde</section><text>nas byang chub sems dpa' rdo rje'i gdan la 'dzegs te brang gis 'gro'i rgyal po gnyid log pa'i lus bskyil ba lta bu'i skyil mo krung bcas nas sku drangs por ba srang / dran</text></item>
<item><p>70a5</p><section>mdo sde</section><text>pa mngon du bzhag nas bzhugs so/ /bzhugs pa'i mod kho na la bdud sdig can gyi gnas g.yos par gyur to/ /de nas bdud sdig can 'di snyam du sems te/ ci'i phyir nga'i</text></item>
<item><p>70a6</p><section>mdo sde</section><text>gnas g.yos snyam pa dang / ci tsam na byang chub sems dpa' rdo rje'i gdan la bzhugs pa mthong ngo / /de nas bdud sdig can 'di snyam du sems te/ shAkya zas gtsang gi bu</text></item>
<item><p>70a7</p><section>mdo sde</section><text>rdo rje'i gdan la 'dug gi ji tsam bdag gi yul las ma 'das kyi bar du de la bgegs bya'o snyam du bsams nas phrin yig skyel pa skra gyen du 'greng la sha na'i smad g.yog</text></item>
<item><p>70b1</p><section>mdo sde</section><text>bkos pa zhig gi kha dog tu mngon par sprul nas byang chub sems dpa' gang na ba der song ste phyin nas rtabs par smras pa/ grong khyer ser skya'i gzhi ni lha sbyin gyis mnan/ pho brang ni</text></item>
<item><p>70b2</p><section>mdo sde</section><text>bcom/ shAkya rnams ni kha btag na/ khyod ci'i phyir gnas btab ste 'dug/ de nas byang chub sems dpa' la sdig pa mi dge ba'i rnam par rtog pa gsum skyes pa/ 'di lta ste/ 'dod</text></item>
<item><p>70b3</p><section>mdo sde</section><text>pa'i rnam par rtog pa dang / gnod sems kyi rnam par rtog pa dang / rnam par 'tshe ba'i rnam par rtog pa'o/ /de la 'dod pa'i rnam par rtog pa ni/ grags 'dzin ma dang / ri dwags</text></item>
<item><p>70b4</p><section>mdo sde</section><text>skyes dang / sa 'tsho ma la'o/ /gnod sems rnam par rtog pa ni/ lha sbyin la'o/ /rnam par 'tshe ba'i rnam par rtog pa ni/ de'i rjes su 'tsho ba'i shAkya rnams la'o/ /de nas byang chub</text></item>
<item><p>70b5</p><section>mdo sde</section><text>sems dpa' 'di snyam du dgongs te/ ci'i phyir bdag la sdig pa mi dge ba'i rnam par rtog pa gsum skyes snyam na/ ji tsam na bdud sdig can/ 'di lta ste/ dkrug pa'i las kyi phyir</text></item>
<item><p>70b6</p><section>mdo sde</section><text>nye bar 'ongs pa gzigs so/ /de nas byang chub sems dpa' dge ba'i rnam par rtog pa gsum skyes te/ 'di lta ste/ nges par 'byung ba'i rnam par rtog pa dang / gnod sems med</text></item>
<item><p>70b7</p><section>mdo sde</section><text>pa'i rnam par rtog pa dang / rnam par mi 'tshe ba'i rnam par rtog pa'o/ /yang bdud kyis smras pa/ khyod ci'i phyir byang chub kyi snying po la 'dug/ byang chub sems dpas bka' stsal</text></item>
<item><p>71a1</p><section>mdo sde</section><text>pa| bla na med pa'i ye shes thob par bya ba'i phyir ro/ /bdud kyis smras pa/ khyod kyis bla na med pa'i ye shes ga la thob/ byang chub sems dpas bka' stsal</text></item>
<item><p>71a2</p><section>mdo sde</section><text>pa| sdig can khyod kyis re zhig mchod sbyin gcig byas pas kyang 'dod pa'i khams kyi dbang phyug phun sum tshogs par gyur na nges bskal pa grangs med pa gsum du mchod sbyin bye ba</text></item>
<item><p>71a3</p><section>mdo sde</section><text>khrag khrig brgya stong du ma byas shing sems can rnams kyi phyir mgo dang / lag pa dang / rkang pa dang / mig dang / sha dang / khrag dang / bu dang / chung ma dang / dbyig dang / gser</text></item>
<item><p>71a4</p><section>mdo sde</section><text>la sogs pa yongs su btang nas bla na med pa'i ye shes thob par 'gyur ba lta smos kyang ci dgos te/ ngas bla na med pa'i ye shes thob par mi 'gyur ba de srid re skan/ de skad</text></item>
<item><p>71a5</p><section>mdo sde</section><text>ces bka' stsal pa dang / bdud kyis smras pa/ re zhig ji ltar bdag gis mchod sbyin gcig gis 'dod pa'i khams kyi dbang phyug thob par gyur pa'i bdag gi dbang ni</text></item>
<item><p>71a6</p><section>mdo sde</section><text>khyod yin na/ ji ltar khyod kyis bla na med pa'i ye shes thob par bya ba'i phyir bskal pa grangs med pa gsum du mchod sbyin bye ba khrag khrig brgya stong phrag du ma byas shing sems</text></item>
<item><p>71a7</p><section>mdo sde</section><text>can rnams kyi phyir mgo dang / lag pa dang / rkang pa dang / mig dang / sha dang / khrag dang / bu dang / chung ma dang / dbyig dang / gser la sogs pa yongs su btang bar</text></item>
<item><p>71b1</p><section>mdo sde</section><text>khyod la dpang su yod/ de nas byang chub sems dpa' bcom ldan 'das kyi phyag 'khor lo dang / bkra shis dang / g.yung drung 'khyil pa dang / dra bas 'brel ba dang / bsod nams</text></item>
<item><p>71b2</p><section>mdo sde</section><text>brgya phrag du mas bskyed pa/ skrag pa rnams la dbugs 'byin par mdzad pas sa la reg par mdzad nas/ ngas bskal pa grangs med pa gsum du mchod sbyin bye ba khrag khrig brgya</text></item>
<item><p>71b3</p><section>mdo sde</section><text>stong phrag du ma byas shing sems can rnams kyi phyir mgo dang / lag pa dang / rkang pa dang / mig dang / sha dang / khrag dang / bu dang / chung ma dang / dbyig dang / gser la sogs pa</text></item>
<item><p>71b4</p><section>mdo sde</section><text>yongs su btang ba'i nga'i dbang ni sa 'di yin no/ /de nas sa'i lhas sa brtol nas thal mo sbyar te skad phyung ba/ sdig can/ bcom ldan 'das kyis ji skad bka' stsal pa de bzhin yin</text></item>
<item><p>71b5</p><section>mdo sde</section><text>no zhes de skad ces smras pa dang / bdud sdig can cang mi smra bar gyur te zhum zhum por gyur/ bag 'khums par gyur/ spyi bo smad nas spobs pa med la sems khong du chud cing</text></item>
<item><p>71b6</p><section>mdo sde</section><text>'dug par gyur to/ /de nas bdud sdig can 'di snyam du sems te/ bdag gis zas gtsang gi bu la de ltar byas kyang glags ma rnyed kyi/ mal 'di la bdag gis yang bgegs</text></item>
<item><p>71b7</p><section>mdo sde</section><text>shig bya'o snyam nas/ dpung mchog dang ldan pa bye ba phrag sum cu rtsa drug po glang po che dang / rta dang / rnga mo dang / ra dang / ri dwags dang / ma he dang / phag dang / khyi dang / 'ug</text></item>
<item><p>72a1</p><section>mdo sde</section><text>pa dang / ne'u le dang / spre'u dang / wa la sogs pa 'dra ba/ ral gri dang / mda' bo che dang / mtshon rtse gcig pa dang / 'khor lo dang / mdung thung dang /</text></item>
<item><p>72a2</p><section>mdo sde</section><text>gzhu dang / zhags pa dang / dgra sta dang / lcags kyi dbyug pa la sogs te mtshon cha rnams 'phyar ba 'jigs su rung ba rnams dang lhan cig byang chub sems dpa' kun nas</text></item>
<item><p>72a3</p><section>mdo sde</section><text>yongs su bskor nas gnas shing bdud sdig can rang nyid gzhu rna drung du bkang nas 'dug go /de nas byang chub sems dpa' gzugs rnam pa du ma can/ mtshon cha rnam pa sna</text></item>
<item><p>72a4</p><section>mdo sde</section><text>tshogs mang po dang chas pa de rnams gzigs nas dgongs pa re zhig skyes pa/ phal pa zhig dang lhan cig 'thab par rtsom na'ang / de'i gnyen po'i phyogs la sbyor bar</text></item>
<item><p>72a5</p><section>mdo sde</section><text>byed na 'dod pa'i khams kyi dbang phyug 'di la lta smos kyang ci dgos kyi/ ma la bdag gis gnyen po'i phyogs la sbyar bar bya'o snyam du dgongs nas de zhi bar 'gyur ba'i</text></item>
<item><p>72a6</p><section>mdo sde</section><text>thabs la dgongs par brtsams so/ /bdud kyang 'byung po bye ba phrag sum cu rtsa drug dang lhan cig tu byang chub sems dpa'i steng nas 'khor lo dang / mdung thung dang / mda'</text></item>
<item><p>72a7</p><section>mdo sde</section><text>po che dang / mtshon rtse gcig pa dang / mda' la sogs te mtshon cha rnams dbab par brtsams so/ /de nas byang chub sems dpa' shel las byas pa'i gzhal yas khang</text></item>
<item><p>72b1</p><section>mdo sde</section><text>mngon par sprul pa dang / mtshon cha thams cad gzhal yas khang de'i steng du 'bab pa dang / gzhal yas khang gi sgras bdud kyi sde thams cad skrag nas kun tu 'byer bar gyur to/ /de</text></item>
<item><p>72b2</p><section>mdo sde</section><text>nas byang chub sems dpa' nam gyi thun dang po la rtag tu bya ba dang / 'grus skyong dang ldan zhing byang chub kyi phyogs dang mthun pa'i chos rnams la bsgom pa'i rnal 'byor gyi rjes su</text></item>
<item><p>72b3</p><section>mdo sde</section><text>brtson pas bzhugs so/ /de nam gyi thun dang po la rdzu 'phrul gyi yul shes pa mngon du bya ba'i mngon par shes pa la dgongs pa mngon du bzhag pa na de rdzu 'phrul gyi yul rnam</text></item>
<item><p>72b4</p><section>mdo sde</section><text>pa du ma nyams su myong bar mdzad de/ gcig tu gyur cing mang por gyur la/ mang por gyur cing gcig tu 'gyur ba dang / snang bar gyur cing mi snang bar gyur pa ye shes</text></item>
<item><p>72b5</p><section>mdo sde</section><text>gzigs pas nyams su myong bar mdzad do/ /skus rtsig pa dang / ri dang / ra ba la'ang thad kar gshegs par mdzad de/ dper na/ nam mkha' la bya ba bzhin no/ /sa la'ang</text></item>
<item><p>72b6</p><section>mdo sde</section><text>steng du 'byung ba dang / byi'u zul mdzad de/ dper na/ chu la bya ba bzhin no/ /chu'i rgyun la'ang mi nyams par gshegs te/ dper na/ sa la bya ba bzhin no/ /nam mkha'</text></item>
<item><p>72b7</p><section>mdo sde</section><text>la skyil mo krung gis gshegs par mdzad de/ dper na/ 'dab chags bya bzhin no/ /nyi ma dang / zla ba 'di gnyis 'di ltar rdzu 'phrul che ba/ 'di ltar gzi brjid che ba la'ang</text></item>
<item><p>73a1</p><section>mdo sde</section><text>phyag gis nom zhing nyug par mdzad de/ tshangs pa'i 'jig rten gyi bar du skus dbang sgyur bar mdzad do/ /de nas bdud sdig can 'di snyam du sems te/</text></item>
<item><p>73a2</p><section>mdo sde</section><text>bsam gtan gyi tsher ma ni sgra yin pas/ ma la bdag gis rgyad ring po kho nar 'dug la sgra dbyung bar bya'o snyam nas des 'byung po bye ba phrag sum cu rtsa drug dang / 'jigs pa chen</text></item>
<item><p>73a3</p><section>mdo sde</section><text>po 'jigs su rung ba'i sgra phyung ngo / /byang chub sems dpas kyang de bsgrib pa'i phyir dpag tshad bcu gnyis kyi bar du shing ka dam pa'i tshal sprul pas des na sgra de rdugs pas</text></item>
<item><p>73a4</p><section>mdo sde</section><text>mi grag go /de nas byang chub sems dpa' 'di snyam du dgongs te/ ma la bdag gis lha'i rna ba shes pa mngon sum du bya ba'i mngon par shes pa la sems mngon du bzhag</text></item>
<item><p>73a5</p><section>mdo sde</section><text>nas des na lha dang mi rnams kyi sgra gang dang / gang dag thos par 'dod pa de dag mnyan par bya'o snyam du dgongs nas/ lha'i rna ba shes par mngon sum du bya ba'i mngon par shes</text></item>
<item><p>73a6</p><section>mdo sde</section><text>pa la dgongs pa bzhag pa na de'i lha'i snyan rnam par dag pa mi las 'das pas sgra gnyis po mi rnams kyi dang / mi ma yin pa rnams kyi dang / gang dag ring ba dang / gang dag nye</text></item>
<item><p>73a7</p><section>mdo sde</section><text>ba'ang gsan to/ /de nas byang chub sems dpa' 'di snyam du dgongs te/ bdud kyi 'khor 'byung po bye ba phrag sum cu rtsa drug las bdag la su dag ni gnod par sems/ su dag</text></item>
<item><p>73b1</p><section>mdo sde</section><text>ni ma yin zhes de dag ji ltar shes par bya snyam pa dang / de nas byang chub sems dpa' de 'di snyam du dgongs te/ sems kyi rnam grangs shes pa mngon sum du bya ba'i mngon par shes pa</text></item>
<item><p>73b2</p><section>mdo sde</section><text>yin no snyam nas de nam gyi gung thun la sems kyi rnam grangs shes pa mngon sum du bya ba'i mngon par shes pa la dgongs pa mngon du bzhag pa na de'i thugs kyis sems can gzhan dang /</text></item>
<item><p>73b3</p><section>mdo sde</section><text>gang zag gzhan dag gi rnam par rtog pa dang / rnam par dpyod pa'i yid ji lta ba bzhin du rab tu mkhyen te/ 'dod chags dang bcas pa'i sems la 'dod chags dang bcas pa'i</text></item>
<item><p>73b4</p><section>mdo sde</section><text>sems so zhes ji lta ba bzhin du rab tu mkhyen to/ /'dod chags dang bral ba'i sems la 'dod chags dang bral ba'i sems so zhes ji lta ba bzhin du rab tu mkhyen to/ /zhe sdang dang</text></item>
<item><p>73b5</p><section>mdo sde</section><text>bcas pa dang / zhe sdang dang bral ba dang / gti mug dang bcas pa dang / gti mug dang bral ba dang / bsdus pa dang / rnam par g.yengs pa dang / zhum pa dang / rab tu 'dzin pa dang /</text></item>
<item><p>73b6</p><section>mdo sde</section><text>rgod pa dang / mi rgod pa dang / nye bar ma zhi ba dang / nye bar zhi ba dang / mnyam par ma bzhag pa dang / mnyam par bzhag pa dang / ma bsgoms pa dang / bsgoms pa dang / sems</text></item>
<item><p>73b7</p><section>mdo sde</section><text>rnam par ma grol ba dang / rnam par grol ba zhes ji lta ba bzhin du rab tu mkhyen to/ /shin tu rnam par grol ba'i sems la shin tu rnam par grol ba'i sems zhes yang dag pa ji</text></item>
<item><p>74a1</p><section>mdo sde</section><text>lta ba bzhin du rab tu mkhyen to/ /de nas byang chub sems dpa' 'di snyam du dgongs te/ bdud kyi mngag gzhug pa 'di rnams las su dag tshe rabs gzhan</text></item>
<item><p>74a2</p><section>mdo sde</section><text>na mar 'brel ba'am/ phar 'brel ba'am/ su dag gshed ma'am/ phyir rgol ba'am/ dgrar gyur pa de dag ji ltar shes par bya snyam mo/ /de nas byang chub sems dpa' 'di</text></item>
<item><p>74a3</p><section>mdo sde</section><text>snyam du dgongs te/ sngon gyi gnas rjes su dran pa shes pa mngon sum du byas pa'i mngon par shes pas yin no snyam nas de nam gyi gung thun la sngon gyi gnas rjes su dran pa'i</text></item>
<item><p>74a4</p><section>mdo sde</section><text>shes pa mngon sum du bya ba'i mngon par shes pa la dgongs pa mngon du bzhag pa na des sngon gyi gnas rnam pa du ma rjes su dgongs te/ 'di lta ste/ skye ba gcig dang / gnyis</text></item>
<item><p>74a5</p><section>mdo sde</section><text>dang | gsum dang / bzhi dang / lnga dang / drug dang / bdun dang / brgyad dang / dgu dang / bcu dang / nyi shu dang / sum cu dang / bzhi bcu dang / lnga bcu dang / skye ba brgya dang /</text></item>
<item><p>74a6</p><section>mdo sde</section><text>skye ba stong dang / skye ba brgya stong dang / skye ba brgya phrag du ma dang / skye ba stong phrag du ma dang / skye ba brgya stong phrag du ma dang / 'jig pa'i bskal pa dang / 'chags pa'i bskal</text></item>
<item><p>74a7</p><section>mdo sde</section><text>pa dang / 'jig pa dang / chags pa'i bskal pa dang / 'jigs pa'i bskal pa du ma dang / 'chags pa'i bskal pa du ma dang / 'jig pa dang / 'chags pa'i bskal pa du ma rjes</text></item>
<item><p>74b1</p><section>mdo sde</section><text>su dgongs te/ bdag sngon sems can 'di dag gi nang na gnas pa na ming ni 'di zhes bya/ rigs ni 'di zhes bya/ rus ni 'di zhes bya/ zas ni 'di lta bu zhig za za/ bde ba dang /</text></item>
<item><p>74b2</p><section>mdo sde</section><text>sdug bsngal ni 'di lta bu zhig nyams su myong / tshe ni 'di srid cig lon/ yun ni 'di srid cig 'dug 'dug/ tshe 'di srid cig lon te gnas de nas bdag shi 'phos te che ge mo zhig</text></item>
<item><p>74b3</p><section>mdo sde</section><text>du skyes so/ /de nas kyang shi 'phos nas che ge mo zhig tu skyes so/ /de nas kyang shi 'phos nas 'dir skyes so zhes rnam par dang bcas pa/ yul phyogs dang bcas par sngon gyi gnas</text></item>
<item><p>74b4</p><section>mdo sde</section><text>rnam pa du ma rjes su dgongs so/ /de nas byang chub sems dpa' 'di snyam du dgongs te/ bdud kyi mngag gzhug 'di rnams las su dag ni ngan song du 'gro/ su dag ni ngan song du</text></item>
<item><p>74b5</p><section>mdo sde</section><text>mi 'gro ba de dag ji ltar shes par bya snyam mo/ /de nas byang chub sems dpa' 'di snyam du dgongs te/ 'chi 'pho dang / skye ba shes pa mngon sum du bya ba'i mngon par shes pas yin</text></item>
<item><p>74b6</p><section>mdo sde</section><text>no snyam ste/ de nam gyi thun tha mal 'chi 'pho dang / skye ba shes pa mngon sum du bya ba'i mngon par shes pa la dgongs pa mngon du bzhag pa na de'i lha'i spyan rnam par dag pa mi rnams</text></item>
<item><p>74b7</p><section>mdo sde</section><text>kyi las 'das pas gzigs na sems can rnams kyi 'chi 'pho dang / skye ba dang / kha dog bzang po dang / kha dog ngan pa dang / dman pa dang / gya nom pa dang / bde 'gro dang / nga</text></item>
<item><p>75a1</p><section>mdo sde</section><text>'gror 'gro ba'i sems can rnams la ji lta ba bzhin gyi rjes su 'gro ba/ ji lta ba bzhin du rab tu mkhyen te/ shes ldan dag /sems can 'di zhes bya ba 'di</text></item>
<item><p>75a2</p><section>mdo sde</section><text>dag ni lus kyi nyes par spyod pa dang ldan/ ngag gi dang / yid kyi nyes par spyod pa dang / ldan te/ 'phags pa rnams la skur pa 'debs pa log par lta ba ste/ log par lta ba'i</text></item>
<item><p>75a3</p><section>mdo sde</section><text>chos dang las yang dag par blangs pa'i rgyus rgyu de rnams dang / rkyen des lus zhig nas shi ba'i 'og tu ngan song ngan 'gro log par ltung ba sems can dmyal ba rnams su skye bar</text></item>
<item><p>75a4</p><section>mdo sde</section><text>'gyur ro/ /shes ldan dag/ sems can 'di dag ni lus kyi legs par spyod pa dang ldan pa/ ngag gi dang / yid kyi legs par spyod pa dang ldan te/ 'phags pa rnams la</text></item>
<item><p>75a5</p><section>mdo sde</section><text>skur pa mi 'debs shing yang dag par lta ba ste/ yang dag par lta ba'i chos dang las yang dag par blangs pa'i rgyus rgyu de dang / rkyen des lus zhig nas shi ba'i 'og tu bde 'gro</text></item>
<item><p>75a6</p><section>mdo sde</section><text>mtho ris kyi 'jig rten du lha dang mi rnams su skye par 'gyur ro zhes rab tu mkhyen to/ /de nas byang chub sems dpa' byang chub kyi shing drung na bzhugs te rtag tu bya ba dang / 'grus</text></item>
<item><p>75a7</p><section>mdo sde</section><text>skyong dang ldan zhing byang chub kyi phyogs dang mthun pa'i chos rnams la sgom pa'i rnal 'byor gyi rjes su mthun pas bzhugs te/ de nam gyi thun tha ma la zag pa zad pa'i shes</text></item>
<item><p>75b1</p><section>mdo sde</section><text>pa mngon sum du bya ba'i shes pa la dgongs pa mngon du bzhag pa na/ des 'di ni sdug bsngal 'phags pa'i bden pa'o zhes ji lta ba bzhin du rab tu mkhyen to/ /'di ni sdug bsngal</text></item>
<item><p>75b2</p><section>mdo sde</section><text>kun 'byung ba'o/ /'di ni sdug bsngal 'gog pa'o/ /'di ni sdug bsngal 'gog par 'gro ba 'phags pa'i bden pa'o zhes ji lta ba bzhin du rab tu mkhyen to/ /de de ltar shes shing de</text></item>
<item><p>75b3</p><section>mdo sde</section><text>ltar mthong na 'dod pa'i zag pa las sems rnam par grol bar 'gyur zhing / srid pa'i zag pa dang / ma rig pa'i zag pa las sems rnam par grol bar 'gyur ro/ /rnam par grol</text></item>
<item><p>75b4</p><section>mdo sde</section><text>na bdag gis skye ba ni zad do/ /tshangs par spyod pa la bsten to/ /bya ba byas so/ /'di las srid pa gzhan mi shes so zhes de nyid du yang bla na med pa yang dag par rdzogs pa'i byang chub</text></item>
<item><p>75b5</p><section>mdo sde</section><text>mngon par rdzogs par sangs rgyas so zhes thugs su chud par gyur cing de ltar bcom ldan 'das nam gyi thun tha ma la bdud 'byung po bye ba phrag sum cu rtsa drug dang bcas pa las</text></item>
<item><p>75b6</p><section>mdo sde</section><text>byams pa'i mtshon gyis mngon par rgyal te bla na med pa'i ye shes brnyes so/ /de nas bdud sdig can gyi lag pa nas gzhu shor ba dang / rgyal mtshan rtse mo thur du lta ba dang /</text></item>
<item><p>75b7</p><section>mdo sde</section><text>gnas g.yos par gyur to/ /de nas bdud sdig can 'byung po'i 'khor bye ba phrag gsum cu rtsa drug dang bcas par sdug bsngal zhing yid mi bde la yid la bcags te de nyid du mi snang</text></item>
<item><p>76a1</p><section>mdo sde</section><text>bar gyur nas rang gi gnas su song ste/ sdug bsngal zhing yid mi bde la pham par gyur pas sems pa la zhugs te mdas sa la 'dre zhing gnas par gyur</text></item>
<item><p>76a2</p><section>mdo sde</section><text>to| |de nas bdud kyi bu mo sred ma dang / dga' byed ma dang / dga' spyod ma zhes bya ba bdud gang na ba der song ste phyin nas bdud sdig can la 'di skad ces smras so/ /yab khyod</text></item>
<item><p>76a3</p><section>mdo sde</section><text>ci phyir thugs mi dgyes/ /ci yi phyir na 'di ltar bzhugs/ /gang gis khyod la gnod byed pa'i/ /skyes bu gang la rjes su sems/ /gsungs shig de ni 'dod chags kyi/ /zhags</text></item>
<item><p>76a4</p><section>mdo sde</section><text>pas nags nas glang po bzhin/ /bcings nas bdag cag 'tshal te mchi/ /de ni khyod kyi dbang du gyur/ /bdud kyis smras pa/ skyes bu 'dod chags rab bral te/ /chags</text></item>
<item><p>76a5</p><section>mdo sde</section><text>pas legs par dgug mi nus/ /bdud kyi yul 'das de yi phyir/ /nga ni shin tu mya ngan byed/ /de nas sred ma dang / dga' byed ma dang / dga' spyod ma ste/ bdud kyi bu mo</text></item>
<item><p>76a6</p><section>mdo sde</section><text>gsum po sprin las byung ba'i glog bzhin du gzi brjid rab tu 'bar zhing rang gi gnas nas bcom ldan 'das gang na ba der logs su song ste phyin pa dang / bcom ldan</text></item>
<item><p>76a7</p><section>mdo sde</section><text>'das kyi zhabs la mgo bos phyag byas nas phyogs gcig tu 'dug go/ phyogs gcig tu 'dug nas kyang bcom ldan 'das la bdud sdig can gyi bu mo gsum gyis 'di skad</text></item>
<item><p>76b1</p><section>mdo sde</section><text>ces gsol to/ /kye dge sbyong khyod kyi zhabs la bsnyen bkur bgyid cing bde bar gshegs pa khyod kyi ri ma gro bgyid do/ /bcom ldan 'das ci nas kyang sred pa yang dag par zad cing</text></item>
<item><p>76b2</p><section>mdo sde</section><text>rnam par grol la thugs yang dag par shin tu rnam par grol ba bla na med pa brnyes pas de la dgongs par ma mdzad do/ /lan gnyis lan gsum du'ang bcom ldan 'das la bdud kyi</text></item>
<item><p>76b3</p><section>mdo sde</section><text>bu mo gsum gyis 'di skad ces gsol to/ /kye dge sbyong khyod kyi zhabs la bsnyen bkur bgyid cing bde bar gshegs pa khyod kyi rim gro bgyid do/ /bcom ldan 'das kyis lan</text></item>
<item><p>76b4</p><section>mdo sde</section><text>gnyis lan gsum du'ang ci nas kyang sred pa yang dag par zad cing rnam par grol la thugs yang dag par shin tu rnam par grol ba bla na med pa brnyes pas de la dgongs par ma</text></item>
<item><p>76b5</p><section>mdo sde</section><text>mdzad do/ /de nas bdud kyi bu mo gsum phyogs gcig tu song ste phan tshun smra zhing kun tu bgros pa/ shes ldan spun zla dag/ skyes pa rnams kyis bud med la sred pa ni tha dad</text></item>
<item><p>76b6</p><section>mdo sde</section><text>pa yin pas/ ma la bdag cag gis gzhon nu ma mdog mdangs brgya phrag dang / gos dang / kha dog brgya phrag dang bcas par mngon par sprul zhing bu btsas ma myong ba dang /</text></item>
<item><p>76b7</p><section>mdo sde</section><text>lan gcig btsas pa dang / lan gnyis dang / gsum dang / lan bzhi btsas par mngon par sprul zhing bud med par ma'i tshul brgya phrag tu bdag nyid mngon par sprul la</text></item>
<item><p>77a1</p><section>mdo sde</section><text>dge sbyong gau ta ma gang na ba der nye bar 'gro bar bya'o/ /phyin nas kyang dge spyong gau ta ma la 'di skad ces dge sbyong khyod kyi zhabs la bsnyen bkur byed</text></item>
<item><p>77a2</p><section>mdo sde</section><text>cing bde bar gshegs pa khyod la rim gro pa bgyid do/ /zhes smra bar bya'o/ /de nas bdud kyi bu mo gsum po gzhon nu'i mdog brgya stong du mar bdag nyid mngon par sprul cing</text></item>
<item><p>77a3</p><section>mdo sde</section><text>gos kha dog brgya phrag dang bcas pa nas ji srid du bud med par ma'i tshul brgya phrag tu bdag nyid mngon par sprul nas bcom ldan 'das ga la ba der song ste phyin pa dang /</text></item>
<item><p>77a4</p><section>mdo sde</section><text>bcom ldan 'das kyi zhabs la mgo bos phyag byas nas phyogs gcig tu 'dug go/ phyogs gcig tu 'dug nas bcom ldan 'das la 'di skad ces gsol to/ /kye dge</text></item>
<item><p>77a5</p><section>mdo sde</section><text>sbyong khyod kyi zhabs la bsnyen bkur bgyid cing bde bar gshegs pa khyod kyi rim gro ba bgyid do/ /bcom ldan 'das ci nas kyang sred pa yang dag par zad cing rnam par</text></item>
<item><p>77a6</p><section>mdo sde</section><text>grol la thugs yang dag par shin tu rnam par grol ba bla na med pa brnyes pas de la dgongs par ma mdzad do/ /lan gnyis lan gsum du bcom ldan 'das la bdud kyi bu</text></item>
<item><p>77a7</p><section>mdo sde</section><text>mo gsum gyis de skad gsol kyang / lan gnyis lan gsum du bcom ldan 'das kyis de la dgongs par ma mdzad do/ /de nas bdud kyi bu mo gsum phyogs gcig tu</text></item>
<item><p>77b1</p><section>mdo sde</section><text>song nas phan tshun 'di skad ces smra ste/ spun zla dag/ 'dod chags dang ma bral ba'i skyes bu dag 'di lta bu'i thabs mang pos nye bar bsten cing gnas na de'i sems g.yengs par</text></item>
<item><p>77b2</p><section>mdo sde</section><text>'gyur ba'am/ snying 'gas par 'gyur ba'am/ kha nas khrag dron po skyug par 'gyur ba'i gnas de ni yod na dge sbyong go'u ta ma 'di ni 'u bu cag la/ sems gtod par mi byed kyi/</text></item>
<item><p>77b3</p><section>mdo sde</section><text>skyes pa rnams kyis bud med la sred pa ni tha dad pa yin gyi/ ma la bdag cag bud med rgan mo'i tshul brgya phrag tu mngon par sprul la dge sbyong gau ta ma'i gan du 'gro na de lta na ni</text></item>
<item><p>77b4</p><section>mdo sde</section><text>dge sbyong gau ta ma bdag cag rnams la 'dun pa skyed pa'ang srid par 'gyur gyi zhes smras te bdud kyi bu mo gsum po bud med rgan mo'i tshul brgya phrag tu bdag nyid mngon par</text></item>
<item><p>77b5</p><section>mdo sde</section><text>sprul nas bcom ldan 'das gang na ba der song ste/ snga ma bzhin du bsnyen bkur bgyid pa'i bar du gsol pa dang / bcom ldan 'das ci nas kyang sred pa yang dag par zad cing</text></item>
<item><p>77b6</p><section>mdo sde</section><text>rnam par grol la thugs yang dag par shin tu rnam par grol ba bla na med pa brnyes pas de la dgongs par ma mdzad do/ /de nas bcom ldan 'das 'di snyam du dgongs te/ 'di dag ni</text></item>
<item><p>77b7</p><section>mdo sde</section><text>rang nyid kyis rgan mo'i dngos por byas pa yin gyi/ ma la ngas kyang 'di rnams nyid kun tu skyo ba bskyed pa'i phyir rgan pa 'di nyid du byin gyis brlab par bya'o snyam nas bcom ldan</text></item>
<item><p>78a1</p><section>mdo sde</section><text>'das kyis bdud kyis bu mo rgan mor byin gyis brlabs so/ /de nas bdud kyi bu mo gsum po rgan pa de mi snang bar bya bar 'dod kyang mi snang bar bya bar mi</text></item>
<item><p>78a2</p><section>mdo sde</section><text>nus so/ /de nas bdud kyi bu mo gsum po bsam pa yongs su ma rdzogs shing gzugs kyis ngo tsha ba bzhin du rgas shing 'khogs la gtugs pa/ sgur po phyam dgu po ltar kyang kyor</text></item>
<item><p>78a3</p><section>mdo sde</section><text>can mdun nas 'khar ba la rten cing lus 'dar bzhin du bdud sdig can gang na ba der song ste phyin nas bdud sdig can la 'di skad ces smras so/ /skyes bu 'dod chags</text></item>
<item><p>78a4</p><section>mdo sde</section><text>rab bral te/ /chags pas legs par dgug mi nus/ /bdud kyi yul 'das de yi phyir/ /nga ni shin tu mya ngan byed/ /ces bdag cag rnams la gsung ba ni yab med do/ /gang</text></item>
<item><p>78a5</p><section>mdo sde</section><text>zhig gzhan sems rmongs byed pa/ /bdag cag gis ni ma byas pa'i/ /rnam pa de ni yod min na/ /de lta na yang dbang ma gyur/ /tha mar gzugs ni 'di 'dra ba/ /byas nas de gan</text></item>
<item><p>78a6</p><section>mdo sde</section><text>nyer song na/ /ji ltar rgan pa nyid gnas pa/ /de ltar de yis byin gyis brlabs/ /de bas yab kyis bdag cag rnams/ /rgas pa 'di ni mi snang mdzod/ /bdud kyis smras pa/ khyed</text></item>
<item><p>78a7</p><section>mdo sde</section><text>rnams gzugs kyis dregs nas ni/ /sprin gyi tshogs las glog bzhin du/ /gzi brjid rab tu 'bar ba dang / /spro ba'i nga rgyal gnas pas song / /dpa' chen de gan phyin pa</text></item>
<item><p>78b1</p><section>mdo sde</section><text>dang | |rlung gis shing bal bzhin du brlag/ gang zhig chags kun mthar 'byin pa'i/ /sangs rgyas la 'dir gnod byed pa/ /ri bo sen mos rko ba dang / /so yis lcags ni 'cha' ba</text></item>
<item><p>78b2</p><section>mdo sde</section><text>dang | |pad+ma gzhon nu'i sdong bu yis/ /ri bo gzhig par 'dod pa yin/ /gang zhig chags kun mthar 'byin pa'i/ /sangs rgyas la 'dir gnod byar 'dod/ /rgya mtsho brkos par gyur</text></item>
<item><p>78b3</p><section>mdo sde</section><text>nas ni/ /zab pa'i gting tshol 'dod pa yin/ /gang zhig chags kun mthar 'byin pa'i/ /sangs rgyas la 'dir gnod byar 'dod/ /rlung ni zhags pas 'ching ba dang / /zla ba mkha'</text></item>
<item><p>78b4</p><section>mdo sde</section><text>las dbab pa dang / /rgya mtsho lag pas 'chu ba dang / /gangs can la ni rgal ba dang / /snang zhing sreg bcas 'bar ba yi/ /me la 'khyud par 'dod pa yin/ /gang zhig dka' ba byed</text></item>
<item><p>78b5</p><section>mdo sde</section><text>'dod pa/ /de ni 'di ltar 'gyur ba yin/ /ji srid thub pa de nyid la/ /skyabs su 'gro bar gyis shig dang / /de nyid rgas pa'i gzugs 'di ni/ /don gzhan du byed par 'gyur/ /de ni</text></item>
<item><p>78b6</p><section>mdo sde</section><text>thugs rje cher ldan pas/ /nges par khyed kyi sal bar 'gyur/ /'jig rten lha dang bcas pa dang / bdud dang bcas pa dang / tshangs pa dang bcas pa dang / dge sbyong dang / bram zer</text></item>
<item><p>78b7</p><section>mdo sde</section><text>bcas pa'i skyed gu rnams dang / lha dang / mi dang / lha ma yin du bcas pa'i 'jig rten na khyed rnams kyi rga ba'i dngos po mi snang bar byed pa de ni bcom ldan 'das de bzhin gshegs</text></item>
<item><p>79a1</p><section>mdo sde</section><text>pa dgra bcom pa yang dag par rdzogs pa'i sangs rgyas de nyid las gzhan dag gang yang ma mthong ste/ khyed rnams song la bcom ldan 'das de nyid</text></item>
<item><p>79a2</p><section>mdo sde</section><text>mnyes par gyis shig /de nas bdud kyi bu mo gsum bcom ldan 'das ga la ba der logs su song ste phyin nas bcom ldan 'das kyi zhabs la mgo bos phyag byas te phyogs</text></item>
<item><p>79a3</p><section>mdo sde</section><text>gcig tu 'dug go /phyogs gcig tu 'dug nas bdud kyi bu mo gsum gyis bcom ldan 'das la 'di skad ces gsol to/ /btsun pa bcom ldan 'das/ bdag cag gis</text></item>
<item><p>79a4</p><section>mdo sde</section><text>byis pa ji lta ba dang / rmongs pa ji lta ba dang / mi gsal ba ji lta ba dang / thabs mi mkhas pa ji lta bar ji tsam du de bzhin gshegs pa dgra bcom pa yang dag par rdzogs</text></item>
<item><p>79a5</p><section>mdo sde</section><text>pa'i sangs rgyas mnyes par bgyi ba mnyes par ma bgyis pa ni nongs lags kyi/ bcom ldan 'das/ nongs pa gzung du gsol/ bde bar gshegs pa/ bzod par mdzad</text></item>
<item><p>79a6</p><section>mdo sde</section><text>du gsol| bcom ldan 'das/ bdag cag gi rgas pa'i dngos po mi snang bar mdzad du gsol/ bde bar gshegs pa/ bdag cag gi rgas pa'i dngos po mi snang bar mdzad</text></item>
<item><p>79a7</p><section>mdo sde</section><text>du gsol/ de nas bcom ldan 'das kyis de rnams rgas pa'i dngos po mi snang bar mdzad do/ /de nas bdud kyi bu mo gsum po rang gi gzugs nyid rnyed nas bcom</text></item>
<item><p>79b1</p><section>mdo sde</section><text>ldan 'das kyi zhabs la mgo pos phyag byas te/ bcom ldan 'das la dad par gyur pa dang / de nyid du mi snang bar gyur to/ /de nas rgyal po zas gtsang la rang gi skyes bu rnams</text></item>
<item><p>79b2</p><section>mdo sde</section><text>kyis| lha/ dgyes pa bskyed du gsol/ gzhon nus bla na med pa'i ye shes brnyes so/ /de thos pa dang nyi ma de nyid la grags 'dzin ma la'ang khye'u zhig btsas so/ /bdud rtsi zas</text></item>
<item><p>79b3</p><section>mdo sde</section><text>la'ang khye'u zhig btsas so/ /de nyid kyi nyin mo zla ba'ang sgra gcan gyis zin to/ /de nas rgyal po zas gtsang gis phun sum tshogs pa de mthong nas dga' ba dang / mgu ba dang /</text></item>
<item><p>79b4</p><section>mdo sde</section><text>rab tu dga' ba dang / rangs pa rgya chen po dang / yid bde ba skyes par gyur to/ /de nas grong khyer ser skya'i gzhi rdo ba dang / gseg ma dang / gyo mo rnams bsal nas tsan+dan gyi chus</text></item>
<item><p>79b5</p><section>mdo sde</section><text>chag chag btab/ shin tu dri zhim pa'i pog por nye bar bshams/ dar gyi chun 'phyang mang por dpyangs/ rgyal mtshan dang / ba dan ni bsgreng / me tog sna tshogs kyis dga' dga'</text></item>
<item><p>79b6</p><section>mdo sde</section><text>ltar bkram nas grong khyer gyi sgo bzhi dang / sum mdo rnams su'ang sbyin gtong gi khang pa brtsigs so/ /de nas grong khyer gyi shar sgor dge sbyong dang /bram ze dang / spyod pa pa</text></item>
<item><p>79b7</p><section>mdo sde</section><text>dang | kun tu rgyu dang / ngan pa dang / mgon med pa dang / bkren pa dang / phongs pa dang / slong mo pa rnams la'ang sbyin pa dag gtong ngo / /lho dang / nub dang / byang dang / dbus kyi</text></item>
<item><p>80a1</p><section>mdo sde</section><text>sum mdo rnams su'ang sbyin pa dag gtong / bsod nams dag byed do/ /grags 'dzin ma'i bu'i ming 'dogs par byed de/ btsun mo'i 'khor gyi skye</text></item>
<item><p>80a2</p><section>mdo sde</section><text>pos smras pa/ 'di btsas pa na zla ba sgra gcan gyis zin pas de bas na khye'u'i ming sgra gcan zin zhes gdags so zhes btags so/ /bdud rtsi zas kyi yang de bzhin du sbyin pa</text></item>
<item><p>80a3</p><section>mdo sde</section><text>dag btang / bsod nams dag byas nas khye'u'i ming cir gdags zhes bu'i ming 'dogs par byed do/ /nye du dag gis smras pa/ gang gi tshe 'di btsas pa na grong khyer thams</text></item>
<item><p>80a4</p><section>mdo sde</section><text>cad dga' bar gyur pas de'i phyir khye'u'i ming kun dga' bor gdags so zhes btags so/ /rgyal po zas gtsang gis smras pa/ grags 'dzin ma'i bu gang yin pa 'di ni</text></item>
<item><p>80a5</p><section>mdo sde</section><text>shAkya thub pa'i bu ma yin no zhes smras pa grags 'dzin mas thos nas yi chad par gyur to/ /de nas des byang chub sems dpa'i phang tshad kyi pha pong la bskyon nas rol pa'i rdzing</text></item>
<item><p>80a6</p><section>mdo sde</section><text>'gram du 'dug ste bden pa gsol ba btab pa/ gal te 'di byang chub sems dpa' las skyes pa yin na de bzhin du rdzing 'dir pha pong dang lhan cig 'phyo bar gyur cig/ ji ste</text></item>
<item><p>80a7</p><section>mdo sde</section><text>ma yin na bying bar gyur cig ces smras nas chur por ba dang / de shing bal gyi 'dab ma bzhin du pha bong dang lhan cig 'phyo bar gyur to/ /rgyal po zas gtsang gis ya mtshan du</text></item>
<item><p>80b1</p><section>mdo sde</section><text>gyur pa de thos nas skye bo'i tshogs chen pos yongs su bskor te/ byang chub sems dpa' rol pa'i rdzing 'gram du dong na/ ji tsam na sgra gcan 'dzin bzang po byang chub sems dpa'i phang tshad kyi</text></item>
<item><p>80b2</p><section>mdo sde</section><text>ri bong la zhon nas shing bal gyi 'da' ba bzhin du chu na 'phyo ba mthong ngo / /mthong nas kyang dga' ba dang / mgu ba dang / rab tu dga' ba dang / rangs pa rgya chen po dang / yid bde ba skyes te/</text></item>
<item><p>80b3</p><section>mdo sde</section><text>de ma thag tu rdzing der zhugs nas gzhon nu sgra gcan zin bzang po pang du blangs nas langs so/ /gang gi tshe bcom ldan 'das kyis bdud kyi 'khor 'byung po bye ba phrag sum cu rtsa drug</text></item>
<item><p>80b4</p><section>mdo sde</section><text>byams pa'i mtshon gyis mngon par btul nas bla na med pa'i ye shes brnyes pa de'i tshes chen po 'di shin tu g.yos par gyur to/ /'jig rten 'di thams cad kyang snang ba rgya chen pos</text></item>
<item><p>80b5</p><section>mdo sde</section><text>gsal bar gyur te/ 'di ltar 'jig rten dang / 'jig rten gyi bar gyi mun pa mun nag smag tu gyur pa nyi ma dang / zla ba 'di gnyis 'di ltar rdzu 'phrul che zhing 'di ltar mthu che ba'i snang bas</text></item>
<item><p>80b6</p><section>mdo sde</section><text>snang ba nyams su ma myong ba gang yin pa de dag kyang de'i tshe snang ba rgya chen pos gsal bar gyur nas/ der sems can gang dag skyes pa de rnams kyis snang ba des sems can gcig gis</text></item>
<item><p>80b7</p><section>mdo sde</section><text>gcig mthong nas/ zhes ldan dag/ sems can gzhan dag kyang 'dir skyes pa lta zhig/ shes ldan dag/ sems can gzhan dag kyang 'dir skyes pa lta zhig ces ngo shes par gyur</text></item>
<item><p>81a1</p><section>mdo sde</section><text>to| |sangs rgyas bcom ldan 'das me'i khams la snyoms par zhugs nas skyil mo krung gcig gis zhag bdun 'da' bar mdzad do/ /de nas tshangs</text></item>
<item><p>81a2</p><section>mdo sde</section><text>ris kyi lha gnyis shig tshangs pa'i 'jig rten na 'dug pa 'di snyam du sems te/ sangs rgyas bcom ldan 'das lteng rgyas na chu klung nai rany+dza nA'i 'gram byang chub kyi shing drung</text></item>
<item><p>81a3</p><section>mdo sde</section><text>na bzhugs te/ mngon par rdzogs par sangs rgyas nas ring po ma lon par me'i khams la snyoms par zhugs te skyil mo krung gcig gis zhag bdun 'da' bar mdzad na de</text></item>
<item><p>81a4</p><section>mdo sde</section><text>la sus kyang bsod snyoms ma phul gyi/ ma la bdag cag der song la tshigs su bcad pa re res mngon par bstod do/ /de nas tshangs ris kyi lha de gnyis kyis/ 'di lta ste/</text></item>
<item><p>81a5</p><section>mdo sde</section><text>skyes bu stobs dang ldan pa'i dpung pa bskum ste brkyang ba'am/ brkyangs ste bskum pa tsam gyis tshangs ris kyi lha gnyis kyis tshangs ris kyi 'jig rten nas mi snang bar gyur</text></item>
<item><p>81a6</p><section>mdo sde</section><text>te| bcom ldan 'das kyi spyan sngar phyin nas phyogs gcig tu 'dug ste/ tshangs ris kyi lha gnyis las gcig gis tshigs su bcad de gsol pa/ ded dpon g.yul las</text></item>
<item><p>81a7</p><section>mdo sde</section><text>rnam par rgyal ba phe/ /sdig pa mi mnga' bzhengs shig 'jig rten gzigs/ /rin chen chos ni 'tshal bar 'gyur mchis kyi/ /bde gshegs chos kyi mchog ni bshad du</text></item>
<item><p>81b1</p><section>mdo sde</section><text>gsol/ /gcig shos kyis kyang tshigs su bcad de gsol/ /nga rgyal bcom zhing g.yul las rnam rgyal ba/ /sdig pa mi mnga' bzhengs shig 'jig rten gzigs/ /bco lnga lon pa'i</text></item>
<item><p>81b2</p><section>mdo sde</section><text>dgung zla nya ba ltar/ /khyod kyi thugs ni shin tu rnam dag lags/ /zhes gsol nas tshangs ris kyi lha gnyis de nyid du mi snang bar gyur to/ /de nas bcom ldan 'das ting nge 'dzin de las</text></item>
<item><p>81b3</p><section>mdo sde</section><text>bzhengs nas de'i tshe tshigs su bcad de bka' stsal pa/ 'jig rten 'dod pa'i bde gang dang / /lha yul byung ba de gang yin pa/ /sred pa zad pa'i bde de la/ /bcu drug char yang mi phod</text></item>
<item><p>81b4</p><section>mdo sde</section><text>do| |khur khyer ba ni sdug bsngal te/ /khur bor ba ni bde ba yin/ /khur ni lci ba rnam bor nas/ /gzhan dag blang bar mi bya'o/ /sred pa thams cad rnam spangs shing / /'dus byas</text></item>
<item><p>81b5</p><section>mdo sde</section><text>thams cad zad nas ni/ /dngos po thams cad yongs shes na/ /slar yang srid par mi 'ong ngo / /sangs rgyas bcom ldan 'das rnams par grol ba'i dga' ba dang / bde ba sku nyams su</text></item>
<item><p>81b6</p><section>mdo sde</section><text>bstar ba las skyil mo krung gcig gis zhag bdun 'das par mdzad pa na de la sus kyang bsod snyoms ma phul lo/ /de'i tshe tshong pa ga gon dang / bzang po gnyis shing rta lnga brgya</text></item>
<item><p>81b7</p><section>mdo sde</section><text>tsam dang lhan cig dong ba na lam de nyid du zhugs par gyur to/ /de nas tshong pa ga gon dang / bzang po'i sngon gyi grogs po dang / blon po dang / nye du dang / mdza' bshes su gyur</text></item>
<item><p>82a1</p><section>mdo sde</section><text>pa'i lha zhig yod pa 'di snyam du sems te/ sangs rgyas bcom ldan 'das lteng rgyas na chu klung nai rany+dza nA'i 'gram byang chub kyi shing drung du bzhugs te mngon</text></item>
<item><p>82a2</p><section>mdo sde</section><text>par rdzogs par sangs rgyas nas ring po ma lon par rnam par grol ba'i dga' ba dang / bde ba sku nyams su bstar nas skyil mo krung gcig gis zhag bdun 'das par mdzad pa na</text></item>
<item><p>82a3</p><section>mdo sde</section><text>de la sus kyang bsod snyoms ma phul gyi de la tshong pa ga gon dang / bzang po gnyis kyis der thog mar bsod snyoms 'bul du bcug na/ de ni tshong pa ga gon dang / bzang po de</text></item>
<item><p>82a4</p><section>mdo sde</section><text>gnyis kyi yun ring po'i don dang / phan pa dang / bde bar 'gyur gyi/ ma la bdag rang gis/ 'di lta ste/ bcom ldan 'das la bsod snyoms 'bul du gzhug pa'i phyir brtson par</text></item>
<item><p>82a5</p><section>mdo sde</section><text>bya'o snyam nas/ de na lha des shing rta dang / tshong pa thams cad snang ba rgya chen pos gsal bar byas nas tshong pa ga gon dang / bzang po la 'di skad ces smras so/ /tshong pa/ tshong</text></item>
<item><p>82a6</p><section>mdo sde</section><text>pa dag/ sangs rgyas bcom ldan 'das 'di lteng rgyas na chu klung nai rany+dza nA'i 'gram byang chub kyi shing drung na bzhugs te mngon par rdzogs par sangs rgyas nas ring po ma lon</text></item>
<item><p>82a7</p><section>mdo sde</section><text>par rnam par grol ba'i dga' ba dang / bde ba sku snyams su bstar ba na skyil mo krung gcig gis zhag bdun 'das par mdzad de/ de la sus kyang bsod snyoms ma phul gyi/ de</text></item>
<item><p>82b1</p><section>mdo sde</section><text>la khyed kyis der thog mar bsod snyoms phul na de ni khyed kyi yun ring po'i don dang / phan pa dang / bde bar 'gyur ro zhes smras nas lha de de nyid du mi snang bar gyur to/ /de nas tshong pa</text></item>
<item><p>82b2</p><section>mdo sde</section><text>ga gon dang / bzang po gnyis 'di snyam du sems te/ sangs rgyas ni mchog ma yin pa ma yin la/ chos bshad pa'ang mchog ma yin pa ma yin te/ gang gi phyir 'di ltar lhas kyang</text></item>
<item><p>82b3</p><section>mdo sde</section><text>'di lta ste/ bcom ldan 'das de la bsod snyoms dbul ba'i phyir brtson par byed do snyam nas nang par sngar langs te sbrang rtsi dang / 'da' gu mang du khyer nas bcom ldan 'das gang</text></item>
<item><p>82b4</p><section>mdo sde</section><text>na ba der song ste phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug nas tshong pa ga gon dang / bzang</text></item>
<item><p>82b5</p><section>mdo sde</section><text>pos bcom ldan 'das la 'di skad ces gsol to/ /btsun pa bcom ldan 'das kyi ched du 'dir bdag cag gis sbrang rtsi dang / 'da' gu mang du 'tshal te mchis kyi bcom ldan</text></item>
<item><p>82b6</p><section>mdo sde</section><text>'das thugs brtse ba nye bar bzung ste 'di bzhes su gsol lo/ /de nas bcom ldan 'das 'di snyam du dgongs te/ gal te bdag gis phyag gis bsod snyoms bzhes na/ dper</text></item>
<item><p>82b7</p><section>mdo sde</section><text>na| mu stegs can bzhin du 'gyur bas de ni bdag gi cha ma yin gyi/ ma la/ bdag gis sngon gyi yang dag par rdzogs pa'i sangs rgyas rnams kyis srog chags rnams la phan</text></item>
<item><p>83a1</p><section>mdo sde</section><text>pa'i phyir bsod snyoms gang du bzhes pa bsam par bya'o snyam pa na/ bcom ldan 'das la lha rnam kyis gsol pa/ btsun pa/ sngon gyi yang dag par rdzogs</text></item>
<item><p>83a2</p><section>mdo sde</section><text>pa'i sangs rgyas rnams kyis srog chags rnams la sman par bgyi ba'i slad du lhung bzed du bsod snyoms bzhes lags so/ /bcom ldan 'das kyis kyang dgongs shing ye</text></item>
<item><p>83a3</p><section>mdo sde</section><text>shes gzigs pa bskyed na/ sngon gyi sangs rgyas bcom ldan 'das rnams kyis srog chags rnams la phan pa'i phyir bsod snyoms lhung bzed du bzhes par gyur nas/ de</text></item>
<item><p>83a4</p><section>mdo sde</section><text>na bcom ldan 'das la lhung bzed kyi dgongs pa byung ngo / /de nas rgyal po chen po bzhis bcom ldan 'das la lhung bzed kyi dgongs pa 'byung bar rig nas ri brag can</text></item>
<item><p>83a5</p><section>mdo sde</section><text>zhig la rdo ba las byas pa'i lhung bzed mi ma yin pas byas shing mi ma yin pas zin par byas la gsal ba gtsang ba dri mi zhim pa med pa bzhi khyer te bcom ldan 'das</text></item>
<item><p>83a6</p><section>mdo sde</section><text>gang na ba der song ste phyin pa dang bcom ldan 'das kyi zhabs gnyis la mgo bos phyag byas nas phyogs gcig tu 'dug go /phyogs gcig tu 'dug nas rgyal po chen po</text></item>
<item><p>83a7</p><section>mdo sde</section><text>bzhis bcom ldan 'das la 'di skad ces gsol to/ /btsun pa bcom ldan 'das la lhung bzed kyi mkho ba byung bar bdag cag gis 'tshal nas ri brag can zhig la rdo</text></item>
<item><p>83b1</p><section>mdo sde</section><text>las rdo'i lhung bzed mi ma lags pas bgyis pa gsal ba gtsang ba dri nga ba ma mchis pa bzhi 'dir 'tshal te mchis na/ bcom ldan 'das/ thugs brtse ba nye bar bzung ste bzhes su</text></item>
<item><p>83b2</p><section>mdo sde</section><text>gsol/ de nas bcom ldan 'das 'di snyam du dgongs te/ gal te bdag gis rgyal po chen po gcig las lhung bzed gcig bzhes na gsum gyi sems mi dga' bar 'gyur ro/ /</text></item>
<item><p>83b3</p><section>mdo sde</section><text>gal te gnyis las na ni gnyis kyi sems mi dga' bar 'gyur ro/ /gal te gsum las na ni gcig gi sems mi dga' bar 'gyur gyi/ ma la/ bdag gis rgyal po chen po bzhi las</text></item>
<item><p>83b4</p><section>mdo sde</section><text>lhung bzed bzhi bzhes la lhung bzed gcig tu byin gyis brlab par bya'o snyam nas/ de nas bcom ldan 'das kyis rgyal po chen po bzhi las lhung bzed bzhi bzhes te/ lhung bzed</text></item>
<item><p>83b5</p><section>mdo sde</section><text>gcig tu byin gyis brlabs so/ /de nas bcom ldan 'das kyis tshong pa ga gon dang / bzang po las srog chags rnams la phan pa'i phyir bsod snyoms bzhes so/ /de nas bcom</text></item>
<item><p>83b6</p><section>mdo sde</section><text>ldan 'das kyis tshong pa ga gon dang / bzang po la 'di skad ces bka' stsal to/ /tshong pa dag /khyed tshur sangs rgyas la skyabs su deng zhig/ chos la skyabs su deng zhig/ /ma 'ongs</text></item>
<item><p>83b7</p><section>mdo sde</section><text>pa'i dus na 'byung bar 'gyur ba'i dge 'dun zhes bya ba gang yin pa de la yang skyabs su deng zhig /btsun pa/ bdag cag sangs rgyas la skyabs su mchi'o/ /chos la skyabs su mchi'o//</text></item>
<item><p>84a1</p><section>mdo sde</section><text>ma 'ongs pa'i dus na 'byung bar 'gyur ba'i dge 'dun gang lags pa de la'ang skyabs su mchi'o/ /de nas bcom ldan 'das kyis tshong pa ga gon dang / bzang</text></item>
<item><p>84a2</p><section>mdo sde</section><text>po'i sbyin pa de la rjes su yi rang ba mdzad de/ gang gi don du sbyin pa btang / /de yi don du 'gyur ba ste/ /bde ba'i don du sbyin btang na/ /de ni bde bar 'gyur ba yin/ /bsod nams rnam</text></item>
<item><p>84a3</p><section>mdo sde</section><text>smin bde ba dang / /bsam pa yang ni 'grub par 'gyur/ /myur du zhi ba dam pa yi/ /mya ngan 'das pa rtogs par 'gyur/ /pha rol las byung gnod pa ni/ /lha dang bdud kyi ris dag</text></item>
<item><p>84a4</p><section>mdo sde</section><text>gis| |bsod nams kho na byed pa na/ /bar chad bya bar mi nus so/ /gal te 'phags pa'i shes rab phyir/ /gtong ldan de ni 'bad byed na/ /sdug bsngal tha mar byed pa dag/ rnam</text></item>
<item><p>84a5</p><section>mdo sde</section><text>par mthong zhes reg par 'gyur/ /de nas tshong pa ga gon dang / bzang po bcom ldan 'das kyis bka' stsal pa la mngon par dga' ste rjes su yi rang nas bcom ldan 'das</text></item>
<item><p>84a6</p><section>mdo sde</section><text>kyis zhabs gnyis la mgo bos phyag byas te bcom ldan 'das kyi spyan snga nas dong ngo / /de nas bcom ldan 'das kyis tshong pa ga gon dang / bzang po las bsod snyoms bzhes</text></item>
<item><p>84a7</p><section>mdo sde</section><text>nas chu klung nai rany+dza nA gang na ba der gshegs te byon nas chu klung nai rany+dza na'i 'gram du bzhugs te zhal zas kyi bya ba mdzad do/ /de na sbrang rtsi'ang rlung slong la 'de gu'ang rlung</text></item>
<item><p>84b1</p><section>mdo sde</section><text>slong ba des na bcom ldan 'das rlung nad kyi snyun gyis thebs so/ /de nas bdud sdig can gyis bcom ldan 'das rlung nad kyi snyun gyis thebs par rig nas/ bcom ldan 'das gang na ba</text></item>
<item><p>84b2</p><section>mdo sde</section><text>der song ste phyin pa dang / bcom ldan 'das la 'di skad ces gsol to/ /bcom ldan 'das/ yongs su mya ngan 'da' ba'i dus la bab lags so/ /bde bar gshegs pa/ yongs</text></item>
<item><p>84b3</p><section>mdo sde</section><text>su mya ngan las 'da' ba'i dus la bab lags so/ /de nas bcom ldan 'das 'di snyam du dgongs te/ 'di lta ste/ dkrug pa'i las kyi phyir bdud sdig can 'di nye bar 'ongs so snyam</text></item>
<item><p>84b4</p><section>mdo sde</section><text>du dgongs nas bdud sdig can la 'di skad ces bka' stsal to/ /sdig can/ ji srid pa'i nyan thos mkhas pa/ gsal ba yid gzhungs ba/ pha rol gyi rtsod pa byung zhing byung ba rnams</text></item>
<item><p>84b5</p><section>mdo sde</section><text>chos pa bzhin gyis tshar gcod nus pa/ rang gi smra ba gsal bar byed nus pa/ dge slong dang / dge slong ma dang / dge bsnyen dang / dge bsnyen ma rnams byung bar ma gyur pa dang / nga'i</text></item>
<item><p>84b6</p><section>mdo sde</section><text>tshangs par spyod pa rgya chen po skye bo mang po dang / lha dang / mi'i bar la rgya cher yang dag par legs par rab tu ma bstan gyi bar du nga yongs su mya ngan las mi 'da'o/ /de nas</text></item>
<item><p>84b7</p><section>mdo sde</section><text>bdud sdig can 'di snyam du sems te/ kye ma'o dge sbyong go'u ta ma ni yongs su mya ngan las mi 'da'o snyam du bsams nas sdug bsngal zhing yid mi bde la 'gyod pas de nyid du mi</text></item>
<item><p>85a1</p><section>mdo sde</section><text>snang bar gyur to/ /de nas lha rnams kyi dbang po brgya byin gyis bcom ldan 'das rlung nad kyi snyun gyis thebs par rig nas shing dzam+bu zhes bya bas dzam+bu'i gling</text></item>
<item><p>85a2</p><section>mdo sde</section><text>du gdags pa gang yin pa de dang ha cang yang mi ring ba zhig na a ru ra chen po'i tshal yod de/ de nas kha dog dang / dri dang / ro dang ldan pa'i a ru ra blangs nas bcom ldan 'das</text></item>
<item><p>85a3</p><section>mdo sde</section><text>gang na ba der song ste phyin pa dang / bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug nas lha rnams kyi dbang</text></item>
<item><p>85a4</p><section>mdo sde</section><text>po brgya byin gyis bcom ldan 'das la 'di skad ces gsol to/ /btsun pa bcom ldan 'das/ bser ma'i snyun nad kyi snyun gyis thebs par bdag gis 'tshal nas shing dzam+bu</text></item>
<item><p>85a5</p><section>mdo sde</section><text>zhes bya bas dzam+bu'i gling du gdags pa gang lags pa de dang ha cang mi ring ba na a ru ra chen po'i tshal mchis te/ de nas bdag gis kha dog dang / dri dang / ro dang ldan pa'i a</text></item>
<item><p>85a6</p><section>mdo sde</section><text>ru ra 'dir 'tshal te mchis kyi de bcom ldan 'das gsol cig /bcom ldan 'das kyis de gsol pa dang / bser ma dang mthun par 'gyur zhing bser ma'i snyun nye</text></item>
<item><p>85a7</p><section>mdo sde</section><text>bar zhi bar 'gyur ro/ /bcom ldan 'das kyis de gsol pa dang / rlung dang mthun par gyur nas rlung nad kyi snyun nye bar zhi bar gyur to/ /de na bcom ldan 'das shin tu</text></item>
<item><p>85b1</p><section>mdo sde</section><text>bzod cing lhag par 'tsho bar gyur to/ /de na bcom ldan 'das ji tsam dgyes kyi bar du byang chub kyi shing drung du bzhugs nas klu'i rgyal po btang bzung gi gnas gang na ba der gshegs</text></item>
<item><p>85b2</p><section>mdo sde</section><text>te byon nas shing gi drung du brten te skyil mo krung bcas nas/ sku drang por bsrang ste/ dran pa mngon du phyogs par bzhag nas bzhugs so/ /de'i tshe klu'i rgyal po btang bzung gi</text></item>
<item><p>85b3</p><section>mdo sde</section><text>gnas su zhag bdun du dus ma yin pa'i sprin chags par gyur to/ /de nas klu'i rgyal po btang bzung gis zhag bdun du dus ma yin pa'i sprin chags par rig nas gnas nas mngon</text></item>
<item><p>85b4</p><section>mdo sde</section><text>par 'phags te/ bcom ldan 'das zhag bdun po 'di la bser bar 'gyur du 'ong / tsha ba dang / sbrang ma dang / sha sbrang dang / rlung dang / nyi ma dang / sdig sprul gyi reg pas</text></item>
<item><p>85b5</p><section>mdo sde</section><text>sku la gnod par 'gyur du 'ong zhes lus kyis bcom ldan 'das kyi sku la lan bdun du dkris te steng du mgo'i gdengs ka chen po byas nas 'dug go /de nas klu'i rgyal po</text></item>
<item><p>85b6</p><section>mdo sde</section><text>btang bzung gis zhag bdun gyi dus ma yin pa'i sprin chags pa med par rig nas bcom ldan 'das kyi sku las lus phral te/ dpung rgyan dang / rna rgyan dang / phreng ba dang /</text></item>
<item><p>85b7</p><section>mdo sde</section><text>rgyan sna tshogs dang / byug pas byugs nas bcom ldan 'das ga na ba der logs su thal mo sbyar ba btung de/ bcom ldan 'das la 'di skad ces gsol to/ /bcom ldan</text></item>
<item><p>86a1</p><section>mdo sde</section><text>'das/ dgung bdun po 'di la bser bar ma gyur tam/ tsha ba dang / sbrang ma dang / sha sbrang dang / bser ma dang / gdugs dang / sdig sbrul gyi gnod pas</text></item>
<item><p>86a2</p><section>mdo sde</section><text>sku la reg par ma gyur tam/ de nas bcom ldan 'das kyis de'i tshe tshigs su bcad de bka' stsal pa/ bden pa'i dga' bar bde ba yin/ /chos thos pa la lta ba dang / /srog</text></item>
<item><p>86a3</p><section>mdo sde</section><text>chags rnams la sdom pa yis/ /'jig rten 'tshe ba med pa bde/ /'jig rten 'dod chags bral ba dang / /'dod pa rnams la rgal ba de/ /nga'o nga rgyal thul pa gang / /de</text></item>
<item><p>86a4</p><section>mdo sde</section><text>nyid bde ba'i dam pa yin/ /de nas bcom ldan 'das ji tsam bzhed kyi bar du klu'i rgyal po btang bzung gi gnas na bzhugs nas/ byang chub kyi snying po ga la ba der</text></item>
<item><p>86a5</p><section>mdo sde</section><text>gshegs te byon pa dang / rtswa'i gdings ba bshams pa nyid la skyil mo krung bcas/ sku drang por bsrang nas/ dran pa mngon du phyogs par bzhag nas bzhugs te/ skyil</text></item>
<item><p>86a6</p><section>mdo sde</section><text>mo krung gcig gis zhag bdun 'das par mdzad cing rten cing 'brel par 'byung ba yan lag bcu gnyis po lugs dang mthun pa dang / lugs dang mi mthun pa 'di</text></item>
<item><p>86a7</p><section>mdo sde</section><text>nyid la gzigs par mdzad de/ 'di lta ste/ 'di yod pas 'di yod/ 'di skyes pas 'di skye ba/ 'di lta ste/ ma rig pa'i rkyen gyis 'du byed/ 'du byed kyi rkyen gyis rnam</text></item>
<item><p>86b1</p><section>mdo sde</section><text>rnam par shes pa/ rnam par shes pa'i rkyen gyis ming dang / gzugs/ ming dang / gzugs kyi rkyen gyis skye mched drug /skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis</text></item>
<item><p>86b2</p><section>mdo sde</section><text>sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid mi</text></item>
<item><p>86b3</p><section>mdo sde</section><text>bde ba dang / 'khrug pa rnams 'byung bar 'gyur te de ltar sdug bsngal gyi phung po chen po 'ba' zhig po 'di 'byung bar 'gyur ro/ /'di lta ste/ 'di med na 'di med la/ 'di 'gags</text></item>
<item><p>86b4</p><section>mdo sde</section><text>pas 'di 'gag par 'gyur te/ 'di lta ste/ ma rig pa 'gags pas 'du byed 'gag /'du byed 'gags pas rnams par shes pa 'gag /rnam par shes pa 'gags pas ming dang /</text></item>
<item><p>86b5</p><section>mdo sde</section><text>gzugs 'gag /ming dang / gzugs 'gags pas skye mched drug 'gag / skye mched drug 'gags pas reg pa 'gags/ /reg pa 'gags pas tshor ba 'gag /tshor ba 'gags</text></item>
<item><p>86b6</p><section>mdo sde</section><text>pas sred pa 'gag /sred pa 'gags pas len pa 'gag /len pa 'gags pas srid pa 'gag /srid pa 'gags pas skye ba 'gag /skye ba 'gags pas rga shi dang / mya ngan dang /</text></item>
<item><p>86b7</p><section>mdo sde</section><text>smre sngags 'don pa dang / sdug bsngal ba dang / yid mi bde ba dang / 'khrug pa rnams 'gag par 'gyur te/ de ltar sdug bsngal gyi phung po chen po 'ba' zhig po 'di 'gag</text></item>
<item><p>87a1</p><section>mdo sde</section><text>par 'gyur ro/ /de nas bcom ldan 'das kyis zhag bdun po de nyid 'das par mdzad nas ting nge 'dzin de las bzhengs te/ de'i tshe tshigs su bcad de bka'</text></item>
<item><p>87a2</p><section>mdo sde</section><text>stsal pa/ gang tshe chos 'di dag ni skyed byed pa'i/ /brtson 'grus ldan pa'i bsam gtan tshangs pa yin/ /gang tshe chos rnams rgyu dang bcas shes pa/ /de nas de yi som nyi</text></item>
<item><p>87a3</p><section>mdo sde</section><text>thams cad 'bral/ /gang tshe chos 'di dag ni skyed byed pa'i/ /brtson 'grus ldan pa'i bsam gtan tshangs pa yin/ /gang tshe sdug bsngal rgyu dang bcas shes pa/ /de nas de yi</text></item>
<item><p>87a4</p><section>mdo sde</section><text>som nyi thams cad 'bral/ /gang tshe chos 'di dag ni skyed byed pa'i/ /brtson 'grus ldan pa'i bsam gtan tshangs pa yin/ /gang tshe tsher bzad pa thob gyur pa/ /de nas de</text></item>
<item><p>87a5</p><section>mdo sde</section><text>yi som nyi thams cad 'bral/ /gang tshe chos 'di dag ni skyed byed pa'i/ /brtson 'grus ldan pa'i bsam gtan tshangs pa yin/ /gang tshe skyen rnams zad pa thob nas ni/ /de</text></item>
<item><p>87a6</p><section>mdo sde</section><text>nas de yi som nyi thams cad 'bral/ /gang tshe chos 'di dag ni skyed byed pa'i/ /brtson 'grus ldan pa'i bsam gtan tshangs pa yin/ /gang tshe zag pa zad pa thob gyur nas/ /</text></item>
<item><p>87a7</p><section>mdo sde</section><text>de nas de yi som nyi thams cad 'bral/ /gang tshe chos 'di dag ni skyed byed pa'i/ /brtson 'grus ldan pa'i bsam gtan tshangs pa yin/ /'jig rten kun tu snang bar 'dug pa</text></item>
<item><p>87b1</p><section>mdo sde</section><text>ni| |ji ltar bar snang nyi ma shar ba bzhin/ /gang tshe chos de dag ni skyed byed pa'i/ /brtson 'grus ldan pa'i bsam gtan tshangs pa yin/ /bdud kyi sde rnams rnam par bcom gnas te/ /</text></item>
<item><p>87b2</p><section>mdo sde</section><text>sangs rgyas kun tu sbyor las rnam par grol/ /de nas bcom ldan 'das 'di snyam du dgongs te/ bdag gis chos zab mo zab par snang ba/ mthong bar dka' zhing khong du chud par</text></item>
<item><p>87b3</p><section>mdo sde</section><text>dka' ba/ rtog ge pa rnams kyi rtog ge'i spyod yul ma yin pa/ zhi ba mo/ mdzangs pa'i mkhas pa dang / rig pas rnam par shes pa bya ba rtogs te/ de bdag gi gzhan la smras</text></item>
<item><p>87b4</p><section>mdo sde</section><text>kyang gzhan gyis de mi shes pas des bdag dub par 'gyur/ ngal bar 'gyur/ sems la spro ba med pa kho nar 'gyur bar zad pas/ ma la/ bdag gcig pu dgon pa'i nags</text></item>
<item><p>87b5</p><section>mdo sde</section><text>stug por mthong ba'i chos la bde bar gnas pa'i rnal 'byor la rjes su brtson par gnas par bya'o snyam ste/ de na bcom ldan 'das thugs las chung dus bzhugs pa la thugs</text></item>
<item><p>87b6</p><section>mdo sde</section><text>gzhol bar mdzad cing chos 'chad pa la ma yin no/ /de nas tshangs pa mi mjed kyi bdag po 'di snyam du sems te/ kye ma'o 'jig rten 'di ma rung ngo / /kye ma'i 'jig rten 'di</text></item>
<item><p>87b7</p><section>mdo sde</section><text>ma rung ste/ gang gi phyir de ltar brgya lam na/ lan 'ga' de bzhin gshegs pa dgra bcom pa yang dag par rdzogs pa'i sangs rgyas 'jig rten du byung ba ni/ dper na/ u</text></item>
<item><p>88a1</p><section>mdo sde</section><text>dum wa ra'i me tog bzhin du bcom ldan 'das de da ltar thugs las chung dus bzhugs pa la thugs gzhol bar mdzad cing chos 'chad pa lam yan</text></item>
<item><p>88a2</p><section>mdo sde</section><text>pas/ ma la/ bdag der song la gsol ba gdab bo snyam mo/ /de nas tshangs pa mi mjed kyi bdag pos/ dper na/ skyes bu stobs dang ldan pa'i dpung pa bskums nas brkyang</text></item>
<item><p>88a3</p><section>mdo sde</section><text>pa'am/ brkyangs nas bskum pa tsam gyis tshangs pa mi mjed kyi bdag po tshangs pa'i 'jig rten nas mi snang bar byas te/ bcom ldan 'das kyi spyan sngar 'dug go/ de nas</text></item>
<item><p>88a4</p><section>mdo sde</section><text>tshangs pa mi mjed kyi bdag pos de'i tshe tshigs su bcad de gsol pa/ ma ga d+har ni sngon chad chos byung ba/ /dag pa ma lags dri mar bcas par rtogs/ /bdud rtsi chos kyi</text></item>
<item><p>88a5</p><section>mdo sde</section><text>sgo ni phye mdzod la/ /dri ma med pas rtogs pa bshad par mdzod/ /de nas bcom ldan 'das kyis de'i tshe tshigs su bcad de bka' stsal pa/ tshangs pa ngas ni tshegs chen</text></item>
<item><p>88a6</p><section>mdo sde</section><text>gyis| |skyon rnams bcom nas rtogs gyur pa/ /srid dang chags pas dkris rnams kyis/ /chos 'di legs par rtogs mi 'gyur/ /rgyun las bzlog phyogs 'gro ba'i</text></item>
<item><p>88a7</p><section>mdo sde</section><text>lam| |zab cing shin tu mthong dka' ba/ /mun pa'i phung pos bsgribs pa yi/ /'dod chags zhen pas mthong mi 'gyur/ /btsun pa/ 'jig rten du skyes shing 'jig rten du</text></item>
<item><p>88b1</p><section>mdo sde</section><text>rgas pa'i sems can rnams la dbang po rnon po dang / dbang po 'bring po dang / dbang po rtul po dang / drang sla ba dang / gdul sla ba dang / nyon mongs pa chung ba dang / rdul chung ba'i rigs</text></item>
<item><p>88b2</p><section>mdo sde</section><text>mchis te de dag gis dam pa'i chos ma thos na nyams par 'gyur lags so/ /btsun pa/ dper na/ ut+pa la'am/ pad+ma 'am/ ku mu da'am/ pad+ma dkar po dag chab nas skyes shing chab</text></item>
<item><p>88b3</p><section>mdo sde</section><text>nas chen por gyur te/ chab nas 'phags te kha cig ni chab dang mnyam/ kha cig ni chab kyi nang du nub cing mchis pa de bzhin du/ btsun pa/ 'jig rten du skyes shing 'jig rten du</text></item>
<item><p>88b4</p><section>mdo sde</section><text>rgas pa'i sems can rnams la'ang dbang po rnon po dang / dbang po 'bring po dang / dbang po rtul po dang / drang sla ba dang / gdul sla ba dang / nyon mongs pa chung ba dang / rdul chung ba'i</text></item>
<item><p>88b5</p><section>mdo sde</section><text>rigs mchis te/ de dag gis dam pa'i chos ma thos na yongs su nyams par 'gyur bas chos rin po che 'tshal bar 'gyur ba mchis kyi/ bcom ldan 'das/ chos bshad du gsol/</text></item>
<item><p>88b6</p><section>mdo sde</section><text>bde bar gshegs pa/ chos bshad du gsol/ de nas bcom ldan 'das 'di snyam du dgongs te/ ma la/ nga nyid kyis sangs rgyas kyi spyan gyis 'jig rten la blta bar bya'o snyam</text></item>
<item><p>88b7</p><section>mdo sde</section><text>nas| de nas bcom ldan 'das nyid kyi sangs rgyas kyi spyan gyis 'jig rten la gzigs te/ bcom ldan 'das nyid kyi sangs rgyas kyi spyan gyis 'jig rten la gzigs pa dang /</text></item>
<item><p>89a1</p><section>mdo sde</section><text>'jig rten du skyes shing 'jig rten du rgas pa'i sems can rnams la dbang po rnon po dang / dbang po 'bring po dang / dbang po rtul po dang / drang sla ba dang /</text></item>
<item><p>89a2</p><section>mdo sde</section><text>gdul sla ba dang / nyon mongs pa chung ba dang / rdul chung ba'i rang bzhin yod do/ /de dag dam pa'i chos ma thos na yongs su nyams par 'gyur bar gzigs so/ /gzigs nas</text></item>
<item><p>89a3</p><section>mdo sde</section><text>kyang sems can rnams la thugs rje chen po gzhol bar 'gyur to/ /de nas bcom ldan 'das kyis de'i tshe tshigs su bcad de bka' stsal pa/ bdud rtsi sgo mo dag ni dbye bar bya/ /</text></item>
<item><p>89a4</p><section>mdo sde</section><text>nyan pa mu 'dod so ma nyi sol cig dang / /tshangs pa mi rnams la ni gya nom chos/ /klan ka mi btsal mdo tsam bshad par bya/ /de nas tshangs pa mi mjed kyi bdag po 'di snyam</text></item>
<item><p>89a5</p><section>mdo sde</section><text>du sems te/ kye bcom ldan 'das kyis chos bshad par 'gyur ro/ /e ma bde bar gshegs pas chos bstan par 'gyur ro snyam du rig nas/ dga' ba dang / mgu ba</text></item>
<item><p>89a6</p><section>mdo sde</section><text>dang | mchog tu dga' ba dang / dga' ba rgya chen po dang / yid bde ba skyes nas bcom ldan 'das kyi zhabs gnyis la mgo bos phyag byas te/ bcom ldan 'das la lan</text></item>
<item><p>89a7</p><section>mdo sde</section><text>gsum bskor ba byas nas de nyid du mi snang bar gyur to/ /de nas bcom ldan 'das 'di snyam du dgongs te ngas su la thog mar chos bshad par bya snyam mo/ /de nas bcom ldan</text></item>
<item><p>89b1</p><section>mdo sde</section><text>'das 'di snyam du dgongs te/ ma la/ ngas sgyu rtsal shes kyi bu ring 'phur de la thog mar chos bshad par bya ste/ de ni nga'i thog ma'i slob dpon kho na yin bzhin du rjed pa'i dam pas rjed cing mchod</text></item>
<item><p>89b2</p><section>mdo sde</section><text>pa'i dam pas mchod la rtogs pa dam pa dag la'ang yi rangs shing dad par gyur pa yin no snyam mo/ /bcom ldan 'das la lha rnams kyis gsol pa/ btsun pa/ sgyu rtsal shes kyi bu gum nas</text></item>
<item><p>89b3</p><section>mdo sde</section><text>dgung bdun lags so/ /bcom ldan 'das kyis kyang dgongs pa la zhugs ta ye shes gzigs pa bskyed na sgyu rtsal shes kyi bu ring 'phur shi nas zhag bdun lon no/ /de nas bcom ldan</text></item>
<item><p>89b4</p><section>mdo sde</section><text>'das 'di snyam du dgongs te/ e ma'o sgyu rtsal shes kyi bu ring 'phur shi ba de ni te bor ma stes so/ /e ma'o sgyu rtsal shes kyi bu ring 'phur shi ba de ni shin tu te bor ma stes te/ chos</text></item>
<item><p>89b5</p><section>mdo sde</section><text>'dul ba'i 'di ma thos so/ /gal te 'das chos 'dul ba 'di thos na shes par 'gyur ba zhig snyam mo/ /de nas bcom ldan 'das 'di snyam du dgongs te/ ma la /ngas thog mar su zhig la</text></item>
<item><p>89b6</p><section>mdo sde</section><text>chos bshad snyam mo/ /de nas bcom ldan 'das 'di snyam du dgongs te/ ma la/ ngas rangs byed kyi bu lhag spyod de la thog mar chos bshad par bya ste/ de ni nga'i thog ma'i slob dpon kho</text></item>
<item><p>89b7</p><section>mdo sde</section><text>na yin bzhin du rjed pa'i dam pas rjed cing mchod pa'i dam pas mchod la rtogs pa dam pa dag la'ang yi rangs shing dad par gyur to snyam mo/ /bcom ldan 'das la lha rnams kyis gsol pa/</text></item>
<item><p>90a1</p><section>mdo sde</section><text>btsun pa/ rangs byed kyi bu lhag spyod mdang sum srod la gum lags so/ /bcom ldan 'das kyis dgongs pa la zhugs te ye shes gzigs pa</text></item>
<item><p>90a2</p><section>mdo sde</section><text>bskyed na rangs byed kyi bu lhag spyod srod la shi bar gyur to/ /de nas bcom ldan 'das 'di snyam du dgongs te/ e ma'o rangs byed kyi bu lhag spyod shi ba de ni te bor ma stes</text></item>
<item><p>90a3</p><section>mdo sde</section><text>so| |e ma'o rangs byed kyi bu lhag spyod shi ba de ni shin tu tre bor ma stes te/ chos 'dul ba 'di ma thos so/ /gal te des chos 'dul ba 'di thos na shes par 'gyur ba</text></item>
<item><p>90a4</p><section>mdo sde</section><text>zhig snyam mo/ /de nas bcom ldan 'das 'di snyam du dgongs te/ ma la/ ngas thog mar su zhig la chos bshad snyam mo/ /de nas 'di snyam du dgongs te/ ma la/ ngas lnga sde'i</text></item>
<item><p>90a5</p><section>mdo sde</section><text>dge slong de rnams la thog mar chos bshad par bya ste/ de dag gis nga sngon sdug bsngal spong ba'i rnal 'byor gyi rjes su brtson par gnas pa dang / bla ma dang / gus pa dang /</text></item>
<item><p>90a6</p><section>mdo sde</section><text>sdug pa dang bcas pas gnas pa yin no snyam mo/ /de nas bcom ldan 'das 'di snyam du dgongs te/ lnga sde'i dge slong rnams da lta gang na 'dug snyam nas bcom ldan</text></item>
<item><p>90a7</p><section>mdo sde</section><text>'das kyi lha'i spyan rnam par dag pa mi rnams kyi las 'das pas lnga sde'i dge slong rnams wA ra NA si na drang srong smra ba ri dwags kyi gnas na 'khod pa gzigs so/ /gzigs</text></item>
<item><p>90b1</p><section>mdo sde</section><text>nas kyang ji tsam bzhed kyi bar du byang chub kyi shing drung du bzhugs nas wA ra NA si'i ka shi'i grong rdal gang na ba der rgyu zhing gshegs so/ /de'i tshe kun tu 'tsho nyer 'gro lam de nyid du</text></item>
<item><p>90b2</p><section>mdo sde</section><text>lam du zhugs par gyur te/ kun tu 'tsho nyer 'gros bcom ldan 'das lam nas gshegs pa mthong ngo / /mthong nas kyang 'di skad ces gsol to/ /dge sbyong gau ta ma/ khyod kyi dbang</text></item>
<item><p>90b3</p><section>mdo sde</section><text>po rnams ni dang / bzhin gyi mdog ni yongs su dag /pags pa'i mdog ni bsal na/ tshe dang ldan pa gau tam/ khyod kyi ston pa ni gang / khyod su las brten te rab tu byung / khyod</text></item>
<item><p>90b4</p><section>mdo sde</section><text>su'i chos la dga'/ bcom ldan 'das kyis de'i tshe tshigs su bcad de bka' stsal pa/ nga dang 'dra ba yod min pas/ /nga la slob dpon 'ga' med de/ /'jig rten sangs rgyas</text></item>
<item><p>90b5</p><section>mdo sde</section><text>nga gcig pu/ /yang dag byang chub dam pa thob/ /thams cad zil mnan 'jig rten kun mkhyen la/ /'di ni chos kun gyis ni nga ma gos/ /thams cad spangs shing sred bral rnam</text></item>
<item><p>90b6</p><section>mdo sde</section><text>grol te/ /rang gis mngon par shes nas su la rten/ /de bzhin gshegs pa lha mi'i ston pa po/ /thams cad mkhyen pa'i stobs ni kun ldan pas/ /nyid kyis byang chub rtogs</text></item>
<item><p>90b7</p><section>mdo sde</section><text>nas rab gsungs pa/ /mi nyams mtshungs pa med na su la rten/ /nga ni 'jig rten dgra bcom ste/ /'jig rten bla med nga yin pas/ /lha dang bcas pa'i 'jig rten na/ /nga ni rgyal</text></item>
<item><p>91a1</p><section>mdo sde</section><text>ba bdud zil gnon/ /tshe dang ldan pa gau ta ma/ rgyal ba zhes gsung ngam/ gang gis zag pa zad thob pa/ /rgyal ba nga 'drar shes par bya/ /sdig</text></item>
<item><p>91a2</p><section>mdo sde</section><text>pa'i chos ni ngas bcom pas/ /de bas nyer 'gro nga rgyal ba'o/ /tshe dang ldan pa gau tam/ gang du bzhud/ wA ra NA sir gshegs nas ni/ /ngas ni chos kyi rnga brdung zhing / /</text></item>
<item><p>91a3</p><section>mdo sde</section><text>'jig rten ma bskor gang yin pa/ /chos kyi 'khor lo rab tu bskor/ /'jig rten chags pa las brgal ba'i/ /kun mkhyen sangs rgyas zhi gyur pa/ /'jig rten bsgral ba ma</text></item>
<item><p>91a4</p><section>mdo sde</section><text>byas par/ /skyes bu dam pa grags mi srid/ /tshe dang ldan pa gau ta ma rgyal ba legs so zhes gsol nas/ kun tu 'tsho nyer 'gro lam nas song ngo / /de nas bcom ldan 'das</text></item>
<item><p>91a5</p><section>mdo sde</section><text>yul ka shi'i ljongs rgyu zhing gshegs pa na wA ra NA sir byon to/ /de'i tshe lnga sde'i dge slong rnams wA ra NA si na drang srong smra ba ri dwags kyi nags na 'khod do/ /lnga sde'i dge slong</text></item>
<item><p>91a6</p><section>mdo sde</section><text>rnams kyis bcom ldan 'das rgyang ring po kho nas mthong ngo / /mthong nas kyang phan tshun nas ched du bsams te legs par 'dug nas khrims su bcas pa/ shes ldan dag /</text></item>
<item><p>91a7</p><section>mdo sde</section><text>dge sbyong gau tam/ mi brtan pa/ bya ba mang ba/ mang pos 'tsho ba/ spong ba nyams pa deng 'bras chan dang / zan dron gyi kha zas la mang du za zhing lus mar sar dang / til mar gyis byugs</text></item>
<item><p>91b1</p><section>mdo sde</section><text>nas chu 'jam pos lus khrus byed cing 'ong gi /de bdag cag gi drung du 'ongs pa dang de la smra bar mi bya/ phyag mi bya/ ldang bar mi bya/ langs te stan bstab par mi bya'o/ /gzhan du na stan nar</text></item>
<item><p>91b2</p><section>mdo sde</section><text>ma kho nar bting ba la tshig 'di skad ces tshe dang ldan pa gau ta ma stan yod kyi ji ste 'dod na 'dug cing ces brjod par bya'o zhes bcas so/ /bcom ldan 'das ji lta ji ltar lnga sde'i dge</text></item>
<item><p>91b3</p><section>mdo sde</section><text>slong rnams la gzigs pa'i phyir nye bar gshegs pa de lta de ltar lnga sde'i dge slong rnams bcom ldan 'das gzi brjid dang / dpal dang / bkur stim bzod nas stan las langs</text></item>
<item><p>91b4</p><section>mdo sde</section><text>te kha cig ni bcom ldan 'das kyi ched du gdan shom mo/ /kha cig ni zhabs bkru ba'i chu dang / zhabs kyi rten dag mtha' gcig tu 'jog par byed do/ /kha cig ni bsu ste/ na bza'</text></item>
<item><p>91b5</p><section>mdo sde</section><text>chos gos dag blangs nas/ 'di skad ces/ shes ldan gau tam/ tshur spyon/ shes ldan gau tam/ byon pa legs so/ /shes ldan gau tam/ gdan bshams pa nyid la bzhugs shig ces zer</text></item>
<item><p>91b6</p><section>mdo sde</section><text>ro| |de nas bcom ldan 'das 'di snyam du dgongs te/ kye ma skyes bu blun po 'di rnams kyis khrims bcas nas rang gis bshig go snyam du mkhyen nas gdan bshams pa nyid la</text></item>
<item><p>91b7</p><section>mdo sde</section><text>bzhugs so/ /de nas lnga sde'i dge slong rnams lhag par yang bcom ldan 'das kyi mtshan nas brjod/ gdung nas rjod/ tshe dang ldan pas rjod pas kun tu rjod par byed do/ /de nas</text></item>
<item><p>92a1</p><section>mdo sde</section><text>bcom ldan 'das kyis lnga sde'i dge slong rnams la bka' stsal pa/ dge slong dag /khyed lhag par yang de bzhin gshegs pa'i mtshan nas rjod pa dang /</text></item>
<item><p>92a2</p><section>mdo sde</section><text>gdung nas rjod pa dang / tshe dang ldan pas rjod pas kun tu ma rjod cig /khyed la yun ring por gnod pa dang / phan pa ma yin pa dang / sdug bsngal bar 'gyur ro/ /de ci'i phyir</text></item>
<item><p>92a3</p><section>mdo sde</section><text>zhe na| dge slong dag /gang la la lhag par de bzhin gshegs pa dgra bcom pa yang dag par rdzogs pa'i sangs rgyas kyi mtshan nas rjod pa dang / gdung nas rjod pa dang / tshe dang</text></item>
<item><p>92a4</p><section>mdo sde</section><text>ldan pas rjod pa'i kun tu rjod pa de ni skyes bu blun po de la yun ring por gnod pa dang / phan pa ma yin pa dang / sdug bsngal bar 'gyur ro/ /de dag gis 'di skad ces gsol</text></item>
<item><p>92a5</p><section>mdo sde</section><text>to| |tshe dang ldan pa gau tam/ khyod kyi re zhig sngon gyi tshul dang / spyod pa dang / dka' bar spyad pa des mi'i chos bla ma 'phags pa'i khyad par thob par nus sam| shes pa'am/</text></item>
<item><p>92a6</p><section>mdo sde</section><text>mthong ba dang / reg par gnas pa cung zad kyang ma thob na da ltar khyod mi rtan zhing bya ba mang la mang pos 'tsho zhing spong ba nyams pas da khyod 'bras chan dang / zan dron gyi kha zas</text></item>
<item><p>92a7</p><section>mdo sde</section><text>la mang du za zhing lus mar sar dang / til mar gyis byugs nas chu 'jam pos lus khrus byed pa lta smos kyang ci dgos/ dge slong khyed kyis de bzhin gshegs pa'i zhal mdog</text></item>
<item><p>92b1</p><section>mdo sde</section><text>dang dbang po rnams gsal ba sngon las tha dad du bya ba gzhan lta mthong ngam/ de rnams kyis 'di skad ces gsol to/ /tshe dang ldan pa gau tam/ de de bzhin no/ /de nas bcom ldan 'das</text></item>
<item><p>92b2</p><section>mdo sde</section><text>kyis lnga sde'i dge slong rnams la bka' stsal pa/ dge slong dag /rab tu byung nas ni mtha' 'di gnyis la bsten par mi bya/ bsnyen par mi bya/ bsnyen bkur mi bya ste/ gnyis gang zhe na/</text></item>
<item><p>92b3</p><section>mdo sde</section><text>'dod pa rnams la 'dod pa'i sa bon nams kyi rjes su brtson pa/ dman pa ngan pa/ tha chad ma rabs gang yin pa dang / bdag nyid dub pa la rjes su brtson pa/ sdug bsngal ba 'phags</text></item>
<item><p>92b4</p><section>mdo sde</section><text>pa'i ma yin pa gnod pa dang ldan pa gang yin pa pa'o/ /khyed kyis mtha' 'di gnyis la mi rten par dbu ma'i lam mig byed pa/ ye shes byed pa/ nye bar zhi bar 'gyur ba/ mngon</text></item>
<item><p>92b5</p><section>mdo sde</section><text>par shes pa dang / rdzogs par byang chub pa dang / mya ngan las 'das par 'gyur ba yod de/ dbu ma'i lam gang zhe na/ 'phags pa'i lam yan lag brgyad pa 'di lta ste/ yang</text></item>
<item><p>92b6</p><section>mdo sde</section><text>dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i</text></item>
<item><p>92b7</p><section>mdo sde</section><text>dran pa dang / yang dag pa'i ting nge 'dzin yin no/ /bcom ldan 'das kyis lnga sde'i dge slong rnams la shes par bya ba 'dis shes par mdzad spyod pas bcom ldan 'das lnga sde'i dge</text></item>
<item><p>93a1</p><section>mdo sde</section><text>slong rnams las gnyis la snga dro gdams ngag 'bogs pa na/ gsum grong khyer du bsod snyoms la 'jug ste/ gsum gyis bsgrubs pa gang yin</text></item>
<item><p>93a2</p><section>mdo sde</section><text>pa des drug car 'tsho bar byed do/ /bcom ldan 'das lnga sde'i rnams kyis dge slong gsum la phyi dro gdams ngag 'bogs pa na/ gnyis grong khyer du bsod snyoms la 'jug</text></item>
<item><p>93a3</p><section>mdo sde</section><text>ste/ gnyis kyis bsgrubs pa gang yin pa des lnga sde 'tsho bar byed de/ de bzhin gshegs pa ni snga dro'i dus kho nar gsol ba yin no/ /de nas bcom ldan 'das kyis lnga sde'i</text></item>
<item><p>93a4</p><section>mdo sde</section><text>dge slong rnams la bka' stsal pa/ dge slong dag /nga sngon ma thos pa'i chos rnams la 'di ni sdug bsngal 'phags pa'i bden pa'o zhes tshul bzhin du yid la byed pa na mig</text></item>
<item><p>93a5</p><section>mdo sde</section><text>skyes so/ /shes pa dang / rig pa dang / blo dang / rtogs pa skyes so/ /dge slong dag /nga sngon ma thos pa'i chos rnams la 'di ni sdug bsngal kun 'byung ba'o/ /'di ni sdug</text></item>
<item><p>93a6</p><section>mdo sde</section><text>bsngal 'gog pa'o/ /'di ni sdug bsngal 'gog par 'gro ba'i lam mo zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes</text></item>
<item><p>93a7</p><section>mdo sde</section><text>so| |dge slong dag /nga sngon ma thos pa'i chos rnams la sdug bsngal 'phags pa'i bden pa dengs mngon par shes pas yongs su shes par bya'o zhes tshul bzhin yid la byed</text></item>
<item><p>93b1</p><section>mdo sde</section><text>pa na mig skyes so/ /shes pa dang / rig pa dang / blo dang / rtogs pa skyes so/ /dge slong dag /nga sngon ma thos pa'i chos rnams la sdug bsngal kun 'byung ba'i 'phags pa'i bden pa</text></item>
<item><p>93b2</p><section>mdo sde</section><text>des ngas mngon par shes pas spang bar bya'o zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes so/ /dge slong dag /nga sngon ma</text></item>
<item><p>93b3</p><section>mdo sde</section><text>thos pa'i chos rnams la sdug bsngal 'gog pa 'phags pa'i bden pa de ngas mngon par shes pas mngon sum du bya'o zhes tshul bzhin yid la byed pa na mig skyes so/ /shes pa</text></item>
<item><p>93b4</p><section>mdo sde</section><text>dang | rig pa dang / blo dang / rtog pa skyes so/ /dge slong dag/ /nga sngon ma thos pa'i chos rnams la sdug bsngal 'gog par 'gro ba'i lam 'phags pa'i bden pa de ngas mngon par</text></item>
<item><p>93b5</p><section>mdo sde</section><text>shes pas bsgom par bya'o zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes so/ /dge slong dag /nga sngon ma thos pa'i chos rnams</text></item>
<item><p>93b6</p><section>mdo sde</section><text>la sdug bsngal 'phags pa'i bden pa de ngas mngon par shes pas yongs su shes so zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs</text></item>
<item><p>93b7</p><section>mdo sde</section><text>pa skyes so/ /dge slong dag /nga sngon ma thos pa'i chos rnams la sdug bsngal kun 'byung ba 'phags pa'i bden pa de ngas mngon par shes pas spangs so zhes tshul bzhin yid la byed</text></item>
<item><p>94a1</p><section>mdo sde</section><text>pa na mig skyes so/ /shes pa dang / rig pa dang / blo dang / rtogs bskyes so/ /dge slong dag /nga sngon ma thos pa'i chos rnams la sdug bsngal 'gog</text></item>
<item><p>94a2</p><section>mdo sde</section><text>pa 'phags pa'i bden pa de ngas mngon par shes pas mngon sum du byas so zhes tshul bzhin du yid la byed pa na mig skyes so/ /shes pa dang / rig pa dang / blo dang / rtogs</text></item>
<item><p>94a3</p><section>mdo sde</section><text>pa skyes so/ /dge slong dag /nga sngon ma thos pa'i chos rnams la sdug bsngal 'gog par 'gro ba'i lam 'phags pa'i bden pa des ngas mngon par shes pas bsgoms so zhes</text></item>
<item><p>94a4</p><section>mdo sde</section><text>tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes so/ /dge slong dag /nga ji srid du 'phags pa'i bden pa bzhi po 'di rnams</text></item>
<item><p>94a5</p><section>mdo sde</section><text>de ltar lan gsum bzlas te rnam pa bcu gnyis su bskor ba'i mig ma skyes/ shes pa ma yin/ rig pa ma yin/ blo ma yin/ rtogs pa ma skyes pa de srid du lha dang bcas pa'i</text></item>
<item><p>94a6</p><section>mdo sde</section><text>'jig rten bdud dang / tshangs pa dang bcas/ dge sbyong dang / bram zer bcas pa'i skye dgu dang / lha dang / mir bcas pa 'di las grol ba dang / nges par 'byung ba dang mi ldan pa dang /</text></item>
<item><p>94a7</p><section>mdo sde</section><text>rab tu grol ba dang / phyin ci log dang bral ba'i sems kyis mang du gnas par ma gyur cig /dge slong dag /ngas bla na med pa yang dag par rdzogs pa'i byang chub mngon</text></item>
<item><p>94b1</p><section>mdo sde</section><text>par rdzogs par sangs rgyas so zhes bya bar ma shes so/ /dge slong dag /ngas gang nas 'phags pa'i bden pa bzhi po 'di rnams la de ltar lan gsum du bzlas te rnam pa bcu</text></item>
<item><p>94b2</p><section>mdo sde</section><text>gnyis su bskor ba'i mig skyes shing shes pa dang / rig pa dang / blo dang / rtogs pa skyes pa de nas nga lha dang bcas pa'i 'jig rten bdud dang / tshangs pa dang bcas/ dge sbyong</text></item>
<item><p>94b3</p><section>mdo sde</section><text>dang / bram zer bcas pa'i skyes dgu dang / lha dang / mir bcas pa 'di las grol ba dang / nges par byung ba dang ldan pa dang / rab tu grol ba dang / phyin ci log dang bral ba'i sems kyis</text></item>
<item><p>94b4</p><section>mdo sde</section><text>mang du gnas par gyur cig /dge slong dag /ngas de nas bla na med pa yang dag par rdzogs pa'i byang chub mngon par rdzogs par sangs rgyas so zhes bya bar shes so/ /chos kyi rnam</text></item>
<item><p>94b5</p><section>mdo sde</section><text>grangs de bka' stsal pa na/ tshe dang ldan pa kauN+Di n+ya dang / lha brgyad khri chos rnams la chos kyi mig rdul med cing dri ma dang bral ba skyes so/ /de nas bcom ldan 'das kyis tshe dang</text></item>
<item><p>94b6</p><section>mdo sde</section><text>ldan pa kauN+Di n+ya la bka' stsal pa/ kauN+Di n+ya khyod kyis chos kun shes sam/ bcom ldan 'das/ kun 'tshal lags so/ /kauN+Di n+ya khyod kyis chos kun shes sam/ kun shes sam /</text></item>
<item><p>94b7</p><section>mdo sde</section><text>bde bar gshegs pa/ kun 'tshal lags so/ /kun 'tshal lags so/ /tshe dang ldan pa kauN+Di n+yas chos kun shes pas de'i phyir tshe dang ldan pa kun shes kauN+Di n+ya zhes bla dwags su</text></item>
<item><p>95a1</p><section>mdo sde</section><text>btags so/ /tshe dang ldan pa kauN+Di n+yas chos kun shes so zhes sa bla'i gnod sbyin rnams sgra sgrogs par byed de/ grogs po dag /bcom ldan 'das kyis</text></item>
<item><p>95a2</p><section>mdo sde</section><text>wA ra NA sir drang srong smra ba ri dwags kyi nags su lan gsum du bzlas te rnam pa bcu gnyis su chos kyi 'khor lo chos dang ldan pa dge sbyong dang / bram ze'am/ lha'am/ bdud dam/</text></item>
<item><p>95a3</p><section>mdo sde</section><text>tshangs pa'am/ sus kyang 'jig rten du chos dang mthun par ma bskor ba skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang / mi</text></item>
<item><p>95a4</p><section>mdo sde</section><text>rnams kyi don dang / phan pa dang / bde ba'i phyir bskor bas lha'i rigs mngon par 'phel zhing lha ma yin gyi ris yongs su nyams so zhes dbyangs bsgrags so/ /sa bla'i gnod sbyin</text></item>
<item><p>95a5</p><section>mdo sde</section><text>rnams kyi sgra thos nas nam mkha' la rgyu ba'i gnod sbyin dang / rgyal chen bzhi'i ris dang / sum cu rtsa gsum pa'i lha dang / 'thab bral dang / dga' ldan dang / 'phrul dga'</text></item>
<item><p>95a6</p><section>mdo sde</section><text>dang | gzhan 'phrul dbang byed kyi lha rnams nas skad cig de dang / thang cig de dang / yud tsam de dang / skad cig dang / thang gcig dang / yud tsam de la tshangs pa'i 'jig</text></item>
<item><p>95a7</p><section>mdo sde</section><text>rten gyi bar du sgra grags so/ /tshangs ris kyi lha rnams kyis kyang sgra sgrogs par byed de/ grogs po dag /bcom ldan 'das kyis wA ra NA sir drang srong smra ba'i ri dwags kyi nags su</text></item>
<item><p>95b1</p><section>mdo sde</section><text>lan gsum du bzlas te rnam pa bcu gnyis kyi 'khor lo chos dang ldan pa dge sbyong ngam/ bram ze'am/ lha'am/ bdud dam/ tshangs pa'am/ sus kyang 'jig rten du chos dang / mthun</text></item>
<item><p>95b2</p><section>mdo sde</section><text>par 'ga' tsam yang ma bskor ba/ skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang / mi rnams kyi don dang / phan pa dang / bde ba'i phyir</text></item>
<item><p>95b3</p><section>mdo sde</section><text>bskor bas lha'i ris mngon par 'phel zhing lha ma yin gyi ris yongs su nyams so zhes dbyangs bsgrags so/ /bcom ldan 'das kyis wA ra NA sir drang srong smra ba ri dwags kyi nags su</text></item>
<item><p>95b4</p><section>mdo sde</section><text>lan gsum du bzlas te rnam pa bcu gnyis su chos kyi 'khor lo chos dang ldan pa bskor bas de'i phyir chos kyi rnam grangs 'di la chos kyi 'khor lo bskor ba zhes tshigs bla dwags su</text></item>
<item><p>95b5</p><section>mdo sde</section><text>btags so/ /de nas bcom ldan 'das kyis lan gnyis su yang lnga sde'i dge slong rnams la bka' stsal pa/ dge slong dag /'phags pa'i bden pa bzhi ni 'di dag yin te/ bzhi gang</text></item>
<item><p>95b6</p><section>mdo sde</section><text>zhe na| sdug bsngal 'phags pa'i bden pa dang / sdug bsngal kun 'byung ba dang / sdug bsngal 'gog pa dang / sdug bsngal 'gog par 'gro ba'i lam 'phags pa'i bden pa'o/ /</text></item>
<item><p>95b7</p><section>mdo sde</section><text>sdug bsngal 'phags pa'i bden pa gang zhe na/ skye ba sdug bsngal dang / rga ba sdug bsngal ba dang / na ba sdug bsngal ba dang / 'chi ba sdug bsngal ba dang / sdug pa dang bral ba sdug bsngal</text></item>
<item><p>96a1</p><section>mdo sde</section><text>ba dang / mi sdug pa dang phrad pa sdug bsngal ba dang / gang 'dod pa btsal te ma rnyed pa de'ang sdug bsngal ba dang / mdor na nye bar len pa'i phung po</text></item>
<item><p>96a2</p><section>mdo sde</section><text>lnga sdug bsngal ba ste/ de yongs su shes par bya ba'i phyir 'phags pa'i lam yan lag brgyad pa bsgom par bya'o/ /sdug bsngal kun 'byung ba 'phags pa'i bden pa gang zhe</text></item>
<item><p>96a3</p><section>mdo sde</section><text>na| yang srid pa'i sred pa dga' ba'i 'dod chags dang ldan pa de dang de la mngon par 'dod pa ste/ de spang ba'i phyir 'phags pa'i lam yan lag brgyad pa bsgom par</text></item>
<item><p>96a4</p><section>mdo sde</section><text>bya'o| |sdug bsngal 'gog pa 'phags pa'i ba den pa gang zhe na/ yang srid pa'i sred pa dga' ba'i 'dod chags dang ldan pa de dang / de la mngon par dga' ba gang yin pa</text></item>
<item><p>96a5</p><section>mdo sde</section><text>de nyid ma lus par spangs pa dang / bor ba dang / bsal ba dang / zad pa dang / 'dod chags dang bral ba dang / 'gags pa dang / nye bar zhi ba dang / nub pa ste de mngon</text></item>
<item><p>96a6</p><section>mdo sde</section><text>sum du bya ba'i phyir 'phags pa'i lam yan lag brgyad pa bsgom par bya'o/ /sdug bsngal 'gog par 'gro ba'i lam 'phags pa'i bden pa gang zhe na/ 'phags pa'i</text></item>
<item><p>96a7</p><section>mdo sde</section><text>lam yan lag brgyad pa ste/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag</text></item>
<item><p>96b1</p><section>mdo sde</section><text>pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin te de yang bsgom par bya'o/ /chos kyi rnam grangs 'di bshad pa na tshe dang ldan</text></item>
<item><p>96b2</p><section>mdo sde</section><text>pa kun shes kauN+Di n+ya len pa med par zag pa las sems rnam par grol lo/ /lnga sde'i dge slong lhag ma rnams la ni chos rnams la chos kyi mig rdul med cing dri ma dang bral ba skyes</text></item>
<item><p>96b3</p><section>mdo sde</section><text>so| |de'i tshe 'jig rten na dgra bcom pa gcig dang / gnyis pa ni bcom ldan 'das so/ /de nas bcom ldan 'das kyis yang dge slong lnga sde'i lhag ma rnams la bka' stsal pa/ dge slong</text></item>
<item><p>96b4</p><section>mdo sde</section><text>dag |gzugs ni bdag ma yin no/ /dge slong dag /gal te gzugs bdag yin na gzugs la gnod pa dang / sdug bsngal bar mi 'gyur zhing / gzugs la bdag gi gzugs 'di</text></item>
<item><p>96b5</p><section>mdo sde</section><text>lta bur gyur cig /'di lta bur ma gyur cig snyam na yang 'thob par 'gyur ro/ /dge slong dag /gang gi phyir gzugs bdag ma yin pa de'i phyir gzugs la gnod pa dang / sdug bsngal</text></item>
<item><p>96b6</p><section>mdo sde</section><text>bar 'gyur zhing gzugs la bdag gi gzugs 'di lta bu 'gyur cig /'di lta bur ma gyur cig snyam pa yang 'thob par mi 'gyur ro/ /dge slong dag /tshor ba dang / 'du shes dang /</text></item>
<item><p>96b7</p><section>mdo sde</section><text>'du byed dang / rnam par shes pa ni bdag ma yin no/ /dge slong dag /gal te rnam par shes pa bdag yin na rnam par shes pa la gnod pa dang / sdug bsngal bar mi 'gyur zhing</text></item>
<item><p>97a1</p><section>mdo sde</section><text>rnam par shes pa la bdag gi rnam par shes pa 'di lta bur gyur cig /'di lta bur ma gyur cig snyam na yang 'thob par 'gyur ro/ /dge slong dag /gang</text></item>
<item><p>97a2</p><section>mdo sde</section><text>gi phyir rnam par shes pa bdag ma yin pa de'i phyir rnam par shes pa la gnod pa dang / sdug bsngal bar 'gyur zhing rnam par shes pa la bdag gi rnam par shes pa 'di lta bur</text></item>
<item><p>97a3</p><section>mdo sde</section><text>gyur cig /'di lta bur ma gyur cig snyam na yang 'thob par mi 'gyur ro/ /dge slong dag /ji snyam du sems/ gzugs rtag gam/ mi rtag /btsun pa/ mi rtag lags so/ /mi rtag pa</text></item>
<item><p>97a4</p><section>mdo sde</section><text>gang yin pa de sdug bsngal yin nam/ sdug bsngal ma yin/ btsun pa/ sdug bsngal ba lags so/ /mi rtag pa sdug bsngal ba rnam par 'gyur ba'i chos can gang yin pa de la cig</text></item>
<item><p>97a5</p><section>mdo sde</section><text>'phags pa nyan thos thos pa dang ldan pa de la 'di ni bdag go /bdag ni 'di yin no/ /'di ni bdag gi bdag go zhes bdag tu khas len tam/ btsun pa/ ma lags so/ /dge slong</text></item>
<item><p>97a6</p><section>mdo sde</section><text>dag |ji snyam du sems/ tshor ba dang / 'du shes dang / 'du byed dang / rnam par shes pa rtag gam mi rtag /btsun pa/ mi rtag lags so/ /mi rtag pa gang yin pa de sdug</text></item>
<item><p>97a7</p><section>mdo sde</section><text>bsngal yin nam/ sdug bsngal ma yin/ btsun pa/ sdug bsngal lags so/ /mi rtag pa sdug bsngal ba rnam par 'gyur ba'i chos can gang yin pa de la gcig 'phags pa</text></item>
<item><p>97b1</p><section>mdo sde</section><text>nyan thos thos pa dang ldan pa 'di ni bdag go /bdag ni 'di yin no/ /'di ni bdag gi bdag go zhes bdag tu khas len tam/ btsun pa/ ma lags so/ /dge slong dag /de</text></item>
<item><p>97b2</p><section>mdo sde</section><text>lta bas na gzugs gang yin pa de ci yang rung ba 'das pa'am/ ma 'ongs pa'am/ da ltar byung ba'am/ nang gi'am| phyi'i'am/ rags pa'am/ phra ba'am/ ngan pa'am/ gya nom</text></item>
<item><p>97b3</p><section>mdo sde</section><text>pa'am/ gang dag thag ring ba'am/ gang dag thag nye ba de dag thams cad ni bdag ma yin/ bdag ni de ma yin/ de ni bdag gi bdag ma yin no zhes ji lta ba bzhin du yang dag</text></item>
<item><p>97b4</p><section>mdo sde</section><text>ba'i shes rab kyis blta bar bya'o/ /dge slong dag /de lta bas na tshor ba dang / 'du shes dang / 'du byed dang / rnam par shes pa ji snyed pa gang ci'ang rung ba 'das pa'am/ ma</text></item>
<item><p>97b5</p><section>mdo sde</section><text>'ongs pa'am/ da ltar byung ba'am/ nang gi'am/ phyi'i'am/ rags pa'am/ phra ba'am/ ngan pa'am/ gya nom pa'am/ gang dag thag ring ba'am/ gang dag thag nye ba de</text></item>
<item><p>97b6</p><section>mdo sde</section><text>dag thams cad ni bdag ma yin/ bdag ni de ma yin/ de ni bdag gi bdag ma yin no zhes ji lta ba de bzhin du yang dag pa'i shes rab kyis blta bar bya'o/ /dge slong dag /'di</text></item>
<item><p>97b7</p><section>mdo sde</section><text>ltar 'phags pa nyan thos thos pa dang ldan pa ni nye bar len pa'i phung po lnga po 'di bdag ma yin/ bdag gi ma yin par lta ste/ de de ltar lta ba na/ 'jig rten ci'ang len pa med</text></item>
<item><p>98a1</p><section>mdo sde</section><text>do| |len pa med pa na yongs su gdung ba med do/ /yongs su gdung ba med na bdag nyid yongs su mya ngan las 'das pa ste bdag gi skye ba zad do/ /</text></item>
<item><p>98a2</p><section>mdo sde</section><text>tshangs par spyod pa la bsten to/ /bya ba byas so/ /srid pa 'di las gzhan mi shes so zhes bya bar 'gyur ro/ /chos kyi rnam grangs 'di bshad pa na lnga sde'i dge slong lhag ma</text></item>
<item><p>98a3</p><section>mdo sde</section><text>rnams kyis len pa med par zag pa las sems rnam par grol lo/ /de'i tshe dgra bcom pa lnga dang / drug pa ni bcom ldan 'das so/ /de nas bcom ldan 'das wA ra NA si'i 'bab</text></item>
<item><p>98a4</p><section>mdo sde</section><text>chu gnod pa can gyi 'gram na bzhugs so/ /de'i tshe wA ra NA si na rigs kyi gtso bo zhes bya ba'i bu grags pa zhes bya ba zhig gnas te/ de nyi ma re re zhing bud med kyis byas pa'i rol</text></item>
<item><p>98a5</p><section>mdo sde</section><text>mos rtse bar byed/ dga' mgur spyod par byed pas lus snyoms/ lus dub/ lus rgud pas myur du gnyid log par gyur to/ /bud med de rnams kyang lus snyoms/ lus dub /</text></item>
<item><p>98a6</p><section>mdo sde</section><text>lus rgud pas gnyid log par gyur to/ /rigs kyi gtso bo'i bu grags pa mtshan mo gnyid sad pa na bud med de dag thams cad brdol zhing sgron mor byung la skra zhig /lag pa brkyang</text></item>
<item><p>98a7</p><section>mdo sde</section><text>ste byung rgyal du bla ba mthong ngo / /mthong nas kyang de dag gi chung ma la dur khrod kyi 'du shes skyes par gyur to/ /de nas rigs kyi gtso bo'i bu grags pa mal chen po la babs te/ rin</text></item>
<item><p>98b1</p><section>mdo sde</section><text>po che'i lha ma brgya stong ri ba zung gcig gyon nas nyal khang gi sgo ga na ba der song ste phyin nas/ grogs po/ bdag ni gtses so/ /grogs po/ bdag ni nyams so zhes skad ngan phyung ba dang /</text></item>
<item><p>98b2</p><section>mdo sde</section><text>de'i sgo mi ma yin pa rnams kyis phye nas skad kyang mi grag par byas so/ /de nas rigs kyi gtso bo'i bu grags pa khyim gang na ba der song ste phyin nas/ grogs po/ bdag ni gtses so/</text></item>
<item><p>98b3</p><section>mdo sde</section><text>grogs po/ bdag ni nyams so zhes skad ngan pa byung ba dang / de'i sgo mi ma yin pa rnams kyis phye nas skad kyang mi grag par byas so/ /de nas rigs kyi gtso bo'i bu grags pa grong khyer</text></item>
<item><p>98b4</p><section>mdo sde</section><text>gyi sgo gang na ba der song ste phyin nas/ grogs po/ bdag ni gtses so/ /grogs po/ bdag ni nyams so zhes skad ngan pa phyung ba dang / de'i sgo mi ma yin pa rnams kyis phye nas skad kyang</text></item>
<item><p>98b5</p><section>mdo sde</section><text>mi grag par byas so/ /de nas rigs kyi gtso bo'i bu grags pa 'bab chu gnod pa can de gang na ba der song ba na/ de'i tshe bcom ldan 'das 'bab chu gnod pa can gyi 'gram na gtsug</text></item>
<item><p>98b6</p><section>mdo sde</section><text>lag khang gi phyi rol bla gab med pa na rigs kyi gtso bo'i bu grags pa 'ong ba la yang dang / yang du bzhengs shing 'chag pas 'chag go /rigs kyi gtso bo'i bu grags pas bcom ldan</text></item>
<item><p>98b7</p><section>mdo sde</section><text>'das 'bab chu gnod pa can gyi 'gram na 'chag pa rgyang ring po nas mthong ngo / /mthong nas kyang / dge sbyong / bdag ni gtses so/ /dge sbyong / bdag ni nyams so zhes skad ngan phyung</text></item>
<item><p>99a1</p><section>mdo sde</section><text>ngo| |de nas bcom ldan 'das kyis rigs kyi gtso bo'i bu grags pa la 'di skad ces bka' stsal to/ /gzhon nu/ tshur shog /gnas 'di ni khyod la 'tshe ba med pa</text></item>
<item><p>99a2</p><section>mdo sde</section><text>yin| 'di ni nyams pa med pa yin no/ /de nas rigs kyi gtso bo'i bu grags pa rin po che'i lham brgya stong ri bzung gcig po 'bab chu gnod pa can gyi 'gram du phud nas 'bab</text></item>
<item><p>99a3</p><section>mdo sde</section><text>chu gnod pa can brgal te bcom ldan 'das gang na ba der song ste phyin nas/ bcom ldan 'das kyi zhabs gnyis la mgo bos phyag byas te phyogs gcig tu 'dug go /de nas bcom</text></item>
<item><p>99a4</p><section>mdo sde</section><text>ldan 'das kyis rigs kyi gtso bo'i bu grags pa khrid de nyid kyi gtsug lag khang gang na ba der gshegs nas byon pa dang / gdan bshams pa nyid la bzhugs so/ /bzhugs nas</text></item>
<item><p>99a5</p><section>mdo sde</section><text>bcom ldan 'das kyis rigs kyi gtso bo'i bu grags pa la chos dang ldan pa'i gtam gyis yang dag par bstan/ yang dag par 'dzin du bcug /yang dag par gzengs bstod/</text></item>
<item><p>99a6</p><section>mdo sde</section><text>yang dag par rab tu dga' bar mdzad do/ /sangs rgyas bcom ldan 'das rnams kyi thog ma'i dus su chos kyi gtam gleng ba gang yin pa 'di lta ste/ sbyin pa'i gtam dang / tshul khrims</text></item>
<item><p>99a7</p><section>mdo sde</section><text>kyi gtam dang / mtho ris kyi gtam dang / 'dod pa rnams la mnog chung zhing nyes dmigs dang / kun nas nyon mongs pa dang / rnam par byang ba dang / nges par byung ba dang / rab</text></item>
<item><p>99b1</p><section>mdo sde</section><text>tu dben pa'i rjes su bsgrags pa dang / rnam par byang ba'i phyogs kyi chos rnams rgya cher bshad do/ /gang gi tshe de bcom ldan 'das kyis dga' ba'i sems dang / dge ba'i sems dang /</text></item>
<item><p>99b2</p><section>mdo sde</section><text>mgu ba'i sems dang / sgrib pa dang bral ba'i sems dang / skal ba dang ldan pa dang / yang dag phul gyi chos bshad na shes par nus par gzigs pa de'i tshe sangs rgyas bcom ldan</text></item>
<item><p>99b3</p><section>mdo sde</section><text>'das rnams kyis yang dag phul gyi chos bshad pa gang yin pa/ 'di lta ste/ 'phags pa'i bden pa bzhi po sdug bsngal ba dang / kun 'byung ba dang / 'gog pa dang / lam ste rgya</text></item>
<item><p>99b4</p><section>mdo sde</section><text>cher bshad do/ /dper na/ gos gtsang ma nag nog med pa tshon rtsi 'os pa'i nang du bcug na tshon rtsi legs par 'jen du btubs pa de bzhin du rigs kyi gtso bo'i bu grags pa</text></item>
<item><p>99b5</p><section>mdo sde</section><text>stan de nyid la 'dug bzhin du 'phags pa'i bden pa bzhi po/ 'di lta ste/ sdug bsngal ba dang / kun 'byung ba dang / 'gog pa dang / lam rtogs so/ /de nas rigs kyi gtso bo'i bu</text></item>
<item><p>99b6</p><section>mdo sde</section><text>grags pa chos mthong ba dang / chos thob pa dang / chos rig pa dang / chos kyi gting slebs pa dang / som nyi las rgal ba dang / the tshom las rgal ba dang / gzhan gyi dring mi 'jog</text></item>
<item><p>99b7</p><section>mdo sde</section><text>pa dang / gzhan gyis mi bkri ba dang / ston pas bstan pa'i chos rnams la mi 'jigs pa thob nas stan las langs te bla gos phrag pa gcig tu gzar nas bcom ldan 'das gang na</text></item>
<item><p>100a1</p><section>mdo sde</section><text>ba der logs su thal mo sbyar ba btud de bcom ldan 'das la 'di skad ces gsol to/ /btsun pa/ bdag ni 'phags so/ /mngon par 'phags so/ /</text></item>
<item><p>100a2</p><section>mdo sde</section><text>bdag bcom ldan 'das dang / chos dang / dge 'dun la skyabs su mchis lags kyi/ bdag dge bsnyen du gzung du gsol/ deng slan chad ji srid 'tsho'i bar du srog dang yang</text></item>
<item><p>100a3</p><section>mdo sde</section><text>bsdos te skyabs su mchi bar mngon par dad lags so/ /bran mo zhig de nyid kyi mtshan mo gnyid log pa las sad na/ gzhon nu grags pa mal chen po na mi snang bar mthong ngo / /</text></item>
<item><p>100a4</p><section>mdo sde</section><text>mthong nas kyang khyim bdag rigs kyi gtso bo gang na ba der song ste phyin nas khyim bdag rigs kyi gtso bo la 'di skad ces gsol to/ /jo bo/ mkhyen par mdzod cig /gzhon nu</text></item>
<item><p>100a5</p><section>mdo sde</section><text>grags pa ni rang gi mal chen po na mi gda' lags so/ /de nas khyim bdag rigs kyi gtso bo 'di snyam du sems te/ gzhon nu nor gyi phyir chom rkun nam/ g.yon can rnams</text></item>
<item><p>100a6</p><section>mdo sde</section><text>kyis phyi rol tu khrid par ma gyur grang snyam du sems shing phyogs bzhir pho nya rta pa dag bkye nas rang nyid mi lag na sgron ma thogs pa rnams dang lhan cig tu 'bab chu gnod pa</text></item>
<item><p>100a7</p><section>mdo sde</section><text>can gang na ba de logs su song ba dang / khyim bdag rigs kyi gtso bos 'bab chu gnod pa can gyi 'gram na rin po che'i lham brgya stong ri bzung gcig phud pa mthong ngo / /mthong</text></item>
<item><p>100b1</p><section>mdo sde</section><text>nas kyang de 'di snyam du sems te/ gzhon nu ni nor gyi phyir chom rkun nam/ g.yon can rnams kyis phyi rol tu khrid kyi/ 'di ltar 'bab chu gnod pa can gyi 'gram na rin po che'i lham</text></item>
<item><p>100b2</p><section>mdo sde</section><text>brgya stong ri ba zung gcig phud pa las na gzhon nu 'bab chu gnod pa can gyi ngogs 'di nyid las brgal bar ma gyur grang / 'di ltar 'bab chu gnod pa can gyi 'gram na rin po che'i</text></item>
<item><p>100b3</p><section>mdo sde</section><text>lham brgya stong ri bzung gcig bor ro snyam du bsams nas 'bab chu gnod pa can gyi ngogs de nyid las brgal te bcom ldan 'das gang na ba der song ngo / /bcom ldan 'das kyis</text></item>
<item><p>100b4</p><section>mdo sde</section><text>khyim bdag rigs kyi gtso bo rgyang ring po nas gzigs so/ /gzigs nas kyang 'di snyam du dgongs te ci nas kyang ngas rdzu 'phrul mngon par 'du bya ba ji lta bu mngon par 'du byas pas khyim bdag rigs kyi gtso bos</text></item>
<item><p>100b5</p><section>mdo sde</section><text>gzhon nu grags pa stan 'di nyid la 'dug bzhin du mi mthong ba de lta bu zhig bya'o snyam nas/ de nas bcom ldan 'das kyis rdzu 'phrul mngon par 'du bya ba ji lta bu mngon par 'du mdzad</text></item>
<item><p>100b6</p><section>mdo sde</section><text>pas khyim bdag rigs kyi gtso bos gzhon nu grags pa stan de nyid la 'dug bzhin du mi mthong ba de lta bu mdzad do/ /de nas khyim bdag rigs kyi gtso bo bcom ldan 'das gang na ba der</text></item>
<item><p>100b7</p><section>mdo sde</section><text>song ste phyin nas bcom ldan 'das la 'di skad ces gsol to/ /bcom ldan 'das/ cig gzhon nu grags pa gzigs sam/ khyim bdag de'i phyir 'dug cig dang / stan 'di kho na la</text></item>
<item><p>101a1</p><section>mdo sde</section><text>gzhon nu grags pa mthong bar 'gyur ba'i gnas gang yin pa de yod do/ /de nas khyim bdag rigs kyi gtso bo 'di snyam du sems te/ gdon mi</text></item>
<item><p>101a2</p><section>mdo sde</section><text>za bar bcom ldan 'das kyis gzhon nu grags pa gzigs par gyur te 'di ltar bcom ldan 'das 'di skad ces khyim bdag de'i phyir 'dug cig dang / stan 'di kho na la gzhon</text></item>
<item><p>101a3</p><section>mdo sde</section><text>nu grags pa 'dug pa mthong bar 'gyur ba'i gnas gang yin pa de yod do zhes bka' stsal to snyam du rig nas dga' ba dang / mgu ba dang / mchog tu dga' ba dang / dga' ba</text></item>
<item><p>101a4</p><section>mdo sde</section><text>rgya chen po dang / yid bde ba skyes nas bcom ldan 'das kyi zhabs gnyis la mgo bos phyag byas te phyogs gcig tu 'dug go /phyogs gcig tu 'dug pa dang / khyim</text></item>
<item><p>101a5</p><section>mdo sde</section><text>bdag rigs kyi gtso bo la bcom ldan 'das kyis chos dang ldan pa'i gtam gyis yang dag par bstan pa la sogs pa ni snga ma bzhin no/ /chos kyi rnam grangs 'di bshad pa</text></item>
<item><p>101a6</p><section>mdo sde</section><text>na khyim bdag rigs kyi gtso bo chos rnams la chos kyi mig rdul med cing dri ma dang bral ba skyes so/ /tshe dang ldan pa grags pa yang rgyan thams cad kyis brgyan bzhin du lan</text></item>
<item><p>101a7</p><section>mdo sde</section><text>pa med par zag pa rnams las sems rnam par grol bar gyur to/ /de nas bcom ldan 'das kyis rdzu 'phrul mngon par 'du mdzad pa de slar brtul nas de'i tshe tshigs su</text></item>
<item><p>101b1</p><section>mdo sde</section><text>bcad pas bka' stsal pa/ rgyan gyis brgyan bzhin du ni chos spyad de/ /dul zhing yang dag sdom pa tshangs spyod la/ /'byung po kun la chad pa spangs pa ni/ /de ni bram ze dge sbyong</text></item>
<item><p>101b2</p><section>mdo sde</section><text>dge slong yin/ /de'i tshe 'jig rten na dgra bcom pa drug dang / bdun pa ni bcom ldan 'das so/ /khyim bdag rigs kyi gtso bos gzhon nu grags pa bstan de nyid la 'dug pa mthong ngo //</text></item>
<item><p>101b3</p><section>mdo sde</section><text>mthong nas kyang gzhon nu grags pa la 'di skad ces smras so/ /gzhon nu tshur shog /khyod kyi ma lus ngal zhing lus dub pas smre sngags 'don gyi khyim du 'dong / de nas bcom ldan 'das</text></item>
<item><p>101b4</p><section>mdo sde</section><text>kyis khyim bdag rigs kyi gtso bo la 'di skad ces bka' stsal to/ /khyim bdag ji snyam du sems/ gang gis mi slob pa'i shes pa dang / mi slob pa'i lta bas 'phags pa'i bden ba bzhi</text></item>
<item><p>101b5</p><section>mdo sde</section><text>po| 'di lta ste/ sdug bsngal dang / kun 'byung dang / 'gog pa dang / lam mngon par rtogs pa de ji ga khyim pa khyim na gnas pa'am/ gsog 'jog gi longs spyod kyis 'dod pa la</text></item>
<item><p>101b6</p><section>mdo sde</section><text>longs spyod par 'gyur ram/ btsun pa/ ma lags so/ /khyim bdag /ji ltar khyod kyis slob pa'i shes pa dang / slob pa'i lta bas 'phags pa'i bden pa bzhi po/ 'di lta ste/ sdug</text></item>
<item><p>101b7</p><section>mdo sde</section><text>bsngal dang / kun 'byung dang / 'gog pa dang / lam mngon par rtogs pa de bzhin du gzhon nu grags pas mi slob pa'i ye shes dang / mi slob pa'i lta bas 'phags pa'i bden</text></item>
<item><p>102a1</p><section>mdo sde</section><text>pa bzhi po/ 'di lta ste/ sdug bsngal dang / kun 'byung dang / 'gog pa dang / lam mngon par rtogs so/ /btsun pa/ gzhon nu grags pas gang gis na mi slob</text></item>
<item><p>102a2</p><section>mdo sde</section><text>pa'i shes pa dang / mi slob pa'i lta bas 'phags pa'i bden pa bzhi po/ 'di lta ste/ sdug bsngal dang / kun 'byung dang / 'gog pa dang / lam mngon par rtogs pa ni rnyed pa</text></item>
<item><p>102a3</p><section>mdo sde</section><text>legs par rnyed lags so/ /bcom ldan 'das/ slad bzhin du 'brang ba'i dge sbyong grags pa dang / thugs brtse ba nye bar bzung ste rigs kyi gtso bo gang na bder gshegs na</text></item>
<item><p>102a4</p><section>mdo sde</section><text>legs so/ /bcom ldan 'das kyis khyim bdag rigs kyi gtso bo la cang mi gsungs pas gnang ngo / /de nas khyim bdag rigs kyi gtso bos bcom ldan 'das cang mi gsung</text></item>
<item><p>102a5</p><section>mdo sde</section><text>bas gnang bar rig nas bcom ldan 'das kyi zhabs gnyis la mgo bos phyag byas te/ bcom ldan 'das kyi spyan snga nas song ngo / /de nas bcom ldan 'das de nyid gyi mtshan</text></item>
<item><p>102a6</p><section>mdo sde</section><text>'das nas snga dro na bza' sham thabs man pas/ ldang bzed dang / chos gos bsnams te phyi bzhin 'brang ba'i dge sbyong tshe dang ldan pa grags pa dang / khyim bdag rigs kyi</text></item>
<item><p>102a7</p><section>mdo sde</section><text>gtso bo'i khyim gang na ba der gshegs so/ /de'i tshe tshe dang ldan pa grags pa'i ma dang / chung ma gnyis bcom ldan 'das la yang dang / yang du bsu ba'i phyir bar sgo na sdod do/ /</text></item>
<item><p>102b1</p><section>mdo sde</section><text>tshe dang ldan pa grags pa'i ma dang / chud ma gnyis kyis bcom ldan 'das rgyang ring po nas mthong ngo / /mthong nas kyang bcom ldan 'das kyi phyir gdan bshams nas 'di skad ces</text></item>
<item><p>102b2</p><section>mdo sde</section><text>gsol to/ /bcom ldan 'das/ tshur spyon/ bcom ldan 'das/ byon pa legs so/ /bcom ldan 'das/ gdan bshams pa nyid la bzhugs su gsol zhes gsol nas bcom ldan</text></item>
<item><p>102b3</p><section>mdo sde</section><text>'das gdan bshams pa nyid la bzhugs so/ /de nas tshe dang ldan pa grags pa'i ma dang / chung ma gnyis kyis bcom ldan 'das kyi zhabs gnyis la mgo bos phyag byas nas phyogs</text></item>
<item><p>102b4</p><section>mdo sde</section><text>gcig tu 'khod do/ /phyogs gcig tu 'khod nas/ bcom ldan 'das kyis tshe dang ldan pa grags pa'i ma dang / chung ma gnyis la chos dang ldan pa'i gtam gyis yang dag par bstan</text></item>
<item><p>102b5</p><section>mdo sde</section><text>yang dag par 'dzin du bcug /yang dag par gzengs bstod/ yang dag par rab tu dga' bar mdzad de/ sangs rgyas bcom ldan 'das rnams kyi thog ma'i dus su chos kyi gtam</text></item>
<item><p>102b6</p><section>mdo sde</section><text>gleng ba gang yin pa/ 'di lta ste/ sbyin pa'i gtam dang / tshul khrims kyi gtam dang / mtho ris kyi gtam dang / 'dod pa rnams la mnog chung zhing nyes dmigs dang / kun nas nyon</text></item>
<item><p>102b7</p><section>mdo sde</section><text>mongs pa dang / rnam par byang ba dang / nges par 'byung ba dang / rab tu dben pa'i rjes su bsngags pa dang / rnam par byang ba'i phyogs kyi chos rnams rgya cher bshad do/ /gang gi</text></item>
<item><p>103a1</p><section>mdo sde</section><text>tshe de gnyis bcom ldan 'das kyis dga' ba'i sems dang / mgu ba'i sems dang / sgrib pa dang bral ba'i sems dang / skal ba dang ldan pa dang /</text></item>
<item><p>103a2</p><section>mdo sde</section><text>yang dag phul gyi chos bshad na shes par nus par gzigs pa de'i tshe sangs rgyas bcom ldan 'das rnams kyi yang dag phul gyi chos bshad pa gang yin pa/ 'di lta ste/ 'phags</text></item>
<item><p>103a3</p><section>mdo sde</section><text>pa'i bden pa bzhi po sdug bsngal ba dang / kun 'byung dang / 'gog pa dang / lam rgya cher bshad do/ /dper na/ gos gtsang ma nag nog med pa tshon rtsi 'os pa'i nang du bcug na tshon</text></item>
<item><p>103a4</p><section>mdo sde</section><text>rtsi legs par 'jen du btub pa de bzhin du tshe dang ldan pa grags pa'i ma dang / chung ma gnyis kyis stan de nyid la 'khod bzhin du 'phags pa'i bden pa bzhi po/ 'di lta ste/ sdug</text></item>
<item><p>103a5</p><section>mdo sde</section><text>bsngal dang / kun 'byung dang / 'gog pa dang / lam mngon par rtogs so/ /de nas tshe dang ldan pa grags pa'i ma dang / chung ma gnyis kyis chos mthong ba dang / chos thob pa dang /</text></item>
<item><p>103a6</p><section>mdo sde</section><text>chos rig pa dang / chos kyi gting slebs pa dang / som nyi las rgal ba dang / the tshom las rgal ba dang / gzhan gyi dring mi 'jog pa dang / gzhan gyis mi bkri ba dang / ston pas</text></item>
<item><p>103a7</p><section>mdo sde</section><text>bstan pa'i chos rnams la mi 'jigs pa thob nas stan las langs te/ bcom ldan 'das gang na ba der logs su thal mo sbyar ba btud nas bcom ldan 'das la 'di skad</text></item>
<item><p>103b1</p><section>mdo sde</section><text>ces gsol to/ /btsun pa/ bdag cag ni 'phags so/ /bdag cag ni mngon par 'phags lags te/ bcom ldan 'das dang / chos dang / dge slong gi dge 'dun la skyabs su mchi</text></item>
<item><p>103b2</p><section>mdo sde</section><text>lags kyi dge bsnyen du gzung du gsol/ deng slan chad ji srid 'tsho'i bar du srog dang yang bsngos te skyabs su mchi bar mngon par dad lags so/ /btsun pa/ de'i slad du 'dir</text></item>
<item><p>103b3</p><section>mdo sde</section><text>zhal zas kyi mdzad pa mdzad du gsol/ bcom ldan 'das kyis tshe dang ldan pa grags pa'i ma dang / chung ma gnyis la cang mi gsung bas gnang ngo / /de nas tshe dang ldan pa grags</text></item>
<item><p>103b4</p><section>mdo sde</section><text>pa'i ma dang / chung ma gnyis kyis bcom ldan 'das cang mi gsung bas gnang bar rig nas bcom ldan 'das gdan la bde bar bzhugs pa dang / gtsang zhing bsod pa'i bza' ba</text></item>
<item><p>103b5</p><section>mdo sde</section><text>dang / bca' ba dag rang gi lag nas stobs shing tshim par byed de/ rnam grangs du mar gtsang zhing bsod pa'i bza' ba dang / bca' ba dag rang gi lag nas bstabs shing tshim</text></item>
<item><p>103b6</p><section>mdo sde</section><text>par byas nas/ bcom ldan 'das kyis gsol zin cing phyag bcabs te lhung bzed gyu bar rig nas stan ches dma' ba zhig blangs te/ bcom ldan 'das kyi spyan sngar chos nyan pa'i</text></item>
<item><p>103b7</p><section>mdo sde</section><text>phyir 'khod do/ /de nas bcom ldan 'das kyis tshe dang ldan pa grags pa'i ma dang / chung ma gnyis la chos dang ldan pa'i gtam gyis yang dag par ston/ yang dag par 'dzin du</text></item>
<item><p>104a1</p><section>mdo sde</section><text>'jug par mdzad/ yang dag par gzengs bstod par mdzad/ yang dag par rab tu dga' bar mdzad de/ rnam grangs du mar chos dang ldan pa'i</text></item>
<item><p>104a2</p><section>mdo sde</section><text>gtam gyis yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad nas gdan las bzhengs te gshegs</text></item>
<item><p>104a3</p><section>mdo sde</section><text>so| |wA ra NA si na khyim bdag rigs kyi gtso bo'i bu gnyis pa dang / gsum pa dang / bzhi ba dang / lnga pa gang po dang / dri med dang / ba lang bdag dang / lag bzang ste/ rigs</text></item>
<item><p>104a4</p><section>mdo sde</section><text>kyi gtso bo'i bu dag gis rigs kyi gtso bo'i bu grags ba skra dang / kha sbu bregs te gos dur smrig bgos nas dad pa yang dag pa kho nas khyim nas khyim med par rab tu byung ngo zhes thos</text></item>
<item><p>104a5</p><section>mdo sde</section><text>so| |thos nas kyang de dag 'di snyam du sems te/ kye ma'o sangs rgyas ni mchog ma yin pa ma yin zhing chos bstan pa'ang mchog ma yin pa ma yin te/ gang gi phyir da ltar gyi rigs kyi gtso</text></item>
<item><p>104a6</p><section>mdo sde</section><text>po'i bu grags pa re zhig shin tu gzhon pa/ shin tu bde ba 'dod pa'ang skra dang / kha sbu bregs te gos dur smrig bgos nas dad pa yang dag pa kho nas khyim nas khyim med par</text></item>
<item><p>104a7</p><section>mdo sde</section><text>rab tu byung gi /ma la/ bdag cag gis kyang skra dang / kha sbu bregs te gos dur smrig bgos nas/ dad pa yang dag pa kho nas khyim nas khyim med par rab tu byung bar bya'o snyam mo/ /</text></item>
<item><p>104b1</p><section>mdo sde</section><text>de nas rigs kyi gtso bo'i bu gnyis pa dang / gsum pa dang / bzhi pa dang / lnga pa gang po dang / dri med dang / ba lang bdag dang / lag bzang ste/ rigs kyi gtso bo'i bu rnams wA ra NA</text></item>
<item><p>104b2</p><section>mdo sde</section><text>si nas byung nas bcom ldan 'das gang na ba der dong ste lhags nas/ bcom ldan 'das kyi zhabs gnyis la mgo bos phyag byas te phyogs gcig tu 'khod do/ /phyogs gcig tu</text></item>
<item><p>104b3</p><section>mdo sde</section><text>'khod nas rigs kyi gtso bo'i bu gnyis pa dang / gsum pa dang / bzhi pa dang / lnga pa gang po dang / dri ma med dang / ba lang bdag dang / lag bzang ste/ rigs kyi gtso bo'i bu</text></item>
<item><p>104b4</p><section>mdo sde</section><text>rnams kyis bcom ldan 'das la 'di skad ces gsol to/ /btsun pa/ legs par gsungs pa'i chos 'dul ba la bdag cag rab tu 'byung ba dang / bsnyen par rdzogs par dge</text></item>
<item><p>104b5</p><section>mdo sde</section><text>slong gi dngos po gnang na/ bdag cag bcom ldan 'das kyi spyan sngar tshangs par spyod pa spyad par bgyi'o/ /tshe dang ldan pa de dag gis legs par gsungs pa'i chos 'dul ba</text></item>
<item><p>104b6</p><section>mdo sde</section><text>la rab tu byung ba dang / bsnyen par rdzogs par dge slong gi dngos po thob ste/ de ltar rab tu byung nas tshe dang ldan pa de dag gcig bu dben pa bag yod pa/ rtun pa dang ldan pa bdag</text></item>
<item><p>104b7</p><section>mdo sde</section><text>nyid gtod par gnas so/ /gcig pu dben pa bag yod pa/ rtun pa dang ldan pa bdag nyid gdod par gnas pa na gang gi phyir rigs kyi bu de dag skra dang / kha sbu bregs te gos dur</text></item>
<item><p>105a1</p><section>mdo sde</section><text>smrig bgos nas dad pa yang dag pa kho nas khyim nas khyim med par rab tu byung bar byed pa/ tshangs par spyod pa'i mtha' bla na med pa tshe 'di nyid la rang</text></item>
<item><p>105a2</p><section>mdo sde</section><text>gi mngon par shes pas mngon sum du byas te bsgrubs nas bdag cag gi skye ba zad do/ /tshangs par spyod pa bsten to/ /bya ba byas so/ /srid pa 'di las gzhan mi shes so zhes go bar</text></item>
<item><p>105a3</p><section>mdo sde</section><text>byed cing tshe dang ldan pa de dag sems shin tu rnam par grol ba kun shes pa dang ldan pa'i dgra bcom par gyur to/ /de'i tshe 'jig rten na dgra bcom pa bcu dang / bcu gcig pa ni</text></item>
<item><p>105a4</p><section>mdo sde</section><text>bcom ldan 'das so/ /wA ra NA si na grong mi gtso bo gtso bo rnams kyi khye'u lnga bcus rigs kyi gtso bo'i bu dang bo dang / gnyis pa dang / gsum pa dang / bzhi pa dang / lnga pa ste grags</text></item>
<item><p>105a5</p><section>mdo sde</section><text>pa dang / gang po dang / dri med dang / ba lang bdag dang / lag bzang ste rigs kyi gtso bo'i bu rnams skra dang / kha sbu bregs te gos dur smrig bgos nas dad pa yang dag par kho nas khyim</text></item>
<item><p>105a6</p><section>mdo sde</section><text>nas khyim med par rab tu byung ngo zhes thos so/ /thos nas kyang de dag 'di snyam du sems te/ kye ma sangs rgyas ni mchog ma yin pa ma yin zhing / chos bstan pa'ang mchog ma yin pa ma</text></item>
<item><p>105a7</p><section>mdo sde</section><text>yin te/ gang gi phyir da ltar rigs kyi gtso bo'i bu dang po dang / gnyis pa dang / gsum pa dang / bzhi pa dang / lnga pa ste grags pa dang / gang po dang / dri med dang / ba lang bdag</text></item>
<item><p>105b1</p><section>mdo sde</section><text>dang | lag bzang ste rigs kyi gtso bo'i bu rnams ni re zhig shin tu gzhon pa/ shin tu bde ba 'dod pa'ang skra dang / kha sbu bregs te gos ngur smrig bgos nas dad pa yang dag pa kho nas khyim</text></item>
<item><p>105b2</p><section>mdo sde</section><text>nas khyim med par rab tu byung gi /ma la/ bdag cag kyang skra dang / kha spu bregs nas gos ngur smrig bgos nas dad pa yang dag pa kho nas khyim nas khyim med par rab tu 'byung ngo snyam mo/ /de nas</text></item>
<item><p>105b3</p><section>mdo sde</section><text>grong khyer gyi gtso bo rnams kyi khye'u lnga bcu po dag wA ra NA si nas byung nas bcom ldan 'das gang na ba der song ste lhags pa dang / bcom ldan 'das kyi zhabs la mgo bos phyag byas te/</text></item>
<item><p>105b4</p><section>mdo sde</section><text>phyogs gcig tu 'khod do/ /phyogs gcig tu 'khod nas grong mi'i gtso bo'i khye'u lnga bcu po dag gis bcom ldan 'das la 'di skad ces gsol to/ /btsun pa/ bdag cag legs</text></item>
<item><p>105b5</p><section>mdo sde</section><text>par gsungs pa'i chos 'dul ba la rab tu byung ba dang / bsnyen par rdzogs pa dge slong gi dngos po gnang na bdag cag bcom ldan 'das kyi spyan sngar tshangs par spyod pa spyad par</text></item>
<item><p>105b6</p><section>mdo sde</section><text>bgyi'o/ /tshe dang ldan pa de dag legs par gsungs pa'i chos 'dul ba la rab tu byung ba dang / bsnyen par rdzogs pa dge slong gi dngos po thob ste/ de ltar rab tu byung nas tshe dang ldan</text></item>
<item><p>105b7</p><section>mdo sde</section><text>pa de dag gcig pu dben pa bag yod pa rtun pa dang ldan pa/ bdag nyid gtod par gnas so/ /gcig pu dben pa bag yod pa rtun pa dang ldan pa/ bdag nyid gtod par gnas pa na gang</text></item>
<item><p>106a1</p><section>mdo sde</section><text>gi phyir rigs kyi bu de dag snga ma bzhin du ji srid sems shin tu rnam par grol ba kun shes pa dang ldan pa'i dgra bcom par gyur to/ /de'i tshe 'jig rten na dgra</text></item>
<item><p>106a2</p><section>mdo sde</section><text>bcom pa drug cu dang / drug cu gcig pa ni bcom ldan 'das so/ /de nas bcom ldan 'das wA ra NA si'i drang srong smra ba ri dwags kyi nags na bzhugs so/ /de nas bcom ldan</text></item>
<item><p>106a3</p><section>mdo sde</section><text>'das kyis dge slong rnams la bka' stsal pa/ dge slong dag /nga ni lha dang / mi'i 'ching ba gang yin pa thams cad las grol ba yin no/ /dge slong dag /khyed kyang lha dang / mi rnams</text></item>
<item><p>106a4</p><section>mdo sde</section><text>kyi 'ching ba gang yin pa thams cad las grol ba yin gyi/ dge slong dag /skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang / mi</text></item>
<item><p>106a5</p><section>mdo sde</section><text>rnams la phan pa dang / bde ba'i ched du rgyu zhing deng la khyed gnyis shig ni gcig tu ma 'gro zhig /nga yang lteng rgyas kyi grong khyer sde can gang na ba der rgyu zhing gshegs so/ /</text></item>
<item><p>106a6</p><section>mdo sde</section><text>de nas bdud sdig can 'di snyam du sems te/ dge sbyong gau ta ma 'di wA ra NA si'i drang srong smra ba'i ri dwags kyi nags su 'dug nas de nyan thos rnams la 'di skad ces chos</text></item>
<item><p>106a7</p><section>mdo sde</section><text>ston te/ dge slong dag /nga ni lha dang / mi'i 'ching ba gang yin pa thams cad grol ba yin no/ /dge slong dag /khyed kyang lha dang / mi'i 'ching ba gang yin pa thams cad las grol ba</text></item>
<item><p>106b1</p><section>mdo sde</section><text>yin gyi/ dge slong dag /skye bo mang po la phan pa dang zhes bya ba nas rgyu zhing deng zhig ces bya ba'i bar du ste/ nga yang lteng rgyas kyi grong khyer sde can gang na ba der rgyu zhing 'gro'o zhes zer</text></item>
<item><p>106b2</p><section>mdo sde</section><text>gyi| ma la bdag gis de la/ 'di lta ste/ dkrug pa'i las shig bya ba'i phyir nye bar 'gro'o snyam mo/ /de nas bdud sdig can bram ze'i khye'u'i cha byad du bdag nyid mngon par sbrul</text></item>
<item><p>106b3</p><section>mdo sde</section><text>te| bcom ldan 'das gang na ba der dong ste phyin nas bcom ldan 'das kyi spyan sngar 'dug ste tshigs su bcad pas gsol pa/ ma grol grol bar 'du shes na/ /ji ltar bdag</text></item>
<item><p>106b4</p><section>mdo sde</section><text>nyid grol bar sems/ /bdag nyid dge sbyong ma bkrol bas/ /'ching ba chen pos bcings pa yin/ /de nas bcom ldan 'das 'di snyam du dgongs te/ e ma'o 'di ni bdud sdig</text></item>
<item><p>106b5</p><section>mdo sde</section><text>can yin te/ 'di lta ste/ dkrug pa'i las kyi phyir nye bar 'ongs so snyam du thugs su chud nas tshigs su bcad de bka' stsal pa/ nga ni lha dang mi rnams kyi/ /'ching ba gang yin</text></item>
<item><p>106b6</p><section>mdo sde</section><text>kun las grol/ /bar chad byed pa khyod bcom par/ /sdig can de ltar shes par gyis/ /de nas bdud sdig can 'di snyam du sems te/ dge sbyong gau ta ma'i sems kyis</text></item>
<item><p>106b7</p><section>mdo sde</section><text>bdag shes so snyam du rig nas sdug bsngal zhing yid mi bde la yid la gcags nas de nyid du mi snang bar gyur to/ /de nas bcom ldan 'das kyis lan gnyis su'ang dge</text></item>
<item><p>107a1</p><section>mdo sde</section><text>slong rnams la bka' stsal pa/ dge slong dag /nga ni lha dang / mi rnams kyi 'ching ba gang yin pa thams cad las grol ba yin no/ /dge slong dag /khyed</text></item>
<item><p>107a2</p><section>mdo sde</section><text>kyang lha dang / mi rnams kyi 'ching ba gang yin pa thams cad las grol ba yin gyi/ dge slong dag /skye bo mang po la phan pa dang zhes bya ba nas/ rgyu zhing deng zhig ces bya ba'i bar</text></item>
<item><p>107a3</p><section>mdo sde</section><text>gong ma bzhin du'o/ /nga yang lteng rgyas kyi grong khyer sde can gang na ba der gshegs so/ /btsun pa/ bka' bzhin 'tshal lo zhes dge slong rnams kyis bcom ldan 'das las nyid</text></item>
<item><p>107a4</p><section>mdo sde</section><text>mnyan nas ljongs rgyu zhing dong ngo / /de nas bcom ldan 'das kyis wA ra NA sir ji tsam bzhed kyi bar du bzhugs nas lteng rgyas kyi grong khyer sde can gang na ba der rgyu zhing gshegs</text></item>
<item><p>107a5</p><section>mdo sde</section><text>te| rim gyis rgyu zhing gshegs pa dang grong khyer sde can du byon to/ /de nas bcom ldan 'das ras bal can gyi nags tshang tshing gang na ba der gshegs te byon nas shing zhig</text></item>
<item><p>107a6</p><section>mdo sde</section><text>gi drung du brten te nyin bar gyi gnas pas bzhugs so/ /de'i tshe drug cu sde bzang po'i tshogs grong khyer sde can gyi phyi rol tu nyi ma re re zhing bud med kyis byas pa'i rol mos rtse bar byed/</text></item>
<item><p>107a7</p><section>mdo sde</section><text>dga' bar byed/ dga' mgur spyod par byed pa na de rnams las bud med cig dam bcas pa dral te bros so/ /de nas drug cu sde bzang po'i tshogs bud med de tshol zhing ras</text></item>
<item><p>107b1</p><section>mdo sde</section><text>bal gyi nags tshang tshing gang na ba der dong ba dang / drug cu sde bzang po'i tshogs kyis bcom ldan 'das mdzes pa/ dad par 'os pa/ dbang po zhi ba/ thugs zhi ba/ thugs mchog tu dul</text></item>
<item><p>107b2</p><section>mdo sde</section><text>ba| zhi ba dang / dul ba dang ldan pa/ gser gyi mchod sdong lta bur dpal gyis 'bar zhing shing zhig drung na brten te bzhugs pa mthong ngo / /mthong nas kyang bcom ldan 'das gang na</text></item>
<item><p>107b3</p><section>mdo sde</section><text>ba der dong ste lhags nas bcom ldan 'das la 'di skad gsol to/ /bcom ldan 'das/ ji ga bud med gcig gzigs sam/ gzhon nu dag /bud med de khyed cag gi cir 'ong /</text></item>
<item><p>107b4</p><section>mdo sde</section><text>btsun pa/ 'di na bdag cag drug cu sde bzang po'i tshogs grong khyer sde can gyi slad rol tu bud med kyis bgyis pa'i rol mos rtse bar bgyis/ dga' bar bgyid/ dga' mgur spyod</text></item>
<item><p>107b5</p><section>mdo sde</section><text>par bgyid de/ de rnams dang bdag cag rtse bar bgyid/ dga' bar bgyid/ dga' mgur spyod par bgyid pa na/ bud med gcig dam bcas pa dral te bros nas bdag cag tshol</text></item>
<item><p>107b6</p><section>mdo sde</section><text>lags so/ /gzhon nu dag /ji snyam du sems/ bud med tshol ba gang yin pa dang / bdag nyid tshol ba gang 'dam/ btsun pa/ bdag cag la bud med kyis ci bgyis/ bdag cag</text></item>
<item><p>107b7</p><section>mdo sde</section><text>ni bdag nyid tshol ba gang lags pa de 'dam lags so/ /gzhon nu dag /de'i phyir 'dug cig dang khyed la chos bshad do/ /de nas drug cu sde bzang po'i tshogs kyis bcom ldan 'das</text></item>
<item><p>108a1</p><section>mdo sde</section><text>kyi zhabs gnyis la mgo bos phyag byas te phyogs gcig tu 'khod do/ /phyogs gcig tu 'khod nas bcom ldan 'das kyis drug cu sde bzang po'i</text></item>
<item><p>108a2</p><section>mdo sde</section><text>tshogs la chos dang ldan pa'i gtam gyis yang dag par bstan pa la sogs pa snga ma bzhin no/ /de nas drug cu sde bzang po'i tshogs kyis stan de nyid la 'khod bzhin du 'phags</text></item>
<item><p>108a3</p><section>mdo sde</section><text>pa'i bden pa bzhi po| 'di lta ste/ sdug bsngal ba dang / kun 'byung ba dang / 'gog pa dang / lam mngon par rtogs so/ /de nas drug cu sde bzang po'i tshogs kyis chos mthong ba</text></item>
<item><p>108a4</p><section>mdo sde</section><text>dang / chos thob pa dang / chos rig pa dang / chos kyi gting slebs pa dang / som nyi las brgal ba dang / the tshom las brgal ba dang / gzhan gyi dring mi 'jog pa dang / gzhan</text></item>
<item><p>108a5</p><section>mdo sde</section><text>gyis mi bkri ba dang / ston pas bstan pa'i chos rnams la mi 'jigs pa thob nas stan las langs te bla gos phrag pa gcig tu gzar te bcom ldan 'das gang na ba de logs su</text></item>
<item><p>108a6</p><section>mdo sde</section><text>thal mo sbyar ba btud nas bcom ldan 'das la 'di skad ces gsol to/ /btsun pa/ bdag cag 'phags so/ /mngon par 'phags so/ /bdag cag bcom ldan 'das dang /</text></item>
<item><p>108a7</p><section>mdo sde</section><text>chos dang / dge slong gi dge 'dun la skyabs su mchi lags kyi/ bdag cag dge bsnyen du gzung du gsol/ deng slan chad ji srid 'tsho'i bar du srog dang yang bsdos te skyabs</text></item>
<item><p>108b1</p><section>mdo sde</section><text>su mchi bar mngon par dad lags so/ /de nas drug cu sde bzang po'i tshogs bcom ldan 'das kyis bka' stsal pa la mngon par dga' ste rjes su yi rang nas bcom ldan 'das kyi</text></item>
<item><p>108b2</p><section>mdo sde</section><text>zhabs gnyis la mgo bos phyag byas te/ bcom ldan 'das kyi spyan snga nas dong ngo / /de nas bcom ldan 'das de'i nub mo 'das nas snga dro na bza' sham thabs mnabs/ lhung bzed</text></item>
<item><p>108b3</p><section>mdo sde</section><text>dang chos gos bsnams te grong khyer sde can du bsod snyoms la zhugs so/ /de nas bcom ldan 'das grong khyer sde can du bsod snyoms la zhugs pa na 'di snyam du dgongs te/ ma la ngas</text></item>
<item><p>108b4</p><section>mdo sde</section><text>grong khyer sde can der thog mar su zhig la chos bshad snyam pa las/ de nas bcom ldan 'das 'di snyam du dgongs te/ ngas grong pa'i bu mo dga' mo dang / dga' stobs ma la thog mar</text></item>
<item><p>108b5</p><section>mdo sde</section><text>chos bshad par bya ste/ de dag gis ba sngon sdug bsngal spong ba'i rnal 'byor la rjes su brtson pas gnas pa na 'dir mar gsar dang 'o thug sbrang rtsi ltar mngar bas bsnyen bkur byas</text></item>
<item><p>108b6</p><section>mdo sde</section><text>so snyam mo/ /de nas bcom ldan 'das grong ba'i bu mo dga' mo dang / dga' stobs ma'i khyim gang na ba der gshegs so/ /grong ba'i bu mo dga' mo dang / dga' stobs mas bcom</text></item>
<item><p>108b7</p><section>mdo sde</section><text>ldan 'das rgyang ring po nas mthong ngo / /mthong nas kyang bcom ldan 'das kyi ched du gdan bshams nas 'di skad ces kyang gsol to/ /bcom ldan 'das/ tshur spyon/ bcom ldan</text></item>
<item><p>109a1</p><section>mdo sde</section><text>'das| byon pa legs so/ /bcom ldan 'das/ gdan bshams pa nyid la bzhugs su gsol/ zhes gsol nas/ bcom ldan 'das gdan</text></item>
<item><p>109a2</p><section>mdo sde</section><text>bshams pa de nyid la bzhugs so/ /de nas grong ba'i bu mo dga' mo dang / dga' stobs mas bcom ldan 'das kyi zhabs gnyis la mgo bos phyag byas te/ phyogs gcig tu</text></item>
<item><p>109a3</p><section>mdo sde</section><text>'dug go /phyogs gcig tu 'dug nas bcom ldan 'das kyis grong pa'i bu mo dga' mo dang / dga' stobs ma la chos dang ldan pa'i gtam gyis yang dag par bstan ces bya ba</text></item>
<item><p>109a4</p><section>mdo sde</section><text>nas/ mngon par dad nas skyabs su song ngo zhes bya ba'i bar du gong ma bzhin no/ /de nas grong pa'i bu mo dga' mo dang / dga' stobs mas bcom ldan 'das la 'di skad ces</text></item>
<item><p>109a5</p><section>mdo sde</section><text>gsol to/ /btsun pa/ de'i slad du 'dir zhal zas kyi mdzad pa mdzad du gsol/ bcom ldan 'das kyis grong pa'i bu mo dga' mo dang / dga' stobs ma la cang mi gsung bas</text></item>
<item><p>109a6</p><section>mdo sde</section><text>gnang ngo / /de nas grong pa'i bu mo dga' mo dang / dga' stobs mas bcom ldan 'das cang mi gsung bas gnang bar rig cing bcom ldan 'das bde bar bzhugs par rig nas</text></item>
<item><p>109a7</p><section>mdo sde</section><text>gtsang zhing bsod pa'i bza' ba dang / bca' bdag rang gi lag nas stobs shing tshim par byed de/ rnam grangs du mar gtsang zhing bsod pa'i bza' ba dang / bca' ba dag rang gi</text></item>
<item><p>109b1</p><section>mdo sde</section><text>lag nas bstabs shing tshim par byas so/ /bcom ldan 'das kyis gsol zin te phyag bcabs shing lhung bzed gyur bar rig nas stan ches dma' ba zhig blangs te/ bcom ldan 'das</text></item>
<item><p>109b2</p><section>mdo sde</section><text>kyi spyan sngar chos mnyan pa'i phyir 'khod do/ /de nas bcom ldan 'das kyis grong pa'i bu mo dga' mo dang / dga' stobs ma la chos dang ldan pa'i gtam gyis yang dag par bstan/ yang</text></item>
<item><p>109b3</p><section>mdo sde</section><text>dag par 'dzin du bcug /yang dag par gzengs bstod/ yang dag par rab tu dga' bar mdzad nas gdan las bzhengs te gshegs so/ /de nas bcom ldan 'das grong khyer sde</text></item>
<item><p>109b4</p><section>mdo sde</section><text>can nas gshegs pa na 'di snyam du dgongs te/ ngas yul ma ga d+ha 'dir ngang tshul bzang por bkur ba'i dge sbyong ngam/ bram ze gang zhig dbang du byas na de dbang du gyur pas tshegs</text></item>
<item><p>109b5</p><section>mdo sde</section><text>chung dus skye bo'i tshogs chen po dbang du 'gyur ba su zhig yod snyam mo/ /de'i tshe lteng rgyas 'od srung ral ba can btsas nas lo brgya nyi shu lon pa rgas pa 'khogs gtugs pa zhig yod</text></item>
<item><p>109b6</p><section>mdo sde</section><text>pa de ma ga d+ha'i mi rnams kyis bkur stir bya ba dang / bla mar bya ba dang / rjed par bya ba dang / mchod par bya bas dgra bcom par bkur cing 'khor lnga brgya dang nai rany+dza nI'i chu klung gi</text></item>
<item><p>109b7</p><section>mdo sde</section><text>'gram gyi bsti gnas na dka' thub spyod do/ /de nas bcom ldan 'das 'di snyam du dgongs te/ lteng rgyas 'od srung ral pa can btsas nas lo brgya nyi shu lon pa rgas 'khogs gtugs</text></item>
<item><p>110a1</p><section>mdo sde</section><text>pa 'di ma ga d+ha'i mi rnams kyis zhes bya ba nas dka' thub spyod do zhes bya ba'i bar gong ma bzhin du ste/ ma la ngas lteng rgyas 'od srung ral pa can dbang du</text></item>
<item><p>110a2</p><section>mdo sde</section><text>bya ste| 'di dbang du gyur na tshegs chung dus skye bo'i tshogs chen po dbang du 'gyur ro snyam mo/ /de nas bcom ldan 'das lteng rgyas 'od srung ral pa can gyi bsti gnas ga na ba der</text></item>
<item><p>110a3</p><section>mdo sde</section><text>gshegs so/ /lteng rgyas 'od srung ral pa can gyis bcom ldan 'das rgyang ring po nas mthong ngo / /mthong nas kyang bcom ldan 'das kyi ched du gdan bshams nas 'di skad ces</text></item>
<item><p>110a4</p><section>mdo sde</section><text>kyang gsol to/ /dge sbyong chen po/ tshur spyon/ dge sbyong chen po/ byon pa legs so/ /dge sbyong chen po/ yun ring po zhig lags na gang nas 'khor 'dir byon/ dge sbyong chen</text></item>
<item><p>110a5</p><section>mdo sde</section><text>po| gdan bshams pa nyid la bzhugs shig ces gsol to/ /bcom ldan 'das kyis gdan bshams pa nyid la bzhugs so/ /de nas lteng rgyas 'od srung ral pa can dang /</text></item>
<item><p>110a6</p><section>mdo sde</section><text>bcom ldan 'das lhan cig mngon du yang dag par dga' bar 'gyur ba dang / mgu bar 'gyur ba'i gtam rnam pa sna tshogs mdzad nas phyogs gcig tu 'dug go /phyogs gcig tu</text></item>
<item><p>110a7</p><section>mdo sde</section><text>'dug pa dang / bcom ldan 'das kyis lteng rgyas 'od srung ral pa can la 'di skad ces bka' stsal to/ /'od srung / gal te khyod la mi bde ba med na khyod kyi me khang du nga zhag gcig</text></item>
<item><p>110b1</p><section>mdo sde</section><text>cig 'dug go /dge sbyong chen po/ bdag la mi bde ba ma mchis na/ 'on kyang de na klu gdug pa zhig gnas te des khyod la mtho ba tsams par gyur du mchi'o/ /'od srung / khyod kyis re zhig</text></item>
<item><p>110b2</p><section>mdo sde</section><text>gnang bar gyis shig dang mtho btsams par mi 'gyur ro/ /dge sbyong chen po/ gal te khyod la mtho mi 'tsham na/ dge sbyong chen po/ ci bde kho nar bzhugs shig /de nas bcom ldan</text></item>
<item><p>110b3</p><section>mdo sde</section><text>'das lteng rgyas 'od srung ral pa can gyi me khang gang na ba der gshegs te byon nas me khang gi phyi rol tu zhabs bsil nas me khang gi nang du zhugs te/ nyid kyis rtswa'i gding ba bshams</text></item>
<item><p>110b4</p><section>mdo sde</section><text>nas sku drang por bsrang ste skyil mo krung bcas nas dran pa mngon du phyogs par bzhag ste bzhugs so/ /klu gdug pas bcom ldan 'das rgyang ring po nas mthong ngo / /mthong nas kyang</text></item>
<item><p>110b5</p><section>mdo sde</section><text>khros pa'i mthus dud pa byung ngo / /bcom ldan 'das kyis kyang rdzu 'phrul gyi mthus dud pa phyung ngo / /klu gdug pas khro ba'i mthus 'bar bar byas so/ /bcom ldan 'das kyis kyang me'i</text></item>
<item><p>110b6</p><section>mdo sde</section><text>khams la snyoms par bzhugs so/ /de nas klu gdug pa khros pa'i mthu dang / bcom ldan 'das kyi rdzu 'phrul gyi mthus me khang thams cad 'bar/ rab tu 'bar/ kun tu rab tu 'bar</text></item>
<item><p>110b7</p><section>mdo sde</section><text>te| me lce gcig tu gyur pas sreg par byed do/ /lteng rgyas 'od srung ral pa can mtshan mo rgyu skar la lta ba na me khang thams gcad 'bar/ rab tu 'bar/ kun tu rab tu 'bar te/ me lce gcig</text></item>
<item><p>111a1</p><section>mdo sde</section><text>tu gyur nas sreg pa mthong ngo / /mthong nas kyang 'di snyam du sems te/ dge sbyong chen po gau ta ma 'di ltar mdzes par klu gdug pas thal bar byas par ma</text></item>
<item><p>111a2</p><section>mdo sde</section><text>gyur grang / kye hud nyon mongs/ bdag gi tshig mnyan to snyam mo/ /de nas bcom ldan 'das 'di snyam du dgongs te/ nga lteng rgyas 'od srung ral pa can 'khor dang bcas pas</text></item>
<item><p>111a3</p><section>mdo sde</section><text>phyas spyad kyi/ ma la ngas rdzu 'phrul ji lta bu mngon par 'du bya ba la sems mnyam par bzhag na mes klu gdug pa'i me zil gyis mnan la/ des kyang de'i lus la gnod par mi</text></item>
<item><p>111a4</p><section>mdo sde</section><text>byed cing de dul bar byas nas lhung bzed kyi nang du bcug ste/ lteng rgyas 'od srung ral pa can de la sbyin pa de lta bu zhig bya'o snyam mo/ /de nas bcom ldan 'das kyis rdzu 'phrul ji</text></item>
<item><p>111a5</p><section>mdo sde</section><text>lta bu mngon par 'du mdzad pa la thugs mnyam par bzhag na mes klu gdug pa'i me zil gyis mnan la/ des kyang de'i lus la gnod pa mi byed pa de lta bu mngon par 'du mdzad de/</text></item>
<item><p>111a6</p><section>mdo sde</section><text>de dul bar mkhyen nas lhung bzed du bcug ste/ lteng rgyas 'od srung gang na ba der bsnams te gshegs so/ /lteng rgyas 'od srung ral ba can gyis bcom ldan 'das rgyang ring</text></item>
<item><p>111a7</p><section>mdo sde</section><text>po nas mthong ngo / /mthong nas kyang bcom ldan 'das la 'di skad ces gsol to/ /dge sbyong chen po/ gson pa lta zhig /'od srung / gson no/ /dge sbyong chen po/ khyod kyi lhung</text></item>
<item><p>111b1</p><section>mdo sde</section><text>bzed na bsnams te byon pa ci/ 'od srung / klu gdug pa gang gi mthus khyod kyi me khang du mir gyur ba rdzu 'phrul dang mi ldan pa gnas su mi ster ba de/ ngas btul nas lhung bzed du bcug</text></item>
<item><p>111b2</p><section>mdo sde</section><text>nas khyer te 'ongs so/ /de nas lteng rgyas 'od srung ral pa can 'di snyam du sems te/ 'di ltar dge sbyong chen po rdzu 'phrul che zhing mthu che ba yin te ya mtshan che mod kyi bdag cag kyang</text></item>
<item><p>111b3</p><section>mdo sde</section><text>dgra bcom pa yin no snyam mo/ /de nas bcom ldan 'das lteng rgyas 'od srung ral ba can gyi bsti gnas kyi nags tshang tshing na bzhugs so/ /de'i tshe lteng rgyas 'od srung ral pa can gyi bsti</text></item>
<item><p>111b4</p><section>mdo sde</section><text>gnas na bram ze'i khye'u lnga brgya tsam me la yongs su spyod par re re'i me thab gsum gsum ste/ me thab stong lnga brgya yod de/ /de nas bram ze'i khye'u de rnams me la yongs su spyod par 'dod</text></item>
<item><p>111b5</p><section>mdo sde</section><text>na me spar bar ma nus so/ /de nas bram ze'i khye'u de rnams lteng rgyas 'od srung ral pa can gang na ba der song sti phyin nas/ lteng rgyas 'od srung ral pa can la 'di skad ces smras so/ /</text></item>
<item><p>111b6</p><section>mdo sde</section><text>mkhan po mkhyen par mdzod cig /'dir bdag cag zhugs la yongs su spyod par 'tshal na zhugs te spar bar rngo ma thogs lags so/ /de nas lteng rgyas 'od srung ral pa can 'di</text></item>
<item><p>111b7</p><section>mdo sde</section><text>snyam du sems te/ dge sbyong chen po bdag gi nye 'khor na gnas na de'i mthu zhig ma byung grang snyam mo/ /de nas lteng rgyas 'od srung ral pa can bcom ldan 'das gang na ba der song ste</text></item>
<item><p>112a1</p><section>mdo sde</section><text>phyin nas/ bcom ldan 'das la 'di skad ces gsol to/ /dge sbyong chen po mkhyen par mdzod cig /'dir bdag gi bram ze'i khye'u lnga brgya tsam me</text></item>
<item><p>112a2</p><section>mdo sde</section><text>la yongs su spyod par 'tshal na/ me de spar bar rngo ma thogs nas bdag 'di snyam du sems te/ bdag gi nye 'khor na dge sbyong chen po bzhugs na de'i mthu zhig ma byung grang snyam</text></item>
<item><p>112a3</p><section>mdo sde</section><text>bgyid do/ /'od srung / me spar bar 'dod dam/ dge sbyong chen po/ spar du gsol/ de nas 'di ltar sangs rgyas rnams kyi sangs rgyas kyi mthu dang / lha rnams kyi lha'i mthus me</text></item>
<item><p>112a4</p><section>mdo sde</section><text>de rang nyid 'bar bar gyur to/ /de nas lteng rgyas 'od srung ral pa can 'di snyam du sems te/ 'di ltar dge sbyong chen po rdzu 'phrul che zhing mthu che ba yin te ya mtshan che mod kyi</text></item>
<item><p>112a5</p><section>mdo sde</section><text>bdag kyang dgra bcom pa yin no snyam mo/ /de nas bram ze'i khye'u de rnams me la yongs su spyad nas me gsad par 'dod na gsad par ma nus so/ /de nas bram ze'i khye'u de rnams</text></item>
<item><p>112a6</p><section>mdo sde</section><text>lteng rgyas 'od srung ral pa can gang na ba der dong ste lhags nas lteng rgyas 'od srung ral pa can la 'di skad ces smras so/ /mkhan po mkhyen par mdzod cig /'dir bdag cag</text></item>
<item><p>112a7</p><section>mdo sde</section><text>zhugs la yongs su spyad pa nas zhugs dgum par 'tshal na dgum pa'i rngo ma thogs lags so/ /de nas lteng rgyas 'od srung ral pa can 'di snyam du sems te/ dge slong chen</text></item>
<item><p>112b1</p><section>mdo sde</section><text>po bdag gi nye 'khro na gnas na de'i mthu zhig ma byung grang snyam mo/ /de nas lteng rgyas 'od srung ral pa can bcom ldan 'das gang na ba der dong ste phyin nas bcom ldan 'das la 'di</text></item>
<item><p>112b2</p><section>mdo sde</section><text>skad ces gsol to/ /dge sbyong chen po/ mkhyen par mdzad du gsol/ 'dir bdag gi bram ze'i khye'u rnams zhugs la yongs su spyad nas zhugs dgum par 'tshal na dgum pa'i</text></item>
<item><p>112b3</p><section>mdo sde</section><text>rngo ma thogs nas bdag 'di snyam du sems te/ bdag gi nye 'khor na dge sbyong chen po bzhugs na de'i mthu zhig ma byung grang snyam bgyid do/ /'od srung / me de bsad dam/ dge sbyong</text></item>
<item><p>112b4</p><section>mdo sde</section><text>chen po/ dgum du gsol/ de nas 'di ltar sangs rgyas rnams kyi sangs rgyas kyi mthu dang / lha rnams kyi lha'i mthus me de rang nyid shi'o/ /de nas lteng rgyas 'od srung ral pa</text></item>
<item><p>112b5</p><section>mdo sde</section><text>can 'di snyam du sems te/ 'di ltar dge sbyong chen po ni rdzu 'phrul che zhing mthu che ba yin te ya mtshan che mod kyi bdag kyang dgra bcom pa yin no snyam mo/ /de nas yang dus gzhan</text></item>
<item><p>112b6</p><section>mdo sde</section><text>zhig na lteng rgyas 'od srung ral pa can rang nyid me la yongs su spyod par 'dod na spar bar ma nus so zhes bya ba nas/ bdag kyang dgra bcom pa yin no zhes bya ba'i bar du gong ma</text></item>
<item><p>112b7</p><section>mdo sde</section><text>bzhin no/ /de bzhin du yongs su spyad nas gsad par 'dod na zhes bya ba nas/ bdag kyang dgra bcom pa yin no zhes bya ba'i bar du gong ma bzhin no/ /de nas dus gzhan zhig</text></item>
<item><p>113a1</p><section>mdo sde</section><text>na lteng rgyas 'od srung ral pa can gyi me khang thams cad 'bar/ rab tu 'bar/ kun tu rab tu 'bar te me lce gcig tu gyur nas sreg par byed pa de</text></item>
<item><p>113a2</p><section>mdo sde</section><text>la lteng rgyas 'od srung ral pa can 'khor dang bcas pa dang / gzhan yang skye bo'i tshogs chen po rnams kyis bsgribs kyang gdab par ma nus so/ /de nas lteng rgyas 'od srung ral</text></item>
<item><p>113a3</p><section>mdo sde</section><text>pa can 'di snyam du sems te/ bdag gi nye 'khor na dge sbyong chen po gnas na de'i mthu zhig byung bar ma gyur grang snyam mo/ /de nas lteng rgyas 'od srung ral pa can bcom ldan</text></item>
<item><p>113a4</p><section>mdo sde</section><text>'das gang na ba der song ste phyin nas bcom ldan 'das la 'di skad ces gsol to/ /dge sbyong chen po/ mkhyen par mdzad du gsol/ dge sbyong chen po/ 'dir bdag gi me khang</text></item>
<item><p>113a5</p><section>mdo sde</section><text>thams cad 'bar/ rab tu 'bar/ kun tu rab tu 'bar te/ me lce gcig tu gyur nas sreg par bgyid pa de la bdag 'khor dang bcas pa dang / gzhan yang / skye bo'i tshogs chen</text></item>
<item><p>113a6</p><section>mdo sde</section><text>pos bsgribs na zhugs dgum pa'i rngo ma thogs nas bdag 'di snyam du sems te/ bdag gi nye 'khor na dge sbyong chen po bzhugs na de'i mthu zhig byung bar ma gyur grang snyam</text></item>
<item><p>113a7</p><section>mdo sde</section><text>bgyid do/ /'od srung / me de zhi bar bya'am/ dge sbyong chen po/ zhi bar mdzad du gsol/ de nas 'di ltar sangs rgyas rnams kyi sangs rgyas kyi mthu dang / lha rnams kyi lha'i mthus</text></item>
<item><p>113b1</p><section>mdo sde</section><text>me khang de rang nyid zhi bar gyur to/ /de nas lteng rgyas 'od srung ral pa can 'di snyam du sems te/ 'di ltar dge sbyong chen po rdzu 'phrul che zhing mthu che ba yin te ya mtshan che mod kyi bdag kyang</text></item>
<item><p>113b2</p><section>mdo sde</section><text>dgra bcom pa yin no snyam mo/ /de nas bcom ldan 'das lteng rgyas 'od srung ral pa can gyi bsti gnas kyi nags tshang tshing na bzhugs so/ /de nas rgyal po chen po bzhi po dag kha dog 'phags</text></item>
<item><p>113b3</p><section>mdo sde</section><text>bsam tshan mo la bab pa na bcom ldan 'das gang na ba der dong ste lhags nas bcom ldan 'das kyi zhabs la mgo bos phyag byas te de rnams/ dper na/ me'i phung po 'bar/ rab tu 'bar</text></item>
<item><p>113b4</p><section>mdo sde</section><text>kun tu rab tu 'bar te/ me lce gcig tu gyur nas sreg par byed pa bzhi mthong ngo / /mthong nas kyang 'di snyam du sems te/ dge sbyong chen po 'ang me la yongs su spyod de/ 'di ltar de'i</text></item>
<item><p>113b5</p><section>mdo sde</section><text>spyan snga na me'i phung po 'bar/ rab tu 'bar/ kun tu rab tu 'bar te me lce gcig tu gyur nas sreg par byed pa bzhi yod do snyam mo/ /de nas lteng rgyas 'od srung ral pa can nang bar sngar</text></item>
<item><p>113b6</p><section>mdo sde</section><text>langs te bcom ldan 'das gang na ba der song ste phyin nas bcom ldan 'das la 'di skad ces gsol to/ /dge sbyong chen po/ mkhyen par mdzad du gsol/ 'dir bdag mdang sum rgyu</text></item>
<item><p>113b7</p><section>mdo sde</section><text>skar rnams la lta ba na dge sbyong chen po'i spyan snga na zhugs kyi phung po 'bar/ rab tu 'bar/ kun tu rab tu 'bar te me lce gcig tu gyur te sreg par byed pa bzhi mthong ngo / /mthong</text></item>
<item><p>114a1</p><section>mdo sde</section><text>nas kyang 'di snyam du sems te/ dge sbyong chen po 'ang me la yongs su spyod do/ /'di ltar de'i spyan snga na me'i phung po 'bar/ rab tu 'bar/ kun tu rab tu</text></item>
<item><p>114a2</p><section>mdo sde</section><text>'bar te/ me lce gcig tu gyur nas sreg par bgyid pa bzhi mchis so snyam mo/ /'od srung / ci nga me la yongs su spyod dam/ nga me la yongs su mi spyod de/ mkhas pa kun nas nyon</text></item>
<item><p>114a3</p><section>mdo sde</section><text>mongs las/ /sems ni yongs su zlog byed kyi/ /me'am yang na chu dag la/ /yongs bsten yon tan ci zhig yod/ /de lta mod kyi 'dir mdang sum rgyal po chen po bzhi po dag kha</text></item>
<item><p>114a4</p><section>mdo sde</section><text>dog 'phags pas mtshan mo la bab pa na nga gang na ba der 'ongs te lhag nas nga'i zhabs gnyis la mgo bos phyag byas te de rnams/ dper na/ me'i phung po 'bar/ rab tu</text></item>
<item><p>114a5</p><section>mdo sde</section><text>'bar/ kun tu rab tu 'bar te/ me lce gcig tu gyur nas sreg par byed pa bzhi po lta bu'i lus kyis phyogs gcig tu 'dug pa yin no/ /de nas lteng rgyas 'od srung ral pa</text></item>
<item><p>114a6</p><section>mdo sde</section><text>can 'di snyam du sems te/ 'di ltar dge sbyong chen po rdzu 'phrul che zhing mthu che ba yin te ya mtshan che mod kyi bdag kyang dgra bcom pa yin no snyam mo/ /de nas lha rnams kyi dbang po</text></item>
<item><p>114a7</p><section>mdo sde</section><text>brgya byin kha dog 'phags pas mtshan mo la bab pa na bcom ldan 'das gang na ba der song ste phyin nas bcom ldan 'das kyi zhabs gnyis la mgo bos phyag byas te/ de dper na/</text></item>
<item><p>114b1</p><section>mdo sde</section><text>me'i phung po 'bar/ rab tu 'bar/ kun tu rab tu 'bar te/ me lce gcig tu gyur pa bzhi po de dag pas ches lhag cing ches 'phag pa ches bzang ba lta bu'i lus kyis phyog gcig tu</text></item>
<item><p>114b2</p><section>mdo sde</section><text>'dug go /lteng rgyas 'od srung ral pa can de nyid kyi mtshan mo rgyu skar rnams la lta ba na/ bcom ldan 'das kyi spyan snga na me'i phung po 'bar zhes bya ba nas/ dge sbyong chen po rdzu 'phrul</text></item>
<item><p>114b3</p><section>mdo sde</section><text>che zhing mthu che ba yin te ya mtshan che mod kyi bdag kyang dgra bcom pa yin no snyam mo zhes bya ba'i bar du gong ma bzhin no/ /de nas mi mjed kyi bdag po tshangs pa kha dog 'phags</text></item>
<item><p>114b4</p><section>mdo sde</section><text>bas mtshan mo la bab pa na bcom ldan 'das gang na ba der song ste phyin nas/ bcom ldan 'das kyi zhabs la mgo bos phyag byas te/ de dper na/ me'i phung po bzhi po de dag nyid snga</text></item>
<item><p>114b5</p><section>mdo sde</section><text>ma bzhin du sreg pa zhes bya ba nas/ me'i phung po chen po lnga po de me lce gcig tu gyur nas sreg par byed do/ /zhes bya ba'i bar de dag pas kyang ches lhag cing ches 'phags la ches</text></item>
<item><p>114b6</p><section>mdo sde</section><text>bzang ba lta bu'i lus kyis phyogs gcig tu 'dug go /lteng rgyas 'od srung ral pa can de nyid kyi mtshan mo rgyu skar rnams la lta ba na bcom ldan 'das kyi spyan snga na me'i phung po chen po</text></item>
<item><p>114b7</p><section>mdo sde</section><text>'bar zhes bya ba nas/ dge sbyong chen po rdzu 'phrul che zhing mthu che ba yin te/ ya mtshan che mod kyi bdag kyang dgra bcom pa yin no zhes bya ba'i bar du gong ma bzhin no/ /de'i tshe lteng rgyas</text></item>
<item><p>115a1</p><section>mdo sde</section><text>'od srung ral pa can gyi 'dug gnas na mchod sbyin zhag bdun pa byed pa la bab po/ /de nas lteng rgyas 'od srung ral pa can 'di snyam du sems te/ gal</text></item>
<item><p>115a2</p><section>mdo sde</section><text>te ma ga d+ha'i mi rnams kyis dge sbyong chen po 'di ltar rdzu 'phrul che zhing mthu che ba yin par shes na de nyid la bya ba byed par sems kyi/ bdag la ni de lta ma yin pa'i gnas yod kyi/</text></item>
<item><p>115a3</p><section>mdo sde</section><text>kye ma| dge sbyong chen po zhag bdun zhig 'di nas gzhan du song yang ci ma rung snyam mo/ /de nas bcom ldan 'das kyi thugs kyis lteng rgyas 'od srung ral pa can gyi sems mkhyen nas</text></item>
<item><p>115a4</p><section>mdo sde</section><text>zhag bdun gzhan du bzhud do/ /de'i tshe zhag bdun du lteng rgyas 'od srung ral pa can la rnyed pa dang / bkur sti chen po byung nas bza' ba dang / bca' bar rab tu mang po dang ldan/</text></item>
<item><p>115a5</p><section>mdo sde</section><text>skye bo'i tshogs chen po'ang dbang du gyur to/ /de nas lteng rgyas 'od srung ral pa can gyi 'dug gnas na mchod sbyin zhag bdun du byas zin pa dang 'di snyam du sems te/ zhag bdun po</text></item>
<item><p>115a6</p><section>mdo sde</section><text>'di la bdag la rnyed pa dang / bkur sti chen po byung nas bza' ba dang / bca' ba rab tu mang po dang ldan/ skye bo'i tshogs chen po'ang dbang du gyur gyi/ kye ma da ni dge sbyong chen po</text></item>
<item><p>115a7</p><section>mdo sde</section><text>'ongs kyang ci ma rung / bdag gis de'ang de la bsod snyoms spyod du gzhug go snyam mo/ /de nas bcom ldan 'das kyi thugs kyis lteng rgyas 'od srung ral pa can gyi sems mkhyen nas</text></item>
<item><p>115b1</p><section>mdo sde</section><text>lteng rgyas 'od srung ral pa can gang na ba der gshegs so/ /lteng rgyas 'od srung ral pa can gyis bcom ldan 'das rgyang ring po nas mthong ngo / /mthong nas kyang bcom ldan 'das la</text></item>
<item><p>115b2</p><section>mdo sde</section><text>'di skad ces gsol to/ /dge sbyong chen po/ byon tam/ 'od srung / 'ongs so/ /dge sbyong chen po/ khyod ci'i slad du zhag bdun 'di nas bzhud lags/ 'od srung khyod kyi 'dug gnas</text></item>
<item><p>115b3</p><section>mdo sde</section><text>na mchod sbyin zhag bdun du byed pa la bab nas 'di snyam du gal te ma ga d+ha'i mi rnams kyis dge sbyong chen po ni 'di ltar rdzu 'phrul che zhing 'di ltar mthu che ba yin no bar shes na</text></item>
<item><p>115b4</p><section>mdo sde</section><text>de kho na la bya ba byed par sems kyi bdag la ni de ltar ma yin pa'i gnas 'di yod par 'gyur gyis kye ma dge sbyong chen po zhag bdun zhig 'di nas gzhan du song yang ci ma rung</text></item>
<item><p>115b5</p><section>mdo sde</section><text>snyam sems pa ma yin nam/ nga'i thugs kyis khyod kyi sems shes nas zhag bdun 'di nas gzhan du song ngo / /'o na ci'i slad du 'dir byon lags/ 'od srung khyod kyi mchod</text></item>
<item><p>115b6</p><section>mdo sde</section><text>sbyin zhag bdun du byas zin nas 'di snyam du bdag la zhag bdun du rnyed pa dang / bkur sti chen po byung zhing bza' ba dang / bca' ba rab tu mang po dang yang ldan/ skye bo'i</text></item>
<item><p>115b7</p><section>mdo sde</section><text>tshogs chen po'ang dbang du gyur gyi/ kye ma dge sbyong chen po 'ongs kyang ci ma rung / bdag gis de yang de la yongs su longs spyod du gzhug go snyam du sems pa ma yin nam/ dge</text></item>
<item><p>116a1</p><section>mdo sde</section><text>sbyong chen po/ de lta lags so/ /nga'i thugs kyis khyod kyi sems shes nas nga 'ongs pa yin no/ /dge sbyong chen po/ ci bde ba kho nar longs spyad du</text></item>
<item><p>116a2</p><section>mdo sde</section><text>gsol/ de nas lteng rgyas 'od srung ral pa can 'di snyam du sems te/ 'di ltar dge sbyong chen po rdzu 'phrul che zhing mthu che ba yin te/ ya mtshan che mod kyi bdag kyang dgra bcom</text></item>
<item><p>116a3</p><section>mdo sde</section><text>pa yin no snyam mo/ /de nas lteng rgyas 'od srung ral pa can gyis bcom ldan 'das la 'di skad ces gsol to/ /dge sbyong chen po/ de'i slad du bdag gi nye 'khor du bzhugs</text></item>
<item><p>116a4</p><section>mdo sde</section><text>shig dang / bdag gis khyod la chos dang mthun pa'i 'tsho ba sbyar ro/ /bcom ldan 'das kyis lteng rgyas 'od srung ral pa can la cang mi gsung bas gnang ngo / /de nas lteng</text></item>
<item><p>116a5</p><section>mdo sde</section><text>rgyas 'od srung ral pa can gyis bcom ldan 'das kyi ched du rang kho nas g.yos byas nas bcom ldan 'das gang na ba der song ste phyin nas bcom ldan 'das la 'di skad ces</text></item>
<item><p>116a6</p><section>mdo sde</section><text>gsol to/ /dge sbyong chen po/ gdugs tshod lags shing mchis na/ dge sbyong chen po/ da de'i dus la bab par dgongs su gsol/ 'od srung / de'i phyir song zhig nga'ang</text></item>
<item><p>116a7</p><section>mdo sde</section><text>'ong ngo / /de nas bcom ldan 'das kyis lteng rgyas 'od srung ral pa can song nas ring po ma lon par mkhyen nas ji ltar thugs mnyam par bzhag na shing dzam+bu zhes bya ba gang</text></item>
<item><p>116b1</p><section>mdo sde</section><text>gis dzam+bu'i gling du gdags pa de las kha dog dang / dri dang / ro dang ldan pa'i dzam+bu'i snye ma rnams kyis lhung bzed bkang nas bsnams te/ lteng rgyas 'od srung ral pa can gyi bsti gnas gang na ba</text></item>
<item><p>116b2</p><section>mdo sde</section><text>der gshegs pa de lta bu'i ting nge 'dzin la snyoms par zhugs te byon nas gdan bshams pa nyid la bzhugs so/ /de nas de'i 'og tu lteng rgyas 'od srung ral pa can 'ongs nas lteng rgyas</text></item>
<item><p>116b3</p><section>mdo sde</section><text>'od srung ral pa can gyis bcom ldan 'das bsti gnas kyi gdan bshams pa nyid la bzhugs pa mthong ngo / /mthong nas kyang 'di skad ces gsol to/ /dge sbyong chen po/ byon tam /</text></item>
<item><p>116b4</p><section>mdo sde</section><text>'od srung / 'ongs so/ /dge sbyong chen po/ khyod kyi lhung bzed na ci mchis/ 'dir ngas 'od srung khyod song na sring po ma lon par mkhyen nas/ ji ltar thugs mnyam par bzhag na shing</text></item>
<item><p>116b5</p><section>mdo sde</section><text>dzam+bu zhes bya ba gang gis dzam+bu gling du gdags pa de las kha dog dang / dri dang / ro dang ldan pa'i dzam+bu'i snye ma rnams kyis lhung bzed bkang nas 'dir phyin pa de lta bu'i ting nge 'dzin la snyoms</text></item>
<item><p>116b6</p><section>mdo sde</section><text>par zhugs kyi/ gal te 'dod na longs spyod cig /dge sbyong chen po/ ci bde ba kho nar 'tshal lags so/ /de nas lteng rgyas 'od srung ral pa can 'di snyam du sems te/ 'di ltar dge</text></item>
<item><p>116b7</p><section>mdo sde</section><text>sbyong chen po/ rdzu 'phrul che zhing mthu che ba yin te/ ya mtshan che mod kyi bdag kyang dgra bcom pa yin no snyam mo/ /shing dzam+bu zhes bya ba gang gis dzam+bu'i gling du gdags pa de dang / ha</text></item>
<item><p>117a1</p><section>mdo sde</section><text>cang mi ring ba zhig na a ru ra'i nags dang / bil pa'i nags dang / ka bid tha'i nags dang / skyu ru ra'i nags kyang de bzhin no/ /byang gi sgra</text></item>
<item><p>117a2</p><section>mdo sde</section><text>mi snyan gyi gling du gshegs nas ma rmos ma btab pa'i 'bras sA lus lhung bzed bkang ste bsnams nas lteng rgyas 'od srung ral pa can gyi bsti gnas gang na ba der gshegs te</text></item>
<item><p>117a3</p><section>mdo sde</section><text>byon nas gdan bshams pa nyid la bzhugs so/ /de nas de'i 'og tu lteng rgyas 'od srung ral pa can 'ongs nas lteng rgyas 'od srung ral pa can gyis bcom ldan 'das bsti gnas</text></item>
<item><p>117a4</p><section>mdo sde</section><text>kyi gdan bshams pa nyid la bzhugs pa mthong ngo / /mthong nas kyang 'di skad ces gsol to/ /dge sbyong chen po/ byon tam/ 'od srung / 'ongs so/ /dge sbyong chen po/ khyod kyi lhung</text></item>
<item><p>117a5</p><section>mdo sde</section><text>bzed na ci mchis/ 'dir ngas 'od srung khyod song nas ring po ma lon par mkhyen nas ji ltar thugs mnyam par bzhag na byang gi sgra mi snyan gyi gling du gshegs nas ma rmos ma</text></item>
<item><p>117a6</p><section>mdo sde</section><text>btab pa'i 'bras sA lu'i 'bras lhung bzed bkang nas 'dir phyin pa de lta bu'i ting nge 'dzin la snyoms par zhugs kyi gal te 'dod na longs spyod cig /dge sbyong chen po/ ci bde</text></item>
<item><p>117a7</p><section>mdo sde</section><text>ba kho nar 'tshal lags so/ /de nas lteng rgyas 'od srung ral pa can 'di snyam du sems te/ 'di ltar dge sbyong chen po rdzu 'phrul che zhing mthu che ba yin te ya mtshan che mod kyi bdag</text></item>
<item><p>117b1</p><section>mdo sde</section><text>kyang dgra bcom pa yin no snyam mo/ /de nas bcom ldan 'das kyis lteng rgyas 'od srung ral pa can las bsod snyoms bzhes nas phyogs gzhan zhig tu bzhugs nas zhal zas kyi bya</text></item>
<item><p>117b2</p><section>mdo sde</section><text>ba mdzad do/ /de nas bcom ldan 'das la chus chu'i dgos pa zhig byung ngo / /de nas lha'i dbang po brgya byin gyis bcom ldan 'das la chus chu'i dgos pa byung bar shes nas bcom</text></item>
<item><p>117b3</p><section>mdo sde</section><text>ldan 'das gang na ba der song ste phyin nas/ bcom ldan 'das kyi spyan sngar lag pas sa la bsnun pa dang / de nas bkod ma chen po zhig byung ste chu bab pa de la bcom ldan 'das kyis</text></item>
<item><p>117b4</p><section>mdo sde</section><text>chus chu'i bya ba mdzad do/ /lteng rgyas 'od srung ral pa can bsti gnas na 'chag pa na bkod ma chen po byung ste chu bab pa mthong ngo / /mthong nas 'di snyam du sems te/ chu 'di sngon ni</text></item>
<item><p>117b5</p><section>mdo sde</section><text>med na chu 'di da ltar gang nas byung snyam mo/ /de nas lteng rgyas 'od srung ral pa can bcom ldan 'das gang na ba der song ste phyin nas bcom ldan 'das la 'di skad ces gsol to/ /</text></item>
<item><p>117b6</p><section>mdo sde</section><text>dge sbyong chen po/ mkhyen par mdzad du gsol/ bdag 'dir bsti gnas na 'chag pa na bkod ma chen po'i chab cig mthong ngo / /mthong nas kyang bdag 'di snyam du sems te/ chu 'di</text></item>
<item><p>117b7</p><section>mdo sde</section><text>sngon ma mchis na da ltar chu 'di gang nas bab snyam bgyid do/ /'od srung / 'dir khyod las bsod snyoms bzhes nas phyogs 'dir bzhugs te zhal zas kyi bya ba mdzad pa na nga</text></item>
<item><p>118a1</p><section>mdo sde</section><text>chus chu'i dgos pa zhig byung ngo / /de nas lha rnams kyi dbang po brgya byin gyis nga la chus chu'i dgos pa byung bar shes nas nga gang na ba der</text></item>
<item><p>118a2</p><section>mdo sde</section><text>'ongs te phyin nas nga'i mdun du lag pas sa la bsnun pa las de nas bkod ma chen po zhig byung ba de la ngas chus chu'i bya ba mdzad do/ /'od srung / rdzing 'di na lag pas brkos</text></item>
<item><p>118a3</p><section>mdo sde</section><text>pa zhes bya'o/ /de nas lteng rgyas 'od srung ral pa can 'di snyam du sems te/ 'di ltar dge sbyong chen po rdzu 'phrul che zhing mthu che ba yin te/ ya mtshan che mod kyi bdag kyang</text></item>
<item><p>118a4</p><section>mdo sde</section><text>dgra bcom pa yin no snyam mo/ /de nas bcom ldan 'das phyem red du yang dag 'jog las bzhengs nas rdzing lag pas brkos pa gang na ba der gshegs te byon nas rdzing lag</text></item>
<item><p>118a5</p><section>mdo sde</section><text>pas brkos pa'i 'gram gyi mtha' gcig tu na bza' chos gos rnams bzhag ste rdzing lag pas brkos par zhugs nas sku khrus mdzad nas/ rdzing lag pas brkos pa nas byung</text></item>
<item><p>118a6</p><section>mdo sde</section><text>bar bzhed pa na shing ardzu na gang na ba de logs su phyag brkyang ngo / /de nas ardzu na'i yal ga chen po dud par gyur te/ de la bcom ldan 'das kyis gzung nas rdzing lag</text></item>
<item><p>118a7</p><section>mdo sde</section><text>pas brkos pa nas byung ngo / /lteng rgyas 'od srung ral pa can bsti gnas na 'chag pa na rdzing lag pas brkos pa'i 'gram na ardzu na'i yal ga chen po dud pa zhig mthong ngo / /</text></item>
<item><p>118b1</p><section>mdo sde</section><text>mthong nas kyang 'di snyam du sems te/ ardzu na'i yal ga 'di sngon ni dud par ma gyur na/ ardzu na'i yal ga chen po 'di da su zhig gis btud snyam mo/ /de nas lteng rgyas 'od srung ral pa can</text></item>
<item><p>118b2</p><section>mdo sde</section><text>bcom ldan 'das gang na ba der song ste phyin nas bcom ldan 'das la 'di skad ces gsol to/ /dge sbyong chen po/ mkhyen par mdzad du gsol/ bdag 'dir bsti gnas na 'chag</text></item>
<item><p>118b3</p><section>mdo sde</section><text>pa na rdzing lag pas brkos pa'i 'gram na ardzu na'i yal ga chen po dud par mthong ngo / /mthong nas kyang bdag 'di snyam du sems/ ardzu na'i yal ga chen po 'di sngon ni dud par ma</text></item>
<item><p>118b4</p><section>mdo sde</section><text>gyar na da su zhig gis btud snyam bgyid do/ /'od srung / 'dir phye ma red nang du yang dag 'jog las bzhengs nas/ rdzing lag pas brkos pa'i 'gram gang na ba der gshegs te</text></item>
<item><p>118b5</p><section>mdo sde</section><text>byon nas rdzing lag pas brkos pa'i 'gram gyi mtha' gcig tu na bza' chos gos rnams bzhag ste rdzing lag pas brkos par zhugs te lus khrus byas nas rdzing lag pas brkos pa</text></item>
<item><p>118b6</p><section>mdo sde</section><text>nas byung bar 'dod pas shing ardzu na 'di dag gang na ba de logs su lag pa brkyang ba dang / de nas ardzu na'i yal ga chen po 'di dud par gyur te/ de la ngas 'jus nas rdzing lag</text></item>
<item><p>118b7</p><section>mdo sde</section><text>pas brkos pa nas byung ngo / /'od srung / 'di ni ardzu na lag pas bzung ba zhes bya'o/ /de nas lteng rgyas 'od srung ral pa can 'di snyam du sems te/ 'di ltar dge sbyong chen po rdzu</text></item>
<item><p>119a1</p><section>mdo sde</section><text>'phrul che zhing mthu che ba yin te/ ya mtshan che mod kyi bdag kyang dgra bcom pa yin no snyam mo/ /de'i tshe bcom ldan 'das kyi phyag</text></item>
<item><p>119a2</p><section>mdo sde</section><text>dar khrod pa'i sha na'i ras dag brnyes nas/ de nas bcom ldan 'das 'di snyam du dgongs te/ nga'i phyag dar khrod pa'i sha na'i ras gang du bkru snyam mo/ /de nas lha rnams kyi dbang</text></item>
<item><p>119a3</p><section>mdo sde</section><text>po brgya byin gyi sems kyis bcom ldan 'das kyi dgongs pa shes nas ri brag gcig las rdo leb che la ring ba zhig blangs nas bcom ldan 'das gang na ba der song ste phyin nas</text></item>
<item><p>119a4</p><section>mdo sde</section><text>bcom ldan 'das la 'di skad ces gsol to/ /bcom ldan 'das/ phyag dar khrod pa'i sha na'i ras dag 'di la bkru bar gsol/ de la bcom ldan 'das kyis phyag dar khrod</text></item>
<item><p>119a5</p><section>mdo sde</section><text>pa'i sha na'i ras rnams bkrus so/ /de nas bcom ldan 'das 'di snyam du dgongs te/ de'i phyag dar khrod pa'i sha na'i ras rnams gang du dgram snyam pa dang / de nas lha rnams</text></item>
<item><p>119a6</p><section>mdo sde</section><text>kyi dbang po brgya byin gyi sems kyis bcom ldan 'das kyi dgongs pa shes nas brag gcig las rdo leb che la ring ba zhig khyer nas/ bcom ldan 'das gang na ba der song ste</text></item>
<item><p>119a7</p><section>mdo sde</section><text>phyin nas bcom ldan 'das la 'di skad ces gsol to/ /bcom ldan 'das/ 'di la phyag dar khrod pa'i sha na'i ras rnams dgram du gsol/ de la bcom ldan 'das kyis</text></item>
<item><p>119b1</p><section>mdo sde</section><text>phyag dar khrod pa'i sha na'i ras dag bkram mo/ /lteng rgyas 'od srung ral pa can bsti gnas na 'chag pa na rdo leb che la ring ba dag mthong ngo / /mthong nas kyang 'di snyam du sems te/ rdo</text></item>
<item><p>119b2</p><section>mdo sde</section><text>leb che la ring ba 'di dag sngon ni med na rdo leb che la ring ba 'di dag su zhig gis khyer te 'ongs snyam mo/ /de nas lteng rgyas 'od srung ral pa can bcom ldan 'das gang na ba der song</text></item>
<item><p>119b3</p><section>mdo sde</section><text>ste phyin nas bcom ldan 'das la 'di skad ces gsol to/ /dge sbyong chen po/ mkhyen par mdzad du gsol/ 'dir bdag bsti gnas na 'chag pa na rdo leb che la ring bdag gcig</text></item>
<item><p>119b4</p><section>mdo sde</section><text>mthong ngo / /mthong nas kyang bdag 'di snyam du sems te/ rdo leb che la ring ba 'di dag sngon ni ye ma mchis na/ rdo leb che la ring ba 'di dag da su zhig gis 'tshal te mchis snyam</text></item>
<item><p>119b5</p><section>mdo sde</section><text>bgyid do/ /'od srung / 'dir ngas phyag dar khrod pa'i sha na'i ras dag brnyes so/ /de nas nga 'di snyam du dgongs te/ phyag dar khrod pa'i sha na'i ras dag gang du bkru snyam pa dang /</text></item>
<item><p>119b6</p><section>mdo sde</section><text>de nas lha rnams kyi dbang po brgya byin gyi sems kyis nga'i dgongs pa shes nas/ brag gcig las rdo leb che la ring ba zhig blangs te nga gang na ba der 'ongs te phyin nas nga la 'di</text></item>
<item><p>119b7</p><section>mdo sde</section><text>skad ces gsol to/ /bcom ldan 'das/ 'di la phyag dar khrod pa'i sha na'i ras rnams bkru bar gsol/ ngas de la phyag dar khrod pa'i sha na'i ras rnams bkrus so/ /nga 'di snyam</text></item>
<item><p>120a1</p><section>mdo sde</section><text>du dgongs te/ ngas phyag dar khrod pa'i sha na'i ras rnams gang du dgram snyam pa dang / de nas lha rnams kyi dbang po brgya byin gyi sems kyis nga'i</text></item>
<item><p>120a2</p><section>mdo sde</section><text>dgongs pa shes nas brag gcig las rdo leb che la ring ba zhig blangs te nga gang na der 'ongs te phyin nas nga la 'di skad ces gsol to/ /bcom ldan 'das 'di la phyag dar khrod</text></item>
<item><p>120a3</p><section>mdo sde</section><text>pa'i sha na'i ras dgram du gsol/ ngas de la phyag dar khrod pa'i sha na'i ras rnams bkram mo/ /'od srung / rdo leb che zhing ring ba 'di dag ni gnod sbyin gyis blangs pa zhes</text></item>
<item><p>120a4</p><section>mdo sde</section><text>bya'o| |de nas lteng rgyas 'od srung ral pa can 'di snyam du sems te/ 'di ltar dge sbyong chen po rdzu 'phrul che zhing mthu che ba yin te ya mtshan che mod kyi bdag kyang dgra bcom</text></item>
<item><p>120a5</p><section>mdo sde</section><text>pa yin no snyam mo/ /de nas bcom ldan 'das lteng rgyas 'od srung ral pa can gyi bsti gnas kyi nags tshang tshing na bzhugs so/ /de'i tshe nai rany+dza na'i chu cher brub nas bab bo/ /</text></item>
<item><p>120a6</p><section>mdo sde</section><text>de nas bcom ldan 'das chu klung mi gang bas lhag pas khebs pa'i lteng na rdul gyis yog pa bla ga ba med pa la 'chag pas 'chag par mdzad do/ /de nas lteng rgyas 'od srung</text></item>
<item><p>120a7</p><section>mdo sde</section><text>ral pa can 'di snyam du sems te/ dge sbyong chen po de ltar mdzes pa chu chen po brub pas khyer bar ma gyur grang / ma la/ bdag gis dge sbyong chen po btsal snyam du bsams</text></item>
<item><p>120b1</p><section>mdo sde</section><text>nas| shing gcig pa'i gru'i nang du zhugs te/ bcom ldan 'das btsal ba na lteng rgyas 'od srung ral pa can gyis bcom ldan 'das chu klung mi gang bas lhag par khebs pa'i steng</text></item>
<item><p>120b2</p><section>mdo sde</section><text>nas rdul gyis yog pa bla gab med pa na 'chag pas 'chag pa mthong ngo / /mthong nas kyang bcom ldan 'das la 'di skad ces gsol to/ /dge sbyong chen po/ gson nam/ 'od srung</text></item>
<item><p>120b3</p><section>mdo sde</section><text>gson no/ /dge sbyong chen po/ zhugs shing gcig pa'i grur 'jug gam/ 'od srung / 'jug go /de nas bcom ldan 'das 'di snyam du dgongs te/ ma la/ ngas ji ltar thugs</text></item>
<item><p>120b4</p><section>mdo sde</section><text>mnyam par gzhag na shing gcig pa'i gru ji ltar chu la 'jug pa de lta bu'i rdzu 'phrul mngon par 'du bya ba 'du bya'o snyam nas/ de nas bcom ldan 'das kyis ji ltar thugs mnyam</text></item>
<item><p>120b5</p><section>mdo sde</section><text>par bzhag nas shing gcig pa'i gru ji lta bar chu la 'jug par de lta bu'i rdzu 'phrul mngon par 'du mdzad do/ /de nas lteng rgyas 'od srung ral pa can 'di snyam du sems te/ 'di</text></item>
<item><p>120b6</p><section>mdo sde</section><text>ltar dge sbyong chen po rdzu 'phrul che zhing mthu che ba yin te ya mtshan che mod kyi bdag kyang dgra bcom pa yin no snyam mo/ /de nas bcom ldan 'das kyi thugs kyis lteng rgyas 'od srung ral</text></item>
<item><p>120b7</p><section>mdo sde</section><text>pa can gyi sems mkhyen nas lteng rgyas 'od srung ral pa can la 'di skad ces bka' stsal to/ /'od srung ral pa can/ khyod ni dgra bcom pa ma yin/ dgra bcom pa'i 'bras bu mngon</text></item>
<item><p>121a1</p><section>mdo sde</section><text>sum du bya ba'i phyir zhugs pa ma yin te/ dgra bcom pa'i lam gang yin pa de'ang mi shes so/ /de nas lteng rgyas 'od srung ral ba can 'di snyam du</text></item>
<item><p>121a2</p><section>mdo sde</section><text>sems te/ dge sbyong chen po gau ta ma'i thugs kyis bdag gi sems mkhyen to snyam du rig nas bcom ldan 'das la 'di skad ces gsol to/ /dge sbyong chen po/ bdag legs par</text></item>
<item><p>121a3</p><section>mdo sde</section><text>gsungs pa'i chos 'dul ba la rab tu byung ba dang / bsnyen pa rdzogs pa dge slong gi dngos po 'thob pa lta na dge sbyong chen po'i spyan sngar bdag tshangs par spyod pa spyad par bgyi'o//</text></item>
<item><p>121a4</p><section>mdo sde</section><text>'od srung khyod kyi 'khor la ltas sam/ dge sbyong chen po/ ma ltas lags so/ /'od srung / de'i phyir re zhig 'khor la ltos shig /'dir khyod lta bu'i mi grags pa dang ldan pa</text></item>
<item><p>121a5</p><section>mdo sde</section><text>shes nyen can rnams kyis ni 'khor la lta ba legs pa yin no/ /de nas lteng rgyas 'od srung ral pa can rang gi bsti gnas gang na ba der song ste phyin nas bram ze'i khye'u rnams la</text></item>
<item><p>121a6</p><section>mdo sde</section><text>smras pa/ bram ze'i khye'u dag /shes par gyis shig /bram ze'i khye'u dag /kho bo ni dge sbyong chen po'i spyan sngar tshangs pa spyod pa spyad na/ shes ldan dag /ci byed/ mkhan po/</text></item>
<item><p>121a7</p><section>mdo sde</section><text>bdag cag gis cung zad ci 'tshal ba de thams cad ni mkhan po la brten nas lags pas/ gal te mkhan po dge sbyong chen po'i spyan sngar tshangs par spyod pa spyad na bdag cag</text></item>
<item><p>121b1</p><section>mdo sde</section><text>kyang mkhan po rab tu 'byung ba'i rjes su rab tu 'byung ngo / /bram ze'i khye'u dang / /khyed kyis de'i phyir g.yang gzhi dag shing shun dang / 'khar ba dang / ril ba spyi blugs dang / blugs</text></item>
<item><p>121b2</p><section>mdo sde</section><text>gzar 'di dag chu klung nai rany+dza nA'i 'gram du 'or cig /mkhan po/ bka' bzhin 'tshal zhes bram ze'i khye'u de rnams kyis g.yang gzhi dang / shing shun dang / 'khar ba dang / ril ba spyi blugs dang /</text></item>
<item><p>121b3</p><section>mdo sde</section><text>blugs gzar rnams chu klung nai rany+dza nA'i 'gram du bor nas lteng rgyas 'od srung ral pa can gang na ba der song ste phyin nas lteng rgyas 'od srung ral pa can la 'di skad ces smras so/ /</text></item>
<item><p>121b4</p><section>mdo sde</section><text>mkhan po/ 'di ltar bdag cag gis bdag cag gi bgyi ba gang lags pa de bgyis lags so/ /de nas lteng rgyas 'od srung ral pa can 'khor lnga brgya dan bcom ldan 'das gang</text></item>
<item><p>121b5</p><section>mdo sde</section><text>na ba der song ste phyin nas bcom ldan 'das la 'di skad ces gsol to/ /dge sbyong chen po/ bdag gis 'khor la bltas lags te bdag legs par gsungs pa'i chos 'dul</text></item>
<item><p>121b6</p><section>mdo sde</section><text>ba la rab tu byung ba dang / bsnyen par rdzogs pa dge slong gi dngos po 'thob pa lta na bdag dge sbyong chen po'i spyan sngar tshangs par spyod pa spyad par bgyi'o/ /'od srung / tshur shog /</text></item>
<item><p>121b7</p><section>mdo sde</section><text>tshangs par spyad pa spyod cig /de nyid kyis tshe dang ldan pa de dag rab tu byung ba dang / des bsnyen par rdzogs pa dang / des dge slong gi dngos por gyur to/ /de'i tshe lteng rgyas 'od srung</text></item>
<item><p>122a1</p><section>mdo sde</section><text>ral pa can gyi spun chu klung 'od srung dang / ga yA 'od srung gnyis 'khor nyis brgya lnga bcu gnyis brgya lnga bcu dang / chu klung nai rany+dza nA'i mjug gi</text></item>
<item><p>122a2</p><section>mdo sde</section><text>'gram gyi bsti gnas na dka' thub spyod do/ /chu klung 'od srung dang / ga yA 'od srung spun gyis g.yang gzhi dang / shing shun dang / 'khar ba dang / ril pa spyi blugs dang /</text></item>
<item><p>122a3</p><section>mdo sde</section><text>blugs gzar de dag chu klung nai rany+dza nas khyer ba mthong ngo / /mthong nas kyang de dag 'di snyam du sems te/ bdag cag gi tshangs pa mtshungs par spyod pa rnams rgyal po'am/ chom</text></item>
<item><p>122a4</p><section>mdo sde</section><text>rkun nam/ me'am/ chus nyes dmigs 'ga' zhig byung bar ma gyur grang / ma la/ bdag gis tshangs pa mtshungs par spyod pa rnams btsal lo snyam mo/ /de nas chu klung</text></item>
<item><p>122a5</p><section>mdo sde</section><text>'od srung dang / ga yA 'od srung spun dag lteng rgyas 'od srung ral pa can tshol zhing lteng rgyas 'od srung ral pa can gyi bsti gnas gang na ba der dong ba dang de'i tshe tshe dang ldan</text></item>
<item><p>122a6</p><section>mdo sde</section><text>pa lteng rgyas 'od srung ral pa can skra byi snam sbyar bgos nas 'khor lnga brgya dang / bcom ldan 'das kyi spyan snga na chos mnyan pa'i phyir 'khod do/ /chu klung 'od srung dang /</text></item>
<item><p>122a7</p><section>mdo sde</section><text>ga yA 'od srung gis lteng rgyas 'od srung ral pa can skra byi snam sbyar bgos nas bcom ldan 'das kyi spyan snga na chos mnyan pa'i phyir 'dug pa mthong ngo / /mthong nas kyang tshe</text></item>
<item><p>122b1</p><section>mdo sde</section><text>dang ldan pa lteng rgyas 'od srung ral pa can la 'di skad ces smras so/ /'od srung / 'di mchog yin la/ de mchog ma yin nam/ 'od srung dag /'di ni mchog yin te/ de ni ma yin no/ /</text></item>
<item><p>122b2</p><section>mdo sde</section><text>de nas chu klung 'od srung dang / ga yA 'od srung spun dag 'di snyam du sems te/ sangs rgyas bcom ldan 'das ni mchog ma yin pa ma yin zhing chos bshad pa'ang mchog ma yin pa ma yin te/ gang</text></item>
<item><p>122b3</p><section>mdo sde</section><text>gi phyir da ltar lteng rgyas 'od srung ral pa can btsas nas lo brgya nyi shu lhag lon pa rgas 'khogs gtugs pa ma ga d+ha'i mi rnams kyis bkur stir byas/ bla mar byas/ brjed par</text></item>
<item><p>122b4</p><section>mdo sde</section><text>byas| mchod par byas shing dgra bcom par bkur ba de yang lan gnyis kyi bar du dge sbyong chen po'i spyan sngar rab tu byung bar khas blangs kyi/ ma la bdag cag kyang dge sbyong</text></item>
<item><p>122b5</p><section>mdo sde</section><text>chen po'i spyan sngar tshangs par spyod pa spyad par bya'o snyam du bsams nas bcom ldan 'das la 'di skad ces gsol to/ /dge sbyong chen po/ bdag cag legs par gsungs pa'i</text></item>
<item><p>122b6</p><section>mdo sde</section><text>chos 'dul ba la rab tu byung ba dang / bsnyen par rdzogs pa dge slong gi dngos po 'thob pa lta na/ bdag cag dge sbyong chen po'i spyan sngar tshangs par spyod pa spyad par bgyi'o/ /</text></item>
<item><p>122b7</p><section>mdo sde</section><text>khyod kyis 'khor la bltas sam/ dge sbyong chen po/ ma bltas lags so/ /'od srung dag /de'i phyir re zhig 'khor la ltos shig /'di ltar khyod lta bu'i mi grags pa dang ldan pa/</text></item>
<item><p>123a1</p><section>mdo sde</section><text>shes nyen can dag gis ni 'khor la blta ba legs pa yin no/ /de nas chu klung 'od srung dang / ga yA 'od srung spun rang gi bsti gnas gang na ba der dong</text></item>
<item><p>123a2</p><section>mdo sde</section><text>ste phyin nas bram ze'i khye'u rnams la 'di skad ces smras so/ /bram ze'i khye'u dag/ shes par gyis shig /kho bo cag ni dge sbyong chen po'i spyan sngar tshangs par spyad pa spyod na/ shes</text></item>
<item><p>123a3</p><section>mdo sde</section><text>ldan dag ci byed/ mkhan po dag /bdag cag cung zad ci 'tshal ba de thams cad ni mkhan po dag la brten nas lags pas/ gal te mkhan po dag dge sbyong chen po'i spyan</text></item>
<item><p>123a4</p><section>mdo sde</section><text>sngar tshangs par spyod pa spyod na/ bdag cag kyang mkhan po dag rab tu byung ba'i rjes su rab tu 'byung ngo / /bram ze'i khye'u dag /de'i dus da yin par shes par gyis shig /de</text></item>
<item><p>123a5</p><section>mdo sde</section><text>nas chu klung 'od srung dang / ga yA 'od srung spun 'khor nyis brgya lnga bcu nyis brgya lnga bcu dang / bcom ldan 'das gang na ba der dong ste lhags nas bcom ldan 'das la 'di</text></item>
<item><p>123a6</p><section>mdo sde</section><text>skad ces gsol to/ /dge sbyong chen po/ bdag cag gis 'khor la bltas lags te/ dge sbyong chen po/ bdag cag legs par gsungs pa'i chos 'dul ba la rab tu</text></item>
<item><p>123a7</p><section>mdo sde</section><text>byung ba dang / bsnyen par rdzogs pa dge slong gi dngos po 'thob pa lta na bdag kyang dge sbyong chen po'i spyan sngar tshangs par spyod pa spyad par bgyi'o/ /'od srung dag /tshur shog/</text></item>
<item><p>123b1</p><section>mdo sde</section><text>tshangs par spyad pa spyod cig /de nyid kyis tshe dang ldan pa de rnams rab tu byung ba dang / des bsnyen par rdzogs pa dang / des dge slong gi dngos por gyur to/ /de nas bcom ldan 'das</text></item>
<item><p>123b2</p><section>mdo sde</section><text>kyis ral pa can stong po de rab tu byung / bsnyen par rdzogs par mdzad nas lteng rgyas su ji tsam bzhed kyi bar du bzhugs nas/ ga yA gang na ba der rgyu zhing gshegs te rim gyis rgyu</text></item>
<item><p>123b3</p><section>mdo sde</section><text>zhing gshegs pa na ga yAr byon nas/ ga yA'i mgo'i mchod rten la sngon gyi ral pa can thams cad rab tu byung ba'i dge slong stong dang thabs gcig tu bzhugs so/ /de nas bcom</text></item>
<item><p>123b4</p><section>mdo sde</section><text>ldan 'das kyis dge slong stong po de la cho 'phrul rnam pa gsum gyis 'doms par mdzad de/ rdzu 'phrul gyi cho 'phrul dang / kun rjod pa'i cho 'phrul dang / rjes su bstan pa'i</text></item>
<item><p>123b5</p><section>mdo sde</section><text>cho 'phrul lo/ /de la bcom ldan 'das kyi rdzu 'phrul gyi cho 'phrul ni 'di yin te/ de nas bcom ldan 'das kyis ji ltar thugs mnyam par bzhag pa nyid kyi gdan gyi nang du mi snang</text></item>
<item><p>123b6</p><section>mdo sde</section><text>bar gyur cing shar phyogs gyi steng gi bar snang la mngon par 'phags nas/ spyod lam rnam pa bzhi mdzad de/ 'di lta ste/ 'chag pa dang / bzhengs pa dang / bzhugs pa dang /</text></item>
<item><p>123b7</p><section>mdo sde</section><text>mnal bar mdzad do/ /me'i ting nge 'dzin la snyoms par zhugs par mdzad de/ me'i ting nge 'dzin la snyoms par zhugs pa na/ sangs rgyas bcom ldan 'das kyi sku las 'od zer</text></item>
<item><p>124a1</p><section>mdo sde</section><text>rnam pa sna tshogs dag 'byin par mdzad do/ /'di lta ste/ sngon po dang / ser po dang / dmar po dang / dkar po dang / leb rgan dang / shel gyi kha</text></item>
<item><p>124a2</p><section>mdo sde</section><text>dog go /cho 'phrul zung du ston par mdzad de/ sku'i smad nas me 'bar bar mdzad la/ sku'i stod las chu grang mo'i rgyun 'bebs par mdzad do/ /sku'i stod nas me 'bar</text></item>
<item><p>124a3</p><section>mdo sde</section><text>bar mdzad la/ sku'i smad nas chu grang mo'i rgyun 'bebs par mdzad pa de lta bu'i ting nge 'dzin la snyoms par zhugs so/ /shar phyogs la ji lta ba bzhin du lho dang / nub</text></item>
<item><p>124a4</p><section>mdo sde</section><text>dang | byang phyogs su'ang de bzhin no/ /phyogs bzhir rdzu 'phrul gyi cho 'phrul rnam pa bzhi bstan nas rdzu 'phrul mngon par 'du mdzad pa rnams bsdus te/ dge slong gi</text></item>
<item><p>124a5</p><section>mdo sde</section><text>dge 'dun gyi gung la gdan bshams pa nyid la bzhugs te/ de la 'di ni bcom ldan 'das kyi rdzu 'phrul gyi cho 'phrul yin no/ /de la bcom ldan 'das kyi kun rjod pa'i cho</text></item>
<item><p>124a6</p><section>mdo sde</section><text>'phrul ni 'di yin te/ dge slong dag /khyod kyi sems ni 'di lta bu'o/ /khyod kyi yid ni 'di lta bu'o/ /rnam par shes pa ni 'di lta bu'o/ /'di ni rtog cig /'di ni ma rtog cig /'di</text></item>
<item><p>124a7</p><section>mdo sde</section><text>ni yid la byos shig /'di ni yid la ma byed cig /'di ni spongs shig /'di ni ma spangs shig/ 'di ni lus kyis mngon sum du byas la rdzogs par gyis te mnos shig /'di ni bcom ldan</text></item>
<item><p>124b1</p><section>mdo sde</section><text>'das kyi kun rjod pa'i cho 'phrul yin no/ /de la bcom ldan 'das kyi rjes su bstan pa'i cho 'phrul ni 'di yin te/ dge slong dag /'di thams cad ni kun tu 'bar ba yin no/ /dge slong</text></item>
<item><p>124b2</p><section>mdo sde</section><text>dag |thams cad kun tu 'bar ba de ci yin zhe na/ dge slong dag /mig dang / gzugs dang / mig gi rnam par shes pa dang / mig gi 'dus te reg pa kun tu 'bar ba yin zhing /</text></item>
<item><p>124b3</p><section>mdo sde</section><text>mig gi 'dus te reg pa'i rkyen gyis nang gi tshor ba bde ba'am/ sdug bsngal ba'am/ bde ba'ang ma yin sdug bsngal ba'ang ma yin pa 'byung ba gang yin pa de'ang kun tu 'bar ba</text></item>
<item><p>124b4</p><section>mdo sde</section><text>yin no/ /dge slong dag /rna ba dang / sna dang / lce dang / lus dang / yid dang / chos dang / yid kyi rnam par shes pa dang / yid kyi 'dus te reg pa ni kun tu 'bar ba yin zhing / /</text></item>
<item><p>124b5</p><section>mdo sde</section><text>yid kyi 'dus te reg pa'i rkyen gyis nang gi tshor ba'am/ sdug bsngal ba'am/ bde ba'ang ma yin/ sdug bsngal ba'ang ma yin pa 'byung ba gang yin pa de'ang kun tu 'bar ba yin</text></item>
<item><p>124b6</p><section>mdo sde</section><text>no| |gang gis kun tu 'bar ba 'dod chags kyi me dang / zhe sdang gi me dang / gti mug gi mes kun tu 'bar ba/ skye ba dang / rga ba dang / na ba dang / 'chi ba dang / mya ngan dang /</text></item>
<item><p>124b7</p><section>mdo sde</section><text>smra sngags 'dren pa dang / sdug bsngal ba dang / yid mi bde ba dang / 'khrug pa ste/ sdug bsngal gyis kun tu 'bar ba'o zhes smra'o/ /de la 'di ni bcom ldan 'das kyis rjes su</text></item>
<item><p>125a1</p><section>mdo sde</section><text>bstan pa'i cho 'phrul yin no/ /chos kyi rnam grangs 'di bshad pa na/ sngon thams cad ral pa can du gyur pa'i dge slong de dag len pa med par zag pa</text></item>
<item><p>125a2</p><section>mdo sde</section><text>rnams las sems rnam par grol lo/ /de nas bcom ldan 'das ga yA'i mgo'i mchod rten la sngon thams cad ral pa can gyur pa'i dge slong stong po thams cad kyang dgra bcom pa/</text></item>
<item><p>125a3</p><section>mdo sde</section><text>zag pa zad pa/ bya ba byas pa/ byed pa byas pa/ khur bor ba/ rang gi don rjes su thob pa/ srid pa kun tu sbyor ba yongs su zad pa/ yang dag pa'i shes pas sems shin tu rnam par</text></item>
<item><p>125a4</p><section>mdo sde</section><text>grol ba sha stag dang thabs gcig tu bzhugs so/ /rgyal po gzugs can snying po'i zho shas 'tsho ba'i mi rnams ljongs rgyu ba na/ shAkya rnams kyi gzhon nu gangs ri'i ngos chu bo skal</text></item>
<item><p>125a5</p><section>mdo sde</section><text>ldan shing rta'i 'gram/ drang srong ser skya'i bsti gnas dang ha cang mi ring ba zhig tu byung ba de bram ze mtshan mkhan dang / ltas mkhan rnams kyis gal te khyim par gyur te khyim</text></item>
<item><p>125a6</p><section>mdo sde</section><text>na gnas na ni 'khor los bsgyur ba'i rgyal po chos dang ldan pa'i chos kyi rgyal po mtha' bzhir rnam par rgyal ba/ rin po che sna bdun dang ldan par 'gyur te/ de'i rin po che sna</text></item>
<item><p>125a7</p><section>mdo sde</section><text>bdun ni 'di lta bu dag yin par 'gyur ro/ /'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / bud med rin po che dang /</text></item>
<item><p>125b1</p><section>mdo sde</section><text>khyim bdag rin po che dang / bdun pa blon po rin po chen yin no/ /de la bu stong yang tshang bar 'byung bar 'gyur te/ dpa' ba/ rtul phod pa/ yan lag mchog gi gzugs dang ldan pa/</text></item>
<item><p>125b2</p><section>mdo sde</section><text>pha rol gyi sde rab tu 'joms pa de rgya mtsho la thug pa'i sa chen po ma lus par gnod par bdo ba med cing 'tshe ba med pa 'di nyid chad pa med cing mtshon gyis bda' ba med la/ chos dang</text></item>
<item><p>125b3</p><section>mdo sde</section><text>mthun zhing snyoms pas legs par phab ste gnas par 'gyur ro/ /gal te skra dang / kha spu bregs te gos ngur smrig bgos nas dad pa yang dag pa kho nas khyim nas khyim med par rab</text></item>
<item><p>125b4</p><section>mdo sde</section><text>tu byung bar gyur na/ de bzhin gshegs pa dgra bcom pa yang dag par rdzogs pa'i sangs rgyas su 'jig rten du sgra rnam par grags par 'gyur ba lung bstan to zhes thos so/ /thos</text></item>
<item><p>125b5</p><section>mdo sde</section><text>nas kyang ma ga d+ha'i rgyal po bzo sbyangs gzugs can snying po gang na ba der song ste phyin nas ma ga d+ha'i rgyal po bzo sbyangs gzugs can snying po la 'di skad ces smras so/ /lha|mkhyen</text></item>
<item><p>125b6</p><section>mdo sde</section><text>par mdzad du gsol/ bdag cag 'dir lha'i yul na rgyu ba na shAkya rnams kyi gzhon nu gangs ri'i ngos zhes bya ba nas/ de bzhin gshegs pa dgra bcom pa yang dag par rdzogs</text></item>
<item><p>125b7</p><section>mdo sde</section><text>pa'i sangs rgyas su 'jig rten du sgra rnam par grags par 'gyur bar lung bstan pa zhig thos so zhes bya ba'i bar gong ma bzhin du'o/ /lha| de khum zhig /lha ches gtso bo bas</text></item>
<item><p>126a1</p><section>mdo sde</section><text>ches gtso bor 'gyur du mchi'o/ /grong ba dag /shAkya rnams kyi gzhon nu gangs ri'i ngos zhes bya ba nas/ grags par 'gyur ro zhes bya ba'i bar gong</text></item>
<item><p>126a2</p><section>mdo sde</section><text>ma bzhin te/ lha| de khum zhig /lha ches gtso bo bas ches gtso bor 'gyur du mchi'o zhes khyed cag de skad ma smra zhig /de ci'i phyir zhe na/ grong pa dag /shAkya rnams kyi gzhon</text></item>
<item><p>126a3</p><section>mdo sde</section><text>nu zhes bya ba nas byung ba zhes bya ba'i bar gong ma bzhin du te/ gal te 'khor los bsgyur ba'i rgyal por gyur na de'i g.yog bya'o/ /gal te skra dang / kha spu bregs te gos ngur smrig bgos nas dad</text></item>
<item><p>126a4</p><section>mdo sde</section><text>pa yang dag par kho nas khyim nas khyim med par rab tu byung bar gyur te/ de bzhin gshegs pa dgra bcom pa yang dag par rdzogs pa'i sangs rgyas su 'jig rten du sgra</text></item>
<item><p>126a5</p><section>mdo sde</section><text>rnam par grags par gyur na de'i nyan thos su khas blangs bar bya'o/ /de nas ma ga d+ha'i rgyal po bzo sbyangs gzugs can snying po steng gi khang bzang gi gzhi la 'dug nas smon</text></item>
<item><p>126a6</p><section>mdo sde</section><text>pa'i gzhi lnga la smon par byed de/ kye ma'o/ /bdag gi yul du 'jig rten gyi ston pa/ de bzhin gshegs pa/ dgra bcom pa/ yang dag par rdzogs pa'i sangs rgyas/ rig pa dang / zhabs</text></item>
<item><p>126a7</p><section>mdo sde</section><text>su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang / mi rnams kyi ston pa/ bcom ldan 'das byung ba dang / de</text></item>
<item><p>126b1</p><section>mdo sde</section><text>la'ang blta ba'i phyir bdag nye bar 'gro ba dang / nye bar song ba na des kyang bdag la chos bshad pa dang / bdag gis kyang chos bshad pa de shes pa dang / bdag gis chos shes</text></item>
<item><p>126b2</p><section>mdo sde</section><text>nas bslab pa bcas shing bslab pa de yang bdag gis blangs te gnas kyang ci ma rung snyam mo/ /de nas bcom ldan 'das kyis dge slong rnams la bka' stsal pa/ dge slong dag /ma</text></item>
<item><p>126b3</p><section>mdo sde</section><text>ga d+ha'i rgyal po bzo sbyangs gzugs can snying po de steng gi khang bzang gi gzhi la 'dug nas/ smon pa'i gzhi lnga smon pa byed de/ kye ma'o/ bdag gi yul du 'jig rten gyi ston pa de bzhin</text></item>
<item><p>126b4</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas nas zhes bya ba'i bar gong ma bzhin no/ /ma ga d+ha'i rgyal po bzo sbyangs gzugs can snying po'i zho shas 'tsho ba dag</text></item>
<item><p>126b5</p><section>mdo sde</section><text>cig ljongs rgyu ba na/ shAkya rnams kyi gzhon nu gangs ri'i ngos chu bo skal ldan shing rta'i 'gram/ drang srong ser skya'i bsti gnas dang ha cang yang mi ring ba zhig tu byung ba gang yin</text></item>
<item><p>126b6</p><section>mdo sde</section><text>pa de bram ze mtshan mkhan dang / ltas mkhan zhes bya ba nas 'jig rten du sgra rnam par grags par 'gyur ro zhes lung bstan pa zhes bya ba'i bar gong ma bzhin du'o/ /de skra dang / kha spu</text></item>
<item><p>126b7</p><section>mdo sde</section><text>bregs te gos dur smrig bgos nas dad pa yang dag pa kho nas khyim nas khyim med par rab tu byung ba de bla na med pa yang dag par rdzogs pa'i byang chub mngon par rdzogs par sangs</text></item>
<item><p>127a1</p><section>mdo sde</section><text>rgyas pas de ga yA na/ ga yA'i mgo'i mchod rten la sngon thams cad ral pa can du gyur pa'i dge slong stong thams cad kyang dgra bcom pa/ zag pa zad</text></item>
<item><p>127a2</p><section>mdo sde</section><text>pa| bya ba byas pa/ byed pa byas pa/ khur bor ba/ bdag gi don rjes su thob pa/ srid par kun tu sbyor ba yongs su zad pa/ yang dag pa'i shes pas sems shin tu rnam par grol</text></item>
<item><p>127a3</p><section>mdo sde</section><text>ba sha stag dang thabs gcig tu bzhugs so zhes thos so/ /thos nas kyang ma ga d+ha'i rgyal po bzo sbyangs gzugs can snying po gang na ba der dong ste lhags nas/ ma ga d+ha'i rgyal po bzo</text></item>
<item><p>127a4</p><section>mdo sde</section><text>sbyangs gzugs can snying po la 'di skad ces smras so/ /lha|mkhyen par mdzad du gsol/ bdag cag 'di na lha'i yul na rgyu ba na/ shAkya rnams kyi gzhon nu gang lags pa de zhes</text></item>
<item><p>127a5</p><section>mdo sde</section><text>bya ba nas/ 'jig rten du sgra rnam par grags par 'gyur ro zhes bya ba'i bar gong ma bzhin du ste/ de skra dang / kha spu bregs te gos dur smrig bgos nas dad pa yang dag pa kho nas</text></item>
<item><p>127a6</p><section>mdo sde</section><text>khyim nas khyim med par rab tu byung ba de lba na med pa yang dag par rdzogs pa'i byang chub mngon par rdzogs par sangs rgyas nas/ de ga yA na ga ya'i mchod rten la sngon thams</text></item>
<item><p>127a7</p><section>mdo sde</section><text>cad ral pa can du gyur pa'i dge slong thams cad kyang dgra bcom pa/ zag pa zad pa zhes bya ba nas/ yang dag pa'i shes pas sems shin tu rnam par grol ba sha stag dang thabs</text></item>
<item><p>127b1</p><section>mdo sde</section><text>gcig tu bzhugs so zhes bya ba'i bar du ste/ lha| de dag la bkur sti mdzod cig dang / de lta na lha gtso bo bas ches gtso bor 'gyur ro/ /de nas ma ga d+ha'i rgyal po bzo sbyangs gzugs can</text></item>
<item><p>127b2</p><section>mdo sde</section><text>snying pos mi zhig la bsgo ba/ kwa'e nang rje/ tshur/ khyod bcom ldan 'das gang na ba der song la song nas/ kho bo'i tshig 'di dag gis bcom ldan 'das kyi zhabs gnyis la mgo bos phyag</text></item>
<item><p>127b3</p><section>mdo sde</section><text>byos la gnod pa chung ngam/ nyam nga ba chung ngam/ 'tsho'am/ bskyod pa yang dam/ stobs dang / bde ba dang / sku nyams dang ldan nam/ reg par spyod dam zhes zhus la 'di skad ces kyang</text></item>
<item><p>127b4</p><section>mdo sde</section><text>gsol cig /bcom ldan 'das dge slong gi dge 'dun dang thabs gcig la ji srid 'tsho'i bar du na bza' chos gos dang / bsod snyoms dang / gzims cha dang / snyun dpyad kyi</text></item>
<item><p>127b5</p><section>mdo sde</section><text>rkyen sman dang / yo byad rnams kyis bsnyen bkur bgyid na/ bcom ldan 'das rgyal po'i khab tu gshegs su gsol zhes gsol cig /lha|bka' bzhin 'tshal zhes mi des ma ga d+ha'i rgyal po</text></item>
<item><p>127b6</p><section>mdo sde</section><text>bzo sbyangs gzugs can snying po las mnyan nas bcom ldan 'das gang na ba der song ste phyin nas/ bcom ldan 'das kyi zhabs gnyis la mgo bos phyag btsal te phyogs gcig tu</text></item>
<item><p>127b7</p><section>mdo sde</section><text>'dug nas/ bcom ldan 'das la mi des 'di skad ces gsol to/ /btsun pa bcom ldan 'das kyis zhabs gnyis la ma ga d+ha'i rgyal po bzo sbyangs gzugs can snying po mgo bos</text></item>
<item><p>128a1</p><section>mdo sde</section><text>phyag 'tshal nas/ gnod pa chung ngam/ nyam nga ba chung ngam zhes bya ba nas/ reg par spyod dam zhes bya ba'i bar du gong ma bzhin du ste snyun gsol lags so//</text></item>
<item><p>128a2</p><section>mdo sde</section><text>kye| mi khyod dang / ma ga d+ha'i rgyal po bzo sbyangs gzugs can snying po bde bar gyur cig /btsun pa/ ma ga d+ha'i rgyal po bzo sbyangs gzugs can snying po'i mchid nas/ 'di skad ces</text></item>
<item><p>128a3</p><section>mdo sde</section><text>bdag /bcom ldan 'das dge slong gi dge 'dun dang thabs gcig la ji srid 'tsho'i bar du na bza' dang / chos gos dang / bsod snyoms dang / gzims cha dang / snyun dpyad</text></item>
<item><p>128a4</p><section>mdo sde</section><text>kyi rkyen sman dang / yo byad rnams kyis bsnyen bkur bgyid na/ bcom ldan 'das rgyal po'i khab tu gshegs su gsol zhes mchi lags so/ /bcom ldan 'das kyis de la cang</text></item>
<item><p>128a5</p><section>mdo sde</section><text>mi gsungs pas gnang ngo / /de nas mi des bcom ldan 'das cang mi gsungs pas gnang bar rig nas/ bcom ldan 'das kyi zhabs la mgo bos phyag byas te/ bcom ldan</text></item>
<item><p>128a6</p><section>mdo sde</section><text>'das kyi spyan snga nas song ngo / /de nas bcom ldan 'das sngon thams cad ral pa can du gyur pa'i dge slong gi dge 'dun chen po thams cad kyang dgra bcom pa zag pa zad pa</text></item>
<item><p>128a7</p><section>mdo sde</section><text>zhes bya ba nas/ yang dag pa'i shes pas sems shin tu rnam par grol ba zhes bya ba'i bar sha stag dang thabs gcig tu ma ga d+ha'i ljongs rgyu zhing gshegs pa na/ yul ma</text></item>
<item><p>128b1</p><section>mdo sde</section><text>ga d+ha pa rnams kyi mchod rten legs par rab gnas ltang brang gi tshal yod pa ga na ba der gshegs so/ /de nas bcom ldan 'das legs par rab gnas su byon nas/ ma ga d+ha pa rnams</text></item>
<item><p>128b2</p><section>mdo sde</section><text>kyi mchod rten legs par rab gnas ltang brang gi tshal yod pa na bzhugs so/ /ma ga d+ha'i rgyal po bzo sbyangs gzugs can snying pos bcom ldan 'das sngon thams cad ral pa can du gyur</text></item>
<item><p>128b3</p><section>mdo sde</section><text>ba'i dge slong gi dge 'dun chen po stong gi dge slong gi dge 'dun chen po zhes bya ba nas/ sems shin tu rnam par grol ba zhes bya ba'i bar du ste/ ma ga d+ha'i ljongs rgyu zhing gshegs pa</text></item>
<item><p>128b4</p><section>mdo sde</section><text>na| ma ga d+ha pa rnams kyi mchod rten legs par rab gnas ltang brang gi tshal yod pa gang na ba der gshegs te/ ma ga d+ha pa rnams kyi mchod rten legs par rab gnas ltang brang gi tshal</text></item>
<item><p>128b5</p><section>mdo sde</section><text>yod pa na bzhugs so zhes thos so/ /thos nas kyang shing rta bzang po'i nang du zhugs te/ rgyal po'i mthu chen po dang / rgyal po'i 'byor pa chen pos rta dang / shing rta brgya stong snyed dang lhan</text></item>
<item><p>128b6</p><section>mdo sde</section><text>cig 'khor brgya phrag du ma dang rgyal po'i khab nas byung nas bcom ldan 'das la blta ba dang / bsnyen bkur bya ba'i phyir bcom ldan 'das kyi spyan sngar song ba na/ de'i shing rta'i</text></item>
<item><p>128b7</p><section>mdo sde</section><text>'khor lo sa'i nang du bying bar gyur to/ /des bsams pa/ bdag gis las skyon can cung zad cig byas par ma gyur grang snyam mo/ /lha rnams kyis de la smras pa/ rgyal po chen po/</text></item>
<item><p>129a1</p><section>mdo sde</section><text>khyod kyis las skyon can ma byas mod kyi khyod dang lhan cig las mtshungs par spyod pa gang yin pa de dag btson ra na 'dug gi de dag thon cig /rgyal pos</text></item>
<item><p>129a2</p><section>mdo sde</section><text>smras pa/ gal te de lta na gdon no zhes rgyal pos btson rnams 'don du bcug go /yang rgyal po phyir byung bar brtsams pa na de'i dbu rgyan sgo la thug go /de nas yang bsams pa/</text></item>
<item><p>129a3</p><section>mdo sde</section><text>bdag gis ni gdon mi za bar las skyon can zhig byas te des na bdag la ltas ngan pa gzhan sgo la dbu rgyan thug pa 'di byung ngo snyam mo/ /lha de rnams kyis yang smras pa/ rgyal po</text></item>
<item><p>129a4</p><section>mdo sde</section><text>chen po khyod kyis las skyon can ma byas mod kyi khyod dang lhan cig las mtshungs par spyad pa gang yin pa de dag kha cig ni 'dus kyang kha cig ni yul ljongs gzhan ga ge mo zhes bya ba</text></item>
<item><p>129a5</p><section>mdo sde</section><text>dag na las kyi mtha' byed cing 'dug pa de dag sbron cig /rgyal pos yul de na gnas pa'i skye bo'i tshogs thams cad kyang bkug go /de nas rgyal po gzugs can snying po shing rta khri</text></item>
<item><p>129a6</p><section>mdo sde</section><text>nyis stong dang / zhabs 'bring pa rta pa'i tshogs khri brgyad stong dang / ma ga d+ha'i bram ze dang / khyim bdag brgya stong phrag du ma dang lhan cig rgyal po'i khab nas byung ste/ bcom ldan 'das</text></item>
<item><p>129a7</p><section>mdo sde</section><text>la blta ba dang / bsnyen bkur bya ba'i phyir bcom ldan 'das kyi spyan sngar song ngo / /de ji tsam bzhon pa'i sa'i bar du bzhon pas song ste/ bzhon pa las babs nas rkang pa kho nas</text></item>
<item><p>129b1</p><section>mdo sde</section><text>kun dga' ra bar zhugs so/ /ma ga d+ha'i rgyal po bzo sbyangs gzugs can snying pos thag ji tsam nas bcom ldan 'das mthong ba'i bar de nas rgyal po'i mtshan ma lnga po ze'u kha dang / gdugs</text></item>
<item><p>129b2</p><section>mdo sde</section><text>dang | ral gri dang / nor bu'i rnga yab dang / lham khra bo rnams phud do/ /de nas ma ga d+ha'i rgyal po bzo sbyangs gzugs can snying pos rgyal po'i mtshan ma lnga bzhag nas bcom ldan 'das</text></item>
<item><p>129b3</p><section>mdo sde</section><text>ga na ba der song ste phyin pa dang / bla gos phrag pa gcig tu gzar nas bcom ldan 'das gang na ba de logs su thal mo sbyar ba btud de de rang gi ming nas phyung ste lan gsum du gsol pa/</text></item>
<item><p>129b4</p><section>mdo sde</section><text>btsun pa/ bdag ni ma ga d+ha'i rgyal po bzo sbyangs gzugs can snying po lags so/ /btsun pa/ bdag ni ma ga d+ha'i rgyal po bzo sbyangs gzugs can snying po lags so/ /rgyal po/ lags so/ /rgyal</text></item>
<item><p>129b5</p><section>mdo sde</section><text>po| de de bzhin no/ /de de bzhin te/ rgyal po chen po/ khyod ma ga d+ha'i rgyal po bzo sbyangs gzugs can snying po yin no/ /rgyal po chen po/ khyod ma ga d+ha'i rgyal po bzo sbyangs gzugs can snying</text></item>
<item><p>129b6</p><section>mdo sde</section><text>po yin no/ /rgyal po yin no/ /rgyal po chen po/ khyod rang gi stan ji lta ba la 'dug cig /de nas ma ga d+ha'i rgyal po bzo sbyangs gzugs can snying pos bcom ldan 'das kyi zhabs gnyis la</text></item>
<item><p>129b7</p><section>mdo sde</section><text>mgo bos phyag byas te phyogs gcig tu 'dug go /ma ga d+ha'i bram ze dang / khyim bdag kha cig ni bcom ldan 'das kyi zhabs gnyis la mgo bos phyag byas te/ phyogs gcig tu 'khod</text></item>
<item><p>130a1</p><section>mdo sde</section><text>do| |kha cig ni bcom ldan 'das dang lhan cig mngon du yang dag par dga' ba dang / yang dag par mgu bar 'gyur ba'i gtam rnam pa sna tshogs byas te</text></item>
<item><p>130a2</p><section>mdo sde</section><text>phyogs gcig tu 'khod do/ /kha cig ni bcom ldan 'das gang na ba de logs su thal mo sbyar ba btud de 'khod do/ /kha cig gis ni bcom ldan 'das rgyang ring po nas mthong</text></item>
<item><p>130a3</p><section>mdo sde</section><text>nas cang mi smra bar phyogs gcig tu 'khod do/ /de'i tshe tshe dang ldan pa lteng rgyas 'od srung 'khor dang bcas te de nyid du 'dus shing 'dug par gyur to/ /de nas ma ga d+ha'i</text></item>
<item><p>130a4</p><section>mdo sde</section><text>bram ze dang / khyim bdag rnams 'di snyam du sems te/ ci/ dge sbyong chen po/ lteng rgyas 'od srung ral ba can gyi tshangs par spyod pa la spyad dam/ 'on te lteng rgyas 'od srung</text></item>
<item><p>130a5</p><section>mdo sde</section><text>ral pa can dge sbyong chen po'i tshangs par spyad pa la spyod snyam mo/ /de nas bcom ldan 'das kyi thug kyis ma ga d+ha'i bram ze dang / khyim bdag rnams kyi sems mkhyen nas</text></item>
<item><p>130a6</p><section>mdo sde</section><text>tshe dang ldan pa lteng rgyas 'od srung ral pa can la tshigs su bcad pa'i dbyangs kyis dri ba rmas pa/ lteng rgyas gnas pa khyod 'dir ci mthong na/ /me spangs nas ni brtul shugs</text></item>
<item><p>130a7</p><section>mdo sde</section><text>'di dag spyod/ /khyod kyis ji ltar me yi mchod spangs pa/ /don de 'od srung nga la smra bar gyis/ /lteng rgyas 'od srung gis gsol pa/ 'di na kha cig zas skom de bzhin no/ /'dod</text></item>
<item><p>130b1</p><section>mdo sde</section><text>pa dag dang bud med kho na smra/ /de dag phung po'i dri mar rab mthong ste/ /des bdag mchod sbyin mi dga' bsreg blugs min/ /khyod ni 'dod dang bza' dang btung ba dang / /de bzhin ro</text></item>
<item><p>130b2</p><section>mdo sde</section><text>la yid ni mi dga' na/ /lha mi 'jig rten la ci khyod kyi yid/ /dga' ba yin nam 'od srung dri yi smros/ /phung po ma mchis zhi ba ci ma mchis/ /'dod sred ma chags gzhan du 'gyur ma</text></item>
<item><p>130b3</p><section>mdo sde</section><text>mchis/ /gzhan gyis mi bkri'i go 'phang mchog mthong ste/ /des bdag mchod sbyin mi dga' bsreg blugs min/ /go 'phang mi nyams mchog ni ma mthong bas/ /mchod sbyin brtul</text></item>
<item><p>130b4</p><section>mdo sde</section><text>zhugs dang ni zhugs dag gis/ /grol snyam bdag gi yid ni rmongs gyur te/ /dmus long gyur nas skye shi'i rjes bzhin mthong / /skyob pa gtso bo mchog gis legs bshad pa/ /go</text></item>
<item><p>130b5</p><section>mdo sde</section><text>'phang 'dus ma byas te gzod mthong na/ /thub pa gau tam rnam par 'dren khyod ni/ /skye bo'i phal chen don brtson bden la zhugs/ /bcom ldan 'das kyis bka' stsal pa/ khyod kyis</text></item>
<item><p>130b6</p><section>mdo sde</section><text>rtogs pa legs rtogs te/ /khyod kyis nyes par bsams ma yin/ /rab tu phye ba'i chos rnams las/ /gtso bo gang yin de blangs so/ /'od srung / 'khor skyo ba skyed cig /de nas tshe</text></item>
<item><p>130b7</p><section>mdo sde</section><text>dang ldan pa lteng rgyas 'od srung bcom ldan 'das kyis skabs phye nas ji ltar sems mnyam par bzhag na rang gi stan gyi nang du mi snang bar gyur to/ /shar phyogs kyi lteng gi bar snang</text></item>
<item><p>131a1</p><section>mdo sde</section><text>la mngon par 'phags nas spyod lam rnam pa bzhi byed de/ snga ma bzhin du phyogs bzhir rdzu 'phrul gyi cho 'phrul rnam pa bzhi bstan nas rdzu 'phrul mngon</text></item>
<item><p>131a2</p><section>mdo sde</section><text>par 'du bya ba dag bsdus te bla gos phrag pa gcig tu gzar nas pus mo g.yas pa'i lha nga sa la btsugs te bcom ldan 'das gang na ba de logs su thal mo sbyar ba btud nas bcom</text></item>
<item><p>131a3</p><section>mdo sde</section><text>ldan 'das la 'di skad ces gsol to/ /bcom ldan 'das ni bdag gi ston pa lags so/ /bdag ni bcom ldan 'das kyi nyan thos lags so/ /bcom ldan 'das ni bdag gi ston</text></item>
<item><p>131a4</p><section>mdo sde</section><text>pa lags so/ /bdag ni bcom ldan 'das kyi nyan thos lags so/ /'od srung / de de bzhin no/ /de de bzhin te/ 'od srung / nga ni khyod kyi ston pa yin no/ /khyod ni nga'i nyan thos yin</text></item>
<item><p>131a5</p><section>mdo sde</section><text>no| |'od srung / nga ni khyod kyi ston pa yin no/ /khyod ni nga'i nyan thos yin no/ /'od srung / khyod rang gi stan ji lta ba la 'dug cig /de nas tshe dang ldan pa lteng rgyas 'od srung gis</text></item>
<item><p>131a6</p><section>mdo sde</section><text>bcom ldan 'das kyi zhabs gnyis la mgo bos phyag byas te phyogs gcig tu 'dug go /de nas ma ga d+ha'i bram ze dang / khyim bdag rnams 'di snyam du sems te/ dge sbyong chen po</text></item>
<item><p>131a7</p><section>mdo sde</section><text>ni lteng rgyas 'od srung ral ba can gyi tshangs par spyod pa la mi spyod kyi lteng rgyas 'od srung ral pa can nyid ni dge sbyong chen po'i tshangs par spyod pa la spyod do snyam mo/ /de nas bcom</text></item>
<item><p>131b1</p><section>mdo sde</section><text>ldan 'das kyis ma ga d+ha'i rgyal po bzo sbyangs gzugs can snying po la bka' stsal pa/ rgyal po chen po/ gzugs la skye ba'ang yod/ 'jig pa'ang yod/ de'i skye ba dang / 'jig pa'ang</text></item>
<item><p>131b2</p><section>mdo sde</section><text>rig par bya'o/ /rgyal po chen po/ tshor ba dang / 'du shes dang / 'du byed dang / rnam par shes pa la skye ba'ang yod/ 'jig pa'ang yod/ de'i skye ba dang / 'jig pa'ang rig par bya'o//</text></item>
<item><p>131b3</p><section>mdo sde</section><text>rgyal po chen po/ yang rigs kyi bus gzugs kyi skye ba dang / 'jig pa'i chos nyid rig nas gzugs de yongs su shes so/ /rgyal po chen po/ rigs kyi bus tshor ba dang / 'du shes dang /</text></item>
<item><p>131b4</p><section>mdo sde</section><text>'du byed dang / rnam par shes pa'i skye ba dang / 'jig pa'i chos nyid rig nas rnam par shes pa yongs su shes so/ /rgyal po chen po/ rigs kyi bus gzugs yongs su shes na</text></item>
<item><p>131b5</p><section>mdo sde</section><text>gzugs la bdag gam/ bdag gir khas mi len/ mi 'dzin/ lhag par mi gnas/ mngon par zhen par mi byed do/ /rgyal po chen po/ rigs kyi bus tshor ba dang / 'du shes dang /</text></item>
<item><p>131b6</p><section>mdo sde</section><text>'du byed dang / rnam par shes pa yongs su shes na bdag gam/ bdag gir khas mi len/ mi 'dzin/ lhag par mi gnas/ mngon par zhen par mi byed do/ /rgyal po chen po/ rigs</text></item>
<item><p>131b7</p><section>mdo sde</section><text>kyi bus gzugs la bdag gam/ bdag gir khas mi len/ mi 'dzin/ lhag par mi gnas/ mngon par zhen par mi byed na tshad med cing grangs med pa'i mya ngan las 'das pa yin</text></item>
<item><p>132a1</p><section>mdo sde</section><text>no zhes smra'o/ /rgyal po chen po/ rigs kyis bus tshor ba dang / 'du shes dang / 'du byed dang / rnam par shes pa la bdag gam/ bdag gir khas mi len/</text></item>
<item><p>132a2</p><section>mdo sde</section><text>mi 'dzin/ lhag par mi gnas/ mngon par zhen par mi byed na tshad med cing grangs med pa'i mya ngan las 'das pa yin no zhes smra'o/ /de nas ma ga d+ha'i bram ze dang / khyim bdag</text></item>
<item><p>132a3</p><section>mdo sde</section><text>rnams 'di snyam du sems te/ gal te gzugs bdag ma yin/ tshor ba dang / 'du shes dang / 'du byed dang / rnam par shes pa bdag ma yin na/ 'o na/ bdag gam/ sems</text></item>
<item><p>132a4</p><section>mdo sde</section><text>can nam/ srog gam/ skye ba po'am/ gso ba po'am/ gang zag gam/ shed las skyes sam/ shed bu'am/ byed pa po'am/ byed du 'jug pa po'am/ shes pa po'am/ kun</text></item>
<item><p>132a5</p><section>mdo sde</section><text>nas shes pa po'am/ slong ba po'am/ kun nas slong ba po'am/ smra ba po'am/ kun nas smra ba po'am/ tshor ba po'am/ kun nas tshor ba po gang yin pa nam yang ma byung / 'byung</text></item>
<item><p>132a6</p><section>mdo sde</section><text>bar mi 'gyur zhing da ltar yang yod pa gang gis de dang / der bde ba dang / sdig pa'i las byas pa rnams kyi rnam par smin pa so sor nyams su myong zhing gang gis phung po 'di bor</text></item>
<item><p>132a7</p><section>mdo sde</section><text>te phung po gzhan dang nying mtshams sbyor ba de su zhig yin par 'gyur snyam mo/ /de nas bcom ldan 'das kyi thugs kyis ma ga d+ha'i bram ze dang / khyim bdag rnams kyi sems</text></item>
<item><p>132b1</p><section>mdo sde</section><text>mkhyen nas dge slong rnams la bka' stsal pa/ dge slong dag /bdag bdag ces bya ba ni byis pa so so'i skye bo thos pa dang mi ldan pas btags pa'i rjes su ltung ba yin te/ 'di la bdag</text></item>
<item><p>132b2</p><section>mdo sde</section><text>ce'am/ bdag gi med kyi/ dge slong dag /skye ba na sdug bsngal 'di skye zhing 'gag pa na'ang sdug bsngal 'di 'gag go /skye ba na 'du byed rnams skye zhing 'gag pa na'ang 'du byed rnams 'gag</text></item>
<item><p>132b3</p><section>mdo sde</section><text>par 'gyur te/ rgyu dang / rkyen de la brten nas sems can rnams kyi 'du byed kyi rgyud 'jug go /dge slong dag /de bzhin gshegs pas 'du byed kyi nying mtshams sbyor ba thugs su</text></item>
<item><p>132b4</p><section>mdo sde</section><text>chud nas sems can rnams kyi 'chi 'pho dang / skye ba 'dogs par mdzad de/ dge slong dag /ngas lha'i spyan rnam par dag pa'i mi las 'das pa'i sems can rnams kyi 'chi 'pho</text></item>
<item><p>132b5</p><section>mdo sde</section><text>zhes bya ba nas/ bde 'gro mtho ris kyi 'jig rten du lha rnams su skye bar 'gyur ro zhes bya bar mkhyen to zhes bya ba'i bar du gong ma bzhin no/ /dge slong dag /ngas de ltar mkhyen</text></item>
<item><p>132b6</p><section>mdo sde</section><text>cing de ltar gzigs pas nga 'di skad ces bdag gam/ sems can nam/ zhes bya ba nas tshor ba po zhes bya ba'i bar gong ma bzhin du ste/ gang nam yang ma byung / 'byung bar mi</text></item>
<item><p>132b7</p><section>mdo sde</section><text>'gyur zhing da ltar yang yod pa ma yin pas gang gis de dang / der sdig pa'i las byas pa rnams kyi rnam par smin pa so sor nyams su myong zhing gang gis phung po 'di bor te phung po gzhan</text></item>
<item><p>133a1</p><section>mdo sde</section><text>dang / nying mtshams sbyor ba de chos su brdar btags pa ma gtogs pa 'di yin no zhes mi gsungs so/ /de la chos kyi brdar btags pa ni 'di yin te/</text></item>
<item><p>133a2</p><section>mdo sde</section><text>'di lta ste/ 'di yod pas 'di yod/ 'di skyes pas 'di skye ba ste/ 'di lta ste/ ma rig pa'i rkyen gyis 'du byed/ 'du byed kyi rkyen gyis rnam par shes pa/ rnam par shes pa'i</text></item>
<item><p>133a3</p><section>mdo sde</section><text>rkyen gyis ming dang / gzugs/ ming dang / gzugs kyi rkyen gyis skye mched drug /skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred</text></item>
<item><p>133a4</p><section>mdo sde</section><text>pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal dang / yid</text></item>
<item><p>133a5</p><section>mdo sde</section><text>mi bde ba dang / 'khrug pa rnams 'byung ste/ de ltar sdug bsngal gyi phung po chen po 'ba' zhig po 'di 'byung bar 'gyur ro/ /'di lta ste/ 'di med pas 'di med la 'di</text></item>
<item><p>133a6</p><section>mdo sde</section><text>'gags pas 'di 'gag par 'gyur te/ 'di lta ste/ ma rig pa 'gags pas 'du byed 'gag /'du byed 'gags pas rnam par shes pa 'gag /rnam par shes pa 'gags</text></item>
<item><p>133a7</p><section>mdo sde</section><text>pas ming dang / gzugs 'gag /ming dang / gzugs 'gags pas skye mched drug 'gag /skye mched drug 'gags pas reg pa 'gag /reg pa 'gags pas tshor ba 'gags /</text></item>
<item><p>133b1</p><section>mdo sde</section><text>tshor ba 'gags pas sred pa 'gag /sred pa 'gags pas len pa 'gag /len pa 'gags pas srid pa 'gag /srid pa 'gags pas skye ba 'gag /skye ba 'gags pas rga shi dang /</text></item>
<item><p>133b2</p><section>mdo sde</section><text>mya ngan dang / smre sngags 'don pa dang / sdug bsngal pa dang / yid mi bde ba dang / 'khrugs pa rnams 'gags te/ de ltar na sdug bsngal gyi phung po chen po 'ba' zhig po 'di 'gag</text></item>
<item><p>133b3</p><section>mdo sde</section><text>par 'gyur ro/ /dge slong dag /'du byed rnams ni sdug bsngal lo/ /mya ngan las 'das pa ni zhi ba'o/ /rgyu kun 'byung bas sdug bsngal kun 'byung zhing rgyu 'gags pas sdug bsngal</text></item>
<item><p>133b4</p><section>mdo sde</section><text>'gag ste/ rgyun bcad pas mi 'byung zhing nying mtshams sbyor ba med pas 'gags pa 'di nyid ni sdug bsngal gyi mtha' yin no/ /dge slong dag /de la yongs su mya ngan las</text></item>
<item><p>133b5</p><section>mdo sde</section><text>'das pa gang zhe na/ gzhan med kyi sdug bsngal 'gag pa gang yin pa de ni nye bar zhi ba/ de ni bsil bar gyur pa/ de ni nub pa ste/ dge slong dag /zhi ba'i gnas ni 'di yin</text></item>
<item><p>133b6</p><section>mdo sde</section><text>te| 'di lta ste/ phung po thams cad spangs pa/ sred pa zad pa/ 'dod chags dang bral ba 'gags pa mya ngan las 'das pa yin no/ /de nas bcom ldan 'das kyis yang ma ga</text></item>
<item><p>133b7</p><section>mdo sde</section><text>d+ha'i rgyal po bzo sbyangs gzugs can snying po la lan gnyis su bka' stsal pa/ rgyal po chen po/ ji snyam du sems/ gzugs rtag gam/ mi rtag /btsun pa/ 'di mi rtag lags</text></item>
<item><p>134a1</p><section>mdo sde</section><text>so| |mi rtag pa gang yin pa de sdug bsngal yin nam/ sdug bsngal ma yin/ btsun pa/ 'di ni sdug bsngal lags so/ /mi rtag pa sdug bsngal ba 'gyur</text></item>
<item><p>134a2</p><section>mdo sde</section><text>ba'i chos can gang yin pa de la cig 'phags pa'i nyan thos thos pa dang ldan pa de dag 'di ni bdag yin no/ /bdag ni 'di yin no/ /'di ni bdag gi bdag go zhes bdag tu</text></item>
<item><p>134a3</p><section>mdo sde</section><text>khas len par byed dam/ btsun pa/ ma lags so/ /rgyal po chen po/ ji snyam du sems/ tshor ba dang / 'du shes dang / 'du byed dang / rnam par shes pa rtag gam/ mi rtag</text></item>
<item><p>134a4</p><section>mdo sde</section><text>btsun pa/ 'di ni mi rtags lags so/ /mi rtag pa gang yin pa de sdug bsngal yin nam/ sdug bsngal ba ma yin/ btsun pa/ 'di ni sdug bsngal lags so/ /mi rtag pa sdug bsngal</text></item>
<item><p>134a5</p><section>mdo sde</section><text>bar 'gyur ba'i chos can gang yin pa de la cig 'phags pa'i nyan thos thos pa dang ldan pa 'di ni bdag yin no/ /bdag ni 'di yin no/ /'di ni bdag gi bdag go zhes bdag tu</text></item>
<item><p>134a6</p><section>mdo sde</section><text>khas len par byed dam/ btsun pa/ ma lags so/ /rgyal po chen po/ de lta bas na khyod kyi gzugs gang ci'ang rung / 'das pa dang / ma 'ongs pa'am/ da ltar byung ba'am/</text></item>
<item><p>134a7</p><section>mdo sde</section><text>nang gi'am/ phyi'i 'am/ ngan pa'am/ gya nom pa'am/ gang dag thag ring ba'am/ gang dag thag nye ba'ang rung ste/ de thams cad la 'di ni bdag ma yin no/ /bdag ni 'di ma yin</text></item>
<item><p>134b1</p><section>mdo sde</section><text>no| |'di ni bdag gi bdag ma yin no zhes de bzhin du yang dag pa'i shes rab kyis ji lta ba bzhin du blta bar bya'o/ /rgyal po chen po/ de lta bas na khyod kyis tshor ba dang / 'du shes</text></item>
<item><p>134b2</p><section>mdo sde</section><text>dang | 'du byed gang ci'ang rung ba dang / rnam par shes pa gang ci'ang rung ba 'das pa'am/ ma 'ongs pa'am/ da ltar byung ba'am/ nang gi'am/ phyi'i'am/ rags pa'am/ phra</text></item>
<item><p>134b3</p><section>mdo sde</section><text>ba'am/ ngan pa'am/ gya nom pa'am/ gang dag thag ring ba'am/ gang dag thag nye ba'ang rung ste/ de dag thams cad la 'di ni bdag ma yin no/ /bdag ni 'di ma yin no/ /'di ni</text></item>
<item><p>134b4</p><section>mdo sde</section><text>bdag gi bdag ma yin no zhes de bzhin du yang dag pa'i shes rab kyis ji lta ba bzhin du blta bar bya'o/ /rgyal po chen po/ 'phags pa nyan thos thos pa dang ldan pa de ltar mthong ba</text></item>
<item><p>134b5</p><section>mdo sde</section><text>ni gzugs la'ang yid 'byung bar 'gyur ro/ /tshor ba dang / 'du shes dang / 'du byed dang / rnam par shes pa la'ang yid 'byung bar 'gyur ro/ /yid byung na 'dod chags</text></item>
<item><p>134b6</p><section>mdo sde</section><text>dang 'bral lo/ /'dod chags dang bral ba na rnam par grol bar 'gyur ro/ /rnam par grol na bdag gi skye ba zad do/ /tshangs par spyod pa bsten to/ /bya ba byas so/ /srid pa 'di</text></item>
<item><p>134b7</p><section>mdo sde</section><text>las gzhan mi shes so zhes rnam par grol ba'i ye shes mthong bar 'gyur ro/ /chos kyi rnam grangs 'di bshad pa na ma ga d+ha'i rgyal po bzo sbyangs gzugs can snying po dang / lha</text></item>
<item><p>135a1</p><section>mdo sde</section><text>brgyad khri dang / ma ga d+ha'i bram ze dang / khyim bdag 'bum phrag du ma chos rnams la chos kyi mig rdul med cing dri ma dang bral ba skyes so/ /</text></item>
<item><p>135a2</p><section>mdo sde</section><text>de nas ma ga d+ha'i rgyal po bzo sbyangs gzugs can snying pos chos mthong ba dang / chos thos pa dang / chos rig pa dang / chos kyi gting slebs pa dang / som nyi las</text></item>
<item><p>135a3</p><section>mdo sde</section><text>brgal ba dang / the tshom las brgal ba dang / gzhan gyi dring mi 'jog pa dang / gzhan gyis mi bkri ba dang / ston pas bstan pa'i chos rnams la mi 'jigs pa thob nas stan</text></item>
<item><p>135a4</p><section>mdo sde</section><text>las langs te bla gos phrag pa gcig tu gzar nas bcom ldan 'das gang nab de logs su thal mo sbyar ba btud de/ bcom ldan 'das la 'di skad ces gsol to/ /btsun pa /</text></item>
<item><p>135a5</p><section>mdo sde</section><text>bdag ni 'phags so/ /mngon par 'phags so/ /bdag btsun pa bcom ldan 'das dang / chos dang / dge slong gi dge 'dun la skyabs su mchi lags kyi dge bsnyen du gzung</text></item>
<item><p>135a6</p><section>mdo sde</section><text>du gsol/ deng slan chad ji srid 'tsho'i bar du srog dang yang bsngos te skyabs su mchi bar mngon par dad lags so/ /bcom ldan 'das/ bdag bcom ldan 'das dang / dge</text></item>
<item><p>135a7</p><section>mdo sde</section><text>slong gi dge 'dun du bcas pa la ji srid 'tsho'i bar du na bza' chos gos dang / bsod snyoms dang / gzims cha dang / bsnyun dpyad kyi rkyen sman gyi yo byad rnams kyis bsnyen</text></item>
<item><p>135b1</p><section>mdo sde</section><text>bkur bgyid lags na/ bcom ldan 'das/ rgyal po'i khab tu gshegs su gsol/ bcom ldan 'das/ rgyal po'i khab kyi ma ga d+ha'i rgyal po bzo sbyangs gzugs can snying po la cang</text></item>
<item><p>135b2</p><section>mdo sde</section><text>mi gsung bas gnang ngo / /de nas ma ga d+ha'i rgyal po bzo sbyangs gzugs can snying pos bcom ldan 'das cang mi gsung bas gnang bar rig nas bcom ldan 'das kyi zhabs gnyis</text></item>
<item><p>135b3</p><section>mdo sde</section><text>la mgo bos phyag byas te bcom ldan 'das kyi spyan snga nas song ngo / /de nas bcom ldan 'das ma ga d+ha nas ljongs rgyu zhing gshegs pa dang rgyal po'i khab tu byon nas rgyal po'i</text></item>
<item><p>135b4</p><section>mdo sde</section><text>khab bya ka lan da ka gnas pa na bzhugs so/ /de'i tshe rgyal po'i khab na mu stegs yang dag rgyal ba can zhes bya ba skyes nas ring po ma lon par de rnams kyi ston pa dus byas par gyur pa</text></item>
<item><p>135b5</p><section>mdo sde</section><text>dang | de rnams kyi nang na nye rgyal dang / pang nas skyes zhes bya ba gnyis tshogs yongs su bsdus pa dang / tshogs kyi 'dren par gyur ba gang yin pa de yongs su 'dren pa na de gnyis kyis</text></item>
<item><p>135b6</p><section>mdo sde</section><text>'di ltar yu bu cag las gcig gis 'dud rtsi sngar rnyed kyang de gcig la gcig smra bar bya'o zhes dam bca' ba byas so/ /de nas tshe dang ldan pa rta thul snga dro sham thabs bgos /</text></item>
<item><p>135b7</p><section>mdo sde</section><text>lhung bzed dang / chos gos thogs te 'gro ba dang / ldog pa dang / cung zad lta ba dang / rnam par lta ba dang / bskum pa dang / brkyang ba dang / snam sbyar dang / chos gos dang / lhung</text></item>
<item><p>136a1</p><section>mdo sde</section><text>bzed thogs pa mdzes pas rgyal po'i khab tu bsod snyoms la zhugs so/ /de'i tshe na kun tu rgyu nye rgyal rgyal po'i khab tu bya ba zhig gi phyir spyod yul du zhugs pas</text></item>
<item><p>136a2</p><section>mdo sde</section><text>tshe dang ldan pa rta thul 'gro ba dang / ldog pa dang / cung zad lta ba dang / rnam par lta ba dang / bskum pa dang / brkyang ba dang / snam sbyar dang / chos gos dang / lhung bzed thogs</text></item>
<item><p>136a3</p><section>mdo sde</section><text>pa mdzes pas rgyal po'i khab na bsod snyoms la rgyu ba thag ring po kho nas mthong ngo / /mthong nas kyang 'di snyam du sems te/ rgyal po'i khab 'dir rab tu byung pa ji snyed lhags</text></item>
<item><p>136a4</p><section>mdo sde</section><text>shing gnas pa dag las/ 'di lta ste/ rab tu byung ba 'di'i spyod lam 'di lta bu ni bdag gis sngon chad 'ga' yang ma mthong gi ma la bdag de'i gan du song ste/ dge slong khyed kyi</text></item>
<item><p>136a5</p><section>mdo sde</section><text>ston pa ni gang yin/ gang gi phyir ni rab tu byung / su'i chos la ni dga' zhes dri'o snyam du rig nas lam po che rub ba zhig na 'gro ba dang / ldog pas shas cher sdod cing 'dug go /de nas tshe</text></item>
<item><p>136a6</p><section>mdo sde</section><text>dang ldan pa rta thul kun tu rgyu nye rgyal ga la ba der song ngo / /de nas kun tu rgyu nye rgyal gyis tshe dang ldan pa rta thul la 'di skad ces smras so/ /dge slong / khyod kyi ston pa ni gang yin/ gang</text></item>
<item><p>136a7</p><section>mdo sde</section><text>gi phyir ni rab tu byung / su'i chos la ni dga'/ tshe dang ldan pa shAkya'i sras kyi dge sbyong gau ta ma shAkya'i ris las skra dang / kha spu bregs nas gos dur smrig dag bgos te dad pa yang</text></item>
<item><p>136b1</p><section>mdo sde</section><text>dag pa kho nas khyim nas khyim med par rab tu byung ba zhig yod do/ /de bla na med pa yang dag par rdzogs pa'i byang chub mngon par rdzogs par sangs rgyas nas kho bo'i ston pa ni</text></item>
<item><p>136b2</p><section>mdo sde</section><text>bcom ldan 'das de yin no/ /kho bo de'i phyir rab tu byung ngo / /kho bo de'i chos la dga'o/ /dge slong / de'i phyir chos ston cig /tshe dang ldan pa/ kho bo ni na gzhon pa dang / rab tu byung</text></item>
<item><p>136b3</p><section>mdo sde</section><text>ba gsar pas de'i phyir kho bos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i bstan pa rgya cher yang dag par rab tu bstan par</text></item>
<item><p>136b4</p><section>mdo sde</section><text>sla ba ma yin te/ 'on kyang 'di ltar de'i don bstan par bya'o/ /dge slong / kho bo la ni don dgos kyi tshig ni shin tu mang pos kyang ci bya ste/ khyod kyis don mang yang rung nyung yang rung</text></item>
<item><p>136b5</p><section>mdo sde</section><text>ston cig /de nas tshe dang ldan pa rta thul gyis de'i tshe tshigs su bcad pas smras pa/ chos rnams gang dag rgyu las byung ba dang / /de yi rgyu dang de 'gog gang yin pa'ang / /de bzhin</text></item>
<item><p>136b6</p><section>mdo sde</section><text>gshegs pa nyid kyis bka' stsal te/ /de skad gsung ba'i tshul can dge sbyong che/ /chos kyi rnam grangs 'di bshad pa na/ kun tu rgyu nye rgyal chos rnams la chos kyi mig rdul med cing</text></item>
<item><p>136b7</p><section>mdo sde</section><text>dri ma dang bral ba skyes so/ /de nas kun tu rgyu nye rgyal chos mthong ba dang / chos thob pa dang / chos rig pa dang / chos kyi gting slebs pa dang / som nyi las brgal ba dang / the tshom las</text></item>
<item><p>137a1</p><section>mdo sde</section><text>brgal ba dang / gzhan gyi dring mi 'jog pa dang / gzhan gyis mi bkri ba dang / ston pas bstan pa'i chos rnams la mi 'jigs pa thob nas ro stod bsrang</text></item>
<item><p>137a2</p><section>mdo sde</section><text>nas lag pa g.yas pa brkyang ste/ tshe dang ldan pa rta thul ga la ba de logs su thal mo sbyar ba btud de/ de'i tshe tshigs su bcad pa smras pa/ skyob pa rnams kyi chos 'di yin/ /bskal</text></item>
<item><p>137a3</p><section>mdo sde</section><text>pa bye ba khrag khrig tu/ /sngon chad ma mthong ma thos pa/ /'chi med mya ngan med pa yi/ /go 'phang 'di la rjes su rtogs/ /tshe dang ldan pa/ bcom ldan 'das de da lta ga la bzhugs /</text></item>
<item><p>137a4</p><section>mdo sde</section><text>tshe dang ldan pa/ rgyal po'i khab na 'od ma'i tshal ka lan da ka'i gnas 'di nyid na'o/ /de nas kun tu rgyu nye rgyal tshe dang ldan pa rta thul gyis smras pa la mngon par bstod pa dang</text></item>
<item><p>137a5</p><section>mdo sde</section><text>rjes su yi rang ba byas te/ tshe dang ldan pa rta thul gyi rkang pa gnyis la mgo bos phyag 'tshal nas/ tshe dang ldan pa rta thul la lan gsum bskor ba byas te song nas kun rgyu pang nas</text></item>
<item><p>137a6</p><section>mdo sde</section><text>skyes ga la ba der song ngo / /kun tu rgyu pang nas skyes kyis kun tu rgyu nye rgyal thag ring po kho nas mthong ngo / /mthong nas kyang kun tu rgyu nye rgyal la 'di skad ces smras so/ /tshe dang ldan pa/</text></item>
<item><p>137a7</p><section>mdo sde</section><text>khyod kyi dbang po rnams ni rnam par dwangs/ bzhin gyi mdog ni yongs su dag /pags pa'i mdog ni yongs su dkar na khyod kyis bdud rtsi rnyed dam/ tshe dang ldan pa/ rnyed do/ /tshe</text></item>
<item><p>137b1</p><section>mdo sde</section><text>dang ldan pa/ de'i phyir chos ston cig /de nas kun tu rgyu nye rgyal gyis de'i tshe tshigs su bcad pa smras pa/ chos rnams gang dag rgyu las byung ba dang / /de yi rgyu dang de 'gog gang yin pa/ /</text></item>
<item><p>137b2</p><section>mdo sde</section><text>de bzhin gshegs pa nyid kyis bka' stsal te/ /de skad gsung pa'i tshul can dge sbyong che/ /tshe dang ldan pa/ da dung yang lan gcig brjod cig /tshe dang ldan pa/ brjod par bya'o/ /</text></item>
<item><p>137b3</p><section>mdo sde</section><text>chos rnams gang dag rgyu las byung ba dang / /zhes pa la sogs pa snga ma bzhin no/ /chos kyi rnam grangs 'di bshad pa na kun tu rgyu pang nas skyes chos rnams la chos kyi mig rdul med</text></item>
<item><p>137b4</p><section>mdo sde</section><text>cing dri ma dang bral ba skyes so/ /de nas kun tu rgyu pang nas skyes chos mthong ba dang / chos thob pa dang / chos rig pa dang / chos kyi gting slebs pa dang / som nyi las brgal ba</text></item>
<item><p>137b5</p><section>mdo sde</section><text>dang | the tshom las brgal ba dang / gzhan gyi dring mi 'jog pa dang / gzhan gyis mi bkri ba dang / ston pas bstan pa'i chos rnams la mi 'jigs pa thob nas/ ro stod bsrang nas</text></item>
<item><p>137b6</p><section>mdo sde</section><text>lag pa g.yas brkyang ste/ kun tu rgyu nye rgyal ga la ba de logs su thal mo sbyar ba btud de/ de'i tshe tshigs su bcad pa smras pa/ skyob pa rnams kyi chos 'di yin/ /bskal pa bye ba khrag</text></item>
<item><p>137b7</p><section>mdo sde</section><text>khrig tu/ /sngon chad ma mthong ma thos pa/ /'chi med mya ngan med pa yi/ /go 'phang 'di la rjes su rtogs/ /tshe dang ldan pa/ bcom ldan 'das de da lta ga la bzhugs/ /tshe dang ldan pa/</text></item>
<item><p>138a1</p><section>mdo sde</section><text>rgyal po'i khab 'od ma'i tshal ka lan da ka'i gnas 'di nyid na'o/ /tshe dang ldan pa/ tshur shog /bcom ldan 'das de'i spyan sngar tshangs par spyod pa</text></item>
<item><p>138a2</p><section>mdo sde</section><text>spyad par bya'o/ /tshe dang ldan pa/ de'i phyir rje 'khor la blta bar bya ste/ bdag cag lta bu mi grags pa dang ldan pa/ shes par gyur pa dag gis 'khor la blta ba ni legs</text></item>
<item><p>138a3</p><section>mdo sde</section><text>pa yin no/ /de nas kun tu rgyu nye rgyal dang / pang nas skyes gnyis kyis bram ze'i khye'u rnams la smras pa/ bram ze'i khye'u rnams/ shes par gyis shig /kho bo cag gnyis</text></item>
<item><p>138a4</p><section>mdo sde</section><text>ni bcom ldan 'das kyi spyan sngar tshangs par spyad pa spyod par byed na khyed cag ji ltar byed/ mkhan po gnyis bdag cag cung zad ci 'tshal ba gang lags pa de dag thams</text></item>
<item><p>138a5</p><section>mdo sde</section><text>cad mkhan po gnyis las brten nas 'tshal ba lags na/ gal te mkhan po gnyis bcom ldan 'das kyi spyan sngar tshangs pa spyad pa spyod na/ bdag cag kyang mkhan po</text></item>
<item><p>138a6</p><section>mdo sde</section><text>gnyis rab tu byung ba'i rjes su rab tu 'byung bar bgyi'o/ /bram ze'i khye'u rnams/ da de'i dus la bab par shes par gyis shig /de nas kun tu rgyu nye rgyal dang / pang nas skyes</text></item>
<item><p>138a7</p><section>mdo sde</section><text>gnyis 'khor nyis brgya lnga bcu lnga bcu dang / bcom ldan 'das ga la ba der dong ngo / /de'i tshe na bcom ldan 'das dge slong gi 'khor brgya phrag du ma'i gung la chos ston</text></item>
<item><p>138b1</p><section>mdo sde</section><text>cing bzhugs so/ /bcom ldan 'das kyis kun tu rgyu nye rgyal dang / pang nas skyes gnyis thag ring po kho nas gzigs so/ /gzigs nas kyang dge slong rnams la bka' stsal pa/</text></item>
<item><p>138b2</p><section>mdo sde</section><text>dge slong dag /khyod kyis grogs po'i tshogs yongs su sdud pa/ tshogs yongs su 'dren pa/ tshogs kyi mdun nas 'ong ba/ 'di lta ste/ nye rgyal dang / pang nas skyes gnyis mthong</text></item>
<item><p>138b3</p><section>mdo sde</section><text>ngam| btsun pa/ mthong ngo / /'di gnyis ni nyan thos zung dang / zung gi mchog dang / zung bzang por gyur te/ gcig ni rdzu 'phrul dang ldan pa rnams kyi mchog tu 'gyur la/</text></item>
<item><p>138b4</p><section>mdo sde</section><text>gcig shos ni shes rab dang ldan pa rnams kyi mchog tu 'gyur ro/ /de nas dge slong zhig gis de'i tshe tshigs su bcad pa smras pa/ ston pa dgongs yul mtha' yas pa/ /skyes</text></item>
<item><p>138b5</p><section>mdo sde</section><text>bu'i dbang po mkhyen mthar byon/ /bcom ldan srid pa mthar mdzad pas/ /grogs po nye rgyal pang nas skyes/ /'od ma'i tshal du ma phyin par/ /de ltar mchi ba gzigs gyur nas/ /</text></item>
<item><p>138b6</p><section>mdo sde</section><text>tshogs mchog dbus su de gnyis ni/ /'di gnyis nga yi nyan thos kyi/ /zung mchog 'gyur zhes des bstan te/ /gcig ni rdzu 'phrul ldan pa'i mchog /gcig shos shes rab</text></item>
<item><p>138b7</p><section>mdo sde</section><text>ldan pa yi/ /mchog tu 'gyur bar lung bstan mdzad/ /de nas kun tu rgyu nye rgyal dang / pang nas skyes gnyis bcom ldan 'das ga la der dong ste phyin nas bcom ldan 'das kyi</text></item>
<item><p>139a1</p><section>mdo sde</section><text>zhabs gnyis la mgo bos phyag btsal te/ bcom ldan 'das la 'di skad ces gsol to/ /btsun pa/ bdag cag legs par gsungs pa'i</text></item>
<item><p>139a2</p><section>mdo sde</section><text>chos 'dul ba la rab tu byung ba dang / bsnyen par rdzogs pa dge slong gi dngos por gnang na bdag cag bcom ldan 'das kyi spyan sngar tshangs par spyod pa spyad par bgyi'o/ /</text></item>
<item><p>139a3</p><section>mdo sde</section><text>bcom ldan 'das kyis de gnyis la dge slong tshur shog ces bya bas rab tu byung zhing / dge slong dag /tshur shog /tshangs par spyad pa spyod cig ces bka' stsal pa dang / de</text></item>
<item><p>139a4</p><section>mdo sde</section><text>dag bcom ldan 'das kyi bka'i mjug kho nar skra byi ba dang / snam sbyar gyon par gyur te/ lag na lhung bzed thogs pa skra dang / kha spu zhag bdun skyes pa tsam dang / dge slong</text></item>
<item><p>139a5</p><section>mdo sde</section><text>bsnyen par rdzogs nas lo brgya lon pa'i spyod lam lta bur gnas par gyur to/ /yang smras pa/ de bzhin gshegs pas tshur shog bka' stsal pas/ /skra byi snam sbyar gyon</text></item>
<item><p>139a6</p><section>mdo sde</section><text>pa'i lus ldan zhing / /mod la dbang po rab zhir gnas gyur te/ /sangs rgyas dgongs pas lus gzugs bkab par gyur/ /de nas dge slong rab tu mang po dag snga dro sham thabs</text></item>
<item><p>139a7</p><section>mdo sde</section><text>bgos/ lhung bzed dang / chos gos thogs te/ rgyal po'i khab tu bsod snyoms la zhugs pa dang / de nas rgyal po'i khab kyi mi gang dag yang dag rgyal ba can gyi mu stegs</text></item>
<item><p>139b1</p><section>mdo sde</section><text>can gyi gnas rab tu byung zhing bsnyen par rdzogs nas ring po ma lon pas yid ma rangs shing mngon par mi dga' ba de dag gis dge slong de dang / de dag mthong nas co 'dri zhing tshigs</text></item>
<item><p>139b2</p><section>mdo sde</section><text>su bcad pa smras pa/ sangs rgyas ma ga d+ha dag gi /grong mchog rgyal po'i khab gshegs pas/ /yang dag rgyal ba'i kun khrid na/ /phyin chad ci zhig bkri bar bya/ /de dge slong rnams</text></item>
<item><p>139b3</p><section>mdo sde</section><text>spa gong zhing mi dga' ba dang / mi 'jigs pa med par gyur to/ /de nas dge slong rab tu mang po dag rgyal po'i khab tu bsod snyoms rgyus nas zas kyi bya ba byas te/ phyi dro bsod</text></item>
<item><p>139b4</p><section>mdo sde</section><text>snyoms mi len pas lhung bzed dang / chos gos mkhos su phab nas/ rkang pa gnyis bkrus te/ sdug bsngal zhing yid mi bde bas bcom ldan 'das gal ba der dong ste phyin nas</text></item>
<item><p>139b5</p><section>mdo sde</section><text>bcom ldan 'das kyi zhabs gnyis la mgo pos phyag btsal te phyogs gcig tu 'khod do/ /phyogs gcig tu 'khod nas bcom ldan 'das la dge slong rab tu mang po dag gis</text></item>
<item><p>139b6</p><section>mdo sde</section><text>'di skad ces gsol to/ /btsun pa/ 'di na bdag cag dge slong rab tu mang po snga dro sham thabs 'tshal/ lhung bzed dang / chos gos dag thogs te/ rgyal po'i khab tu bsod</text></item>
<item><p>139b7</p><section>mdo sde</section><text>snyoms la zhugs pa dang / de nas rgyal po'i khab kyi mi gang dag yang dag rgyal ba can gyi mu stegs can gyi gnas nas rab tu phyung zhing bsnyen par rdzogs nas ring po ma lags</text></item>
<item><p>140a1</p><section>mdo sde</section><text>pas| yid ma rangs shing mngon par mi dga' ba de dag gis dge slong de dang / de dag mthong nas co 'dri zhing tshigs su bcad pa smras pa/ sangs</text></item>
<item><p>140a2</p><section>mdo sde</section><text>rgyas ma ga d+ha dag gi /grong mchog rgyal po'i khab gshegs pas/ /yang dag rgyal ba'i kun khrid na/ /phyin chad ci zhig bkri bar bya/ /zhes mchi nas des bdag cag rnams spa</text></item>
<item><p>140a3</p><section>mdo sde</section><text>gong zhing mi dga' ba dang / mi 'jigs pa ma mchis par gyur to/ /bcom ldan 'das kyis bka' stsal pa/ dge slong dag /rgyal po'i khab kyi mi de skad zer ba rnams la 'di</text></item>
<item><p>140a4</p><section>mdo sde</section><text>skad ces/ 'di la dpa' chen bde gshegs dag /dam pa'i chos kyis khrid mdzad de/ /de dag chos kyis khrid mdzad la/ /mkhas pa su zhig mi bzod byed/ /ces brjod na</text></item>
<item><p>140a5</p><section>mdo sde</section><text>rgyal po'i khab kyi mi de skad zer ba rnams kyi rlom pa tsam mam/ /spobs pa tsam gang yin pa de thams cad kyi thams cad du med par 'gyur ro/ /de nas dge slong rab tu mang</text></item>
<item><p>140a6</p><section>mdo sde</section><text>po dag snga dro sham thabs bgos/ lhung bzed dang / chos gos thogs te/ rgyal po'i khab tu bsod snyoms la zhugs pa dang / de nas rgyal po'i khab kyi mi gang dag yang dag</text></item>
<item><p>140a7</p><section>mdo sde</section><text>rgyal ba can gyi mu stegs can gyi gnas nas rab tu byung zhing bsnyen par rdzogs nas ring po ma lon pas yid ma rangs shing mngon par mi dga' ba de dag gis dge slong de dang</text></item>
<item><p>140b1</p><section>mdo sde</section><text>de dag mthong nas co 'dri zhing tshigs su bcad pa smras pa/ sangs rgyas ma ga d+hA dag gi /grong mchog rgyal po'i khab gshegs pas/ /yang dag rgyal ba'i kun khrid na/ /phyin chad ci</text></item>
<item><p>140b2</p><section>mdo sde</section><text>zhig bkri bar bya/ /de nas dge slong zhig gis de'i tshe tshigs su bcad pa smras pa/ 'di na dpa' chen bde gshegs dag /dam pa'i chos kyis khrid mdzad de/ /de dag chos kyis</text></item>
<item><p>140b3</p><section>mdo sde</section><text>khrid mdzad la/ /mkhas pa su zhig bzod mi byed/ /de skad ces smras pa dang / rgyal po'i khab kyi mi de skad ces zer ba rnams kyi rlom pa tsam mam/ spobs pa tsam gang yin pa</text></item>
<item><p>140b4</p><section>mdo sde</section><text>de thams cad kyi thams cad du med par gyur to/ /de nas sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /ko</text></item>
<item><p>140b5</p><section>mdo sde</section><text>sa la'i rgyal po gsal rgyal gyis rgyal po zas gtsang la spring yig bskur ba/ lha| dgyes pa bskyed du gsol/ khyod kyi sras kyis bdud rtsi thob nas bdud rtsis 'gro ba tshim</text></item>
<item><p>140b6</p><section>mdo sde</section><text>par byed do/ /zhes spring ba rgyal po zas gtsang gis thos nas pho nya gtang ba las de de nyid du rab tu byung ste/ pho nya gang dang / gang gtang ba de dang / de nyid du legs par gsungs</text></item>
<item><p>140b7</p><section>mdo sde</section><text>pa'i chos 'dul ba nyid la rab tu byung bar gyur to/ /rgyal po zas gtsang lag pa 'gram pa la gtad nas pho nya gang dang / gang gtang ba de dang / de dag de nyid du legs par gsungs</text></item>
<item><p>141a1</p><section>mdo sde</section><text>pa'i chos 'dul ba nyid la rab tu byung ngo snyam nas sems khong du chud cing 'dug pa 'char kas mthong nas smras pa/ lha| khyod ci'i slad du phyag la</text></item>
<item><p>141a2</p><section>mdo sde</section><text>zhal gtad nas thugs mi dgyes shing bzhugs/ des smras pa/ 'char ka /gang gi tshe/ gzhon nu don thams cad grub pa dka' ba spyod pa de'i tshe kho bos sbring yig skyel</text></item>
<item><p>141a3</p><section>mdo sde</section><text>ba'i mi btang ba las de dag kho bo'i gan du 'ongs nas gzhon nu don thams cad grub pa bzhugs pa 'di dang / 'dis bzhugs so zhes smra'o/ /da ni kho bos spring yig skyel ba'i</text></item>
<item><p>141a4</p><section>mdo sde</section><text>mi btang na 'ga' yang phrin yig khyer te mi 'ong na ji ltar sems khong du chud par mi 'gyur/ 'char kas smras pa/ lha| bdag mchis te bka' mchid 'tshal la slar</text></item>
<item><p>141a5</p><section>mdo sde</section><text>mchi'o/ /rgyal po zas gtsang gis smras pa/ 'char ka /gang dang / gang song ba de dang / de'i bstan pa phun sum tshogs pa mthong nas de nyid du 'dug pas khyod kyang song na de</text></item>
<item><p>141a6</p><section>mdo sde</section><text>nyid du 'dug par 'gyur ba'i gnas gang yin pa de yod do/ /'char kas smras pa/ lha| slar mchis lags so/ /de nas rgyal po zas gtsang rang nyid kyis spring yig bris</text></item>
<item><p>141a7</p><section>mdo sde</section><text>pa| lhums su zhugs pa bzung nas su/ /khyod ni bdag gis cher bskrun te/ /nyon mongs me rab 'bar bzhin du/ /rgyal ba ljon shing la bsten na/ /de nyid khyod kyi slob ma</text></item>
<item><p>141b1</p><section>mdo sde</section><text>yi| |yal ga lcug ma 'phel 'gyur bas/ /gzhan ni bde bas dga' bar 'gyur/ /bdag ni sdug bsngal skal bar ldan/ /gzhan yang gang gis khyod ni ljon shing lcug phran mtshungs</text></item>
<item><p>141b2</p><section>mdo sde</section><text>tsam na/ /bdag gi bu ni 'di yin snyam nas chung nas bskrun bskrun te/ /bu gcig yul mis 'bras bu yongs su spyad pa thob gyur na/ /de la yon tan 'bras bu mi ster khyod la</text></item>
<item><p>141b3</p><section>mdo sde</section><text>snying rje med/ /gang tshe thog ma bltams pa na/ /nyid don bsgrubs nas gnyen rnams ni/ /shin tu che dang phan gdags zhes/ /khyod kyis dam bcas mdzad pas na/ /khyod kyis zhi</text></item>
<item><p>141b4</p><section>mdo sde</section><text>gnas de brnyes na/ /bdag dang gnyen gyi tshogs rnams la/ /thugs brtses rjes su gzung mdzod de/ /gshegs par dgongs pa mdzad du gsol/ /zhes spring pa'i yi ge 'char</text></item>
<item><p>141b5</p><section>mdo sde</section><text>kas khyer nas chas te rim gyis mnyan yod du phyin pa dang / lam gyis dub pa ngal bsos nas bcom ldan 'das gang na ba der song ste phyin nas bcom ldan 'das rgyal po zas</text></item>
<item><p>141b6</p><section>mdo sde</section><text>gtsang gis gsol ba'i yi ge lags so zhes bcom ldan 'das la yi ge phul ba dang / bcom ldan 'das nyid kyis bzhes nas bklags so/ /bklags nas yi ge mtha' gcig</text></item>
<item><p>141b7</p><section>mdo sde</section><text>tu bzhag pa dang / 'char kas gsol pa/ bcom ldan 'das/ ci lags/ ser skya'i gzhir mi bzhud dam/ bcom ldan 'das kyis bka' stsal pa/ 'char ka /'dong ngo / /</text></item>
<item><p>142a1</p><section>mdo sde</section><text>'char ka sngon bcom ldan 'das dang lhag par 'dris pa yin pas de sngon gyi 'dris pa kho nas gsol pa/ bcom ldan 'das/ gal te mi bzhud dang</text></item>
<item><p>142a2</p><section>mdo sde</section><text>bdag gi mthus bkri bar bgyi lags so/ /de nas bcom ldan 'das kyis byung ba 'di la tshigs su bcad de bka' stsal pa/ gang zhig yul gyi rgyal mor ma chags shing / /</text></item>
<item><p>142a3</p><section>mdo sde</section><text>sred 'gas bkri ba yod pa ma yin pa'i/ /sangs rgyas spyod yul mtha' yas mnga' ba de/ /gzhi med na ni gang gi gzhi yis bkri/ gang zhig yul gyi rgyal mor ma chags</text></item>
<item><p>142a4</p><section>mdo sde</section><text>shing / /sred 'gas bkri ba yod pa ma yin pa'i/ /sangs rgyas mtha' yas pa yi rtsal mnga' de/ /gzhi med na ni gang gi gzhi yis bkri/ /gang zhig bcom nas brtsegs pa</text></item>
<item><p>142a5</p><section>mdo sde</section><text>med gyur cing / /'jig rten ma bcom cung zad yod min pa/ /sangs rgyas spyod yul mtha' yas mnga' ba de/ /gzhi med na ni gang gi gzhi yis bkri/ /lan la spobs pa</text></item>
<item><p>142a6</p><section>mdo sde</section><text>med nas gsol pa/ bcom ldan 'das/ mchi ste/ rgyal po zas gtsang ma la rig par bgyi'o/ /'char ka /sangs rgyas kyi pho nya ni 'di lta bu ma yin no/ /'char kas</text></item>
<item><p>142a7</p><section>mdo sde</section><text>gsol pa/ bcom ldan 'das/ ci 'dra ba zhig lags/ rab tu byung ba yin gyi/ khyod kyang rab tu byung zhig /bcom ldan 'das/ bdag gis rgyal po zas gtsang la slar</text></item>
<item><p>142b1</p><section>mdo sde</section><text>mchi bar dam bcas lags so/ /bcom ldan 'das kyis bka' stsal pa/ 'char ka /rab tu byung la ji ltar dam bcas pa bzhin du gyis shig /'di ltar bcom ldan 'das</text></item>
<item><p>142b2</p><section>mdo sde</section><text>sngon byang chub sems dpar gyur pa na yab dang / yum dang / mkhan po dang / slob dpon dang / bla ma dang / bla ma'i gnas lta bu rnams kyis chos dang mthun pa'i tshig lan</text></item>
<item><p>142b3</p><section>mdo sde</section><text>'ga' yang slar ma bzlog pas/ 'char kas gsol pa/ bcom ldan 'das/ gal te de ltar na rab tu 'byung lags so/ /de nas bcom ldan 'das kyis tshe dang ldan pa shA</text></item>
<item><p>142b4</p><section>mdo sde</section><text>ri'i bu la bka' stsal pa/ shA ri'i bu/ 'char ka 'di ni yun ring po'i don dang / phan pa dang / bde ba'i phyir rab tu phyung zhig /btsun pa/ bka' bzhin 'tshal zhes tshe dang</text></item>
<item><p>142b5</p><section>mdo sde</section><text>ldan pa shA ri'i bus bcom ldan 'das la mnyan nas 'char ka rab tu byung ste/ bsnyen par rdzogs par byas nas kun tu spyod pa'i chos dag de la rgyas par smras nas/ 'char ka/</text></item>
<item><p>142b6</p><section>mdo sde</section><text>'di ni khyod kyi bya ba yin te/ deng phan chad bud med dang lhan cig khang pa gcig tu nyal bar mi bya'o zhes bya ba dag go /btsun pa/ bka' bzhin 'tshal zhes 'char kas tshe</text></item>
<item><p>142b7</p><section>mdo sde</section><text>dang ldan pa shA ri'i bu'i rkang pa gnyis la mgo bos phyag byas te song nas bcom ldan 'das gang na ba der song ste phyin pa dang bcom ldan 'das kyi zhabs gnyis la mgo bos</text></item>
<item><p>143a1</p><section>mdo sde</section><text>phyag byas te/ bcom ldan 'das la 'di skad ces gsol to/ /bcom ldan 'das/ ser skya'i gzhir mchi lags so/ /bcom ldan 'das</text></item>
<item><p>143a2</p><section>mdo sde</section><text>kyis bka' stsal pa/ 'char ka /song la khyod mod kho nar rgyal po'i khab tu ma 'jug par sgor sdod la shAkya'i dge slong 'ongs so zhes brjod par bya'o/ /gal te nang du</text></item>
<item><p>143a3</p><section>mdo sde</section><text>spyod cig zer na 'jug par bya'o/ /zhugs nas gal te shAkya'i dge slong gzhan yang yod dam zhes zer na/ yod do zhes brjod par bya'o/ /gal te gzhon nu don thams</text></item>
<item><p>143a4</p><section>mdo sde</section><text>cad grub pa'ang 'di 'dra zhing cha byad 'di 'dra 'am zhes 'dri na/ 'di 'dra zhing cha byad 'di 'dra'o zhes brjod par bya'o/ /khyod kyis rgyal po'i khab tu'ang gnas par mi</text></item>
<item><p>143a5</p><section>mdo sde</section><text>bya'o| |gal te gzhon nu don thams cad grub pa'ang rgyal po'i khab tu gnas par mi byed dam zhes 'dri na/ /mi bzhugs so zhes brjod par bya'o/ /gal te gang du gnas</text></item>
<item><p>143a6</p><section>mdo sde</section><text>par byed ces 'dri na/ dgon pa'am/ gtsug lag khang du 'o zhes brjod par bya'o/ /gal te gtsug lag khang ci 'dra zhes 'dri na/ rgyal bu rgyal byed kyi tshal gyi rnam</text></item>
<item><p>143a7</p><section>mdo sde</section><text>pa bris te bstan par bya'o/ /gal te gzhon nu don thams cad grub pa byon nam zhes 'dri na/ byon no zhes brjod par bya'o/ /ji srid cig na byon zhes 'dri na/ zhag bdun</text></item>
<item><p>143b1</p><section>mdo sde</section><text>lon na'o zhes brjod par bya'o/ /des gsol pa/ bcom ldan 'das/ mchi lags so/ /bcom ldan 'das kyis bka' stsal pa/ song zhig /sa bdag rnams ni tshig gis te/ /</text></item>
<item><p>143b2</p><section>mdo sde</section><text>lha rnams bsams pas 'grub 'gyur zhing / /de bzhin bsam gtan pa rnams kyi/ /sems bskyed pas ni thams cad 'grub/ /bcom ldan 'das kyis tshe dang ldan pa 'char ka</text></item>
<item><p>143b3</p><section>mdo sde</section><text>de ji ltar skad cig de nyid la grong khyer ser skya'i gzhir song ba de ltar byin gyis brlabs pa dang / tshe dang ldan pa 'char ka bcom ldan 'das la dad pa drag po skyes pa de</text></item>
<item><p>143b4</p><section>mdo sde</section><text>rgyal po'i khab kyi sgor bsdad nas smras pa/ shes ldan dag /rgyal po la shAkya'i dge slong mchis so zhes gsol cig /de rnams kyis smras pa/ ci shAkya'i dge slong / gzhan</text></item>
<item><p>143b5</p><section>mdo sde</section><text>dag kyang yod dam/ shes ldan dag /yod do/ /de rnams kyis rgyal po la smras pa/ shAkya'i dge slong mchis so/ /rgyal pos smras pa/ nang du thong zhig /de nang du zhugs pa</text></item>
<item><p>143b6</p><section>mdo sde</section><text>rgyal po zas gtsang gis mthong nas smras pa/ 'char ka /rab tu byung ngam/ lha| rab tu byung ngo / /khyod slar 'ong ngo zhes smras pa ma yin nam/ 'di ci yin/ 'char kas smras</text></item>
<item><p>143b7</p><section>mdo sde</section><text>pa| lha| bcom ldan 'das kyis sangs rgyas kyi pho nya ni 'di lta bu ma yin no zhes bka' stsal nas chos 'dul ba legs par gsungs pa'i phyir bdag rab tu byung mod kyi</text></item>
<item><p>144a1</p><section>mdo sde</section><text>bdag rang gi dad pas kyang rab tu byung ngo / /rgyal pos yan lag thams cad kyi 'khyud nas stan bshams pa nyid la 'dug tu bcug ste/ de'i don</text></item>
<item><p>144a2</p><section>mdo sde</section><text>du chur btsags pa dang / 'bras bu btags pa gtsang sbra byas te zar bcug go /tshe dang ldan pa 'char ka /mchog tu nye bar zhi ba dang / dul bar gnas pa dang ldan zhing ji skad</text></item>
<item><p>144a3</p><section>mdo sde</section><text>rjes su bstan pa'i cho gas yongs su longs spyod do/ /rgyal pos de la brtags nas ngo mtshar skyes te smras pa/ 'char ka /ci/ gzhon nu don thams cad grub pa'ang 'di 'dra</text></item>
<item><p>144a4</p><section>mdo sde</section><text>bar nye bar zhi ba yin nam/ 'char kas smras pa/ lha| bdag gi dul ba dang / nye bar zhi ba ni cung zad tsam lags so/ /dper ji lta bu ri rab dang / yungs 'bru bzhin no/ /</text></item>
<item><p>144a5</p><section>mdo sde</section><text>rgya mtsho dang / rmig rjes bzhin no/ /nyi ma dang / srin bu me khyer bzhin no/ /nam mkha' dang / pad+ma'i rtsa ba'i bu ga bzhin no/ /rgyal po zas gtsang gis smras pa/ 'char ka /gzhon</text></item>
<item><p>144a6</p><section>mdo sde</section><text>nu don thams cad grub pa'ang 'di 'dra zhing cha byad 'di 'dra'am/ lha| 'di 'dra zhing cha byad kyang 'di 'dra'o/ /rgyal po zas gtsang ba rgyal nas sa la 'gyel ba dang / chu mang</text></item>
<item><p>144a7</p><section>mdo sde</section><text>du btab nas dbugs slar phyung ste smras pa/ 'char ka/ gzhon nu don thams cad grub pa byon nam/ 'char kas smras pa/ lha| byon no/ /dus ji tsam na dgung bdun lon</text></item>
<item><p>144b1</p><section>mdo sde</section><text>na'o| |rgyal po zas gtsang gis blon po rnams la bsgo ba/ shes ldan dag /gzhon nu don thams cad grub pa byon par 'gyur gyi/ rgyal po'i khab dang / pho brang byi dor byos</text></item>
<item><p>144b2</p><section>mdo sde</section><text>shig 'char kas smras pa/ bcom ldan 'das ni pho brang du bzhugs par mi mdzad do/ /rgyal pos smras pa/ gang du bzhugs/ 'char kas smras pa/ dgon pa'am/ gtsug lag</text></item>
<item><p>144b3</p><section>mdo sde</section><text>khang du'o/ /rgyal po zas gtsang gis smras pa/ 'char ka /gtsug lag khang ci 'dra ba yin/ tshe dang ldan pa 'char kas rgyal bu rgyal byed kyi tshal gyi rnam pa ri mor bris te bstan</text></item>
<item><p>144b4</p><section>mdo sde</section><text>to| |de nas rgyal pos blon po rnams la smras pa/ shes ldan dag /n+ya gro d+ha'i kun dga' ra bar rgyal bu rgyal byed kyi tshal gyi rnam pa gtsug lag khang chen po bcu drug dang / khang</text></item>
<item><p>144b5</p><section>mdo sde</section><text>phran drug cu brtsig tu chug cig /lha| bka' bzhin 'tshal zhes blon po rnams kyis rgyal po zas gtsang las mnyan nas n+ya gro d+ha'i kun dga' ra bar rgyal bu rgyal byed kyi tshal</text></item>
<item><p>144b6</p><section>mdo sde</section><text>gyi rnam pa gtsug lag khang chen po bcu drug dang / khang phran drug cu brtsig tu bcug go /de nas bcom ldan 'das kyis tshe dang ldan pa maud+gal gyi bu chen po la 'di skad ces</text></item>
<item><p>144b7</p><section>mdo sde</section><text>bka' stsal te/ maud+gal gyi bu/ song la dge slong rnams la bcom ldan 'das ser skya'i gzhir gshegs te yab sras gdan 'dzom na/ khyod cag las su zhig lta bar spro ba</text></item>
<item><p>145a1</p><section>mdo sde</section><text>de chos gos dag long zhig ces bsgo zhig /btsun pa/ bka' bzhin 'tshal zhes tshe dang ldan pa mong+gal gyi bu chen pos bcom ldan 'das las mnyan</text></item>
<item><p>145a2</p><section>mdo sde</section><text>nas dge slong rnams la smras pa/ tshe dang ldan pa dag /bcom ldan 'das ser skya'i gzhir gshegs te/ yab sras gdan 'dzom na/ khyed cag las su lta bar spro ba de chos</text></item>
<item><p>145a3</p><section>mdo sde</section><text>gos dag long zhig ces bka' stsal to/ /de nas bcom ldan 'das dul ba 'khor dul ba/ zhi ba 'khor zhi ba/ grol ba 'khor grol ba/ dbugs phyin pa/ 'khor dbugs</text></item>
<item><p>145a4</p><section>mdo sde</section><text>phyin pa rnam par dul ba 'khor rnam par dul ba/ dgra bcom pa 'khor dgra bcom pa/ 'dod chags dang bral ba 'khor 'dod chags dang bral ba/ mdzes pa 'khor</text></item>
<item><p>145a5</p><section>mdo sde</section><text>mdzes pa/ khyu mchog ba lang gi tshogs kyis bskor ba lta bu/ glang po che glang po'i phru gu'i tshogs kyis bskor ba lta bu/ seng ge mche ba can gyi tshogs kyis bskor ba lta bu/ ngang</text></item>
<item><p>145a6</p><section>mdo sde</section><text>pa'i rgyal po ngang pa'i tshogs kyis bskor ba lta bu/ nam mkha' lding bya'i tshogs kyis bskor ba lta bu/ bram ze slob ma'i tshogs kyis bskor ba lta bu/ sman pa mkhas pa nad pa'i</text></item>
<item><p>145a7</p><section>mdo sde</section><text>tshogs kyis bskor ba lta bu/ dpa' bo ru pa'i tshogs kyis bskor ba lta bu/ lam mkhan 'gron po'i tshogs kyis bskor ba lta bu/ ded dpon tshong pa'i tshogs kyis bsko ra ba lta</text></item>
<item><p>145b1</p><section>mdo sde</section><text>bu| khams kyi rgyal po blon po'i tshogs kyis bskor ba lta bu/ 'khor los bsgyur ba'i rgyal po bu stong gis bskor ba lta bu/ zla ba rgyu skar gyi tshogs kyis bskor ba lta bu/ nyi ma 'od</text></item>
<item><p>145b2</p><section>mdo sde</section><text>zer stong gis bskor ba lta bu/ yul 'khor skyong dri za'i tshogs kyis bskor ba lta bu/ 'phags skyes po grul bum gyi tshogs kyis bskor ba lta bu/ mig mi bzang klu'i tshogs kyis bskor</text></item>
<item><p>145b3</p><section>mdo sde</section><text>ba lta bu| rnam thos kyi bu gnod sbyin gyi tshogs kyis bskor ba lta bu/ thags bzang ris lha ma yin gyi tshogs kyis bskor ba lta bu/ brgya byin sum cu rtsa gsum pa'i</text></item>
<item><p>145b4</p><section>mdo sde</section><text>tshogs kyis bskor ba lta bu/ tshangs pa tshangs ris kyi tshogs kyis bskor ba lta bu/ rgya mtsho g.yo ba med pa lta bu/ sprin chu dang bcas pa lta bu/ glang po dam pa dregs pa dang bral</text></item>
<item><p>145b5</p><section>mdo sde</section><text>ba ltar dbang po rnams shin tu dul bas spyod lam gyi tshul ma 'khrugs pa sku skyes bu chen po'i mtshan sum cu rtsa gnyis kyis kun nas brgyan pa/ dpe byad bzang po brgyad cus</text></item>
<item><p>145b6</p><section>mdo sde</section><text>rnam par mdzes par byas pa/ 'od 'dom gang gis brgyan pa'i sku nyi ma'i 'od zer stong pas lhag pa'i 'od can/ rin po che'i ri bo 'gro ba ltar kun nas mdzes pa/ stobs</text></item>
<item><p>145b7</p><section>mdo sde</section><text>bcu dang / mi 'jigs pa bzhi dang / ma 'dres pa dran pa nye bar gzhag pa gsum dang / thugs rje chen po dang ldan pa/ dge slong gi dge 'dun chen po dang thabs gcig tu</text></item>
<item><p>146a1</p><section>mdo sde</section><text>'bab chu ro hi ta kar byon to/ /rgyal po zas gtsang gis gzhon nu don thams cad grub pa 'bab chu ro hi ta kar byon to zhes thos so/ /thos nas</text></item>
<item><p>146a2</p><section>mdo sde</section><text>kyang rgyal po zas gtsang gis grong khyer ser skya'i gzhi rdo ba dang / gyo mo dang / gseg ma rnams bsal nas tsan+dan gyi chus chag chag btab/ dri shin tu zhim po'i</text></item>
<item><p>146a3</p><section>mdo sde</section><text>pog por nye bar bshams/ dar gyi chun 'chang mang po dbyangs te/ gang yang 'bab chu ro hi ta ka nas gang yang n+ya gro d+ha'i kun dga' ra ba de'i bar gyi lam shin tu</text></item>
<item><p>146a4</p><section>mdo sde</section><text>mdzes par byas te/ sa phyogs yangs shing rgya che bar gdan rnam par bkra ba dag gshom du bcug go /de nas 'bab chu ro hi ta ka la dge slong kha cig ni lag pa 'khru</text></item>
<item><p>146a5</p><section>mdo sde</section><text>bar byed do/ /kha ci gi ni so shing 'dor bar byed do/ /kha cig ni khrus byed do/ /ser skya'i gzhi na gnas pa'i shAkya rnams kyis gzhon nu don thams cad grub pa gshegs</text></item>
<item><p>146a6</p><section>mdo sde</section><text>so zhes thos so/ /thos nas kyang kha cig ni sngon gyi dge ba'i rtsa bas bskul/ kha cig ni ya mtshan skyes nas thams cad n+ya gro d+ha'i kun dga' ra ba nas byung ste/ ci yab</text></item>
<item><p>146a7</p><section>mdo sde</section><text>sras kyi zhabs la phyag byed dam/ 'on te sras yab kyi zhabs la phyag byed pa lta'o snyam mo/ /de nas bcom ldan 'das 'di snyam du dgongs te/ gal te nga zhabs kyis</text></item>
<item><p>146b1</p><section>mdo sde</section><text>ser skya'i gzhir gshegs na shAkya'i nga rgyal can rnams kye ma'o gzhon nu don thams cad grub pas dka' thub kyi nags su gshegs nas ltog po zhig grub pa lta zhig ste/ des</text></item>
<item><p>146b2</p><section>mdo sde</section><text>lha brgya stong phrag du mas zhabs 'bring byas nas steng gi nam mkha' las gshegs te des de srid du dka' ba brgya stong spyad pas bdud rtsi thob nas nga zhabs kyis gshegs pa lta</text></item>
<item><p>146b3</p><section>mdo sde</section><text>zhes ma dad pa skyes par 'gyur ro snyam nas/ de nas bcom ldan 'das kyis thugs mnyam par bzhag na/ shar phyogs kyi steng gi bar snang la mngon par 'phags nas spyod lam</text></item>
<item><p>146b4</p><section>mdo sde</section><text>rnam pa bzhi mdzad de/ 'di lta ste/ 'chag pa dang / bzhengs pa dang / bzhugs pa dang / mnal bar mdzad do/ /me'i ting nge 'dzin la'ang snyoms par 'jug par mdzad de/ me'i ting</text></item>
<item><p>146b5</p><section>mdo sde</section><text>nge 'dzin la snyoms par zhugs pa na sangs rgyas bcom ldan 'das kyi sku las 'od zer rnam pa sna tshogs dag 'byin par mdzad de/ 'di lta ste/ sngon po dang / ser po dang / dmar</text></item>
<item><p>146b6</p><section>mdo sde</section><text>po dang / dkar po dang / leb rgan dang / shel gyi kha dog dag go /cho 'phrul zung du'ang ston par mdzad de/ sku'i smad nas me 'bar bar mdzad la/ sku'i stod nas chu grang</text></item>
<item><p>146b7</p><section>mdo sde</section><text>mo'i rgyun 'bebs par mdzad de sku'i stod nas me 'bar bar mdzad la sku'i smad nas chu grang mo'i rgyun 'bebs pa mdzad pa de lta bu'i ting nge 'dzin la snyoms par zhugs so/ /</text></item>
<item><p>147a1</p><section>mdo sde</section><text>shar phyogs la ji lta bar lho dang / nub dang / byang phyogs su'ang de bzhin no/ /phyogs bzhir rdzu 'phrul gyi cho 'phrul rnam pa bzhi bstan nas/ rdzu 'phrul</text></item>
<item><p>147a2</p><section>mdo sde</section><text>gyi mngon par 'du mdzad pa de bsdus te ta la bdun gyi srid tsam na bzhugs so/ /dge slong rnams ni ta la drug gi srid tsam na'o/ /bcom ldan 'das drug gi srid tsam na ni dge slong</text></item>
<item><p>147a3</p><section>mdo sde</section><text>rnams lnga'i srid tsam na'o/ /bcom ldan 'das lnga'i srid tsam na ni dge slong rnams bzhi'i srid tsam na'o/ /bcom ldan 'das bzhi'i srid tsam na ni dge slong rnams gsum gyi</text></item>
<item><p>147a4</p><section>mdo sde</section><text>srid tsam na'o/ /bcom ldan 'das gsum gyi srid tsam na ni dge slong rnams gnyis kyi srid tsam na'o/ /bcom ldan 'das gnyis kyi srid tsam na ni dge slong rnams ta la gcig</text></item>
<item><p>147a5</p><section>mdo sde</section><text>gi srid tsam na'o/ /bcom ldan 'das mi bdun gyi srid tsam na bzhugs na ni dge slong rnams mi drug gi srid tsam na'o/ /bcom ldan 'das drug gi srid tsam na ni dge slong</text></item>
<item><p>147a6</p><section>mdo sde</section><text>rnams lnga'i srid tsam na'o/ /bcom ldan 'das lnga'i srid tsam na ni dge slong rnams bzhi'i srid tsam na'o/ /bcom ldan 'das bzhi'i srid tsam na ni dge slong rnams gsum</text></item>
<item><p>147a7</p><section>mdo sde</section><text>gyi srid tsam na'o/ /bcom ldan 'das gsum gyi srid tsam na ni dge slong rnams gnyis kyi srid tsam na'o/ /bcom ldan 'das gnyis kyi srid tsam na ni dge slong rnams mi gang</text></item>
<item><p>147b1</p><section>mdo sde</section><text>lhag tsam na'o/ /bcom ldan 'das mi gang lhag tsam na ni dge slong rnams sa la'o/ /rgyal po zas gtsang gis cho 'phrul de lta bu de dang / dge slong mang po mthong nas de la bcom ldan</text></item>
<item><p>147b2</p><section>mdo sde</section><text>'das gang yin pa ma shes te mongs par gyur to/ /de nas tshe dang ldan pa 'char ka la smras pa/ 'char ka /'di na ngur smrig gyon pa'i rab tu byung ba mang po zhig yod na de la gzhon nu</text></item>
<item><p>147b3</p><section>mdo sde</section><text>gang yin/ tshe dang ldan pa 'char kas bcom ldan 'das bstan nas smras pa/ 'di ni bcom ldan 'das lags so/ /srid pa'i mthar byed sems kyi dbang phyug 'dren pa lags//</text></item>
<item><p>147b4</p><section>mdo sde</section><text>'di ni nyon mongs sel mdzad nyin byed don ni kun tu ston mdzad lags/ /'di ni dgongs pa bzhin brnyes stobs bcu mnga' bas kun gyi pha rol gshegs pa lags/ /dri med</text></item>
<item><p>147b5</p><section>mdo sde</section><text>btsal ba chos kyi dbang phyug khyod kyi sras lags mi dbang de gzigs shig /de nas rgyal po zas gtsang gis lus btud nas zhabs la phyag byas te tshigs su bcad pas</text></item>
<item><p>147b6</p><section>mdo sde</section><text>gsol pa/ blo gros yangs pa khyod la 'di dang ni/ /kun spyan zhabs la lan gsum phyag bgyis te/ /bltams pa'i tshe nas ni g.yos pa dang / /dzam+bu'i grib mas sku las ma</text></item>
<item><p>147b7</p><section>mdo sde</section><text>'das pa'o/ /de nas shAkya dang / shAkya mo rnams kyis rgyal po zas gtsang bcom ldan 'das kyi zhabs la gtugs pa mthong nas/ de ltar yab sras kyi zhabs la phyag byed pa ci'i tha</text></item>
<item><p>148a1</p><section>mdo sde</section><text>tshig ces ma dad pa bskyed do/ /rgyal po zas gtsang gis shAkya dang / shAkya mo rnams la go bar bya ba'i phyir 'di skad ces smras so/ /shes ldan dag /</text></item>
<item><p>148a2</p><section>mdo sde</section><text>da gdod kho bos gzhon nu don thams cad grub pa'i zhabs la phyag byas pa ma yin te/ gang gi tshe na gzhon nu don thams cad grub pa bltams pa na sa chen po g.yos par gyur</text></item>
<item><p>148a3</p><section>mdo sde</section><text>cing 'jig rten 'di thams cad snang ba rgya chen pos gsal bar gyur te/ 'jig rten na 'jig rten gyi bar gyi mun pa mun nag smag tu gyur pa nyi ma dang / zla ba 'di gnyis</text></item>
<item><p>148a4</p><section>mdo sde</section><text>'di ltar rdzu 'phrul che ba/ 'di ltar mthu che ba'i 'od kyi snang ba nyams su ma myong ba gang yin pa de'ang de'i tshe snang ba chen pos gsal bar gyur nas sems can gang dag</text></item>
<item><p>148a5</p><section>mdo sde</section><text>skyes pa de dag snang ba des sems can dag gcig gis gcig mthong nas/ shes ldan dag /sems can gzhan dag kyang 'dir skyes pa lta/ shes ldan dag /sems can</text></item>
<item><p>148a6</p><section>mdo sde</section><text>gzhan dag kyang 'dir skyes pa lta zhes ngo shes par gyur pa de'i tshe'ang kho bos byang chub sems dpa'i zhabs la mgo bos phyag byas so/ /gang gi tshe gzhon nu don thams cad</text></item>
<item><p>148a7</p><section>mdo sde</section><text>grub pa zhing las kyi mtha' la bzhugs pa na shing dzam+bu'i grib ma la bzhugs nas 'dod pa rnams las dben pa/ sdig pa mi dge ba'i chos rnams las dben pa/ rtog pa</text></item>
<item><p>148b1</p><section>mdo sde</section><text>dang bcas dpyod pa dang bcas pa/ dben pa las skyes pa'i dga' ba dang / bde ba zag pa med pa dang mtshungs pa'i bsam gtan dang po bsgrubs te bzhugs pa na/ shing gzhan</text></item>
<item><p>148b2</p><section>mdo sde</section><text>rnams kyi grib ma ni shar phyogs su gzhol/ shar phyogs su 'bab/ shar phyogs su bab kyang shing dzam+bu'i 'grib ma ni byang chub sems dpa'i sku las ma 'das par gyur</text></item>
<item><p>148b3</p><section>mdo sde</section><text>pa de'i tshe yang ngo mtshar rmad du byung ba'i chos des kho bo'i yid bsdus pas/ bcom ldan 'das kyi zhabs la yang phyag byas te/ 'di dang bcom ldan 'das kyi zhabs la</text></item>
<item><p>148b4</p><section>mdo sde</section><text>lan gsum phyag byas so/ /de bas na 'di skad ces/ blo gros yangs pa khyod la 'di dang ni/ /kun spyan zhabs la lan gsum phyag bgyis te/ /bltams pa'i tshe na sa 'di g.yos</text></item>
<item><p>148b5</p><section>mdo sde</section><text>pa dang / /dzam+bu'i grib ma sku las ma 'das pa'o/ /zhes smras so/ /de nas bcom ldan 'das kyis rdzu 'phrul mngon par 'du mdzad pa de brtul nas 'khor brgya phrag du ma zil gyis</text></item>
<item><p>148b6</p><section>mdo sde</section><text>mnan nas dge slong gi dge 'dun gyi gung la gdan bshams pa nyid la bzhugs so/ /de nas rgyal po zas gtsang skad 'dzer cing mig mchi mas gang bas bcom ldan</text></item>
<item><p>148b7</p><section>mdo sde</section><text>'das la tshigs su bcad pa'i dbyangs kyis zhu ba zhus pa/ gzhal med khang gi gnas rnams las/ /yab kyi khab na bzhugs pa las/ /dgon pa 'jigs dang bcas</text></item>
<item><p>149a1</p><section>mdo sde</section><text>rnams su/ /ji lta bur ni 'ba' zhig bzhugs/ /bcom ldan 'das kyis bka' stsal pa/ mi yi bdag po gang du ni/ /khyim gyi 'ching ba las grol ba/ /</text></item>
<item><p>149a2</p><section>mdo sde</section><text>'phags pa yi ni gnas pa bcus/ /thub pa rnams ni gnas par mdzad/ /rgyal pos gsol pa/ ba so gser gyi rtsa ba can/ /shin tu bde ba gting ba yis/ /khri la mnal bar</text></item>
<item><p>149a3</p><section>mdo sde</section><text>mdzad pa las/ /gding ba la ni ji ltar mnal/ /bcom ldan 'das kyis bka' stsal pa/ rgyal po rnam grol gnas mal ni/ /dga' ba byang chub yan lag gi/ me tog bkram</text></item>
<item><p>149a4</p><section>mdo sde</section><text>par chags med cing / /yongs su gdung ba rnam spangs mnal/ /rgyal pos gsol pa/ dpa' bo nyid kyi pho brang na/ /glang po shing rta rtas bzhud pa/ /tsher mar bcas pa'i sa</text></item>
<item><p>149a5</p><section>mdo sde</section><text>gzhi la/ /zhabs kyis ji ltar gshegs par mdzad/ /bcom ldan 'das kyis bka' stsal pa/ nga yi shing rta rdzu 'phrul rkang / /yang dag rtsol ba'i gzhol ba yis/ /sa kun</text></item>
<item><p>149a6</p><section>mdo sde</section><text>rnam par rgyun yang / /nyon mongs tsher mas gnod pa med/ /rgyal po zas gtsang gis gsol pa/ dpa' bo sngon ni ka shi ka'i/ /na bza' mnabs nas mdzes pa las/ /ngur</text></item>
<item><p>149a7</p><section>mdo sde</section><text>smrig rtsub po'i gos mnabs pa/ /ji ltar khyod kyis sku yis bzod/ /bcom ldan 'das kyis bka' stsal pa/ rgyal po nga'i gos ngo tsha shes/ /nga yi bgo ba snam sbyar te/ /de</text></item>
<item><p>149b1</p><section>mdo sde</section><text>bgos thub pa zhi ba rnams/ /nags khrod na ni mdzes par 'gyur/ /rgyal po zas gtsang gis gsol pa/ 'di ltar khyod sngon gser gyi gzhong ba nas/ /du ma'i ro ldan 'bras</text></item>
<item><p>149b2</p><section>mdo sde</section><text>chan gsol ba las/ /'di ltar gtso bo da lta'i bsod snyoms ni/ /phal pa gsol pa ji ltar mgul du mchi/ /bcom ldan 'das kyis bka' stsal pa/ zas kyi sred pa thams</text></item>
<item><p>149b3</p><section>mdo sde</section><text>cad spangs nas ni/ /nges par byung dang mnyam par bzhag ldan pa'i/ /nga yi chos kyi ro mchog gsol mod kyi/ /'jig rten la snying brtse ba'i phyir spyod do/ /rgyal po zas gtsang</text></item>
<item><p>149b4</p><section>mdo sde</section><text>gis gsol pa/ mgur du bde ba mang bgyid pa'i/ /rgun skyems kha ra'i chab gsol na/ /rnyog pa can la dri nga ba'i/ /chab ni ji lta zhig tu gsol/ /bcom ldan 'das kyis</text></item>
<item><p>149b5</p><section>mdo sde</section><text>bka' stsal pa/ mi yi bdag po gang 'thungs na/ /bdag la 'thung ba thams cad ni/ /dug dang 'dra bar snang gyur pa/ /chab kyi ro mchog nga 'thung ngo / /rgyal po zas gtsang gis</text></item>
<item><p>149b6</p><section>mdo sde</section><text>gsol pa/ 'di ltar khyod sngon bsil khang gzhal med khang / /khang bzang steng na ji lta'i dus bzhin bzhugs/ /da ltar gcig pu nags khrod khyod bzhugs pa/ /blo bzang ji</text></item>
<item><p>149b7</p><section>mdo sde</section><text>ltar bsnyengs pa med par bzhugs/ /bcom ldan 'das kyis bka' stsal pa/ /gau tam 'jigs pa'i rtsa ba gang yin pa/ /dri ma bag chags bcas par yang spangs pas/ /da</text></item>
<item><p>150a1</p><section>mdo sde</section><text>ni mya ngan 'jigs pa med gnas te/ /nga la 'di na 'jigs pa cung zad med/ /rgyal po zas gtsang gis gsol pa/ /khyod sngon khrus khang shin tu</text></item>
<item><p>150a2</p><section>mdo sde</section><text>yid 'ong bar/ /khrus mchog khyad par 'phags pas rtag bsil na/ /gcig pu khyod ni nags khrod gnas ldan par/ /thub dbang da ltar su yi khrus mdzad 'gyur/ /bcom</text></item>
<item><p>150a3</p><section>mdo sde</section><text>ldan 'das kyis bka' stsal pa/ gau ta ma chos kyi mtsho phran dri med pa/ /tshul khrims 'jug ngogs dam pas bsngags pa ste/ /de la reg pa'i yon tan mi bkru na/ /lus</text></item>
<item><p>150a4</p><section>mdo sde</section><text>mi gsher bar pha rol rab tu brgal/ /rgyal po zas gtsang gis gsol/ /dpa' bo nyid kyi khab na ni/ /gser dngul bum pas khrus mdzad na/ /rnyog pa can la dri nga ba/ /</text></item>
<item><p>150a5</p><section>mdo sde</section><text>chab kyis ji ltar khrus mdzad lags/ /bcom ldan 'das kyis bka' stsal pa/ gau tam dad pa'i 'bab chu rnyog pa med/ /bsod nams 'jug ngogs dam pas bsngags pa</text></item>
<item><p>150a6</p><section>mdo sde</section><text>ste| |de la rig pa'i yon tan ma bkrus na/ /lus mi gsher bar pha rol rab tu brgal/ /rgyal po zas gtsang gis gsol pa/ dpa' bo khyod sngon ser skya yis/ /tsan+dan</text></item>
<item><p>150a7</p><section>mdo sde</section><text>gyis ni sku bkrus shing / /ka shi'i mchog gnas mdzes pa las/ /de dang bral nas mdzes ma lags/ /bcom ldan 'das kyis bka' stsal pa/ tshul khrims nga yi rgyan</text></item>
<item><p>150b1</p><section>mdo sde</section><text>yin te/ /tshul khrims nyid ni byug pa yin/ /gser dang nor bu rna cha dag /rmongs skyes nga la ci zhig bya/ /rgyal po zas gtsang gis gsol pa/ gang gis khyod ni khyad du gsod/ /</text></item>
<item><p>150b2</p><section>mdo sde</section><text>gang las 'jigs su rung ba skye/ /yid 'byung ba yang gang las skyes/ /zhus pa de dag bdag la gsungs/ /bcom ldan 'das kyis bka' stsal pa/ gang gis nga ni khyod gsod</text></item>
<item><p>150b3</p><section>mdo sde</section><text>dang | |gang zhig las ni 'jigs pa dang / /gang las yid 'byung skyes pa dag /nyon cig khyod la bshad par bya/ /rga dang na dang 'chi ba ste/ /gal te 'di gsum yod min</text></item>
<item><p>150b4</p><section>mdo sde</section><text>na| |nga yang shin tu yid 'ong ba'i/ /yul rnams la ni dga' bar 'gyur/ /rgyal po zas gtsang gis gsol pa/ shAkya rnams kyi rigs dga' ba/ /legs par 'khrungs</text></item>
<item><p>150b5</p><section>mdo sde</section><text>pa'i dpa' bo legs/ /khyod ni 'jig rten chos brgyad kyis/ /ji lta bur yang ma gos so/ /de nas rab dga' dang ba rgyas byas nas/ /drang srong dge 'dun bskor ba byas nas</text></item>
<item><p>150b6</p><section>mdo sde</section><text>ci| |thub pa'i zhabs la mgo bos phyag byas te/ /bde bar gshegs la kun nas rtog cing 'dug /de nas rgyal po zas gtsang 'di snyam du sems te/ gang bdag gi bus</text></item>
<item><p>150b7</p><section>mdo sde</section><text>yon tan gyi tshogs 'di lta bu thob pa ni bdag gi rnyed pa legs par rnyed do snyam mo/ /de nas bcom ldan 'das kyis n+ya gro d+ha'i kun dga' ra bar 'khor de'i bsam pa dang /</text></item>
<item><p>151a1</p><section>mdo sde</section><text>bag la nyal ba dang / khams dang / rang bzhin mkhyen nas de dang mthun pa'i chos bshad par mdzad de/ de thos pas zas dkar la sogs</text></item>
<item><p>151a2</p><section>mdo sde</section><text>pa shAkya bdun khri bdun stong gis rgyun du zhugs pa'i 'bras bu mngon sum du byas te rgyal po zas gtsang ni ma gtogs so/ /lha byin nga rgyal las nga rgyal can sdig pa 'dod</text></item>
<item><p>151a3</p><section>mdo sde</section><text>pa des bden pa mthong bar ma byas pas khro bas kun nas bkris pa dang bcas pas smras pa/ gal te bdag gis 'di 'dra ba'i sgyu mas dbang du byed pa shes na/ bdag</text></item>
<item><p>151a4</p><section>mdo sde</section><text>gis kyang 'jig rten thams cad dbang du bya ba zhig /de la shAkya rnams kyis gshe ba'i tshig gis smras pa/ lhas byin/ bcom ldan 'das ni rdzu 'phrul che ba yin gyi de</text></item>
<item><p>151a5</p><section>mdo sde</section><text>skad ma smra zhig ces bzlog nas cang mi smra bar 'dug go /tshangs pas bskor ba'i skyed mos tshal du 'di lta bu'i chos bshad pa mdzad de/ de thos pas rgyal po zas gtsang</text></item>
<item><p>151a6</p><section>mdo sde</section><text>ma gtogs par bre bo zas la sogs pa shAkya drug khri drug stong gis rgyun du zhugs pa'i 'bras bu mngon sum du byas pa na'ang lhas byin de kho na bzhin du zer ro/ /ro hi ta</text></item>
<item><p>151a7</p><section>mdo sde</section><text>ka'i skyed mos tshal du 'di lta bu'i chos bshad pa mdzad de/ de thos pas rgyal po zas gtsang ma gtogs par bdud rtsi zas la sogs pa shAkya bdun khri lnga stong gis rgyun</text></item>
<item><p>151b1</p><section>mdo sde</section><text>du zhugs pa'i 'bras bu mngon sum du byas pa na'ang lhas byin de kho na bzhin du zer ro/ /'khor lhag ma rnams las kha cig gis ni nyan thos kyi byang chub tu sems bskyed do/ /kha</text></item>
<item><p>151b2</p><section>mdo sde</section><text>cig gis ni rang sangs rgyas kyi byang chub tu/ kha cig gis ni bla na med pa yang dag par rdzogs pa'i byang chub tu/ kha cig gis ni rgyun du zhugs pa'i 'bras bu mngon sum du byas/ kha</text></item>
<item><p>151b3</p><section>mdo sde</section><text>cig gis ni lan gcig phyir 'ong ba'i 'bras bu/ kha cig gis ni phyir mi 'ong ba'i 'bras bu/ kha cig gis ni rab tu byung nas nyon mongs pa thams cad spangs te dgra bcom par</text></item>
<item><p>151b4</p><section>mdo sde</section><text>'gyur/ /kha cig gis ni sangs rgyas la skyabs su song / kha cig gis ni chos la/ kha cig gis ni dge 'dun la ste/ 'khor de dag phal cher yang sangs rgyas la gzhol/ chos</text></item>
<item><p>151b5</p><section>mdo sde</section><text>la 'bab/ dge 'dun la bab par bkod do/ /de nas rgyal po zas gtsang 'di snyam du sems te/ sngon ni bcom ldan 'das lha dang / lha ma yin gyi 'gro bar bcas pas mchod pa</text></item>
<item><p>151b6</p><section>mdo sde</section><text>dang | rjed pa dang / mngon du smra bar gyur na/ da lta ni mis mchod kyi/ lhas ni ma yin no snyam mo/ /de nas shAkya gzhon nu zhig gis tshigs su bcad de gsol pa/ drang srong chen</text></item>
<item><p>151b7</p><section>mdo sde</section><text>po smra mchog dam chos kyi/ /char pas 'gro ba 'di ni tshim mdzad de/ /mi bzad lam du lhung ba'i 'jig rten 'di/ /drangs te thar ba'i lam la spyod par mdzod/ /de nas bcom ldan</text></item>
<item><p>152a1</p><section>mdo sde</section><text>'das 'di snyam du dgongs te/ rgyal po zas gtsang ni 'di snyam du bdag gi bu 'ba' zhig /'di ltar rdzu 'phrul che zhing 'di ltar mthu che ba yin no snyam ste</text></item>
<item><p>152a2</p><section>mdo sde</section><text>lhag par dga' ba las gyur gyi mdor na de'i dregs pa spong du gzhug go /rgyu gnyis kyis bden pa rnams mthong bar mi 'gyur te/ ha cang zhum pa dang / shin tu dga' ba'o/ /</text></item>
<item><p>152a3</p><section>mdo sde</section><text>de la zhum pa'i sems dang / shin tu dga' ba yod kyis/ ma la ngas de'i zhum pa dang / shin tu dga' ba gnyis spong du gzhug go snyam nas/ de nas bcom ldan 'das kyis tshe dang</text></item>
<item><p>152a4</p><section>mdo sde</section><text>ldan pa maud+gal gyi bu chen po la bka' stsal pa/ maud+gal gyi bu/ rgyal po zas gtsang ma la sgoms shig /btsun pa/ bka' bzhin 'tshal zhes tshe dang ldan pa maud+gal gyi bu</text></item>
<item><p>152a5</p><section>mdo sde</section><text>chen pos bcom ldan 'das las mnyan nas rgyal po zas gtsang gang na ba der song ba dang / rgyal po zas gtsang gis tshe dang ldan pa maud+gal gyi bu chen po rgyang ring po nas</text></item>
<item><p>152a6</p><section>mdo sde</section><text>'ong ba mthong ngo / /mthong nas kyang tshe dang ldan pa maud+gal gyi bu chen po la 'di skad ces smras so/ /btsun pa maud+gal gyi bu chen po/ /tshur spyo na/ maud+gal gyi bu chen po khyod</text></item>
<item><p>152a7</p><section>mdo sde</section><text>byon pa legs so/ /btsun pa maud+gal gyi bu chen po/ gdan bshams pa nyid la bzhugs shig /tshe dang ldan pa maud+gal gyi bu chen pos gdan bshams pa nyid la 'dug</text></item>
<item><p>152b1</p><section>mdo sde</section><text>go |de nas tshe dang ldan pa maud+gal gyi bu chen pos sems ji ltar mnyam par bzhag na/ rang gi stan las mi snang bar gyur te shar phyogs kyi steng gi bar snang la mngon par</text></item>
<item><p>152b2</p><section>mdo sde</section><text>'phags nas spyod lam rnam par bzhi byed de/ 'di lta ste/ 'chag pa dang / 'greng ba dang / 'dug pa dang / nyal bar byed do/ /me'i ting nge 'dzin la'ang snyoms par 'jug</text></item>
<item><p>152b3</p><section>mdo sde</section><text>par byed do/ /me'i ting nge 'dzin la snyoms par zhugs pa na/ tshe dang ldan pa maud+gal gyi bu chen po'i lus las 'od zer rnam pa sna tshogs dag 'byin par byed de/ 'di lta ste/</text></item>
<item><p>152b4</p><section>mdo sde</section><text>sngon po dang / ser po dang / dmar po dang / dkar po dang / leb rgan dang / shel gyi kha dog dag go /cho 'phrul zung du'ang ston par byed do/ /lus kyi smad nas me 'bar bar</text></item>
<item><p>152b5</p><section>mdo sde</section><text>byed la lus kyi stod nas chu grang mo'i rgyun 'bebs par byed do/ /lus kyi stod nas me 'bar bar byed la lus kyi smad nas chu grang mo'i rgyun 'bebs par byed pa de lta bu'i ting nge</text></item>
<item><p>152b6</p><section>mdo sde</section><text>'dzin la snyoms par zhugs so/ /shar phyogs la ji lta ba bzhin du lho dang / nub dang / byang phyogs su'ang de bzhin no/ /phyogs bzhir rdzu 'phrul gyi cho 'phrul rnam pa bzhi</text></item>
<item><p>152b7</p><section>mdo sde</section><text>bstan nas rdzu 'phrul mngon par 'du bya ba bsdus te stan bshams pa nyid la 'dug go /de nas rgyal po zas gtsang gis tshe dang ldan pa maud+gal gyi bu chen po la 'di skad ces</text></item>
<item><p>153a1</p><section>mdo sde</section><text>smras so/ /btsun pa mo+od+gal gyi bu chen po/ bcom ldan 'das kyi nyan thos 'di ltar rdzu 'phrul che ba 'di ltar mthu che ba gzhan yang mchis lags</text></item>
<item><p>153a2</p><section>mdo sde</section><text>sam/ rgyal po chen po mchis so zhes tshigs su bcad de smras pa/ mthu che ba dag gsum rig dang / sems kyi rnam grangs shes pa dang / /zag zad dgra bcom gang yin</text></item>
<item><p>153a3</p><section>mdo sde</section><text>pa/ /thub pa'i nyan thos mang du mchis/ /de nas rgyal po zas gtsang 'di snyam du sems te/ bdag gi bu 'ba' zhig 'di ltar rdzu 'phrul che zhing mthu che bar ma zad de/ 'di ltar</text></item>
<item><p>153a4</p><section>mdo sde</section><text>rdzu 'phrul che zhing mthu che ba'i rab tu byung ba gzhan yang yod do snyam nas de shin du dga' ba gang yin pa de dang bral bar gyur to/ /skabs der bcom ldan 'das kyis 'jig</text></item>
<item><p>153a5</p><section>mdo sde</section><text>rten pa'i thugs bskyed pa mdzad de/ kye ma brgya byin dang tshangs pa la sogs pa lha rnams 'ongs na/ lha'i 'khor dag pa la chos bshad do snyam pa dang / chos nyid kyis</text></item>
<item><p>153a6</p><section>mdo sde</section><text>gang gi tshe sangs rgyas bcom ldan 'das rnams kyis 'jig rten pa'i thugs bskyed pa mdzad pa de'i tshe/ srog chags grog spur rnams kyi sems kyis kyang bcom ldan</text></item>
<item><p>153a7</p><section>mdo sde</section><text>'das kyis dgongs pa shes par 'gyur na/ brgya byin dang tshangs pa la sogs pa lha rnams kyis lta smos kyang ci dgos/ gang gi tshe 'jig rten las 'das pa'i thugs bskyed</text></item>
<item><p>153b1</p><section>mdo sde</section><text>pa de'i tshe nyan thos chen po rnams kyi sems kyis kyang bcom ldan 'das kyi dgongs pa mi shes na brgya byin dang / tshangs pa la sogs te lha rnams kyis lta ci smos/ srog chags</text></item>
<item><p>153b2</p><section>mdo sde</section><text>grog sbur rnams kyis lta ga la shes/ de nas lha rnams kyi dbang po brgya byin 'di snyam du sems te/ bcom ldan 'das ci'i phyir 'jig rten pa'i thugs bskyed pa mdzad snyam pa</text></item>
<item><p>153b3</p><section>mdo sde</section><text>las de 'di snyam du sems te/ lha'i 'khor dag pa rnams la chos 'chad par bzhed do snyam nas des lha'i bu bzo thams cad pa la sgo ba/ bzo thams cad pa/ bcom ldan 'das</text></item>
<item><p>153b4</p><section>mdo sde</section><text>lha'i 'khor dag pa la chos 'chad par bzhed kyi/ n+ya gro d+ha'i kun dga' ra bar rin po che sna bzhi'i khang pa brtseg ma gdan sna tshogs bshams pa zhig sprul cig /ko+o shi ka / khyod kyi</text></item>
<item><p>153b5</p><section>mdo sde</section><text>gsung mchog tu bzang ngo zhes lha'i bu bzo thams cad pas lha'i dbang po brgya byin las mnyan te n+ya grog d+ha'i kun dga' ra bar rin po che sna bzhi'i khang pa brtseg ma gdan sna tshogs</text></item>
<item><p>153b6</p><section>mdo sde</section><text>bshams pa zhig sprul to/ /de la rgyal po chen po bzhi sgo bzhi na 'khod pa ni yul 'khor skyong dang / 'phags skyes po dang / mig mi bzang dang / lus ngan po ste/ shar sgo na</text></item>
<item><p>153b7</p><section>mdo sde</section><text>ni yul 'khor skyong dpung rgyan dang / rna cha gdub 'khor dang / phreng ba dang rgyan sna tshogs kyis brgyan pa'o/ /lho phyogs na ni 'phags skyes po lha'i rgyan thams cad kyis brgyan</text></item>
<item><p>154a1</p><section>mdo sde</section><text>pa'o| |nub kyi phyogs na ni mig mi bzang rin po che sna bdun gyis brgyan pa'o/ /byang phyogs na ni lus ngan po rgyan thams cad kyis brgyan pa'o/ /</text></item>
<item><p>154a2</p><section>mdo sde</section><text>de nas lha rnams kyi dbang po brgya byin gyis n+ya gro d+ha'i kun dga' ra ba che thang du brgyan du bcug ste/ bcom ldan 'das gang na ba der song ste phyin pa dang / bcom ldan 'das</text></item>
<item><p>154a3</p><section>mdo sde</section><text>la don de rgyas par gsol to/ /de nas brgya byin dang / tshangs pa la sogs pa lha brgya stong phrag du mas yongs su bskor nas khang pa brtsegs par zhugs te lha'i 'khor phal</text></item>
<item><p>154a4</p><section>mdo sde</section><text>po che'i gung la rin po che sna tshogs kyis brgyan pa'i seng ge'i khri la bzhugs so/ /de nas tshe dang ldan pa maud+gal gyi bu chen po rgyal po zas gtsang khrid de bcom</text></item>
<item><p>154a5</p><section>mdo sde</section><text>ldan 'das gang na ba der song ste phyin nas/ tshe dang ldan pa maud+gal gyi bu chen po nang du zhugs pa dang / rgyal po zas gtsang la rgyal po chen po yul 'khor skyong gis/</text></item>
<item><p>154a6</p><section>mdo sde</section><text>rgyal po chen po/ nang du ma 'gro bar sdod cig ces bzlog go /ci'i phyir/ bcom ldan 'das lha'i 'khor dag pa la chos 'chad de der mir gyur pa 'jug tu mi</text></item>
<item><p>154a7</p><section>mdo sde</section><text>dbang ngo / /bzhin bzang khyod su zhig /rgyal po chen po/ bdag ni yul 'khor skyong ngo / /de nas rgyal po zas gtsang lho sgor song ba dang / rgyal po chen po 'phags</text></item>
<item><p>154b1</p><section>mdo sde</section><text>skyes pos mthong nas smras pa/ rgyal po chen po/ nang du ma 'jug par sdod cig /rgyal po zas gtsang gi mthong nas smras pa/ bzhin bzang khyod su zhig /'phags</text></item>
<item><p>154b2</p><section>mdo sde</section><text>skyes pos smras pa/ rgyal po chen po/ bdag ni 'phags skyes po'o/ /ci'i phyir/ bcom ldan 'das lha'i 'khor dag pa la chos 'chad de/ der mir gyur pa 'jug</text></item>
<item><p>154b3</p><section>mdo sde</section><text>tu mi dbang ngo / /de nas rgyal po zas gtsang nub sgor song ba dang / rgyal po chen po mig mi bzang gis mthong nas smras pa/ rgyal po chen po nang du ma 'jug par sdod</text></item>
<item><p>154b4</p><section>mdo sde</section><text>cig /rgyal po zas gtsang gis mthong nas smras pa/ bzhin bzang khyod su zhig /mig mi bzang gis smras pa/ rgyal po chen po/ bdag ni mig mi bzang ngo / /ci'i</text></item>
<item><p>154b5</p><section>mdo sde</section><text>phyir| bcom ldan 'das lha'i 'khor dag pa la chos 'chad de/ der mir gyur pa 'jug tu mi dbang ngo / /de nas rgyal po zas gtsang byang sgor song ba dang / rgyal po</text></item>
<item><p>154b6</p><section>mdo sde</section><text>chen po rnam thos kyi bus mthong nas smras pa/ rgyal po chen po/ nang du ma 'jug par sdod cig /rgyal po zas gtsang gis smras pa/ bzhin bzang khyod su zhig /rnam</text></item>
<item><p>154b7</p><section>mdo sde</section><text>thos kyis bus smras pa/ rgyal po chen po/ bdag ni rnam thos kyi bu'o/ /ci'i phyir/ bcom ldan 'das lha'i 'khor dag pa la chos 'chad de/ der mir gyur pa 'jug</text></item>
<item><p>155a1</p><section>mdo sde</section><text>tu mi dbang ngo / /de nas rgyal po zas gtsang kye ma'o bcom ldan 'das lha'i 'khor dag pa la chos 'chad pa de bdag gis blta'o snyam pa'i 'dod pa</text></item>
<item><p>155a2</p><section>mdo sde</section><text>skyes so/ /de nas rgyal po zas gtsang gis zhum pa'i rgyud gang yin pa de dang bral bar gyur to/ /de nas bcom ldan 'das kyis dgongs pa rgyal po zas gtsang gis gal te</text></item>
<item><p>155a3</p><section>mdo sde</section><text>nga ma mthong na khrag dron po skyugs nas 'chi bar 'gyur ba'i gnas skabs gang yin pa de yod kyi/ de la thabs shig bsham par bya'o snyam nas bcom ldan 'das kyis</text></item>
<item><p>155a4</p><section>mdo sde</section><text>rin po che sna bzhi'i khang pa brtsegs pa gang yin pa de shel las byas par sprul pa dang / de nas rgyal po zas gtsang gis sangs rgyas kyi sku sgrib pa med par mthong ngo //</text></item>
<item><p>155a5</p><section>mdo sde</section><text>mthong nas kyang dga' ba dang / mgu ba skyes nas bcom ldan 'das kyi zhabs gnyis la mgo bos phyag btsal te phyogs gcig tu 'dug go /de nas bcom ldan 'das</text></item>
<item><p>155a6</p><section>mdo sde</section><text>kyis rgyal po zas gtsang gi bsam pa dang / bag la nyal ba dang / khams dang / rang bzhin mkhyen nas 'phags pa'i bden pa bzhi so sor rtogs par 'gyur ba</text></item>
<item><p>155a7</p><section>mdo sde</section><text>de lta bu'i chos bshad pa mdzad de/ de thos pas rgyal po zas gtsang gis 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs</text></item>
<item><p>155b1</p><section>mdo sde</section><text>pa'i 'bras bu mngon sum du byas te/ de bden pa mthong nas lan gsum du ched du brjod pa ched du brjod pa/ btsun pa/ bdag la phas ma bgyis/ mas ma lags/ rgyal bas ma</text></item>
<item><p>155b2</p><section>mdo sde</section><text>lags/ lha rnams kyis ma lags/ sngon gyi 'das pa rnams kyis ma lags/ dge sbyong dang / bram ze rnams kyis ma lags/ sdug pa dang / rang gi skye bo dang / gnyen gyi tshogs kyis</text></item>
<item><p>155b3</p><section>mdo sde</section><text>ma lags pa gang lags pa de ni bcom ldan 'das kyis bdag la mdzad de/ khrag dang / mchi ma'i rgya mtsho ni bskams/ rus pa'i ri bo las ni bsgral/ ngan song gi sgo rnams ni bkum /</text></item>
<item><p>155b4</p><section>mdo sde</section><text>mtho ris dang / thar pa'i sgo rnams ni phye/ bdag lha dang / mi rnams su ni bzhag go /yang gsol pa/ pha la lan du phan gdags pa/ /dam pa'i bus ni bgyi ba gang / /khyod kyis bdag la</text></item>
<item><p>155b5</p><section>mdo sde</section><text>mdzad lags te/ /sems ni grol bar gzhol bar bgyis/ /khyod kyis bdag ni ngan 'gro las/ /drangs te mtho ris thar pa las/ /bsgrim mi 'tshal bar bzhag lags te/ /khyod kyis</text></item>
<item><p>155b6</p><section>mdo sde</section><text>dga' ba mdzad pa legs/ /mgon po byams pa khyed kyis ni/ /bdag gi tshong pa rnyed ldan ltar/ /mtho ris rnyed pa srid pa yi/ /longs spyod dag ni rnyed par mdzad/ /de nas rgyal</text></item>
<item><p>155b7</p><section>mdo sde</section><text>po zas gtsang stan las langs te bla gos phrag pa gcig tu gzar nas bcom ldan 'das gang na ba der logs su thal mo sbyar ba btud de bcom ldan 'das la 'di skad ces gsol</text></item>
<item><p>156a1</p><section>mdo sde</section><text>to| |bcom ldan 'das dge slong gi dge 'dun dang thabs gcig tu sang bdag gi sdum par gdugs tshod sbyor zhing mchis na gnad bar mdzad du gsol/</text></item>
<item><p>156a2</p><section>mdo sde</section><text>bcom ldan 'das kyis rgyal po zas gtsang la cang mi gsung bas gnang ngo / /de nas rgyal po zas gtsang bcom ldan 'das cang mi gsung bas gnang bar rig nas bcom ldan</text></item>
<item><p>156a3</p><section>mdo sde</section><text>'das kyi zhabs gnyis la mgo bos phyag byas te/ bcom ldan 'das kyi spyan snga nas chas te zas dkar gang na ba der song ste phyin nas zas dkar la 'di skad ces smras</text></item>
<item><p>156a4</p><section>mdo sde</section><text>so| |gzhon nu/ rgyal srid thob kyi/ rgyal srid khyer cig /ci'i slad du/ ngas bcom ldan 'das kyi spyan sngar bden pa mthong bas so/ /gang gi gdugs la lags/ de</text></item>
<item><p>156a5</p><section>mdo sde</section><text>ring kho na'o/ /bdag gis kyang bcom ldan 'das gang gi nyi ma la n+ya gro d+ha'i kun dga' ra bar chos bshad pa de'i nyi ma la shAkya bdun khri bdun stong dang lhan cig bden</text></item>
<item><p>156a6</p><section>mdo sde</section><text>ba mthong lags so/ /de bzhin du bre bo zas la rgyal srid khyer cig ces smras pa dang / des smras pa/ bdag gis kyang bcom ldan 'das kyis gang gi tshe tshangs pas bskor</text></item>
<item><p>156a7</p><section>mdo sde</section><text>ba'i skyed mos tshal du chos bshad pa de'i tshe shAkya bdun khri drug stong dang bden pa mthong lags so/ /de bzhin du bdud rtsi zas la rgyal srid khyer cig ces smras</text></item>
<item><p>156b1</p><section>mdo sde</section><text>pa dang / des smras pa/ bdag gis kyang gang gi tshe bcom ldan 'das nyid kyis ro hi ta ka'i skyed mos tshal du chos bshad pa de'i tshe shAkya bdun khri lnga stong dang lhan cig bden pa</text></item>
<item><p>156b2</p><section>mdo sde</section><text>mthong lags so/ /gal te de ltar gyur nad su zhig rgyal srid la gzhag /de rnams kyis smras pa/ shAkya'i rgyal po bzang ldan gyis bgyi'o/ zhes de rnams 'dus nas shAkya'i rgyal po</text></item>
<item><p>156b3</p><section>mdo sde</section><text>bzang ldan rgyal srid kyi dbang phyug la dbang bskur ro/ /de nas rgyal po zas gtsang gis de nyid kyi mtshan mo nas gtsang zhing bsod pa'i bza' ba dang / bca' ba dag sta gon byas</text></item>
<item><p>156b4</p><section>mdo sde</section><text>nas nang par sngar langs te/ gdan bshams shing nor bu chu snod bzhag nas bcom ldan 'das la spyan 'dren gyis dus tshod gsol pa/ btsun pa/ bcom ldan 'das/ gdugs</text></item>
<item><p>156b5</p><section>mdo sde</section><text>tshod lags na/ da de'i dus la bab par dgongs su gsol/ bcom ldan 'das/ snga dro na bza' dang / sham thabs mnabs/ lhung bzed dang chos gos bsnams te dge slong gi tshogs</text></item>
<item><p>156b6</p><section>mdo sde</section><text>kyis yongs su bskor cing dge slong gi dge 'dun gyis mdun du bdar nas/ rgyal po zas gtsang gi bkang sa gang na ba der gshegs te byon nas dge slong gi dge 'dun gyi gung</text></item>
<item><p>156b7</p><section>mdo sde</section><text>la gdan bshams pa nyid la bzhugs so/ /de nas rgyal po zas gtsang gis sangs rgyas la sogs pa dge slong gi dge 'dun bde bar bzhugs par rig nas gtsang zhing bsod pa'i</text></item>
<item><p>157a1</p><section>mdo sde</section><text>bza' ba dang / bca' bas rang gi lag nas stobs shing tshim par byed de/ rnam grangs du mar gtsang zhing bsod pa'i bza' ba dang / bca' bas rang gi lag</text></item>
<item><p>157a2</p><section>mdo sde</section><text>nas bstabs shing tshim par byas te/ bcom ldan 'das kyis gsol zin nas phyag bcabs te lhung bzed gyu bar rig nas gser gyi bya ma bum blangs te/ bcom ldan 'das la n+ya</text></item>
<item><p>157a3</p><section>mdo sde</section><text>gro d+ha'i kun dga' ra ba phul lo/ /bcom ldan 'das kyis yan lag lnga dang ldan pa'i gsung dbyangs kyis yon bsngo bar mdzad pa/ sbyin pa'i bsod nams gang yin 'dis/ /</text></item>
<item><p>157a4</p><section>mdo sde</section><text>shAkya rnams kyis bsams pa yi/ /yid la re ba rdzogs nas ni/ /rtag pa'i gnas ni thob par shog /de nas bcom ldan 'das ser skya'i gzhi shing n+ya gro d+ha'i kun dgar ra ba</text></item>
<item><p>157a5</p><section>mdo sde</section><text>na bzhugs so/ /de bzhin du bsam gtan pa rnams kyis kyang mdo sde la bcom ldan 'das ser skya'i gzhi shing n+ya gro d+ha'i kun dga' ra ba na bzhugs so zhes gdags pa</text></item>
<item><p>157a6</p><section>mdo sde</section><text>byas so/ /bcom ldan 'das ser skya'i gzhi de nyid na bzhugs nas nyi ma gcig ni rgyal po'i pho brang du gdugs tshod gsol/ nyi ma gcig ni btsun mo'i nang du gsol lo/ /</text></item>
<item><p>157a7</p><section>mdo sde</section><text>rgyal po zas gtsang gis ral pa can las rab tu byung ba'i dge slong rnams spyod lam zhi zhing sems dang ba yin na/ dka' thub drag po'i brtul shugs kyi khyad par dag gis</text></item>
<item><p>157b1</p><section>mdo sde</section><text>lus gdungs pas lus mi mdzes par mthong ngo / /mthong nas kyang 'di snyam du sems te/ 'di ltar ral pa can 'di dag spyod lam zhi zhing sems dang ba yin mod kyi/ lus mdzes pa ma</text></item>
<item><p>157b2</p><section>mdo sde</section><text>yin na 'khor ci 'dra ba zhig gis bcom ldan 'das mdzes par 'gyur snyam pa las/ des bsams pa/ shAkya'i 'khor gyis yin no snyam nas/ de nas shAkya thams cad bsogs te</text></item>
<item><p>157b3</p><section>mdo sde</section><text>smras pa/ shes ldan dag /gal te gzhon nu don thams cad grub pa rab tu byung bar ma gyur na ji ltar 'gyur/ 'khor los bsgyur ba'i rgyal por 'gyur ro/ /khyed cag ci zhig byed</text></item>
<item><p>157b4</p><section>mdo sde</section><text>par 'gyur/ g.yog bgyid par 'gyur ro/ /da ltar gzhon nu don thams cad grub pa bla na med pa chos kyi rgyal por 'gyur na/ khyed cag ci'i phyir g.yog mi byed/ lha| ci rab tu</text></item>
<item><p>157b5</p><section>mdo sde</section><text>'byung ngam/ rab tu byung zhig /ci thams cad dam/ khyim re nas re re'o/ /bka' bzhin 'tshal/ rgyal po zas gtsang gis grong khyer ser skya'i gzhir dril sgrogs su bcug pa/ rgyal po'i</text></item>
<item><p>157b6</p><section>mdo sde</section><text>zhal nas nga'i yul na gnas pa'i shAkya rnams kyis khyim re nas re re rab tu byung zhig ces de skad bka' stsal to/ /bre bo zas la bu gnyis yod pa ma 'gags pa dang / ming chen no/ /</text></item>
<item><p>157b7</p><section>mdo sde</section><text>mi'i chen ni zhing blas kyi mtha' la lhag par brtson no/ /ma 'gags pa ni steng gi khang bzang gi gzhi la 'dug nas skyes pa med pa'i rol mos rtse bar byed/ dga' bar byed/ dga' mgur</text></item>
<item><p>158a1</p><section>mdo sde</section><text>spyod par byed do/ /ming chen la mas smras pa/ bu|rgyal pos dril sgrogs su bcug pa shAkya rnams las khyim re nas re re rab tu phyung zhig ces bsgo yi/ khyod rab</text></item>
<item><p>158a2</p><section>mdo sde</section><text>tu byung zhig /des smras pa/ bdag ni rab tu mi 'byung gi /khyod kyi bu sdug pa dang / bde ba dang ldan par gnas pa gang yin pa de rab tu phyung zhig /bu| bsod nams kyi dbang thang chen po</text></item>
<item><p>158a3</p><section>mdo sde</section><text>can gyis sems can de la khyod 'gran mtsho la cig /yum khyod gang la dgyes pa de bsod nams kyi dbang thang chen po can lags mod/ de ring la cung zad kyang ma bskur dang /</text></item>
<item><p>158a4</p><section>mdo sde</section><text>ci bsod nams kyi dbang thang chen po lags sam/ ma lags mngon par 'gyur ro/ /bu| de bzhin du byas te yid ches par bya'o/ /des gzeb stong pa rdze'u yis bkang nas kha ras</text></item>
<item><p>158a5</p><section>mdo sde</section><text>dkar pos bkris te rgya skegs la rgyas btsab nas/ bu mo mngag gzhug ma'i lag tu bskur nas bsgo ba/ gal te de na ci yod ces 'dri ba dang / ci yang ma mchis so zhes smros</text></item>
<item><p>158a6</p><section>mdo sde</section><text>shig |des de khyer nas song ba dang / lha rnams kyi dbang po brgya byin gyi shes pa mthong ba ni 'og tu 'jug pa yin pas/ des bsams pa/ rang sangs rgyas kun shes la</text></item>
<item><p>158a7</p><section>mdo sde</section><text>bsod snyoms phul ba gang yin pa de deng ci'i phyir zas kyis phongs par bya/ de'i zan sbyar bar bya'o zhes des rdze'u de rnams sran tshod dang / tshod ma sna tshogs ro dang ldan pa'i</text></item>
<item><p>158b1</p><section>mdo sde</section><text>zas kyis bkang ngo / /ji tsam na mngag gzhug mas der khyer nas ma 'gags pa'i drung du phyin pa dang / des smras pa/ bu mo/ 'o na ni ci yod/ des smras pa/ gzhon nu/ ci yang ma</text></item>
<item><p>158b2</p><section>mdo sde</section><text>mchis so/ /ma 'gags pas bsams pa/ bdag la ma byams na 'di stong par ci ste bskur/ gdon mi za bar 'di ci'ang ma yin pa zhes bya ba'i zas shig bskur gyi/ re zhig</text></item>
<item><p>158b3</p><section>mdo sde</section><text>blta'o zhes ji tsam na kha phye ba dang / skyed mos tshal de thams cad zas kyi dri zhim pos gang bar gyur te/ de bsnams nas ma 'gags pa mchog tu ya mtshan skyes so/ /de ma la</text></item>
<item><p>158b4</p><section>mdo sde</section><text>gus pa yin pas des ma la zas kyi phud bskur nas spring ba/ yum gdugs re re zhing zas ci yang ma yin zhes bgyi ba 'di lta bu bskur ba'i rigs so/ /des kyang mthong nas</text></item>
<item><p>158b5</p><section>mdo sde</section><text>mchog tu ya mtshan skyes te/ des ming chen la bstan nas/ bu|mthong ngam/ yum| mthong lags so/ /khyod la kho mos sngar bsod nams kyi dbang thang chen mo'i sems can</text></item>
<item><p>158b6</p><section>mdo sde</section><text>mi'i skal ba bzang po dang ldan pa la khyod 'gran mtshol cig ces ma smras sam/ des smras pa/ yum de bsod nams kyi dbang thang chen po dang ldan yang rung / mi ldan yang rung /</text></item>
<item><p>158b7</p><section>mdo sde</section><text>bdag ni rab tu mi 'byung ngo zhes ji ltar ming chen gnas skabs thams cad tu rab tu 'byung bar khas len du ma btub bo/ /de nas des ma 'gags pa la smras pa/ bu| rgyal pos dril</text></item>
<item><p>159a1</p><section>mdo sde</section><text>sgrogs su bcug pa shAkya rnams la khyim re nas re re rab tu byung zhig ces bsgo na/ khyod ci rab tu byung ngam/ 'on te khyim par 'dug /des smras pa/</text></item>
<item><p>159a2</p><section>mdo sde</section><text>yum/ rab tu byung ba la phan yon ci mchis/ nyes dmigs ci mchis/ khyim par mchis pa la phan yon ci mchis/ nyes dmigs ci mchis/ bu/ rab tu byung bas legs</text></item>
<item><p>159a3</p><section>mdo sde</section><text>par bsgrubs na/ mya ngan las 'das pa thob par 'gyur ro/ /legs par ma bsgrubs na lha dang / mi 'thob par 'gyur ro/ /khyim par 'dug ste legs par bskyangs na lha</text></item>
<item><p>159a4</p><section>mdo sde</section><text>dang / mi 'thob bo/ /ma bskyangs na sems can dmyal ba dang / dud 'gro dang / yi dwags 'thob bo/ /yum/ rab tu byung ba'i nyes dmigs gang lags pa de ni khyi man gnas</text></item>
<item><p>159a5</p><section>mdo sde</section><text>pa'i phan yon lags pas de bas na khyim na gnas pa mi 'tshal gyi gnang bar mdzod cig dang / rab tu 'byung ngo / /des smras pa/ bu/ legs kyi de bzhin du gyis shig /ma</text></item>
<item><p>159a6</p><section>mdo sde</section><text>'gags pa'i ne'u zla shAkya'i rgyal po bzang ldan yin pas de de'i drung du song ngo / /de'i tshe shAkya'i rgyal po bzang ldan pi wang len te/ pi wang len pa na rgyud chad nas sgra</text></item>
<item><p>159a7</p><section>mdo sde</section><text>gzhan du gyur to/ /ma 'gags pa pi wang la byang ba yin pas des sgra ci 'dra bar gyur pa'i rtags bzung nas de sgor bsdad de/ sgo srungs kyi mi la smras pa/ kye nang rje/ song la</text></item>
<item><p>159b1</p><section>mdo sde</section><text>rgyal po bzang ldan la ma 'gags pa lha'i zhal mthong bar 'tshal nas sgo na sdod cing mchis so zhes gsol cig /sgo srung song nas shAkya'i rgyal po bzang ldan la smras pa/ lha| ma</text></item>
<item><p>159b2</p><section>mdo sde</section><text>'gags pa lha'i zhal mthong bar 'tshal nas chab sgo na sdod cing mchis so/ /des smras pa/ shes ldan ma 'gags pa la su 'gog /shes ldan ma 'gags pa nang du thong zhig /de</text></item>
<item><p>159b3</p><section>mdo sde</section><text>nang du zhugs pa dang / rgyal pos 'khyud nas 'dug tu bcug ste smras pa/ khyod 'ongs nas ci srid lon/ des smras pa/ gang gi tshe khyod pi wang len pa na rgyud chad nas sgra gzhan du</text></item>
<item><p>159b4</p><section>mdo sde</section><text>gyur pa nas so/ /de mchog tu ya mtshan skyes nas/ des smras pa/ khyod pi wang len pa la byang ba yin no/ /shAkya'i rgyal po bzang ldan gyis smras pa/ gzhon nu/ don ci zhig la</text></item>
<item><p>159b5</p><section>mdo sde</section><text>'ongs/ ma 'gags pas smras pa/ lha| rgyal po zas gtsang gis dril sgrogs su bcug pa/ shAkya rnams las khyim re nas re re rab tu byung zhig par bsgo bas de khyod kyis</text></item>
<item><p>159b6</p><section>mdo sde</section><text>mkhyen par mdzod cig /rab tu 'byung ngo / /rgyal pos smras pa/ gal te de lta na kho bo'ang rab tu 'byung ste gros bya ba yod kyi khyod de ring 'di nyid tu gnas thob cig /de de nyid du</text></item>
<item><p>159b7</p><section>mdo sde</section><text>gnas btab bo/ /mal cha bas rims bag gi dri ma can gyi gos kyis bting zhing me tog gi sil mas bkram pa'i mal du ma 'gags pa nyal ba dang / de'i 'og na me tog gi rtsa ba</text></item>
<item><p>160a1</p><section>mdo sde</section><text>yod pa'i reg pa de'i nyams su myong nas smras pa/ ci|'di 'og tu rdo phre'u yod dam/ de rnams kyis brtag pa brtsams par me tog gi rtsa ba zhig mthong nas de</text></item>
<item><p>160a2</p><section>mdo sde</section><text>rnams mchog tu ngo mtshar skyes so/ /ma 'gags pa mtshan mo mi bde zhing nyal nas nam langs so/ /rgyal pos smras pa/ ma 'gags pa/ ci ga bde bar gnyid log gam/ des</text></item>
<item><p>160a3</p><section>mdo sde</section><text>smras pa/ lha| bde bar gnyid ma log go /rgyal pos smras pa/ ci'i phyir/ ma 'gags pas smras pa/ lha| rims bag gi dri can gyi gos bting bar me tog sil ma bkram</text></item>
<item><p>160a4</p><section>mdo sde</section><text>pa'i me tog gi rtsa bas lus snad lags so/ /rgyal pos mal 'cha' ba bkug nas khyod kyis rims bag gi dri can gyi gos bting ste ci bya/ mal 'cha' bas smras pa/ lha| bdag</text></item>
<item><p>160a5</p><section>mdo sde</section><text>la dkor bas gtad pa lags so/ /rgyal pos dkor ba bkug nas smras pa/ khyod kyis rims bag gi dri can gyi gos phog ste ci bya/ des smras pa/ lha| bdag la tha ga</text></item>
<item><p>160a6</p><section>mdo sde</section><text>pas gtad pa lags so/ /rgyal pos tha ga pa bkug nas smras pa/ khyod kyis ci'i phyir rims bag gi dri can gyi gos 'bul/ tha ga pas smras pa/ lha| snam bu 'thag pa'i</text></item>
<item><p>160a7</p><section>mdo sde</section><text>'phro cung zhig lus pa na/ bdag rims kyis thebs bzhin bgyis pa lags so/ /rgyal pos smras pa/ gzhon nu khyod kyis ji ltar shes/ des smras pa/ tsha ba'i reg</text></item>
<item><p>160b1</p><section>mdo sde</section><text>pa nyams su myong bas rims bag gi dri lags so/ /rgyal po mchog tu ya mtshan skyes te smras pa/ shes ldan ma 'gags pa ni shAkya'i skal ba bzang po dang ldan pa yin no/ /de</text></item>
<item><p>160b2</p><section>mdo sde</section><text>nas shAkya'i rgyal po bzang ldan gyis smras pa/ gzhon nu gal te kho bo rab tu byung na/ lhas byin shAkya rnams kyi rgyal por gyur te/ shAkya rnams la gnod pa byed par 'gyur gyi/ ma</text></item>
<item><p>160b3</p><section>mdo sde</section><text>la bdag cag thams cad 'dus la lhas byin spro ba bskyed par bya'o zhes shAkya'i rgyal po bzang ldan gyis de bkug ste/ de nas thams cad 'dus nas smras pa/ lhas byin</text></item>
<item><p>160b4</p><section>mdo sde</section><text>kho bo cag thams cad rab tu 'byung na/ khyod ci byed/ lhas byin gyis bsams pa/ gal te rab tu mi 'byung ngo zhes smras pa dang / shAkya'i rgyal po bzang ldan rab tu byung bar</text></item>
<item><p>160b5</p><section>mdo sde</section><text>mi 'gyur gyi de la thabs shig bsham par bya ste bslu'o/ /gzhan yang / bcom ldan 'das kyis gang gi nyi ma la n+ya gro d+ha'i kun dga' ra bar sgyu ma'i cho 'phrul bstan pa de'i tshe bdag</text></item>
<item><p>160b6</p><section>mdo sde</section><text>blo skyes pa/ ji ltar 'di'i sgyu mas skye bo'i tshogs chen po dbang du byed pa de bzhin du bdag gis kyang dbang du bya'o zhes bsams so snyam nas smras pa/ khyed cag rab tu 'byung</text></item>
<item><p>160b7</p><section>mdo sde</section><text>na bdag ci ste 'dug /shAkya'i rgyal po bzang ldan gyis bsams pa/ 'di ni brdzun du smra ba yin gyi dam 'char bcug la 'gro ba mang pos so sor rig par bya'o snyam mo/ /de</text></item>
<item><p>161a1</p><section>mdo sde</section><text>nas rgyal pos tshig de glegs bu la bris nas grong khyer ser skya'i gzhir dril sgrogs su bcug pa/ grong khyer ser skya'i gzhin gnas pa'i</text></item>
<item><p>161a2</p><section>mdo sde</section><text>shes ldan dag nyon cig /bzang ldan dang / nam gru dang / ma 'gags pa dang / lhas byin la sogs te shAkya lnga ba rgya rab tu 'byung bar 'gyur gyi thos par gyis la rab</text></item>
<item><p>161a3</p><section>mdo sde</section><text>tu dga' ba skyed cig ces bsgo'o/ /lhas byin gyis de thos nas sdug bsngal chen po dang / yid mi bde ba skyed nas/ gal te bdag gis shAkya'i rgyal po bzang ldan nges par</text></item>
<item><p>161a4</p><section>mdo sde</section><text>rab tu 'byung bar shes par gyur pa dang / bdag khas len par mi 'gyur ba zhig /da ni gal te rab tu ma byung na brdzun du smra ba yin no zhes rgyal srid kyang thob par mi 'gyur</text></item>
<item><p>161a5</p><section>mdo sde</section><text>bas thams cad kyi thams cad du dus 'dir zad dam/ ci rab tu byung la bdag rab tu byung bzhin du rgyal srid bya'o snyam mo/ /de nas rgyal po zas gtsang 'di snyam du sems</text></item>
<item><p>161a6</p><section>mdo sde</section><text>te| shAkya rnams kyi tha ma'i 'byor pa la blta'o snyam nas/ des grong khyer de gseg ma dang / gyo mo bsal/ tsan+dan gyi chus chag chag btab/ gdugs dang / rgyal mtshan</text></item>
<item><p>161a7</p><section>mdo sde</section><text>bsgreng / dar gyi chun 'phyang mang po dbyangs/ shin tu dri zhim po'i phog phor nye bar bzhag me tog sna tshogs kyi sil mas dga' dga' ltar byed du bcug go /de</text></item>
<item><p>161b1</p><section>mdo sde</section><text>nas shAkya brgya stong du mas yongs su bskor nas grong khyer gyi sgo nas seng ge'i khri la 'dug go /shAkya mo dang / shAkya gzhon nu ngo mtshar skyes pa rnams kyang skar khung khol ma can dang / /</text></item>
<item><p>161b2</p><section>mdo sde</section><text>skar khung dang / stegs bu dag la 'dug go /shAkya rnams kyi 'byor pa la lta bar 'dod pa'i skyes pa'i tshogs yul sna tshogs nas lhags pa dag kyang lam po che dang / tshong 'dus</text></item>
<item><p>161b3</p><section>mdo sde</section><text>dang | bzhi mdo dang / sum mdo rnams su 'dug go /shAkya las su dag gis ni mnyes par 'gyur/ su dag gis ni thugs byung bar 'gyur bar brtag pa'i bram ze mtshan mkhan</text></item>
<item><p>161b4</p><section>mdo sde</section><text>dang | ltas mkhan dag bkug go /shAkya rnams do shal dang / gdu bu dang / dpung rgyan dang / rgyan gyis brgyan pa rnams kyi pha dang / ma dag la bltas nas/ so so'i shing</text></item>
<item><p>161b5</p><section>mdo sde</section><text>rtar zhugs te phyir 'byung bar brtsams pa na/ shAkya'i rgyal po bzang ldan sna la byung ba mtshan mkhan rnams kyis mthong nas de dag gis smras pa/ re zhig 'dis ni mnyes par</text></item>
<item><p>161b6</p><section>mdo sde</section><text>byed par 'gyur ro/ /de bzhin du nam gru dang / ma 'gags pa la sogs pa phyir phyung ba na/ de rnams kyang mtshan mkhan rnams kyis lung bstan to/ /de nas lhas byin phyir byung</text></item>
<item><p>161b7</p><section>mdo sde</section><text>ste| de phyir byung ba na bya khras gtsug gi nor bu phrog pa mtshan mkhan rnams kyis mthong nas de rnams kyis smras pa/ 'di'i rtags dang sbyar na gdon mi za bar ston pa la</text></item>
<item><p>162a1</p><section>mdo sde</section><text>'khus nas dmyal bar gzhol bar 'gyur ro/ /ko ka li ka dang / khan dra drab bya dang / ka ta mo ra ka dang / rgyal dang / rgya mtshos sbyin rnams phyir</text></item>
<item><p>162a2</p><section>mdo sde</section><text>byung ba na/ bong bu'i skad grags nas de dag kyang mtshan mkhan rnams kyis lung bstan pa/ 'di dag gis kyang nyan thos chen po rnams la tshig ngan pa smras nas dmyal bar</text></item>
<item><p>162a3</p><section>mdo sde</section><text>gzhol bar 'gyur ro/ /nye dga' glang po che la zhon nas phan tshun du lta bar byed pa na mu tig gi do shal lhung ba dang / de glang po che las babs te blangs so/ /de'ang de rnams kyis</text></item>
<item><p>162a4</p><section>mdo sde</section><text>lung bstan pa/ 'di ha cang 'dod chen ches pas sems can dmyal ba rnams su skye bar 'gyur ro/ /de nas bzang ldan dang / nam gru dang / ma 'gags pa/ lhas sbyin la</text></item>
<item><p>162a5</p><section>mdo sde</section><text>sogs pa shAkya lnga brgya po de rnams skyed mos tshal du dus ston la 'gro ba bzhin du bzang pos 'gran cing bcom ldan 'das gang na ba der dong ngo / /bcom ldan 'das kyis</text></item>
<item><p>162a6</p><section>mdo sde</section><text>dgongs pa/ gal te ngas shAkya rnams la dge slong tshur shog ces bya bas rab tu byung na kha cig gis ni mnyes par byed par 'gyur/ kha cig gis ni mnyes par byed par</text></item>
<item><p>162a7</p><section>mdo sde</section><text>mi 'gyur te/ mnyes par byed par mi 'gyur ba gang dag yin pa de dag gzhan du sems la/ dge slong tshur shog ces bya ba ni thams cad srid pa tha ma pa yin pas/ ma</text></item>
<item><p>162b1</p><section>mdo sde</section><text>la| ngas thams cad dge slong rnams kyis gsol ba dang / bzhi'i las kyis rab tu byung ba dang / bsnyen par rdzogs su gzhug go snyam du dgongs nas/ dge slong rnams la bka' stsal</text></item>
<item><p>162b2</p><section>mdo sde</section><text>pa| dge slong dag /ser skya'i gzhi'i shAkya rnams gsol ba dang / bzhi'i las kyis rab tu byung ba dang / bsnyen par rdzogs par gyis shig /btsun pa/ bka' bzhin 'tshal zhes</text></item>
<item><p>162b3</p><section>mdo sde</section><text>dge slong de rnams kyis bcom ldan 'das las mnyan to/ /rgyal po zas gtsang gis shAkya rnams kyi 'dreg mkhan nye bar 'khor zhes bya ba/ de rnams rab tu 'byin pa na skra 'dreg</text></item>
<item><p>162b4</p><section>mdo sde</section><text>par btang nas shAkya'i rgyal po bzang ldan gyi skra 'dreg pa na/ de ngom zung gnag cir mchi ma 'dzag cing skad 'dzer cing dbugs brtsegs pas skra 'dreg par byed do/ /shAkya'i</text></item>
<item><p>162b5</p><section>mdo sde</section><text>rgyal po bzang ldan gyis smras pa/ nye bar 'khor/ ci'i phyir du/ de snying rje rje skad du gcom chung ngur dal bus tshig re re nas smras pa/ lha| bdag dzam+bu'i gling gi skyes bu gtso</text></item>
<item><p>162b6</p><section>mdo sde</section><text>bo rnams la bsnyen bkur bgyid bgyid pha mi phal pa rnams la'ang bsnyen bkur bgyid par 'gyur ba lta zhig /khyed kyis spangs te gson pa bas na gum mi bsngo'o/ /shAkya'i</text></item>
<item><p>162b7</p><section>mdo sde</section><text>rgyal po bzang ldan gyis smras pa/ nye bar 'khor khyod kyis rje bo la snying nye ba'i mnyes par bya ba bstan zin te chog gi /mya ngan ma byed cig /ngas ji ltar mi phal che ba rnams la</text></item>
<item><p>163a1</p><section>mdo sde</section><text>bsnyen bkur byed par mi 'gyur ba de ltar bya'o zhes smras nas/ des phyogs gcig tu ras gcig bting nas shAkya'i gzhon nu rnams la smras pa /</text></item>
<item><p>163a2</p><section>mdo sde</section><text>shes ldan gzhon nu dag nyon cig /'dreg mkhan nye bar 'khor 'dis bdag cag la bkur sti byas la bdag cag kyang slar khyim du mi gnas kyi/ rgyan rnams de'i 'tsho ba'i</text></item>
<item><p>163a3</p><section>mdo sde</section><text>rkyen du ras kyi steng du zhog cig /de rnams kyi se mo do dang / do shal dang / mgul rgyan dang / gdu bu dang / dpung rgyan dang / rna rgyan la sogs pa rin po che sna tshogs kyis brgyan</text></item>
<item><p>163a4</p><section>mdo sde</section><text>pa'i rgyan khyad par can rnams kyis ras kyi steng du phung po chen por spungs so/ /nye bar 'khor gyis de rnams mthar gyis skra bregs te de rnams khrus la dong ba dang / des bsams</text></item>
<item><p>163a5</p><section>mdo sde</section><text>pa| re zhig gzhon nu 'di dag rigs dang / 'byor pa dang / lang tsho la bab cing chung ma dang ldan la/ mdzod dang / bang mdzod kyis rgyas pa'ang spangs nas rab tu byung na bdag</text></item>
<item><p>163a6</p><section>mdo sde</section><text>rgyan 'di tsam la chags pa ni tshul ma yin pas sdug bsngal bar 'gyur ro/ /gal te bdag rigs ngan du ma skyes na bdag kyang legs par gsungs pa'i chos 'dul ba la rab</text></item>
<item><p>163a7</p><section>mdo sde</section><text>tu 'byung zhing chu bo las brgal ba dang / sbyor ba las yang dag par 'da' bar bya ba'i phyir btsal ba dang / 'bad pa la brtson par bya ba zhig snyam mo/ /'di ni chos nyid yin te/</text></item>
<item><p>163b1</p><section>mdo sde</section><text>ji ltar sangs rgyas bcom ldan 'das rnams nyin lan gsum mtshan lan gsum sangs rgyas kyi spyan gyis 'jig rten la gzigs pa de bzhin du nyan thos chen po rnams kyang byad</text></item>
<item><p>163b2</p><section>mdo sde</section><text>pas| tshe dang ldan pa shA radwa ti'i bus 'dreg mkhan nye bar 'khor lhag par skyo ba skyes pa mthong ngo / /mthong nas kyang 'dreg mkhan nye ba 'khor gang na pa der song ste phyin nas</text></item>
<item><p>163b3</p><section>mdo sde</section><text>'dreg mkhan nye bar 'khor la 'di skad ces smras so/ /nye bar 'khor/ khyod ci'i phyir shin tu mi dga' bas lag pa 'gram pa la gtad nas sems khong du chud cing 'dug /nye bar</text></item>
<item><p>163b4</p><section>mdo sde</section><text>'khor gyis smras pa/ btsun pa shA radwa ti'i bu/ gang gi phyir da ltar gzhon nu 'di dag rigs dang / 'byor pa dang / lang tshol bab cing chung ma dang ldan la bang mdzod dang / bar</text></item>
<item><p>163b5</p><section>mdo sde</section><text>mdzod kyis rgyas pa'ang spangs nas rab tu 'byung na/ bdag rgyan 'di tsam la chags pa ni tshul ma yin pas sdug bsngal bar 'gyur ro/ /gal te bdag rigs ngan du ma skyes na</text></item>
<item><p>163b6</p><section>mdo sde</section><text>bdag kyang legs par gsungs pa'i chos 'dul ba la rab tu 'byung zhing chu bo las brgal ba dang / sbyor ba las yang dag par 'da' bar bya ba'i phyir btsal ba dang / 'bad pa</text></item>
<item><p>163b7</p><section>mdo sde</section><text>la brtson par bgyi ba zhig na bdag ci'i phyir sems khong du chud par mi 'gyur/ tshe dang ldan pa shA radwa ti'i bus smras pa/ bzhin bzang / thub pa'i dbang po'i gsung rab</text></item>
<item><p>164a1</p><section>mdo sde</section><text>'di la ni rigs snying por byed pa ma yin/ rus snying por byed pa ma yin/ rgyud snying por byed pa ma yin/ thos pa snying por byed pa ma yin te/ 'di ltar thub</text></item>
<item><p>164a2</p><section>mdo sde</section><text>pa'i dbang po'i gsung rab 'di la ni sgrub pa snying por byed pa yin no/ /de bzhin gshegs rnams rigs dang ni/ rgyud dang rus la rtog mi mdzad/ /'das nas yun ring lon pa yi/ /</text></item>
<item><p>164a3</p><section>mdo sde</section><text>las rnams la ni rtog par mdzad/ /gal te legs par gsungs pa'i chos 'dul ba la rab tu byung ba dang / bsnyen par rdzogs pa dge slong gi dngos po rdzogs par 'dod na tshur</text></item>
<item><p>164a4</p><section>mdo sde</section><text>bcom ldan 'das kyi spyan sngar 'dod dang / bcom ldan 'das kyis rab tu 'byin par 'gyur ro/ /des khas blangs so/ /de nas tshe dang ldan pa shA radwa ti'i bus 'dreg mkhan nye</text></item>
<item><p>164a5</p><section>mdo sde</section><text>par 'khor khrid de bcom ldan 'das gang na ba der dong nas phyin pa dang / bcom ldan 'das kyi zhabs gnyis la mgo bos phyag byas te/ bcom ldan 'das la 'di skad ces</text></item>
<item><p>164a6</p><section>mdo sde</section><text>gsol to/ /btsun pa/ nye bar 'khor 'di legs par gsungs pa'i chos 'dul ba la rab tu 'byung ba dang / bsnyen par rdzogs pa dge slong gi dngos po 'tshal lags na thugs brtse bar</text></item>
<item><p>164a7</p><section>mdo sde</section><text>nye bar bzung ste/ bcom ldan 'das kyis 'di rab tu dbyung ba dang / bsnyen par rdzogs par mdzad du gsol/ bcom ldan 'das kyis de la bka' stsal pa/ dge slong tshur shog /tshangs</text></item>
<item><p>164b1</p><section>mdo sde</section><text>par spyod pa spyod cig ces bcom ldan 'das kyis bka' stsal pa'i mod kho nar skra byi ba dang / snam sbyar gyon pa dang / lag pa lhung bzed dang / bya ma bum gyis 'brel ba dang / skra dang / kha spu</text></item>
<item><p>164b2</p><section>mdo sde</section><text>skyes nas zhag bdun lon pa tsam dang / dge slong bsnyen par rdzogs nas lo brgya lon pa'i spyod lam lta bur gnas par gyur to/ /smras pa/ de bzhin gshegs pas tshur shog bka' stsal</text></item>
<item><p>164b3</p><section>mdo sde</section><text>pas| skra byi snam sbyar gyon pa'i lus ldan zhing / /mod la dbang po rab zhir gnas gyur te/ /sangs rgyas dgongs pas lus gzugs bkab par gyur/ /shAkya rab tu byung ba rnams ni</text></item>
<item><p>164b4</p><section>mdo sde</section><text>rgan rims ji lta ba bzhin du 'dud pa byed pas/ shAkya'i rgyal po bzang ldan 'dud par byed pa na nye bar 'khor gyi rkang pa yin par shes so/ /de nas des gdong bteg ste gsol pa/</text></item>
<item><p>164b5</p><section>mdo sde</section><text>bcom ldan 'das/ 'di ni nye bar 'khor lags na/ ci/ bdag gis 'di'i rkang pa gnyis la'ang gdud par bgyi'am/ bcom ldan 'das kyis bka' stsal pa/ bu| nga rgyal spangs pa'i</text></item>
<item><p>164b6</p><section>mdo sde</section><text>phyir rab tu byung ba yin te/ 'di rgan gyi/ nga rgyal gyi dregs pa chog la thud cig /des de'i rkang pa la gtugs pa nas chen po lan drug tu g.yos par gyur te/ sa chen po 'di g.yos</text></item>
<item><p>164b7</p><section>mdo sde</section><text>rab tu g.yos/ kun tu rab tu g.yos/ ldeg rab tu ldeg /kun tu rab tu ldeg ste/ shar phyogs mthon nub phyogs dma'/ nub phyogs mthon shar phyogs dma'/ lho phyogs mtho</text></item>
<item><p>165a1</p><section>mdo sde</section><text>byang phyogs dma'/ byang phyogs mtho na lho phyogs dma'/ dbus mtho na mtha' dma'/ mtha' mtho na dbus dma' bar gyur te/ de ltar thams</text></item>
<item><p>165a2</p><section>mdo sde</section><text>cad kyis rim bzhin du gtugs so/ /lhas byin gyis ma btud pa dang / bcom ldan 'das kyis bka' stsal pa/ bu/ nga rgyal spang ba'i phyir rab tu byung ba yin gyis thud cig /</text></item>
<item><p>165a3</p><section>mdo sde</section><text>des gsol pa/ bdag gis de'i rkang pa la ma gtugs na khyod la gnod pa ci mchis zhes te 'dud du ma btub ste/ der thog mar bcom ldan 'das kyi bka' lhas byin gyis</text></item>
<item><p>165a4</p><section>mdo sde</section><text>bcag go /sangs rgyas bcom ldan 'das yul ser skya'i gzhi n+ya gro d+ha'i kun dga' ra ba na bzhugs so/ /de nas ser skya'i gzhi na gnas pa'i shAkya rab tu mang po 'dun</text></item>
<item><p>165a5</p><section>mdo sde</section><text>khang du tshogs shing 'dus nas bar skabs kyi gtam 'di lta bu dag gleng bar byed de/ shes ldan dag /shAkya rnams ni gang las skyes/ thog ma ni gang yin/ rgyu ni ci</text></item>
<item><p>165a6</p><section>mdo sde</section><text>zhig yin/ shAkya rnams kyi sngon gyi rigs rgyud ni gang yin/ gal te bdag cag gi drung du 'ga' zhig 'ongs nas 'di skad 'dri ste/ shes ldan dag /shAkya rnams ni gang</text></item>
<item><p>165a7</p><section>mdo sde</section><text>las skyes/ thog ma ni gang yin/ rgyu ni ci zhig yin/ shAkya rnams kyi sngon gyi rigs rgyud ni gang yin zhes de skad du 'dri na/ bdag cag gis ni shAkya rnams gang las skyes</text></item>
<item><p>165b1</p><section>mdo sde</section><text>pa dang / thog ma gang yin pa dang / rgyu ni ci zhig yin pa dang / shAkya rnams kyi sngon gyi rigs rgyud ni gang yin pa'ang mi shes na ji skad du lung bstan/ tshur bdag cag bcom ldan</text></item>
<item><p>165b2</p><section>mdo sde</section><text>'das gang na ba der dong la lhags pa dang / bcom ldan 'das la don de nyid zhus nas bcom ldan 'das kyis bdag cag la ji skad du lung bstan pa de bzhin du gzung bar bya'o/ /</text></item>
<item><p>165b3</p><section>mdo sde</section><text>de nas ser skya'i gzhi na gnas pa'i shAkya rab tu mang po bcom ldan 'das gang na ba der dong ste lhags nas/ bcom ldan 'das kyi zhabs gnyis la mgo bos phyag byas te phyogs</text></item>
<item><p>165b4</p><section>mdo sde</section><text>gcig tu 'dug go /phyogs gcig tu 'dug nas ser skya'i gzhi'i shAkya rnams kyis 'di skad ces gsol to/ /btsun pa/ 'dir bdag ser skya'i gzhi'i shAkya rab tu mang po 'dun</text></item>
<item><p>165b5</p><section>mdo sde</section><text>khang du tshogs shing 'dus nas bar skabs kyi bka' mchid 'di lta bu dag gleng ste/ shAkya rnams ni gang las skyes/ thog ma ni gang yin/ rgyu ni ci zhig yin/ shAkya rnams kyi</text></item>
<item><p>165b6</p><section>mdo sde</section><text>sngon gyi rigs rgyud ni gang yin/ gal te bdag cag gi drung du 'ga' zhig 'ongs nas 'di skad 'dri ste/ shes ldan dag /shAkya rnams ni gang las skyes/ thog ma ni gang yin/ rgyu ni</text></item>
<item><p>165b7</p><section>mdo sde</section><text>ci zhig yin/ shAkya rnams kyi sngon gyi rigs rgyud ni gang yin zhes de skad du 'dri na/ bdag cag gis shAkya rnams ni gang las skyes/ thog ma ni gang yin/ rgyu ni ci zhig yin/</text></item>
<item><p>166a1</p><section>mdo sde</section><text>shAkya rnams kyi sngon gyi rigs rgyud gang yin pa'ang mi shes na ji skad du lung bstan/ tshur bdag cag bcom ldan 'das gang na ba der dong la</text></item>
<item><p>166a2</p><section>mdo sde</section><text>lhag pa dang / bcom ldan 'das la don 'di nyid zhus te/ bcom ldan 'das kyis bdag cag la ji skad du lung bstan pa de bzhin du gzung bar bgyi'o snyam nas de'i</text></item>
<item><p>166a3</p><section>mdo sde</section><text>slad du bcom ldan 'das la bdag cag don 'di nyid zhu lags na/ bcom ldan 'das/ shAkya rnams ni gang las skyes lags/ thog ma ni gang lags/ rgyu ni ci zhig lags/</text></item>
<item><p>166a4</p><section>mdo sde</section><text>shAkya rnams kyi sngon gyi rigs rgyud ni gang lags/ de nas bcom ldan 'das 'di snyam du dgongs te/ gal te ngas shAkya rnams kyi sngon gyi rigs rgyud las brtsams nas</text></item>
<item><p>166a5</p><section>mdo sde</section><text>chos kyi gtam glengs na/ mu stegs can dang / kun tu rgyu gzhan dag 'di skad ces dge slong gau ta ma ni ci 'dod pa de lung ston pas bdag nyid bstod par byed do/ /zhes smra</text></item>
<item><p>166a6</p><section>mdo sde</section><text>ba gang yin pa'i gnas 'di yod pas nga'i nyan thos las shAkya rnams kyi sngon gyi rigs rgyud las brtsams nas chos kyi gtam glengs par nus pa su yod snyam mo/ /de'i tshe tshe</text></item>
<item><p>166a7</p><section>mdo sde</section><text>dang ldan pa maud+gal gyi bu chen po 'khor de nyid du 'dus shing 'dug par gyur to/ /de nas bcom ldan 'das kyis tshe dang ldan pa maud+gal gyi bu chen po la bka' stsal pa/ maud+gal</text></item>
<item><p>166b1</p><section>mdo sde</section><text>gyi bu| nga ro rgyab bsnyung bas re zhig de bsal gyi/ khyod kyis shAkya rnams kyi sngon gyi rigs rgyud las brtsams nas dge slong rnams la chos kyi gtam bya bar spobs par gyis shig</text></item>
<item><p>166b2</p><section>mdo sde</section><text>tshe dang ldan pa maud+gal gyi bu chen pos bcom ldan 'das la cang mi smra bas khas blangs so/ /de nas bcom ldan 'das kyis tshe dang ldan pa maud+gal gyi bu chen pos cang mi smra bas khas blangs</text></item>
<item><p>166b3</p><section>mdo sde</section><text>par thugs su chud nas snam sbyar btab ste sngas su bcug nas/ glo g.yas pa phab ste/ zhabs kyi steng du zhabs bzhag nas snang ba'i 'du shes dang / dran pa dang / shes bzhin</text></item>
<item><p>166b4</p><section>mdo sde</section><text>dang ldan pa'i 'du shes kho na yid la mdzad pas mnal to/ /de nas tshe dang ldan pa maud+gal gyi bu chen po 'di snyam du sems te/ ma la/ bdag gis sems ji ltar mnyam par</text></item>
<item><p>166b5</p><section>mdo sde</section><text>bzhag na shAkya rnams gang las skyes pa dang / thog ma gang yin pa dang / rgyu ni ci yin pa dang / shAkya rnams kyi sngon gyi rigs rgyud gang yin pa mthong bar 'gyur ba de lta bu'i ting</text></item>
<item><p>166b6</p><section>mdo sde</section><text>nge 'dzin la snyoms par zhugs par 'jug par bya'o snyam nas/ tshe dang ldan pa maud+gal gyi bu chen pos sems ji ltar mnyam par bzhag na/ shAkya rnams kyi sngon gyi rigs rgyud mthong</text></item>
<item><p>166b7</p><section>mdo sde</section><text>bar 'gyur ba de lta bu'i ting nge 'dzin la snyoms par zhugs pa dang / tshe dang ldan pa maud+gal gyi bu chen pos shAkya rnams kyi sngon gyi rigs rgyud shAkya rnams gang las skyes pa dang / thog</text></item>
<item><p>167a1</p><section>mdo sde</section><text>ma gang yin pa dang / rgyu ni ci zhig yin pa dang / shAkya rnams kyi sngon gyi rigs rgyud ni gang yin pa mthong ngo / /mthong nas ting nge 'dzin de las langs</text></item>
<item><p>167a2</p><section>mdo sde</section><text>te dge slong gi dge 'dun gyi gung la stan bshams pa nyid la 'dug go /'dug nas tshe dang ldan pa maud gal gyi bu chen pos ser skya'i gzhi'i shAkya rnams la smras pa/ gau ta ma</text></item>
<item><p>167a3</p><section>mdo sde</section><text>dag /'jig rten 'di 'jig cing 'jig rten zhig nas/ sems can phal cher 'od gsal gyi lha'i ris su skye bar 'gyur te/ de rnams de na yid las byung ba'i gzugs</text></item>
<item><p>167a4</p><section>mdo sde</section><text>phun sum tshogs pa dbang po ma nyams shing ma tshang ba med pa yan lag dang / nying lag thams cad dang ldan pa/ kha dog bzang pos gnas pa/ rang gi 'od can/ nam mkha'</text></item>
<item><p>167a5</p><section>mdo sde</section><text>la 'gro ba/ dga' ba za zhing dga' ba'i zas kyis tshe ring zhing yun ring du gnas so/ /de'i tshe sa chen po 'di chu 'ba' zhig tu 'gyur zhing mtsho gcig tu 'gyur ro/ /sa chen po 'di chu 'ba'</text></item>
<item><p>167a6</p><section>mdo sde</section><text>zhig gi mtsho gcig tu gyur pa'i steng du rlung gis pris ma chags pa dang / mkhregs pa dang / khebs par byed do/ /dper na/ 'o ma bskol ba grangs par gyur pa'i steng du rlung</text></item>
<item><p>167a7</p><section>mdo sde</section><text>gis pris ma chags pa dang / mkhregs pa dang / khebs pa de bzhin du sa chen po 'di chu 'ba' zhig gi mtsho gcig tu gyur pa'i steng du rlung gis pris ma chags pa dang /</text></item>
<item><p>167b1</p><section>mdo sde</section><text>mkhregs pa dang / khebs par byed do/ /sa'i bcud de ni kha dog phun sum tshogs pa/ dri phun sum tshogs pa/ ro phun sum tshogs pa yin zhing kha dog ni 'di lta bu yin te/</text></item>
<item><p>167b2</p><section>mdo sde</section><text>dper na/ mar sar lta bu'o/ /ro ni 'di lta bu yin te/ dper na/ sbrang ma'i sbrang rtsi btsir ba lta bu'i dus gang yin pa de yod do/ /gau ta ma dag /'jig rten gang yin pa 'di</text></item>
<item><p>167b3</p><section>mdo sde</section><text>'chags shing 'jig rten chags na/ de na sems can kha cig tshe zad las zad/ bsod nams zad nas 'od gsal gyi lha'i ris nas shi 'phos nas 'di lta bur mi rnams</text></item>
<item><p>167b4</p><section>mdo sde</section><text>dang skal ba mnyam par 'ong zhing de rnams 'di na yid las byung ba'i gzugs phun sum tshogs pa/ dbang po ma nyams shing ma tshang ba med pa/ yan lag dang / nying lag thams</text></item>
<item><p>167b5</p><section>mdo sde</section><text>cad dang ldan zhing kha dog bzang pos gnas pa rang gi 'od can/ nam mkha' la 'gro ba/ dga' ba za zhing dga' ba'i zas kyis tshe ring zhing yun ring du gnas par 'gyur ro/ /de'i tshe</text></item>
<item><p>167b6</p><section>mdo sde</section><text>nyi ma dang / zla ba yang 'jig rten du mi 'byung ste/ rgyu skar rnams kyang med/ skad cig dang / thang cig dang / yud tsam yang med/ mtshan mo dang / nyin mo yang med/ zla ba dang /</text></item>
<item><p>167b7</p><section>mdo sde</section><text>zla ba phyed dang / dus tshigs dang / lo rnams kyang 'jig rten du 'byung ba med do/ /skyes pa dang / bud med du mngon pa yang med kyi/ gzhan du na sems can sems can zhes bya</text></item>
<item><p>168a1</p><section>mdo sde</section><text>ba'i grangs su 'gro'o/ /de nas sems can brkam chags kyi rang bzhin can zhig gis mdzub mo'i rtse mos sa'i bcud myong bar byed de/ ji lta ji ltar</text></item>
<item><p>168a2</p><section>mdo sde</section><text>myangs pa de lta de ltar sred do/ /ji lta ji ltar sred pa de lta de ltar kham gyi zas rim gyis za'o/ /sems can gzhan dag gis kyang sems can de mdzub mo'i rtse mos sa'i bcud</text></item>
<item><p>168a3</p><section>mdo sde</section><text>myong bar byed de/ ji lta ji ltar myangs pa de lta de ltar sred la/ ji lta ji ltar sred pa de lta de ltar kham gyi zas rim gyis za ba mthong ngo / /mthong nas kyang de rnams kyis kyang mdzub</text></item>
<item><p>168a4</p><section>mdo sde</section><text>mo'i rtse mos sa'i bcud myang par rtsom ste/ ji lta ji ltar myangs pa de lta de ltar sred do/ /ji lta ji ltar sred pa de lta de ltar kham gyi zas rim gyis za'o/ /gang gi tshe sems can da</text></item>
<item><p>168a5</p><section>mdo sde</section><text>rnams kyis sa'i bcud la kham gyi zas rim gyis zos pa de'i tshe/ de rnams kyi lus la mkhrang ba dang / lci ba zhugs par gyur to/ /de rnams kyi kha dog bzang po'i gsal ba</text></item>
<item><p>168a6</p><section>mdo sde</section><text>gang yin pa de'ang nub par gyur pas 'jig rten du mun pa byung bar gyur to/ /gau ta ma dag /chos nyid kyis 'jig rten du mun pa byung ba na nyi ma dang / zla ba gnyis 'jig rten du</text></item>
<item><p>168a7</p><section>mdo sde</section><text>'byung bar 'gyur ro/ /rgyu skar dang / skad cig dang / thang cig dang / yud tsam dang / mtshan mo dang / nyin mo dang / zla ba dang / zla ba phyed dang / dus tshigs dang / lo 'jig</text></item>
<item><p>168b1</p><section>mdo sde</section><text>rten du 'byung bar 'gyur ro/ /de rnams de za zhing zas su za ba la tshe ring zhing yun ring du gnas so/ /de rnams las zas la ches nyung zad du za ba gang yin pa de ni kha dog dang ldan par</text></item>
<item><p>168b2</p><section>mdo sde</section><text>'gyur ro/ /kha zas la ches mang du za ba gang yin pa de ni kha dog ngan par 'gyur te/ kha zas kyi tshad gnyis la brten nas kha dog gi rnam pa gnyis mngon te/ kha dog rnams pa gnyis</text></item>
<item><p>168b3</p><section>mdo sde</section><text>yod pas/ kye/ sems can kho bo ni kha dog dang ldan no/ /khyod ni kha dog ngan pa yin no zhes sems can gyis sems can la khyad du gsod do/ kha dog gi mngon pa'i nga rgyal can de</text></item>
<item><p>168b4</p><section>mdo sde</section><text>rnams sdig pa mi dge ba'i chos de dag nyid blangs pa'i rgyus sa'i bcud de nub par gyur to/ /gau ta ma dag /sa'i bcud de nub pa na sems can de rnams tshogs shing 'dus nas</text></item>
<item><p>168b5</p><section>mdo sde</section><text>'di skad ces/ kyi hud bro ba/ kyi hud bro ba zhes smra zhing smre sngags 'don la mya ngan dang sdug bsngal bar gyur to/ /dper na/ da ltar mi rnams kyis zas zhim po cung zad cig zos</text></item>
<item><p>168b6</p><section>mdo sde</section><text>nas sngon gyi yi ge dang / tshig dang / tshig 'bru de nyid rjes su dran nas 'di skad ces/ kyi hud bro ba/ kyi hud bro ba zhes smra ba de bzhin du sems can de rnams sa'i bcud de nub pa na</text></item>
<item><p>168b7</p><section>mdo sde</section><text>tshogs shing 'dus nas 'di skad ces/ kyi hud bro ba/ kyi hud bro ba zhes smra zhing smre sngags 'don la mya ngan dang / sdug bsngal bar gyur kyang smras pa 'di'i don ni 'di yin/ smras pa/</text></item>
<item><p>169a1</p><section>mdo sde</section><text>'di'i don ni 'di yin no zhes de'i don ni mi shes so/ /gau ta ma dag /sems can de rnams kyi sa'i bcud de nub pa na/ sa'i zhag kha dog phun sum tshogs pa/ ro phun</text></item>
<item><p>169a2</p><section>mdo sde</section><text>sum tshogs pa byung bar 'gyur te/ kha dog ni 'di lta bu yin te/ dper na/ dong ka'i me tog lta bu'o/ /ro ni 'di lta bu yin te/ dper na/ sbrang ma'i sbrang rtsi btsir ba lta bu'o/ /de rnams de za</text></item>
<item><p>169a3</p><section>mdo sde</section><text>zhing de zas su za ba la tshe ring zhing yun ring du gnas so/ /de rnams las kha zas la ches nyung du za ba gang yin pa de ni kha dog dang ldan par gyur to/ /kha zas la ches mang du za ba gang yin</text></item>
<item><p>169a4</p><section>mdo sde</section><text>pa de ni kha dog ngan par gyur to/ /zas kyi tshad gnyis la brten nas kha dog rnam pa gnyis mngon te/ kha dog rnam pa gnyis yod pas/ kye| sems can kho bo ni kha dog dang ldan la khyod</text></item>
<item><p>169a5</p><section>mdo sde</section><text>ni kha dog ngan pa yin no zhes sems can gyis sems can la khyad du gsod par byed do/ /kha dog gi mngon pa'i nga rgyal can de rnams sdig pa mi dge ba'i chos de dag nyid blangs pa'i</text></item>
<item><p>169a6</p><section>mdo sde</section><text>rgyas pa'i zhag nub par gyur to/ /gau ta ma dag /sa'i zhag de nub par gyur pa na sems can de rnams tshogs shing 'dus nas 'di skad ces/ kyi hud bro ba/ kyi hud bro ba zhes smra zhing smre sngags</text></item>
<item><p>169a7</p><section>mdo sde</section><text>'don la mya ngan gyis sdug bsngal bar byed do/ /dper na/ da ltar mi rnams sdug bsngal dang / yid mi bde ba 'ba' zhig gis reg pa na sngon gyi yi ge dang / tshig dang / tshig 'bru de</text></item>
<item><p>169b1</p><section>mdo sde</section><text>nyid rjes su dran nas 'di skad ces e ma'o kyi hud/ e ma 'o kyi hud ces smra ba de bzhin du sems can de rnams sa zhag de nub pa na tshogs shing 'dus nas 'di skad ces kyi hud bro ba/ kyi hud bro</text></item>
<item><p>169b2</p><section>mdo sde</section><text>ba zhes smra zhing smre sngags 'don la mya ngan dang / sdug bsngal bar 'gyur kyang smras pa 'di'i don ni 'di yin /smras pa 'di'i don ni 'di yin no zhes bya bar mi shes so/ /gau ta ma dag /sems can de rnams</text></item>
<item><p>169b3</p><section>mdo sde</section><text>kyis zhag de nub pa na/ myu gu'i tshal kha dog phun sum tshogs pa/ dri phun sum tshogs pa/ ro phun sum tshogs pa 'byung bar 'gyur zhing kha dog ni 'di lta bu yin te/ dper na/ shing ka dam pa ka'i me tog lta bu'o//</text></item>
<item><p>169b4</p><section>mdo sde</section><text>ro ni 'di lta bu yin te/ dper na/ sbrang ma'i sbrang rtsi btsir ba lta bu'o/ /de rnams de za zhing de zas su za ba la tshe ring zhing yun ring du gnas so/ /de rnams las kha zas la ches nyung bar za ba</text></item>
<item><p>169b5</p><section>mdo sde</section><text>gang yin pa de ni kha dog dang ldan par gyur to/ /kha zas la ches mang du za ba gang yin pa de ni kha dog ngan par gyur to/ /zas kyi tshad gnyis la brten nas kha dog rnam pa gnyis mngon no/ /kha</text></item>
<item><p>169b6</p><section>mdo sde</section><text>dog rnam pa gnyis yod pas/ kye/ sems can kho bo ni kha dog dang ldan la khyod ni kha dog ngan pa yin no zhes sems can gyis sems can la khyad du gsod par byed do/ /kha dog gi mngon</text></item>
<item><p>169b7</p><section>mdo sde</section><text>pa'i nga rgyal can de rnams sdig pa mi dge ba'i chos de dag nyid blangs pa'i rgyus myu gu'i tshal de nub par gyur to/ /gau ta ma dag /myu gu'i tshal de nub par gyur pa na sems can de rnams</text></item>
<item><p>170a1</p><section>mdo sde</section><text>tshogs shing 'dus nas 'di skad ces/ mdun nas phar song / mdun nas phar song zhes smra zhing smre sngags 'don la mya ngan dang / sdug bsngal bar gyur to/ /</text></item>
<item><p>170a2</p><section>mdo sde</section><text>dper na/ da ltar mi rnams 'ga' zhig la drag po'i tshar gcad pas tshar gcod par 'dod pa na sngon gyi yi ge dang / tshig dang / tshig 'bru de dag nyid rjes su zlos shing 'di skad du/ mdun nas phar</text></item>
<item><p>170a3</p><section>mdo sde</section><text>song / mdun nas phar song zhes smra ba de bzhin du sems can de rnams myu gu'i tshal nub pa dang / tshogs shing 'dus nas 'di skad ces mdun nas phar song / mdun nas phar song</text></item>
<item><p>170a4</p><section>mdo sde</section><text>zhes smra zhing smre sngags 'don la mya ngan dang / sdug bsngal bar gyur kyang / smras pa 'di'i don ni 'di yin/ smras pa 'di'i don ni 'di yin no zhes bya bar de'i don ni mi shes so/ /gau ta ma dag /</text></item>
<item><p>170a5</p><section>mdo sde</section><text>sems can de rnams kyi myu gu'i tshal nub nas/ ma rmos ma btab pa'i 'bras sA lu'i 'bras bu tshon bzhi pa/ phub ma med pa/ spun pa med pa/ shun pa med pa/ dag pa/ gtsang ma skye</text></item>
<item><p>170a6</p><section>mdo sde</section><text>ste| de nub brngas na nang skye zhing smin par 'gyur/ nang brngas na nub skye zhing smin par 'gyur bas/ brngas shing brngas kyang slar skye bas brngas par yang mi mngon no/ /de rnams de za zhing</text></item>
<item><p>170a7</p><section>mdo sde</section><text>zas su za ba la tshe ring zhing yun ring du gnas so/ /gang nas sems can de rnams kyi ma rmos ma btab pa'i 'bras sA lu'i 'bras bu la kham gyis zas su rim gyis zos pa de nas</text></item>
<item><p>170b1</p><section>mdo sde</section><text>de rnams kyi dbang po tha dad 'byung bar gyur te/ kha cig la ni skyes pa'i dbang po'o/ /kha cig la ni bud med kyi dbang po'o/ /de na bud med kyi dbang po can gang yin pa rnams dang / skyes pa'i</text></item>
<item><p>170b2</p><section>mdo sde</section><text>dbang po can gang yin pa rnams gcig la gcig mig gis mig tshugs su blta'o/ /ji lta ji ltar gcig la gcig mis mig tshugs su lta ba de lta de ltar kun tu chags so/ /ji lta ji ltar</text></item>
<item><p>170b3</p><section>mdo sde</section><text>kun tu chags ba de lta de ltar zhen no/ /ji lta ji ltar zhen pa de lta de ltar log par zhugs so/ /sems can gzhan dag gis kyang sems can gyis sems can la log par zhugs pa</text></item>
<item><p>170b4</p><section>mdo sde</section><text>mthong ngo / /mthong nas kyang sa dang / bong ba dang / gseg ma dang / gyo mos gtor nas 'di skad ces/ sems can ngan pa tha chad rnams ni bya ba ma yin pa byed do/ /sems can</text></item>
<item><p>170b5</p><section>mdo sde</section><text>ngan pa tha chad rnams ni bya ba ma yin pa byed pa yin gyi/ kwa'e/ sems can khyod kyis da ji ltar sems can sun dbyung zhes smra'o/ /dper na/ da ltar gyi mi rnams bag ma blangs pa na</text></item>
<item><p>170b6</p><section>mdo sde</section><text>phye ma dang / dri dang / phreng ba dang / gos dang / 'bras yos kyis gtor nas/ 'di skad ces/ bag ma bde bar gyur cig ces zer ba de bzhin du sems can rnams kyis sems can</text></item>
<item><p>170b7</p><section>mdo sde</section><text>la log par zhugs pa mthong ba nas sa gtor cing bong ba dang / gseg ma dang / gyo mo rnams kyis kyang gtor nas kyang / 'di skad ces/ sems can ngan pa tha chad rnams ni bya ba</text></item>
<item><p>171a1</p><section>mdo sde</section><text>ma yin pa byed do/ /sems can ngan pa tha chad rnams ni bya ba ma yin pa byed kyi/ kwa'e/ sems can khyod kyis da ji ltar sems can sun dbyung zhes bya ba smra ba'i</text></item>
<item><p>171a2</p><section>mdo sde</section><text>dus gang yin pa de yod do/ /gau ta ma dag /de ltar sngon chos ma yin par 'dod pa gang yin pa dang / sngon gyi 'dul ba ma yin par 'dod pa gang yin pa de ni da ltar chos su</text></item>
<item><p>171a3</p><section>mdo sde</section><text>'dod do/ /'dul bar 'dod do/ /sngon smad par bya bar 'dod pa gang yin pa de ni da ltar bsngags par bya bar 'dod do/ /de rnams kyis de zhag gcig cig spangs pa nas zhag</text></item>
<item><p>171a4</p><section>mdo sde</section><text>gnyis dang / gsum dang / bdun du'ang spangs so/ /gang na sems can de rnams sdig pa can dam pa ma yin pa'i chos de la lhag par sdig pa can gyi brtul zhugs spyod pa de</text></item>
<item><p>171a5</p><section>mdo sde</section><text>rnams khang pa brtsig pa la brtson par byed do/ /'dir bdag cag bya ba ma yin pa spyad do/ /'dir bdag cag bya ba ma yin pa spyad do zhes zer bas khyim khyim zhes bya bar grags</text></item>
<item><p>171a6</p><section>mdo sde</section><text>te| gau ta ma dag /'di ni 'jig rten du khang pa'i las kyi mtha' rnams byung ba'i rtsom pa dang po yin no/ /de'ang chos kyis yin gyi/ chos ma yin pas ma yin te/ de la rgyal</text></item>
<item><p>171a7</p><section>mdo sde</section><text>ba'i dbang po'i chos la 'di ni gtso bo yin no/ /de rnams nub bza' ba don du gnyer ba'ang dgongs ka /nang bza' ba don du gnyer ba'ang nang par sA lu'i ched du 'dong bar</text></item>
<item><p>171b1</p><section>mdo sde</section><text>byed do/ /de nas sems can snyoms las kyi rang bzhin can zhig gis nang par gyi sA lu nub blangs so/ /de nas sems can gzhan zhig gis sems can de la 'di skad ces smras so/ /</text></item>
<item><p>171b2</p><section>mdo sde</section><text>kye| sems can khyod tshur sA lu'i phyir 'dong ngo / /de nas sems can des sems can de la 'di skad ces smras so/ /kye| sems can khyod rang gi sA lu la soms shig /kho bos ni nang</text></item>
<item><p>171b3</p><section>mdo sde</section><text>par gyi sA lu nub blangs so/ /de nas sems can de 'di snyam du sems te/ kye ma de ni legs so/ /kye ma de ni shin tu legs kyi/ ma la/ bdag gis zhag gnyis kyi dang / zhag gsum gyi dang /</text></item>
<item><p>171b4</p><section>mdo sde</section><text>zhag bdun gyi bar gyi sA lu blang ngo snyam nas/ des zhag pa gnyis kyi dang / zhag gsum gyi dang / zhag bdun gyi bar gyi sA lu blangs so/ /de nas sems can zhig gis sems can de la/ 'di skad</text></item>
<item><p>171b5</p><section>mdo sde</section><text>ces smras so/ /kye| sems can khyod tshur sA lu'i phyir 'dong ngo / /de nas sems can des sems can de la 'di skad ces smras so/ /kye|sems can khyod rang gi sA lu la soms</text></item>
<item><p>171b6</p><section>mdo sde</section><text>shig |kho bos ni zhag gnyis kyi dang / gsum gyi dang / zhag bdun gyi bar gyi sA lu blangs zin no/ /de nas sems can de 'di snyam du sems te/ kye ma de ni legs so/ /kye ma de ni</text></item>
<item><p>171b7</p><section>mdo sde</section><text>shin tu legs kyi/ ma la/ bdag gis zla ba phyed dang / zla ba gcig gi sA lu blang ngo snyam nas/ des zla ba phyed dang / zla ba gcig gi sA lu blangs so/ /gang nas sems can de rnams kyis</text></item>
<item><p>172a1</p><section>mdo sde</section><text>ma rmos ma btab pa'i 'bras sA lu'i 'bru gsog 'jog gi yongs su longs spyad pas zos pa de nas sA lu de'i 'bras bu phub ma dang / spun pa dang / shun</text></item>
<item><p>172a2</p><section>mdo sde</section><text>pas yog par gyur to/ /brngas shing brngas na'ang phyir mi skye bas brngas par yang mngon la/ sA lu'ang spubs sam/ yal ga'i sbubs la yod par gyur to/ /de nas sems can</text></item>
<item><p>172a3</p><section>mdo sde</section><text>de rnams tshogs shing 'dus nas/ shes ldan dag /bdag cag sngon yid las byung ba'i gzugs phun sum tshogs pa/ dbang po mnyams shing ma tshang ba med pa/ yan lag</text></item>
<item><p>172a4</p><section>mdo sde</section><text>dang / nying lag thams cad dang ldan pa/ kha dog bzang pos gnas pa/ rang gi 'od dang ldan pa/ nam mkha' la 'gro zhing dga' ba za zing dga' ba'i zas kyis tshe ring zhing yun</text></item>
<item><p>172a5</p><section>mdo sde</section><text>ring du gnas la/ bdag cag la sa'i bcud kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ bdag cag sa'i bcud la kham gyi zas</text></item>
<item><p>172a6</p><section>mdo sde</section><text>kyi rim gyis zos te/ gang gi tshe bdag cag gis sa'i bcud la kham gyi rim gyis zos pa de'i tshe bdag cag gis lus la rtsub pa nyid dang / lci ba nyid du zhugs par gyur te/ kha</text></item>
<item><p>172a7</p><section>mdo sde</section><text>dog bzang po'i gsal ba gang yin pa de ni nub par gyur pas 'jig rten du mun pa byung bar gyur to/ /bdag cag de za zhing zas su za ba la tshe ring zhing yun ring du gnas par gyur</text></item>
<item><p>172b1</p><section>mdo sde</section><text>to| |bdag cag las kha zas la ches nyung du za ba gang yin pa de ni kha dog bzang por gyur/ kha zas ches mang du za ba gang yin pa de ni kha dog ngan par gyur te/ kha zas kyi tshad gnyis</text></item>
<item><p>172b2</p><section>mdo sde</section><text>la brten nas kha dog gi rnam pa gnyis mngon te/ kha dog rnam pa gnyis yod pas/ kwa'e/ sems can kho bo ni kha dog dang ldan la/ khyod ni kha dog ngan pa yin no zhes sems can gyis</text></item>
<item><p>172b3</p><section>mdo sde</section><text>sems can la khyad du gsod par byed do/ /bdag cag kha dog gi mngon pa'i nga rgyal can rnams sdig pa mi dge ba'i chos de dag nyid blangs pa'i rgyus sa'i bcud de nub par gyur to/ /</text></item>
<item><p>172b4</p><section>mdo sde</section><text>sa'i bcud de nub pa nas zhag kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ bdag cag de za zhing de zas su za ba la tshe ring zhing yun ring</text></item>
<item><p>172b5</p><section>mdo sde</section><text>gnas so/ /bdag cag las kha zas ches nyung du za ba gang yin pa de ni kha dog dang ldan par gyur/ kha zas ches mang du za ba gang yin pa de ni kha dog ngan par gyur te/ zas kyi tshad</text></item>
<item><p>172b6</p><section>mdo sde</section><text>gnyis la brten nas kha dog gi rnam pa gnyis mngon no/ /kha dog rnam pa gnyis yod pas/ kwa'e/ sems can kho bo ni kha dog dang ldan la/ khyod ni kha dog ngan pa yin no zhes sems can</text></item>
<item><p>172b7</p><section>mdo sde</section><text>gyis sems can la khyad du gsod par byed do/ /bdag cag kha dog gi mngon pa'i nga rgyal can rnams sdig pa mi dge ba'i chos de dag nyid blangs pa'i rgyus sa zhag de nub par gyur to /sa zhag</text></item>
<item><p>173a1</p><section>mdo sde</section><text>de nub pa na myu gu'i tshal kha dog phun sum tshogs pa/ dri phun sum tshogs pa/ ro phun sum tshogs pa byung bar gyur te/ bdag cag de za zhing de zas su</text></item>
<item><p>173a2</p><section>mdo sde</section><text>za ba la tshe ring zhing yun ring du gnas so/ /bdag cag rnams las kha zas ches nyung du za ba gang yin pa de ni kha dog dang ldan par gyur/ kha zas ches mang du za ba gang yin pa de ni</text></item>
<item><p>173a3</p><section>mdo sde</section><text>kha dog ngan par gyur te/ kha dog gi rnam pa gnyis mngon no/ /kha dog rnam pa gnyis yod pas/ kwa'e/ sems can kho bo ni kha dog dang ldan la/ khyod ni kha dog ngan pa yin no</text></item>
<item><p>173a4</p><section>mdo sde</section><text>zhes sems can gyis sems can la khyad du gsod par byed do/ /bdag cag kha dog gi mngon pa'i nga rgyal can rnams sdig pa mi dge ba'i chos de dag nyid blangs pa'i rgyus</text></item>
<item><p>173a5</p><section>mdo sde</section><text>myu gu'i tshal de nub par gyur to/ /myu gu'i tshal de nub pa nas ma rmos ma btab pa'i 'bras sA lu'i 'bru tshon bzhi pa/ phub ma med pa/ spun pa med pa/ shun pa med pa/ dag pa/</text></item>
<item><p>173a6</p><section>mdo sde</section><text>gtsang ma skye ste/ de nub brngas na nang skye zhing smin par 'gyur/ nang brngas na nub skye zhing smin par 'gyur bas brngas shing brngas kyang slar yang skye bas brngas par yang mi mngon te/ bdag</text></item>
<item><p>173a7</p><section>mdo sde</section><text>cag de za zhing zas su za ba la tshe ring zhing yun ring du gnas so/ /gang nas bdag cag gis ma rmos ma btab pa'i 'bras sA lu'i 'bru gogs 'jog gi yongs su longs spyad</text></item>
<item><p>173b1</p><section>mdo sde</section><text>pas zos pa de nas sA lu de'i 'bras bu phub ma dang / spun pa dang / shun pas yog par gyur to/ /brngas shing brngas na'ang slar mi skye bas brngas par mngon la/ sA lu'ang spubs</text></item>
<item><p>173b2</p><section>mdo sde</section><text>sam yal ga'i sbubs la yod par gyur pas/ ma la/ bdag cag tshogs shing 'dus la zhing gzhal te mtshams bcad la/ 'di ni khyod kyi'o/ /'di ni nga'i 'o zhes mu thug bre bar</text></item>
<item><p>173b3</p><section>mdo sde</section><text>bya'o zhes de rnams tshogs shing 'dus nas zhing bgos te mtshams su mu thug bres so/ /gau ta ma dag /'di ni 'jig rten du mu thug bre ba'i las kyi mtha' rnams byung ba'i rtsom pa dang</text></item>
<item><p>173b4</p><section>mdo sde</section><text>po yin no/ /de'ang chos kyis yin gyi/ chos ma yin pas ma yin pas de la rgyal ba'i dbang po'i chos la 'di ni chos kyi mchog yin no/ /de nas sems can zhig gis rang gi sA lu yod</text></item>
<item><p>173b5</p><section>mdo sde</section><text>bzhin du gzhan gyi sA lu ma byin par blangs so/ /sems can gzhan dag gis sems can des rang gi sA lu yod bzhin du gzhan gyi sA lu ma byin par blangs pa mthong ngo / /mthong</text></item>
<item><p>173b6</p><section>mdo sde</section><text>nas sems can de la 'di skad ces smras so/ /kwa'e/ sems can khyod rang gi sA lu yod bzhin du gzhan gyi sA lu ma byin par ci'i phyir blang zhes de phar drangs/ tshur drangs nas ci</text></item>
<item><p>173b7</p><section>mdo sde</section><text>tsam na 'khor gyi nang du khrid de/ shes ldan dag /sems can 'di rang gi sA lu yod bzhin du lan gsum gyi bar du gzhan gyi sA lu ma byin par len to zhes spyos so/ /de nas sems can</text></item>
<item><p>174a1</p><section>mdo sde</section><text>de rnams kyis sems can de la 'di skad ces smras so/ /kwa'e/ sems can khyed rang gi sA lu yod bzhin du gzhan gyi sA lu ma byin par ci'i phyir blang / kwa'e/</text></item>
<item><p>174a2</p><section>mdo sde</section><text>sems can khyod song la phyin chad de ltar ma byed cig /de nas sems can des sems can de rnams la 'di skad ces smras so/ /shes ldan dag /sems can 'dis bdag sA lu'i phyir phar</text></item>
<item><p>174a3</p><section>mdo sde</section><text>drangs/ tshur drangs nas ji tsam na 'khor gyi nang du yang phyung nas spyos so/ /de nas sems can de rnams kyis sems can de la 'di smras so/ /kwa'e/ sems can khyod kyis</text></item>
<item><p>174a4</p><section>mdo sde</section><text>sems can la sA lu'i phyir phar drangs/ tshur drangs nas ji tsam na 'khor gyi nang du yang phyung nas ci'i phyir spyos/ kwa'e/ sems can khyod song la phyin chad de ltar ma byed</text></item>
<item><p>174a5</p><section>mdo sde</section><text>cig |de nas sems can de rnams 'di snyam du sems te/ shes ldan dag /sA lu'i phyir phar 'dren tshur 'dren cing ci tsam na 'khor gyi nang du spyo ba'ang snang bas/ ma</text></item>
<item><p>174a6</p><section>mdo sde</section><text>la| bdag cag tshogs shing 'dus la bdag cag gi nang na sems can lhag par gzugs bzang ba/ lhag par blta na sdug pa/ lhag par mdzes pa/ lhag par</text></item>
<item><p>174a7</p><section>mdo sde</section><text>bsod nams che bar grags pa gang yin pa de ni bdag cag gi zhing rnams kyi bdag por bskos dang / des bdag cag chad pas gcad par bya ba rnams ni chad pas</text></item>
<item><p>174b1</p><section>mdo sde</section><text>gcod par 'gyur/ phan gdags par bya ba rnams la ni phan 'dogs par 'gyur te/ bdag cag gi zhing dag las 'khrungs pa gang yin pa de las de la chos bzhin du thog shas</text></item>
<item><p>174b2</p><section>mdo sde</section><text>sbyin par bya'o snyam nas/ de rnams tshogs shing 'dus te/ de rnams kyi nang nas lhag par gzugs bzang ba/ lhag par blta na sdug pa/ lhag par mdzes pa/ lhag par bsod nams che</text></item>
<item><p>174b3</p><section>mdo sde</section><text>bar grags pa gang yin pa de zhing rnams kyi bdag por bskos te/ 'di skad ces/ kye/ sems can khyod tshur shog /kho bo cag las chad pas gcad par bya ba rnams la ni chad pas chod cig /</text></item>
<item><p>174b4</p><section>mdo sde</section><text>phan gdags par bya ba rnams la ni phan thogs shig /kho bo cag gi zhing dag las khrungs pa gang yin pa de las khyod la kho bo cag gis chos bzhin du thog shas sbyin no/ /de de rnams la chad</text></item>
<item><p>174b5</p><section>mdo sde</section><text>pas gcad par bya ba la ni chad pas gcod/ phan gdags par bya ba rnams la ni phan 'dogs par byed cing de la de rnams kyi zhing dag las 'khrungs pa gang yin pa de las chos bzhin</text></item>
<item><p>174b6</p><section>mdo sde</section><text>du thog shes dbul te/ skye bo'i tshogs chen pos bkur shing skye bo'i tshogs chen pos bkur bas/ mang pos bkur ba/ mang pos bkur ba zhes grags so/ /zhing de rnams kyi bdag por gyur pa</text></item>
<item><p>174b7</p><section>mdo sde</section><text>na nyams pa las skyob par byed pas/ rgyal rigs/ rgyal rigs zhes bya bar grags so/ /chos kyis skye dgu mgu bar byed cing tshul khrims nyams su blangs te gnas/ shes rab nyams su</text></item>
<item><p>175a1</p><section>mdo sde</section><text>blangs te gnas pas/ rgyal po/ rgyal po zhes bya bar grags so/ /gau ta ma dag /rgyal po mang pos bkur gyi tshe mi rnams kyi ming sems can/ sems can</text></item>
<item><p>175a2</p><section>mdo sde</section><text>zhes bya bar gyur to/ /gau ta ma dag /rgyal po mang pos bkur ba'i bu 'od mdzes zhes bya ste/ gau ta ma dag /rgyal po 'od mdzes kyi tshe mi rnams kyi ming tshur shog /tshur shog ces bya</text></item>
<item><p>175a3</p><section>mdo sde</section><text>bar gyur to/ /'od mdzes kyi bu dge ba zhes bya ste/ gau ta ma dag /rgyal po dge ba'i tshe mi rnams kyi ming smre ba can/ sme ba can zhes bya bar gyur to/ /gau ta ma dag /dge ba'i bu dge</text></item>
<item><p>175a4</p><section>mdo sde</section><text>mchog ces bya ste/ gau ta ma dag /rgyal po dag mchog gi tshe mi rnams kyi ming sprin mgrin/ sprin mgrin zhes bya bar gyur to/ /dge mchog gi bu gso sbyong 'phags zhes bya ste/</text></item>
<item><p>175a5</p><section>mdo sde</section><text>gau ta ma dag /rgyal po gso sbyong 'phags kyi tshe mi rnams kyi ming ta la'i rkang / ta la'i rkang zhes bya bar gyur to/ /rgyal po gso sbyong 'phags kyi spyi bor sha rmen zhig skyes pa 'jam</text></item>
<item><p>175a6</p><section>mdo sde</section><text>zhing shin tu mnyen te/ dper na/ shing bal gyi 'da' ba'am/ ras bal gyi 'da' ba bzhin du cung zad kyang gnod pa mi skyed do/ /de smin nas brtol ba dang / khye'u gzugs bzang</text></item>
<item><p>175a7</p><section>mdo sde</section><text>ba| blta na sdug pa/ mdzes pa/ skyes bu chen po'i mtshan sum cu rtsa gnyis kyis kun nas brgyan pa zhig byung ste/ spyi bo las skyes pas/ spyi bo skyes zhes bya bar gyur to/ /gzhon</text></item>
<item><p>175b1</p><section>mdo sde</section><text>nu byung ma thag tu rgyal po gso sbyong 'phags kyi btsun mo drug khri'i nang du dkri ba dang / de thams cad kyi nu ma la 'o ma zag nas re res nga las nu/ nga las nu zhes smras pas/ nga las nu/ nga</text></item>
<item><p>175b2</p><section>mdo sde</section><text>las nu zhes bya bar grags so/ /gau ta ma dag /rgyal po nga las nu gang gi tshe rgyal srid byed pa de'i tshe mi rnams sems par byed/ 'jal bar byed/ nye bar rtog par byed de/ de rnams bsams/</text></item>
<item><p>175b3</p><section>mdo sde</section><text>gzhal/ nye bar brtags nas bzo'i gnas dang / las kyi gnas tha dad pa dag byed du 'jug pas des na/ de rnams yid la skyes/ yid las skyes zhes bya bar grags so/ /gau ta ma dag /</text></item>
<item><p>175b4</p><section>mdo sde</section><text>rgyal po drug po 'di dag ni tshe tshad med cing tshe dpag tu med pa yin no/ /gau ta ma dag /rgyal po nga las nu'i bral g.yas par sha rmen zhig skyes pa 'jam zhing shin tu mnyen te/ dper na/</text></item>
<item><p>175b5</p><section>mdo sde</section><text>shing bal gyi 'da' ba'am/ ras bal gyi 'da' ba bzhin du cung zad kyang gnod pa mi skyed do/ /de smin nas brtol ba dang / khye'u gzugs bzang zhing / blta na sdug pa/ mdzes pa/ skyes</text></item>
<item><p>175b6</p><section>mdo sde</section><text>bu chen po'i mtshan sum cu rtsa gnyis kyis kun nas brgyan pa zhig byung ste/ brla g.yas pa las skyes pas ming mdzes pa/ mdzes pa zhes bya bar gyur to/ /gzhon nu de rdzu 'phrul che zhing</text></item>
<item><p>175b7</p><section>mdo sde</section><text>mthu che ba yin pas da dung yang gling bzhi la rgyal srid kyi dbang phyug la dbang byed du 'jug go /gau ta ma dag /rgyal po mdzes pa'i brla g.yon par sha rmen zhig skyes pa 'jam zhing shin tu</text></item>
<item><p>176a1</p><section>mdo sde</section><text>mnyen te/ dper na/ shing bal gyi 'da' ba'am/ ras bal gyi 'da' ba bzhin du cung zad kyang gnod pa mi skyed do/ /de smin nas brtol ba dang / khye'u gzugs</text></item>
<item><p>176a2</p><section>mdo sde</section><text>bzang ba/ blta na sdug pa/ mdzes pa/ skyes bu chen po'i mtshan sum cu rtsa gnyis kyis kun nas brgyan pa zhig byung ste/ brla g.yon pa las skyes pas ming nye mdzes/ nye mdzes</text></item>
<item><p>176a3</p><section>mdo sde</section><text>zhes bya bar gyur to/ /gzhon nu de rdzu 'phrul che zhing mthu che ba yin pas da dung yang gling gsum la rgyal srid kyi dbang phyug la dbang byed du 'jug go /gau ta ma dag /rgyal po nyi mdzes</text></item>
<item><p>176a4</p><section>mdo sde</section><text>kyi rkang pa g.yas par sha rmen zhig skyes pa 'jam zhing shin tu mnyen te/ dper na/ shing bal gyi 'da' ba'am/ ras bal gyi 'da' ba bzhin du cung zad kyang gnod pa mi skyed do/ /</text></item>
<item><p>176a5</p><section>mdo sde</section><text>de smin nas brtol ba dang / khye'u gzugs bzang ba/ blta na sdug pa/ mdzes pa/ skyes bu chen po'i mtshan sum cu rtsa gnyis kyis kun nas brgyan pa zhig byung ste/ rkang pa g.yas</text></item>
<item><p>176a6</p><section>mdo sde</section><text>pa las skyes pas ming mdzes ldan/ mdzes ldan zhes bya bar gyur to/ /gzhon nu de rdzu 'phrul che zhing mthu che ba yin pas da dung du'ang gling gnyis la nga rgyal srid kyi dbang phyug la</text></item>
<item><p>176a7</p><section>mdo sde</section><text>dbang byed du 'jug go /gau ta ma dag /rgyal po mdzes ldan gyi rkang pa g.yon par sha rmen zhig skyes pa 'jam zhing shin tu mnyen te/ dper na/ shing bal gyi 'da' ba'am/ ras</text></item>
<item><p>176b1</p><section>mdo sde</section><text>bal gyi 'da' ba bzhin du cung zad kyang gnod pa mi skyed do/ /de smin nas brtol ba dang / khye'u gzugs bzang ba/ blta na sdug pa/ mdzes pa/ skyes bu chen po'i mtshan sum cu rtsa gnyis</text></item>
<item><p>176b2</p><section>mdo sde</section><text>kyis kun nas brgyan pa zhig byung ste/ rkang pa g.yon pa las skyes pas ming nye mdzes ldan/ nye mdzes ldan zhes bya bar gyur to/ /gzhon nu de rdzu 'phrul che zhing mthu che ba yin pas da dung</text></item>
<item><p>176b3</p><section>mdo sde</section><text>du'ang gling gcig la rgyal srid kyi dbang phyug la dbang byed du 'jug go/ gau ta ma dag /de ltar na rgyal po mang pos bkur gyis bu 'od mdzes so/ /'od mdzes kyi bu dge ba'o/ /dge ba'i bu</text></item>
<item><p>176b4</p><section>mdo sde</section><text>dge mchog /dge mchog gi bu gso sbyong 'phags so/ /gso sbyong 'phags kyi bu nga las nu'o/ /nga las nu'i mdzes pa'o/ /mdzes pa'i nyi mdzes pa'o/ /nyi mdzes kyi mdzes ldan dang /</text></item>
<item><p>176b5</p><section>mdo sde</section><text>nye mdzes ldan dang / bzang po dang / legs bzang dang / btang ba dang / btang bzung dang / yan lag dang / yan lag shing rta dang / ngan spong dang / skal ldan shing rta dang / rgya</text></item>
<item><p>176b6</p><section>mdo sde</section><text>mtsho dang / rgya mtsho'i bu dang / rgya mtsho chen po dang / sha ku ni dang / sha ku ni chen po dang / ku sha dang / nye ba'i ku sha dang / ku sha chen po dang / legs mthong dang / legs mthong</text></item>
<item><p>176b7</p><section>mdo sde</section><text>chen po dang / rab thob dang / rab thob chen po dang / rab tu sgra bsgrags dang / rab tu sgra bsgrags chen po dang / 'od byed dang / rtul phod pa dang / lhun po ldan dang / lhun po yod dang /</text></item>
<item><p>177a1</p><section>mdo sde</section><text>'od zer dang / 'od zer ldan dang / 'od zer yod dang / kun nas 'od zer ro/ /gau ta ma dag /kun nas 'od zer gyi bu dang / tsha bo dang / yang tsha dang / sum</text></item>
<item><p>177a2</p><section>mdo sde</section><text>tsha'i rgyud rgyal po brgya tham pa yul gru 'dzin du byung ste/ de rnams kyi tha ma ni rgyal po dgra 'dul zhes bya ba byung ste/ dgra 'dul bar byed pas dgra 'dul/ dgra 'dul zhes bya bar</text></item>
<item><p>177a3</p><section>mdo sde</section><text>gyur to/ /gau ta ma dag /rgyal po dgra 'dul gyi bu dang / tsha bo dang / yang tsha dang / sum tsha'i rgyud rgyal po lnga khri bzhi stong yul dmag gis mi tshugs par byung ngo / /de rnams kyi tha ma</text></item>
<item><p>177a4</p><section>mdo sde</section><text>ni rgyal po ma rgyal ba las rgyal ba zhes bya ba byung ste/ ma rgyal ba las rgyal bar byed pas na/ ma rgyal ba las rgyal ba/ ma rgyal ba las rgyal ba zhes bya bar grags so/ /gau ta ma dag /rgyal</text></item>
<item><p>177a5</p><section>mdo sde</section><text>po ma rgyal ba las rgyal ba'i bu dang / tsha bo dang / yang tsha dang / sum tsha'i rgyud rgyal po sum khri drug stong yul wA ra NA sir byung ste/ de rnams kyi tha ma ni rgyal po bzod dka' zhes bya ba byung</text></item>
<item><p>177a6</p><section>mdo sde</section><text>ngo| |gau ta ma dag /rgyal po bzod dka'i bu dang / tsha bo dang / yang tsha dang / sum tsha'i rgyud rgyal po brgyad khri bzhi stong kim bi la'i grong khyer du byung ste/ de rnams kyi tha ma ni rgyal po tshangs</text></item>
<item><p>177a7</p><section>mdo sde</section><text>pas byin ces bya ba byung ngo / /gau ta ma dag /rgyal po tshangs byin gyi bu dang / tsha bo dang / yang tsha dang / sum tsha'i rgyud rgyal po sum khri nyis stong glang po che'i grong khyer du byung ste/ de</text></item>
<item><p>177b1</p><section>mdo sde</section><text>rnams kyi tha ma ni rgyal po glang pos byin ces bya ba byung ngo / /gau ta ma dag /rgyal po glang pos byin gyi bu dang / tsha bo dang / yang tsha dang / sum tsha'i rgyud rgyal po lnga stong yul rdo 'jog tu byung</text></item>
<item><p>177b2</p><section>mdo sde</section><text>ste| de rnams kyi tha ma ni rgyal po bal bu can zhes bya ba byung ngo / /gau ta ma dag /rgyal po bal bu can gyi bu dang / tsha bo dang / yang tsha dang / sum tsha'i rgyud rgyal po sum khri nyis stong grong</text></item>
<item><p>177b3</p><section>mdo sde</section><text>khyer brang gis nyal du byung ste/ de rnams kyi tha ma ni rgyal po tshan po che 'dul zhes bya ba byung ngo / /gau ta ma dag /rgyal po tshan po che 'dul gyi bu dang / tsha bo dang / yang tsha dang / sum tsha'i</text></item>
<item><p>177b4</p><section>mdo sde</section><text>rgyud rgyal po sum khri nyis stong grong khyer ma rgyal ba las rgyal bar byung ste/ de rnams kyi tha ma ni rgyal po rgyal byin ces bya ba byung ngo / /gau ta ma dag /rgyal po rgyal byin gyi bu dang / tsha bo dang /</text></item>
<item><p>177b5</p><section>mdo sde</section><text>yang tsha dang / sum tsha'i rgyud rgyal po sum khri nyis stong grong khyer kan+ya kub dzar byung ste/ de rnams kyi tha ma ni rgyal po rgyal sde zhes bya ba byung ngo / /gau ta ma dag /rgyal po rgyal sde'i bu dang /</text></item>
<item><p>177b6</p><section>mdo sde</section><text>tsha po dang / yang tsha dang / sum tsha'i rgyud rgyal po khri brgyad stong grong khyer tsam par byung ste/ de rnams kyi tha ma ni rgyal po klu'i lha zhes bya ba byung ngo / /gau ta ma dag /rgyal po klu'i lha'i bu dang /</text></item>
<item><p>177b7</p><section>mdo sde</section><text>tsha bo dang / yang tsha dang / sum tsha'i rgyud rgyal po nyi khri lnga stong grong khyer ta la'i phreng du byung ste/ de rnams kyi tha ma ni rgyal po mi'i lha zhes bya ba byung ngo / /gau ta ma dag /rgyal po mi'i lha'i</text></item>
<item><p>178a1</p><section>mdo sde</section><text>bu dang / tsha bo dang / yang tsha dang / sum tsha'i rgyud rgyal po khri nyis stong grong khyer ta ma lar byung ste/ de rnams kyi tha ma ni rgyal po rgya mtsho'i lha zhes bya ba byung ngo / /</text></item>
<item><p>178a2</p><section>mdo sde</section><text>gau ta ma dag /rgyal po rgya mtsho'i lha'i bu dang / tsha bo dang / yang tsha dang / sum tsha'i rgyud rgyal po khri brgyad stong grong khyer ba so'i grong du byung ste/ de rnams kyi tha ma ni rgyal po blo gros</text></item>
<item><p>178a3</p><section>mdo sde</section><text>bzang po zhes bya ba byung ngo / /gau ta ma dag /rgyal po blo gros bzang po'i bu dang / tsha bo dang / yang tsha dang / sum tsha'i rgyud rgyal po nyi khri lnga stong grong khyer rgyal po'i khab tu byung ste/ de rnams</text></item>
<item><p>178a4</p><section>mdo sde</section><text>kyi tha ma ni rgyal po mun sel zhes bya ba byung ngo / /gau ta ma dag /rgyal po mun sel gyi bu dang / tsha bo dang / yang tsha dang / sum tsha'i rgyud rgyal po brgya tham pa yang grong khyer wA ra NA sir byung</text></item>
<item><p>178a5</p><section>mdo sde</section><text>ste| de rnams kyi tha ma ni rgyal po dbang phyug chen po'i sde zhes bya ba byung ngo / /gau ta ma dag /rgyal po dbang phyug chen po'i sde'i bu dang / tsha bo dang / yang tsha dang / sum tsha'i rgyud rgyal po brgyad khri</text></item>
<item><p>178a6</p><section>mdo sde</section><text>bzhi stong grong khyer rtswa can du byung ste/ de rnams kyi tha ma ni rgyal po rgya mtsho'i sde zhes bya ba byung ngo / /gau ta ma dag /rgyal po rgya mtsho'i sde'i bu dang / tsha bo dang / yang tsha dang / sum tsha'i</text></item>
<item><p>178a7</p><section>mdo sde</section><text>rgyud rgyal po stong yang grong khyer gru 'dzin du byung ste/ de rnams kyi tha ma ni rgyal po dka' thub spyod ces bya ba byung ngo / /gau ta ma dag /rgyal po dka' thub spyod kyi bu dang / tsha bo dang / yang</text></item>
<item><p>178b1</p><section>mdo sde</section><text>tsha dang / sum tsha'i rgyud rgyal po brgyad khri bzhi stong yang grong khyer rtswa can du byung ste/ de rnams kyi tha ma ni rgyal po sa'i gdong zhes bya ba byung ngo / /gau ta ma dag /rgyal po sa'i gdong gi bu dang / tsha</text></item>
<item><p>178b2</p><section>mdo sde</section><text>bo dang / yang tsha dang / sum tsha'i rgyud rgyal po 'bum yang grong khyer wA ra NA sir byung ste/ de rnams kyi tha ma ni rgyal po sa'i bdag po zhes bya ba byung ngo / /gau ta ma dag /rgyal po sa'i bdag</text></item>
<item><p>178b3</p><section>mdo sde</section><text>po'i bu dang / tsha bo dang / yang tsha dang / sum tsha'i rgyud rgyal po 'bum yang grong khyer dmag gis mi tshugs par byung ste/ de rnams kyi tha ma ni rgyal pos 'dzin zhes bya ba byung ngo / /gau ta</text></item>
<item><p>178b4</p><section>mdo sde</section><text>ma dag /rgyal po sa 'dzin gyi bu dang / tsha bo dang / yang tsha dang / sum tsha'i rgyud rgyal po brgyad khri bzhi stong grong khyer mi thi lar byung ste/ de rnams kyi tha ma ni rgyal po lha chen po zhes bya</text></item>
<item><p>178b5</p><section>mdo sde</section><text>ba byung ngo / /gau ta ma dag /rgyal po lha chen po'i bu dang / tsha bo dang / yang tshe dang / sum tsha'i rgyud rgyal po brgyad khri bzhi stong yang grong khyer mi thi lar drang srong gi tshangs par spyod pa la</text></item>
<item><p>178b6</p><section>mdo sde</section><text>spyad de/ de rnams kyi tha ma ni rgyal po mu khyud ces bya ba byung ngo / /mu khyud las 'bying ba dang / sra ba'i mu khyud dang / rko ba dang / nye bar rko ba dang / rko ba yod dang / kun nas rko dang / gya</text></item>
<item><p>178b7</p><section>mdo sde</section><text>nom snang dang / thos pa'i sde dang / chos kyi sde dang / rtogs pa dang / rtogs pa chen po dang / rtogs pa'i sde dang / mya ngan med dang / mya ngan bral dang / brtan pa'i sde dang / rga bas</text></item>
<item><p>179a1</p><section>mdo sde</section><text>sbyar dang / glen bsad dang / skya rengs dang / phyogs kyi bdag po dang / rdul can dang / bde byed dang / kun dga' dang / me long gdong dang / skyed pa dang / kun nas skyed pa</text></item>
<item><p>179a2</p><section>mdo sde</section><text>dang | skye bo'i khyu mchog dang / bza' btung can dang / bza' btung mang po can dang / mi thub pa dang / gzhan gyis mi thub pa dang / gnas pa dang / shin tu gnas pa dang / stobs</text></item>
<item><p>179a3</p><section>mdo sde</section><text>chen dang / stobs chen zhon dang / legs pa'i blo gros dang / brtan bzhon dang / gzhu bcu pa dang / gzhu brgya pa dang / gzhu dgu bcu dang / gzhu rgyal dang / gzhu bkra dang /</text></item>
<item><p>179a4</p><section>mdo sde</section><text>gzhus dang / shing rta bcu pa dang / shing rta brgya pa dang / shing rta dgu bcu pa dang / shing rta khra bo dang / shing rta rgyal dang / shing rta sra ba'o/ /gau ta ma dag /rgyal po shing rta sra</text></item>
<item><p>179a5</p><section>mdo sde</section><text>ba'i bu dang / tsha bo dang / yang tsha dang / sum tsha'i rgyud rgyal po bdun khri bdun stong grong khyer kun tu snang bar byung ste/ de rnams kyi tha ma ni rgyal po kri kri zhes bya ba byung ngo / /de'i tshe</text></item>
<item><p>179a6</p><section>mdo sde</section><text>ston pa de bzhin gshegs pa/ dgra bcom pa/ yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul</text></item>
<item><p>179a7</p><section>mdo sde</section><text>ba'i kha lo sgyur ba/ bla na med pa/ lha dang / mi rnams kyi ston pa/ sangs rgyas bcom ldan 'das 'od srung zhes bya ba 'jig rten du byung ste/ de'i spyan sngar bcom ldan 'das byang</text></item>
<item><p>179b1</p><section>mdo sde</section><text>chub sems dpa' ma 'ongs pa na byang chub par bya ba'i phyir smon lam btab nas tshangs par spyod pa spyad de/ dga' ldan gyi lha'i ris su skyes so/ /gau ta ma dag /rgyal po kri kri'i bu legs</text></item>
<item><p>179b2</p><section>mdo sde</section><text>skyes so/ /gau ta ma dag /rgyal po legs skyes kyi bu dang / tsha bo dang / yang tsha dang / sum tsha'i rgyud rgyal po brgya tham pa'ang grong khyer gru 'dzin du byung ste/ de rnams kyi tha ma ni rgyal po rna</text></item>
<item><p>179b3</p><section>mdo sde</section><text>bcan zhes bya ba byung ngo / /gau ta ma dag /rgyal po rna ba can la bu gnyis te/ gau ta ma dang / b+ha ra dwa dza'o/ /de gnyis las gau ta ma ni mngon par 'byung bar dga'o/ /b+ha ra dwa dza ni rgyal</text></item>
<item><p>179b4</p><section>mdo sde</section><text>srid la mngon par dga'o/ /de pha chos dang / chos ma yin pas rgyal srid byed pa mthong nas des bsams pa/ bdag yab 'das nas rgyal por gyur te/ bdag gis kyang chos dang /</text></item>
<item><p>179b5</p><section>mdo sde</section><text>chos ma yin pas rgyal srid byas nas sems can dmyal bar gzhol bar 'gyur bas 'dir ci'i dus la bab ce na/ khyim nas khyim med par rab tu 'byung bar bya'o snyam du bsams</text></item>
<item><p>179b6</p><section>mdo sde</section><text>nas| rgyal po rna ba can gang na ba der song ste phyin pa dang rkang pa gnyis la gtugs te gsol ba btab pa/ yab| mkhyen par mdzod cig /bdag ni dad pas khyim nas khyim ma</text></item>
<item><p>179b7</p><section>mdo sde</section><text>mchis bar rab tu 'byung ngo / /des smras pa/ bu gang gi phyir mchod sbyin mchod par byed pa dang / sbyin sreg sreg par byed pa dang / dka' thub dka' thub spyod pa de dag ni 'di'i</text></item>
<item><p>180a1</p><section>mdo sde</section><text>ched yin te/ nga 'das na rgyal srid lag mthil du 'ongs te rgyal po byed par 'gyur na ci'i phyir rab tu 'byung / des smras pa/ yab| bdag gis chos dang /</text></item>
<item><p>180a2</p><section>mdo sde</section><text>ma yin pas rgyal srid bgyid rdo mi thogs so/ /de lta bas na mkhyen par mdzod cig /rab tu 'byung ngo / /de nas rgyal pos gal gyis 'chu bar shes nas gnang ngo / /de'i tshe bsti gnas</text></item>
<item><p>180a3</p><section>mdo sde</section><text>zhig na drang srong mdog gang ces bya ba gnas so/ /de nas gzhon nu gau ta ma rgyal pos gnang nas/ dga' zhing mgu la dga' ba rgya chen po dang / yid bde ba skyes nas/ drang srong</text></item>
<item><p>180a4</p><section>mdo sde</section><text>mdog gnag gang na ba der song ste phyin pa dang / spyod lam dul bas rkang pa gnyis la phyag byas nas smras pa/ drang srong chen po/ bdag rab tu 'byung bar 'dod kyi bdag rab tu</text></item>
<item><p>180a5</p><section>mdo sde</section><text>phyung zhig /des de rab tu byung ngo / /drang srong mdog gnag ni 'bras bu dang / rtsa ba dang / chu 'thung bas de'ang drang srong gau ta ma/ drang srong gau ta ma zhes bya bar gyur to/ /ji tsam na</text></item>
<item><p>180a6</p><section>mdo sde</section><text>dus gzhan zhig na rgyal po rna ba can shi nas gzhon nu b+ha ra dwa dza pa'i rgyal srid kyi dbang phyug la dbang byed du bcug go /ji tsam na dus gzhan zhig na drang srong gau ta mas mkhan po</text></item>
<item><p>180a7</p><section>mdo sde</section><text>la smras pa/ mkhan po/ dgon pa'i gnas na zas kyis 'tsho bar rdo mi thogs kyi grong 'dab tu gnas par bgyi'o/ /des smras pa/ bu/ rung gis grong ngam/ dgon pa na gnas pa'i</text></item>
<item><p>180b1</p><section>mdo sde</section><text>drang srong gis ni mdor na dbang po bsrung ba yin gyi/ khyod song la gru 'dzin gyi nye 'khor du lo ma'i spyil bu byos la 'dug cig /mkhan po/ bka' bzhin 'tshal zhes smras nas/ drang srong gau</text></item>
<item><p>180b2</p><section>mdo sde</section><text>ta ma gru 'dzin gyi nye 'khor du lo ma'i spyil bu byas te gnas so/ /de'i tshe grong khyer gru 'dzin na smad 'tshong ma bzang mo zhes bya ba dang / skyes bu g.yon can pad+ma'i rtsa lag ces bya ba gnas</text></item>
<item><p>180b3</p><section>mdo sde</section><text>te| des de la dga' mgur spyad pa'i phyir gos dang / rgyan dag bskur ro/ /des gos dang / rgyan dag thogs nas chas pa las/ yang mi gzhan zhig kAR+ShA pa Na lnga brgya thogs pa zhig 'ongs</text></item>
<item><p>180b4</p><section>mdo sde</section><text>nas| bzang mo dga' mgur spyad kyi tshur shog /des bsams pa/ gal te bdag song na kAR+ShA pa Na lnga brgya'ang mi 'thob la khyim du 'ongs pa spangs te gzhan du 'gro ba 'di ni legs</text></item>
<item><p>180b5</p><section>mdo sde</section><text>pa ma yin no snyam nas des bu mo mngag gzhug ma la smras pa/ song la pad+ma'i rtsa lag la jo mo'i mchid nas re zhig bdag skabs ma mchis te slad kyis mchi'o zhes smros shig /des</text></item>
<item><p>180b6</p><section>mdo sde</section><text>de'i gan du song nas smras so/ /mi de'ang bya ba mang po zhig yin pas de de dang / dga' mgur spyad nas thun dang po nyid la song ngo / /des bsams pa/ nam tshod ring du yod pas de'i sems</text></item>
<item><p>180b7</p><section>mdo sde</section><text>kyang bsrung bar nus so snyam nas/ des yang bu mo de la bsgo ba/ pad+ma'i rtsa lag gi gan du song la jo mo'i mchid nas sta gon bgyis lags na skyed mos tshal gang du mchis zhes smros</text></item>
<item><p>181a1</p><section>mdo sde</section><text>shig |des de'i gan du song nas smras pa dang / des smras pa/ khyod kyis skad cig la skabs med/ skad cig la skabs yod ce'am/ bu mo de de dang / rigs</text></item>
<item><p>181a2</p><section>mdo sde</section><text>mi 'phrod pa zhig pas/ des smras pa/ rje'i sras/ skabs mchis pa ni ma lags mod kyi/ de khyod kyi gos dang / rgyan dag gis skyes pa gzhan dang lhan cig dga' mgur spyad do/ /</text></item>
<item><p>181a3</p><section>mdo sde</section><text>de'i 'dod chags kyi kun nas dkris pa gang yin pa de dang bral bar gyur cing gnod sems kyi kun nas dkris pa skyes te/ de mi bzod pa skyes nas smras pa/ bu mo song la/ bzang mo/</text></item>
<item><p>181a4</p><section>mdo sde</section><text>pad+ma'i rtsa lag na re/ skyed mos tshal ga ge mo zhig tu shog cig ces byos shig /des song nas bzang mo la smras nas/ de nas de skyed mos tshal du song ba dang / skyes bu g.yon</text></item>
<item><p>181a5</p><section>mdo sde</section><text>can pad+ma'i rtsa lag gis smras pa/ khyod kho bo'i gos dang / rgyan gyis skyes pa gzhan dang lhan cig dga' mgur spyod pa rigs sam/ des smras pa/ rje'i sras/ de ni bdag gis</text></item>
<item><p>181a6</p><section>mdo sde</section><text>nongs te 'on kyang bud med ni rtag tu skyon can lags pas bzod par mdzod cig /de nas de mi bzod pa skyes nas ral gri shugs nas phyung ste bsad do/ /de nas bu mo mngag</text></item>
<item><p>181a7</p><section>mdo sde</section><text>gzhug mas jo mo bsad do/ /jo mo bsad do zhes ku co'i sgra chen po bton pa skye bo'i tshogs chen po kun gyis thos nas brgyugs pa dang / de ji tsam na bsti gnas de nyid na</text></item>
<item><p>181b1</p><section>mdo sde</section><text>drang srong gau ta ma gnas so/ /de nas skyes bu g.yon can pad+ma'i rtsa lag de skrag nas ral gri khrag can drang srong gau ta ma'i mdun du bor nas skye bo'i tshogs de nyid kyi nang du zhugs so/ /</text></item>
<item><p>181b2</p><section>mdo sde</section><text>skye bo'i tshogs chen po des ral gri khrag can mthong nas smras pa/ rab tu byung ba 'dis bzang mo bsad do zhes de nas drang srong gau ta ma de bskor te/ mi bzod pa skyes nas smras pa/ kwa'i</text></item>
<item><p>181b3</p><section>mdo sde</section><text>rab tu byung ba drang srong gi rgyal mtshan thogs nas 'di 'dra ba'i las byed dam/ des smras pa/ ci byas/ de rnams kyis smras pa/ bzang mo dang khyod lhan cig dga' mgur spyad nas de</text></item>
<item><p>181b4</p><section>mdo sde</section><text>bsad do/ /des smras pa/ kho bo'i sdig pa zhi bas las de mi byed do zhes de zhi bas smras kyang skye bo'i tshogs des lag pa phyin ka log tu dam du bcings nas rgyal po la phul te/ lha|</text></item>
<item><p>181b5</p><section>mdo sde</section><text>rab tu byung ba 'dis bzang mo dang lhan cig dga' mgur spyad nas de bkum lags so/ /rgyal po rnams ni mi rtog pa yin pas/ des smras pa/ gal te de ltar gyur na rab tu byung</text></item>
<item><p>181b6</p><section>mdo sde</section><text>ba 'di ngas spangs kyis gsal shing la gshon cig /de rab tu byung ba de me tog ka ra bI ra'i phreng ba mgul du btags shing skyes pa gos sngon po gyon pa lag na mtshon thogs pa rnams</text></item>
<item><p>181b7</p><section>mdo sde</section><text>kyis yongs su bskor nas lam po che dang / tshong 'dus dang / bzhi mdo dang / sum mdo rnams su bsgrags pa'i sgor bsgrags te/ grong khyer gyi lho phyogs kyi sgor phyung nas gson</text></item>
<item><p>182a1</p><section>mdo sde</section><text>po nyid du gsal shing la gshon no/ /de'i mkhan po mdog gang de dus dus su de'i bsti gnas su 'gro ba yin pas ji tsam dus gzhan zhig na song ba</text></item>
<item><p>182a2</p><section>mdo sde</section><text>las ma mthong nas des phan tshun du btsal bar brtsams pa dang / ji tsam na de gsal shing la gshon pa mthong nas de skad mi gsal zhing mig mchims gang la snying rje ba'i tshig</text></item>
<item><p>182a3</p><section>mdo sde</section><text>gis dal bu dal bus smras pa/ kyi hud bu/ 'di ci zhig /des kyang skad mi gsal zhing yid chad la gnad du bab pa'i gnod pa'i tshor ba skyes shing gdungs pas smras pa/ mkhan</text></item>
<item><p>182a4</p><section>mdo sde</section><text>po| gzhan ci lags/ las lags mod/ des smras pa/ bu| rma phyung ba'am/ gnod pa zhig ma byas grang / mkhan po/ bdag gis lus kyis rma byung gi sems kyis ni</text></item>
<item><p>182a5</p><section>mdo sde</section><text>ma yin no/ /bu| ji ltar shes/ mkhan po/ bden pa gsol gyi gson cig /bden pa dang / bden pa'i tshig gang gis bdag gi lus kyis rma phyung gi sems kyi sam</text></item>
<item><p>182a6</p><section>mdo sde</section><text>yin na/ bden pa dang / bden pa'i tshig des mkhan po'i pags pa'i mdog nag po gang yin pa 'di gser gyi kha dog tu gyur cig /bdag nyid chen po de lhag pa'i bsam pa</text></item>
<item><p>182a7</p><section>mdo sde</section><text>goms pa yin pas tshig smras ma thag tu drang srong mdog nag gi pags pa nag po mi snang zhing gser gyi kha dog tu gyur to/ /kun tu drang srong mdog nag gser gyi kha dog tu gyur</text></item>
<item><p>182b1</p><section>mdo sde</section><text>to zhes sgra grags pas de'i ming gser mdog ces bya bar gyur to/ /de ngo mtshar mchog tu gyur to/ /de nas drang srong gau ta mas smras pa/ mkhan po/ bdag 'di nas shi 'phos nas</text></item>
<item><p>182b2</p><section>mdo sde</section><text>'gro ba ni gang / skye ba ni gang / tshe phyi ma ni gang zhig lags/ des smras pa/ bu| bram ze rnams khye'u med pa la 'gro ba med do zhes zer na/ khyod kyis bu 'ga' bskyed pa lta yod dam</text></item>
<item><p>182b3</p><section>mdo sde</section><text>mkhan po/ yab kyis rgyal srid kyi slad du spro ba bskyed pa na bdag gzhon nu nyid du rab tu byung bas bud med kyi rgyus kyang ma 'tshal na/ bdag gi bu skye ba lta ga la mchis/ bu| gal</text></item>
<item><p>182b4</p><section>mdo sde</section><text>te de lta na sngon yul la spyad pa rjes su dran par gyis shig /mkhan po/ tshor ba drag pos nyen nas da ni bdag gi gnad rnams chad cing tshigs rnams bye ste/ 'gum pa gcig tu dran</text></item>
<item><p>182b5</p><section>mdo sde</section><text>par bas na ji ltar sngon gyi yul la spyad pa rjes su dran par 'gyur/ de'i mkhan po mngon par shes pa thob pa yin pas de rdzu 'phrul gyis rdzi char chen po sprul nas char pa'i thigs pas</text></item>
<item><p>182b6</p><section>mdo sde</section><text>de'i lus la phog pa dang / de nas char ba dang / rlung grang mo reg pas sdug bsngal rnam par mnan nas/ des sngon gyi yul la spyad pa rjes su dran par bya bar brtsams so/ /gang gi tshe</text></item>
<item><p>182b7</p><section>mdo sde</section><text>des 'khrig pa'i 'dod chags rjes su dran par byas pa las khu ba'i thigs pa gnyis khrag dang lhan cig lhung ngo / /bsam gyis mi khyab pa'i gnas ni bzhi ste/ bdag sems pa dang /</text></item>
<item><p>183a1</p><section>mdo sde</section><text>'jig rten sems pa dang / sems can rnams kyi las kyi rnam par smin pa sems pa dang / sangs rgyas rnams kyi sangs rgyas kyi yul sems pa'o/ /khu</text></item>
<item><p>183a2</p><section>mdo sde</section><text>ba'i thigs pa de gnyis sgo nga gnyis su gyur nas nyi ma shar ba'i dus kyi tshe nyi ma'i 'od zer gyis smin nas rdo la ba dang / khye'u gnyis shig byung nas de dang ha cang yang mi ring ba'i</text></item>
<item><p>183a3</p><section>mdo sde</section><text>bu ram shing gi tshal gseb der de gnyis zhugs so/ /de nas nyi ma'i 'od zer shin tu tsha ba byung ste/ nyi ma'i 'od zer gyis drang srong gau ta ma gdungs nas shi'o/ /de nas drang srong</text></item>
<item><p>183a4</p><section>mdo sde</section><text>gser mdog 'ongs nas shi ba mthong nas des gsal shing gi nye 'khor du bltas na/ sgo nga rdol ba'i khog pa gnyis shig 'dug nas/ de phan tshun rjes gcod cing bu ram shing</text></item>
<item><p>183a5</p><section>mdo sde</section><text>gi tshal gseb tu zhugs pa las/ ji tsam na khye'u gnyis shig mthong ngo / /des 'di gnyis su'i bu yin zhes bsams pa las zhugs pa dang / drang srong gau ta ma'i bu yin</text></item>
<item><p>183a6</p><section>mdo sde</section><text>par gyur nas/ de nas de lhag par sdug pa skyes te/ des de gnyis bsti gnas su khrid nas bsnun gsos te/ de de gnyis kyi ming btags pa nyi ma shar ba'i tshe nyi ma'i 'od</text></item>
<item><p>183a7</p><section>mdo sde</section><text>zer gyis smin par byas pa las 'di gnyis skyes par gyur pas de bas nyi ma'i rigs yin pas des na nyi ma'i rigs/ nyi ma'i rigs zhes bya bar gyur to/ /drang srong gau ta ma'i</text></item>
<item><p>183b1</p><section>mdo sde</section><text>bu yin pas ming gnyis pa la ni/ gau ta ma/ gau ta ma zhes bya bar gyur to/ /rang gi yan lag las skyes pas ming gsum pa yan lag skyes/ /yan lag skyes zhes bya bar gyur to/ /bu ram</text></item>
<item><p>183b2</p><section>mdo sde</section><text>shing gi tshal gseb nas rnyed pas ming bzhi pa bu ram shing pa/ bu ram shing pa zhes bya bar gyur to/ /ji tsam na dus gzhan zhig na rgyal po b+ha ra dwa dza bu med par shi nas/ blon po rnams</text></item>
<item><p>183b3</p><section>mdo sde</section><text>'dus nas gros bya bar brtsams pa/ shes ldan dag /su zhig rgyal por dbang bskur bar bya/ gzhan dag gis smras pa/ de'i gcen po gau ta ma drang srong rnams kyi nang du rab tu byung ste</text></item>
<item><p>183b4</p><section>mdo sde</section><text>rgyal srid 'di ni de'i rigs rgyud du 'ongs pa yin pas de dbang bskur ro/ /de nas de rnams kyis gros byas nas drang srong gser mdog gi drung du song ste phyin pa dang / rkang pa gnyis la</text></item>
<item><p>183b5</p><section>mdo sde</section><text>gtugs nas smras pa/ drang srong chen po/ gau ta ma gang du mchis/ des smras pa/ khyed cag kho nas bsad do/ /de rnams kyis smras pa/ drang srong chen po/ bdag cag gis de mthong bar</text></item>
<item><p>183b6</p><section>mdo sde</section><text>yang mi dran na ji ltar bsad/ kho bos khyed cag dran par bya'o/ /ma nongs so/ /des de rnams dran par byas pa dang / smras pa/ drang srong chen po/ gal te de lta na sdig pa spyod pa de ming</text></item>
<item><p>183b7</p><section>mdo sde</section><text>tsam smos pa'ang bsgrags pa ma yin gyi zhog cig /des sdig pa'i las ci dang / ci byas/ 'di dang / 'di'o/ /skyon med pa gnod pa mi byed pa des sdig pa'i las ma byas par khyed cag gis</text></item>
<item><p>184a1</p><section>mdo sde</section><text>bsad do/ /de ltar ci mngon/ des ji ltar gyur pa rgyas par smras pa dang / de rnams yid mi bde ba skyes nas smras pa/ drang srong chen po/ gal te de lta na</text></item>
<item><p>184a2</p><section>mdo sde</section><text>des ma legs kyi/ bdag cag gis sdig pa'i las bgyis so zhes de rnams de skad du smra bar byed pa na/ khye'u de gnyis kyang drang srong gi drung du 'ongs so/ /blon po rnams kyis smras</text></item>
<item><p>184a3</p><section>mdo sde</section><text>pa| drang srong chen po/ khye'u 'di gnyis su'i lags/ des smras pa/ de kho na'i bu'o/ /de rnams kyis smras pa/ 'di gnyis ji ltar skyes/ 'di gnyis kyi ming ci lags/ des byung ba</text></item>
<item><p>184a4</p><section>mdo sde</section><text>dang bcas par rgyas par smras pa/ blon po rnams kyis de thos te mchog tu ngo mtshar skyes nas/ de rnams kyis drang srong de la gsol ba btab nas de gnyis las gzhon nu phu bo</text></item>
<item><p>184a5</p><section>mdo sde</section><text>shos rgyal srid kyi dbang bskur bas dbang bskur ba las de'ang bu med par shi'o/ /de nas gcig shos nu bo dbang bskur nas de'i ming rgyal po bu ram shing pa zhes bya bar gyur</text></item>
<item><p>184a6</p><section>mdo sde</section><text>to| |gau ta ma dag /rgyal po bu ram shing pa'i bu dang / tsha bo dang / yang tsha dang / sum tsha'i rgyud rgyal po bu ram shing pa brgya'ang grong khyer gru 'dzin du byung ste/ de rnams kyi tha ma ni</text></item>
<item><p>184a7</p><section>mdo sde</section><text>rgyal po bu ram shing pa 'phags skyes po zhes bya ba byung ngo / /gau ta ma dag /rgyal po bu ram shing pa 'phags skyes po la bu bzhi ste/ skar mda' gtong dang / lag rna dang / glang po</text></item>
<item><p>184b1</p><section>mdo sde</section><text>che 'dul dang / rkang gdub can no/ /dus gzhan zhig na de'i btsun mo dam pa shi nas de lags pa 'gram pa la gtad de sems khong du chud cing 'dug go /blon po rnams kyis smras pa/ lha|</text></item>
<item><p>184b2</p><section>mdo sde</section><text>ci'i slad du phyag la zhal gtad nas thugs mi dgyes shing bzhugs/ des smras pa/ nga'i btsun mo dam pa shi na ci'i phyir sems khong du chud cing mi 'dug /lha| gal te de lta na nyi</text></item>
<item><p>184b3</p><section>mdo sde</section><text>'og gi rgyal po rnams la bu mo mchis na ci'i slad du lha'i btsun mo dam pa mi btsal/ rgyal pos smras pa/ gzhon nu 'di dag ni rgyal srid mngon par 'dod pas phyir rgol ba</text></item>
<item><p>184b4</p><section>mdo sde</section><text>'di dag yod na nga la su zhig bu mo ster bar 'gyur/ lha| dgongs shig dang / bdag cag gis btsal lo/ /ji tsam na rgyal po gzhan zhig gi bu mo gzugs bzang ba/ blta na</text></item>
<item><p>184b5</p><section>mdo sde</section><text>sdug pa/ mdzes pa/ btsun mo dam par 'tsham pa yod pa de mi rnams kyis brtags te/ rgyal po de'i drung du dong nas/ de rnams kyis gcig nas gcig tu brgyud de rgyal po de la</text></item>
<item><p>184b6</p><section>mdo sde</section><text>rig par byas pa dang / rgyal pos bsgo ba/ khug cig /de nas de rnams rgyal po'i spyan sngar dong nas rkang pa gnyis la gtugs te thog mar gtam byas nas 'dug go /gtam gyi</text></item>
<item><p>184b7</p><section>mdo sde</section><text>skabs rnyed cing rgyal po'i zhal mthong nas smras pa/ lha| bkra shis par gyur cig /bkra shis par gyur cig /rgyal pos smras pa/ shes ldan dag /khyed ci gsol/ rgyal po bu ram</text></item>
<item><p>185a1</p><section>mdo sde</section><text>shing pa 'phags skyes po'i btsun mo dam pa gum nas de'i ched tu sras mo bslang nge / /rgyal pos smras pa/ 'thab rir bab pa'i mchog yin pas rung na 'o na</text></item>
<item><p>185a2</p><section>mdo sde</section><text>kyang dam zhig bca' ste/ gal te nga'i bu mo la khye'u zhig yod par gyur na de gal te rgyal srid kyi dbang phyug la gzhag pa lta na sbyin no/ /lha| bka' bzhin 'tshal/ mchis la lha</text></item>
<item><p>185a3</p><section>mdo sde</section><text>la snyan du gdas par gsol lo zhes de rnams dong nas/ rgyal po bu ram shing pa 'phags skyes po la ji ltar gyur pa smras pa/ rgyal pos smras pa/ shes ldan dag /gzhon nu</text></item>
<item><p>185a4</p><section>mdo sde</section><text>ches phu bor gyur pa rgyal srid la mngon par dga' ba rnams spangs te/ nu bo rgyal srid la 'jog pa de ni 'os pa ma yin no/ /lha| don 'di la nges pa ma mchis te/ re zhig btsun</text></item>
<item><p>185a5</p><section>mdo sde</section><text>mo blangs la lha de dang lhan cig rtsed mo dang / dgyes pa dang / dgyes dgur spyod pa mdzod cig /de la khye'u btsa' bar 'gyur ram/ 'on te bu mor 'gyur ram/ spyi ma mchis par</text></item>
<item><p>185a6</p><section>mdo sde</section><text>'gyur ba sus 'tshal/ rgyal pos smras pa/ shes ldan dag /gal te de lta na deng la longs shig /de rnams dong nas bsu ste/ ji tsam na rgyal po'i dpal gyi 'byor pa chen pos</text></item>
<item><p>185a7</p><section>mdo sde</section><text>blangs nas de'ang rgyal pos mngon par 'dod par gyur te/ de de dang lhan cig rtse bar byed/ dga' bar byed/ dga' mgur spyod par byed do/ /de rtse bar byed/ dga' bar byed/</text></item>
<item><p>185b1</p><section>mdo sde</section><text>dga' mgur spyod par byed pa las dus gzhan zhig na btsun mo sems can dang ldan par gyur to/ /de zla ba brgyad dam/ dgu 'das pa dang / khye'u gzugs bzang ba/ blta na sdug</text></item>
<item><p>185b2</p><section>mdo sde</section><text>pa| mdzes pa zhig btsas so/ /btsas nas de'i btsas ston rgya cher byas te khye'u 'di'i ming cir gdags zhes ming 'dogs par byed do/ /blon po rnams kyis smras pa/ lha|</text></item>
<item><p>185b3</p><section>mdo sde</section><text>'di ltar ma skyes pa nyid nas rgyal srid la mngon par dga' bas de'i slad du khye'u'i ming rgyal srid dga' zhes bgyi'o/ /khye'u rgyal srid dga' ma ma brgyad la rjes su gtad de zhes</text></item>
<item><p>185b4</p><section>mdo sde</section><text>bya ba nas rdzing na gnas pa'i pad+ma bzhin du myur du skyed drag par byed do zhes bya ba'i bar gong ma bzhin du'o/ /de rgyal tshab kyi rgyal srid la ma bzhag pa de'i zhang po rgyal pos thos nas/</text></item>
<item><p>185b5</p><section>mdo sde</section><text>des de la pho nya btang ste/ tshig rtsub po dang chas pa'i sbring yig bskur ba/ khyed kyis sngon khas blangs shing dam bcas pa bzhin gal te byed na de lta na legs/ gal te de ltar ma</text></item>
<item><p>185b6</p><section>mdo sde</section><text>byas na khyod kyi mthu dang / brtson 'grus kyi pha rol gnon pa gang yin pa des sdod cig /kho bo'i nir 'ongs nas yul 'khor phur mar brlag go /rgyal po de mthu chen po dang ldan pa des</text></item>
<item><p>185b7</p><section>mdo sde</section><text>thos nas skrag ste/ blon po rnams bsogs nas smras pa/ shes ldan dag /nga la rgyal po des 'di skad ces spring na de la ji ltar bsgrub par bya/ de rnams kyis smras pa/ lha| rgyal srid</text></item>
<item><p>186a1</p><section>mdo sde</section><text>dga' rgyal tshab tu dbang bskur lags mod/ des smras pa/ shes ldan dag /gzhon nu ches phu bor gyur pa rgyal srid la mngon par dga' ba rnams spangs</text></item>
<item><p>186a2</p><section>mdo sde</section><text>te| nu bo rgyal srid kyi dbang bskur ba 'di ni 'os pa ma yin no/ /de rnams kyis smras pa/ lha| rgyal po de ni stobs dang / bzhon pa rgya che bas gal te 'dir mchis na gdon mi 'tshal</text></item>
<item><p>186a3</p><section>mdo sde</section><text>bar yul phur mar rlog pa gang lags pa'i gnas de mchis pas rgyal srid dga' rgyal tshab kyi dbang phyug la dbang bgyid par dbang bskur la/ gzhon nu de rnams ni sbyug tu</text></item>
<item><p>186a4</p><section>mdo sde</section><text>gsol/ rgyal pos smras pa/ shes ldan dag /skyon med cing gnod pa ma byas pa'i gzhon nu rnams ji ltar spyug /lha| bdag cag ni blon po lags te/ lha la sman par bgyi</text></item>
<item><p>186a5</p><section>mdo sde</section><text>ba lhur len pa lags pas skyon ma mchis pa dang / nongs pa ma mchis pa'ang spyugs la skyon mchis pa dang / nongs pa bgyis pa ni bzhag go /rgyal pos btang snyoms su</text></item>
<item><p>186a6</p><section>mdo sde</section><text>bzhag nas cang mi smra bar 'dug go /blon po rnams tshogs nas phan tshun du gros bya bar brtsams pa/ shes ldan dag /thabs shig bsham par bya ste/ des na rgyal po gzhon</text></item>
<item><p>186a7</p><section>mdo sde</section><text>nu rnams la thugs byung bar 'gyur ba zhig bya'o zhes de nas de rnams kyis skyed mos tshal byi dor byas pa/ ri mo sna tshogs bris par shin tu dri zhim pa'i pog phor nye bar bzhag /</text></item>
<item><p>186b1</p><section>mdo sde</section><text>dar gyi chun 'phyang mang po btags/ me tog sna tshogs kyis dga' dga' ltar byas pa zhig byed tu bcug go /de nas de rnams kyis blon po rnams kyis skyed mos tshal de'i byi dor byed</text></item>
<item><p>186b2</p><section>mdo sde</section><text>pa rgyang ring po nas mthong nas gzhon nu rgod bag can de rnams skyed mos tshal gyi phyogs su dong ngo / /blon po rnams skyed mos tshal gyi byi dor byas nas sgor byung ba dang / gzhon nu</text></item>
<item><p>186b3</p><section>mdo sde</section><text>rnams kyis dris pa/ 'di su'i skyed mos tshal/ de rnams kyis smras pa/ lha'i lags so/ /de rnams slar log par brtsams pa dang / blon po rnams kyis smras pa/ gzhon nu rnams</text></item>
<item><p>186b4</p><section>mdo sde</section><text>nang du zhugs shig /ci'i phyir slar ldog /de rnams kyis smras pa/ lha'i skyed mos tshal yin na 'dir 'jug tu ga la rung / blon po rnams kyis smras pa/ lha'am/ gzhon nu rnams</text></item>
<item><p>186b5</p><section>mdo sde</section><text>rol pa 'di la 'gal ba ci mchis/ de rnams nang du zhugs te rtse bar brtsams so/ /blon po rnams kyis rgyal po la smras pa/ lha|skyed mos tshal legs par byi dor bgyis lags</text></item>
<item><p>186b6</p><section>mdo sde</section><text>kyi| lha| gzigs pa'i dus la bab lags so/ /rgyal po chas pa dang / skyed mos tshal na ku co'i sgra thos so/ /thos nas kyang blon po rnams la smras pa/ shes ldan dag /skyed mos</text></item>
<item><p>186b7</p><section>mdo sde</section><text>tshal na ku co'i sgra grag na 'di ni su zhig 'dug /blon po rnams kyis smras pa/ lha/ gzhon nu rnams so/ /gal te de lta na ngas gzhon nu rnams spangs so/ /blon po rnams kyis</text></item>
<item><p>187a1</p><section>mdo sde</section><text>rkang pa gnyis la gtugs te smras pa/ lha| bzod par mdzad cing gzhon nu rnams spang par gsol/ rgyal pos smras pa/ de bzhin du bya'o zhes gzhon nu de</text></item>
<item><p>187a2</p><section>mdo sde</section><text>rnams spyug par chad pa dang / rgyal po'i rkang pa gnyis la gtugs nas smras pa/ lha| gal te de lta na bdag cag 'khor gyi skye bo dang lhan cig mchi na de ci nas kyang mi dgag</text></item>
<item><p>187a3</p><section>mdo sde</section><text>pa de ltar bka' stsal pa'i rigs so/ /rgyal pos bsgo nas/ de rnams chas pa na/ de rnams la dga' ba'i pho brang 'khor gyi mi skye bo'i tshogs chen po dang de rnams lhan cig</text></item>
<item><p>187a4</p><section>mdo sde</section><text>chas te zhag bdun du grong khyer gru 'dzin gyi sgo phye nas skye bo'i tshogs rgyus so/ /blon po rnams kyis rgyal po la smras pa/ lha| gal te grong khyer gyi sgo ma bku ma na ring po mi thogs</text></item>
<item><p>187a5</p><section>mdo sde</section><text>par gru 'dzin stobs par 'gyur ro/ /gal te de lta na sgo chod cig /de nas gzhon nu de rnams rang gi sring mo khrid nas mthar gyis ri bo gangs ri dang nye ba chu bo skal ldan shing</text></item>
<item><p>187a6</p><section>mdo sde</section><text>rta'i 'gram na/ drang srong ser skya'i bsti gnas dang ha cang yang mi ring ba zhig tu phyin nas/ de rnams kyi sa der lo ma'i spyil bu dag byas te/ gnas btab nas ri dwags bsad</text></item>
<item><p>187a7</p><section>mdo sde</section><text>cing bsad nas 'tsho ba byed cing dus gsum du drang srong ser skya'i bsti gnas su 'dong bar byed do/ /lang tsho dang / dar la bab pa'i dregs pas zin pas 'dod chags kyis shin</text></item>
<item><p>187b1</p><section>mdo sde</section><text>tu nyen te/ sha dri ngan pa skya bo bseng bseng por gyur to/ /ji tsam dus gzhan zhig na drang srong ser skyas de lta bu mthong nas dris pa/ khyed cag ci'i phyir skya bo bseng bseng por gyur/ de rnams</text></item>
<item><p>187b2</p><section>mdo sde</section><text>kyis smras pa/ drang srong chen po/ bdag cag 'dod pa'i 'dod chags kyis shin tu nyen pas so/ /des smras pa/ rang rang gi sring mo spongs la mas dbyen gyi sring mo rnams dang lhan cig</text></item>
<item><p>187b3</p><section>mdo sde</section><text>'dug cig /drang srong chen po/ bdag cag gis de lta bu bgyir rung ram/ shes ldan dag /rgyal rigs rgyal srid stor ba rnams kyis rung ngo / /de nas de rnams drang srong gi tshig ni tshad</text></item>
<item><p>187b4</p><section>mdo sde</section><text>ma yin no snyam nas 'dod pa'i 'dod chags kyis nyen pas dga' ba dang / mgu ba skyes te/ mas dbyen gyi sring mo rnams dang lhan cig rtse bar byed/ dga' bar byed/ dga' mgur</text></item>
<item><p>187b5</p><section>mdo sde</section><text>spyod par byed do/ /de rnams dang de dag dang lhan cig rtse bar byed/ dga' bar byed/ dga' mgur spyod par byed pa na bu pho dang / bu mo dag btsas te de rnams chen por gyur pa dang /</text></item>
<item><p>187b6</p><section>mdo sde</section><text>bsam gtan gyi tsher ma ni sgra yin pas drang srong ser skya sems rtse gcig pa nyid du ma btub nas/ shes ldan dag /mthong zin gyi kho bo gzhan du 'gro'o/ /drang srong chen po/ ci'i phyir/</text></item>
<item><p>187b7</p><section>mdo sde</section><text>bsam gtan gyi tsher ma ni sgra yin pas sems rtse gcig pa nyid du ma btub bas so/ /drang srong chen po/ khyod 'di nyid na bzhugs shig /bdag cag gzhan du mchi na/ 'on kyang sa'i</text></item>
<item><p>188a1</p><section>mdo sde</section><text>phyogs shig bdag cag la phog cig /shes ldan dag /rung ngo / /drang srong bdag nyid chen po de rnams ni 'dod pa bzhin yid la re ba grub pa yin pas des</text></item>
<item><p>188a2</p><section>mdo sde</section><text>gser gyi bya ma bu ma blangs te/ chu'i rgyun gyis grong khyer gyi rnam pa dag bris nas de rnams kyis grong khyer brtsigs so/ /drang srong ser skyas de rnams kyi phyir gzhi yongs su btang</text></item>
<item><p>188a3</p><section>mdo sde</section><text>bas ser skya'i gzhi/ ser skya'i gzhi zhes bya bar gyur to/ /de rnams der 'phel bar gyur bas skye bo'i tshogs chen por gyur te/ dogs pas 'phel che bar ma gyur to/ /lha rnams</text></item>
<item><p>188a4</p><section>mdo sde</section><text>kyi sems kyis de rnams kyi sems shes nas phyogs gzhan zhig bstan pa dang / de rnams der dong ste grong khyer gcig shos brtsigs nas lhas bstan/ lhas bstan ces bya bar</text></item>
<item><p>188a5</p><section>mdo sde</section><text>gyur to/ /de nas de rnams tshogs shing 'dus nas phan tshun gros bya bar brtsams pa/ shes ldan dag /gang gi phyir bdag cag spyugs pa ni rigs mnyam pa las chung ma ma</text></item>
<item><p>188a6</p><section>mdo sde</section><text>blangs pa de las gyur gyi de bas na bdag cag las sus kyang rigs mnyam pa las chung ma blang bar mi bya ste/ gcig kho nas chog shes par bya'o/ /de rnams rigs mnyam pa</text></item>
<item><p>188a7</p><section>mdo sde</section><text>gcig kho na las chung ma yin gyi chun ma ni mi len to/ /de nas dus gzhan zhig na rgyal po 'phags skyes po bu sdug pa rnams rjes su dran nas blon po rnams la smras pa/ kye</text></item>
<item><p>188b1</p><section>mdo sde</section><text>grong pa dag /gzhon nu de rnams da ltar gang na 'dug /de rnams kyis smras pa/ lhas nongs pa 'ga' zhig la spyugs pa las de rnams rang rang gi sring mo khrid de 'di nas mchis pa na</text></item>
<item><p>188b2</p><section>mdo sde</section><text>gangs ri dang nye ba chu bo skal ldan shing rta'i 'gram drang srong ser skya'i bsti gnas dang ha cang mi ring ba zhig tu gnas btab ste/ rang rang gi sring mo spangs te/ mas dbyen gyi sring mo</text></item>
<item><p>188b3</p><section>mdo sde</section><text>rnams dang lhan cig rtse bar bgyid/ dga' bar bgyid/ dga' mgur spyod par bgyid do/ /de rnams rtse bar bgyid/ dga' bar bgyid/ dga' mgur spyod par bgyid pa na bu pho dang /</text></item>
<item><p>188b4</p><section>mdo sde</section><text>bu mo dag btsas so/ /grong pa dag /gzhon nu rnams kyis de ltar byed phod dam/ lha| rngo thogs lags so/ /de nas rgyal po bu ram shing pa 'phags skyes pos ro stod bsrang nas lag</text></item>
<item><p>188b5</p><section>mdo sde</section><text>pa g.yas pa brkyang ste/ ched du brjod pas ched du brjod pa/ kye ma gzhon nu rnams ni phod pa yin no/ /kye ma gzhon nu rnams ni shin tu phod pa yin no zhes sems can dbang chen pos</text></item>
<item><p>188b6</p><section>mdo sde</section><text>tshig tu phyung ste/ kye ma gzhon nu rnams ni phod pa yin no/ /kye ma gzhon nu rnams ni shin tu phod pa yin no zhes bya bas de rnams shAkya/ shAkya zhes bya bar gyur to/ /de rnams dus gzhan</text></item>
<item><p>188b7</p><section>mdo sde</section><text>zhig na rgyal po bu ram shing pa 'phags skyes po shi nas rgyal srid dga' rgyal srid la dbang bskur ro/ /de'ang bu med par shi nas skar mda' gdong rgyal srid kyi dbang phyug la dbang</text></item>
<item><p>189a1</p><section>mdo sde</section><text>byed du bcug go /de'ang bu med par shi nas lag na rgyal por gyur to/ /de'ang bu med par shi nas glang po che 'dul rgyal por 'gyur to/ /de'ang bu med par shi</text></item>
<item><p>189a2</p><section>mdo sde</section><text>nas rkang gdub can rgyal por gyur to/ /de'i bu gnas 'jog go /gau ta ma dag /gnas 'jog gi bu sa khyim mo/ /gau ta ma dag /rgyal po sa khyim gyi bu dang / tsha bo dang / yang tsha dang /</text></item>
<item><p>189a3</p><section>mdo sde</section><text>sum tsha'i rgyud rgyal po lnga khri lnga stong grong khyer ser skya'i gzhir byung ste/ de rnams kyi tha ma ni shing rta bcu pa dang / shing rta brgya pa dang / shing rta dgu bcu dang / shing rta khra bo dang /</text></item>
<item><p>189a4</p><section>mdo sde</section><text>shing rta rgyal dang / brtan pa'i shing rta dang / gzhu bcu pa dang / gzhu brgya pa dang / gzhu dgu bcu dang / gzhu rgyal dang / gzhu bkra dang / gzhu brtan no/ /gau ta ma dag /gzhu</text></item>
<item><p>189a5</p><section>mdo sde</section><text>brtan la bu gnyis te/ seng ge'i 'gram dang / seng ge'i sgra'o/ /gau ta ma dag /dzam+bu'i gling gi gzhu thogs ji snyed yod pa de rnams kyi nang na seng ge'i 'gram mchog tu</text></item>
<item><p>189a6</p><section>mdo sde</section><text>grags so/ /gau ta ma dag /seng ge'i 'gram la bu bzhi ste/ zas gtsang dang / zas dkar dang / bre bo zas dang / bdud rtsi'i zas so/ /bu mo gtsang ma dang / dkar mo dang / bre</text></item>
<item><p>189a7</p><section>mdo sde</section><text>mo ma dang / bdud rtsi ma'o/ /zas gtsang la bu gnyis te/ bcom ldan 'das dang / tshe dang ldan pa dga' bo'o/ /zas dkar la bu gnyis te/ tshe dang ldan pa rgyal dang / shAkya'i</text></item>
<item><p>189b1</p><section>mdo sde</section><text>rgyal po bzang ldan no/ /bre bo zas la bu gnyis te/ ming chen dang / tshe dang ldan pa ma 'gags pa'o/ /bdud rtsi zas kyi bu gnyis te/ tshe dang ldan pa kun dga' bo dang / lhas byin no/ /</text></item>
<item><p>189b2</p><section>mdo sde</section><text>gtsang ma'i bu ni legs par rab sad do/ /dkar mo'i bu ni phreng ba can no/ /bre bo ma'i bu ni bzang lan no/ /bdud rtsi ma'i bu ni dge 'phel lo/ /bcom ldan 'das kyi sras ni sgra</text></item>
<item><p>189b3</p><section>mdo sde</section><text>gcan 'dzin yin te/ gau ta ma dag /mang pos bkur gyi rgyud tshe dang ldan pa sgra gcan 'dzin du rdzogs/ srid pa'i breng rgyud chad/ 'khor ba zad de da ni yang srid pa med do/ /de nas bcom</text></item>
<item><p>189b4</p><section>mdo sde</section><text>ldan 'das kyis tshe dang ldan pa maud+gal gyi bu chen po'i gtam rdzogs par mkhyen nas bzhengs te bzhugs so/ /bzhugs nas tshe dang ldan pa maud+gal gyi bu chen po la bka' stsal pa/</text></item>
<item><p>189b5</p><section>mdo sde</section><text>maud+gal gyi bu/ legs so/ /legs so/ /maud+gal gyi bu/ khyod kyis dge slong rnams kyi mdun du shAkya rnams kyi sngon gyi rigs rgyud las brtsams nas chos kyi gtam smras pa'ang khyod</text></item>
<item><p>189b6</p><section>mdo sde</section><text>legs so/ /maud+gal gyi bu/ yang khyod kyis shAkya rnams kyi sngon gyi rigs rgyud las brtsams te chos kyi gtam rtag tu smros shig dang / des ni de rnams la yun ring po'i don dang /</text></item>
<item><p>189b7</p><section>mdo sde</section><text>phan pa dang / bde bar gyur to/ /de nas bcom ldan 'das kyis dge slong rnams la bka' stsal pa/ dge slong dag /khyed kyis shAkya rnams kyi sngon gyi rigs rgyud las brtsams pa'i</text></item>
<item><p>190a1</p><section>mdo sde</section><text>chos kyi gtam chongs shig /zungs shig /lhogs shig /de ci'i phyir zhe na/ dge slong dag /shAkya rnams kyi sngon gyi rigs rgyud la brtsams pa'i chos kyi gtam</text></item>
<item><p>190a2</p><section>mdo sde</section><text>ni don dang ldan/ chos dang ldan pa nas/ tshangs par spyod pa'i bar dang ldan pa yin te/ dge slong dag /rigs kyi bu dad pas rab tu byung bas shAkya rnams kyi sngon gyi rigs</text></item>
<item><p>190a3</p><section>mdo sde</section><text>rgyud las brtsams pa'i chos kyi gtam gzung zhing bklag pa'i rigs so/ /de nas ser skya'i gzhi'i shAkya rnams bcom ldan 'das kyis gsungs pa la mngon par dga' ste/</text></item>
<item><p>190a4</p><section>mdo sde</section><text>rjes su yi rang nas bcom ldan 'das kyi zhabs gnyis la mgo bos phyag byas te/ bcom ldan 'das kyi spyan snga nas dong ngo / /de'i tshe grong khyer ser skya'i gzhi na rgyal po seng ge</text></item>
<item><p>190a5</p><section>mdo sde</section><text>'gram zhes bya ba rgyal srid byed du 'jug ste/ 'byor pa dang / rgyas pa dang / bde ba dang / lo legs pa/ skye bo dang / mi mang pos gang ba/ 'thab pa dang / 'thab mo dang / rtsod pa</text></item>
<item><p>190a6</p><section>mdo sde</section><text>dang | 'gyed pa dang / chom rkun med cing nad rab tu zhi bar gyur pa/ 'bras dang / bu ram shing gi phreng ba dang / ba lang dang / ma he phun sum tshogs pa na bu gcig pa la sdug</text></item>
<item><p>190a7</p><section>mdo sde</section><text>pa bzhin du rgyal srid skyong bar byed do/ /grong khyer lhas bstan du rgyal po legs par rab sad ces bya ba rgyal srid byed du 'jug ste/ 'byor pa dang / rgyas pa dang / bde ba dang / lo</text></item>
<item><p>190b1</p><section>mdo sde</section><text>legs pa dang / skye bo dang / mi mang pos gang ba/ 'thab pa dang / 'thab mo dang / rtsod pa dang / 'gyed pa dang / chom rkun med cing nad rab tu zhi bar bya bar gyur pa/ 'bras dang / bu ram shing gi</text></item>
<item><p>190b2</p><section>mdo sde</section><text>phreng ba dang / ba lang dang / ma he phun sum tshogs pa na/ bu gcig pa lag pa bzhin du rgyal srid skyong bar byed do/ /rgyal po legs par rab sad kyi btsun mo dam pa gzugs bzang</text></item>
<item><p>190b3</p><section>mdo sde</section><text>ba| blta na sdug pa/ mdzes pa/ yul gyi bzang mo lum bi nI zhes bya ba yod do/ /lhas bstan na khyim bdag phyug cing nor mang la longs spyod che ba yongs su bzung ba yangs shing rgya</text></item>
<item><p>190b4</p><section>mdo sde</section><text>che ba rnam thos kyi bu'i nor dang ldan pa/ rnam thos kyi bu la nor gyis 'gran pa zhig gnas pa de'i kun dga' ra ba me tog phun sum tshogs pa dang / 'bras bu phun sum tshogs pa dang /</text></item>
<item><p>190b5</p><section>mdo sde</section><text>chu phun sum tshogs pa dang / bya sna tshogs skad 'byin pas de'i kun dga' ra ba dga' dga' ltar 'dug pa der rgyal po dus dus su btsun mo'i 'khor dang lhan cig lhags nas/ de na</text></item>
<item><p>190b6</p><section>mdo sde</section><text>dga' ba'i rtsed mo nyams su myong bar byed do/ /lum bi nI sa de mthong nas 'dod pa skyes te/ des smras pa/ lha| kun dga' ra ba 'di bdag la stsal du gsol/ rgyal pos smras</text></item>
<item><p>190b7</p><section>mdo sde</section><text>pa| da kun dga' ra ba 'di khyim bdag gi yin na ji ltar sbyin/ gal te khyod la kun dga' ra ba dgos na khyod kyi phyir de bas lhag par bzang ba gzhan zhig bya'o/ /de nas rgyal bo</text></item>
<item><p>191a1</p><section>mdo sde</section><text>legs par rab sad kyis lum bi nI'i ched du de bas khyad par du 'phags pa'i kun dga' ra ba zhig byed du bcug nas/ de'i ming lum bi nI'i tshal zhes</text></item>
<item><p>191a2</p><section>mdo sde</section><text>bya bar gyur to/ /rgyal po seng ge 'gram la yun ring po nas kye ma'o bdag gi rgyud la 'khor los sgyur bar skye bar gyur kyang ci ma rung snyam pa'i bsam pa 'di yod do/ /rgyal po legs</text></item>
<item><p>191a3</p><section>mdo sde</section><text>par rab sad la yang yun ring po nas/ kye ma'o/ bdag ni seng ge 'gram dang lhan cig gnyen du gyur kyang ci ma rung snyam pa'i bsam pa 'di yod do/ /ji tsam du dus gzhan zhig na</text></item>
<item><p>191a4</p><section>mdo sde</section><text>de'i btsun mo dang lhan cig rtse bar byed/ dga' bar byed/ dga' mgur spyod pa las dus gzhan zhig na btsun mo sems can dang ldan par gyur nas/ de zla ba brgyad dam/ dgu</text></item>
<item><p>191a5</p><section>mdo sde</section><text>'das pa na bu mo gzugs bzang ba/ blta na sdug pa/ mdzes pa/ yan lag dang / nyid lag thams cad dang ldan pa zhig btsas so/ /btsas pa de'i gzugs bzang pos rgyal po</text></item>
<item><p>191a6</p><section>mdo sde</section><text>legs par rab sad btsun mo'i 'khor dang bcas pa dang lhas bstan na gnas pa'i skye bo'i tshogs rnams mchog tu ngo mtshar skyes te/ the tshom du gyur nas ci 'di bu mo yin</text></item>
<item><p>191a7</p><section>mdo sde</section><text>nam| 'on te las sna tshogs pas sprul pa'i sgyu 'phrul yin snyam mo/ /de'i btsas pa'i btsas ston nyi ma bdun gsum nyi shu gcig tu rgya cher byas nas bu mo 'di'i ming</text></item>
<item><p>191b1</p><section>mdo sde</section><text>cir gdags zhes ming 'dogs par byed do/ /blon po rnams kyis smras pa/ lhas bstan na gnas pa'i skye bo'i tshogs lam po che dang / tshong 'dus dang / sum mdo dang / bzhi mdo</text></item>
<item><p>191b2</p><section>mdo sde</section><text>rnams su gleng ba kha cig gi mchid nas ni 'di bu mo kho na legs te/ sngon gyi las kyi rnam par smin pas gzugs bzang zhing kha dog phun sum tshogs par gyur to zhes mchi'o/ /gzhan</text></item>
<item><p>191b3</p><section>mdo sde</section><text>dag gi mchid nas ni 'di bu mo ma lags kyi 'o na ci zhe na/ las sna tshogs pas sprul pa'i sgyu 'phrul lags so zhes mchi lags pas/ de bas na bu mo'i ming sgyu 'phrul zhes bgyi bar</text></item>
<item><p>191b4</p><section>mdo sde</section><text>gdags so zhes btags so/ /bu mo sgyu 'phrul ma ma brgyad la rjes su gtad de zhes bya ba des chen mor gyur to zhes bya ba'i bar gong ma bzhin du'o/ /de la mtshan mkhan rnams kyis</text></item>
<item><p>191b5</p><section>mdo sde</section><text>lung bstan pa/ mtshan phun sum tshogs pa du ma dang ldan pa zhig btsa' bar 'gyur zhing stobs kyis 'khor los bsgyur bar 'gyur ro zhes bstan to/ /yang de rtse bar byed/ dga'</text></item>
<item><p>191b6</p><section>mdo sde</section><text>bar byed/ dga' mgur spyod par byed pa las bu mo gzugs bzang ba/ blta na sdug pa/ mdzes pa/ kha dog bzang po rgyas pa mchog dang ldan pa zhig btsas so/ /de btsas pa na grong</text></item>
<item><p>191b7</p><section>mdo sde</section><text>khyer de dag thams cad snang ba rgya chen pos snang bar byas te/ sgyu 'phrul la ji lta ba bzhin du de'i gzugs bzang pa rnam pa thams cad du dpyad par mi nus so/ /de'i btsas pa'i</text></item>
<item><p>192a1</p><section>mdo sde</section><text>btsas ston yang rgya cher byas nas/ bu mo 'di'i ming cir gdags zhes ming 'dogs par byed do/ /blon po rnams kyis smras pa/ sgyu 'phrul bas 'di lhag</text></item>
<item><p>192a2</p><section>mdo sde</section><text>par gzugs bzang bas/ sgyu 'phrul chen mo zhes bgyi bar gdags so zhes btags so/ /de'ang skyed bsrings nas chen mor gyur pa dang / de la mtshan mkhan rnams kyis lung</text></item>
<item><p>192a3</p><section>mdo sde</section><text>bstan pa/ skyes bu chen po'i mtshan sum cu rtsa gnyis dang ldan pa zhig btsa' bar 'gyur te/ de ni 'khor los sgyur ba'i rgyal por 'gyur ro zhes lung bstan to/ /rgyal po legs</text></item>
<item><p>192a4</p><section>mdo sde</section><text>par rab sad kyis rgyal po seng ge 'gram la pho nya btang ste/ bdag la bu mo gnyis shig btsas pa ni sgyu 'phrul dang / sgyu 'phrul chen mo lags te/ de la gcig la ni mtshan</text></item>
<item><p>192a5</p><section>mdo sde</section><text>thams cad phun sum tshogs pa'i bu zhig btsa' bar 'gyur te/ de ni stobs kyis 'khor los sgyur ba'i rgyal por 'gyur ro zhes lung bstan to/ /gcig shos la ni skyes bu chen</text></item>
<item><p>192a6</p><section>mdo sde</section><text>po'i mtshan sum cu rtsa gnyis kyis brgyan pa'i bu zhig btsa' bar 'gyur zhing / de ni 'khor los sgyur ba'i rgyal por 'gyur ro zhes lung bstan gyi/ 'di gnyis las gang</text></item>
<item><p>192a7</p><section>mdo sde</section><text>bzhed pa gzhon nu zas gtsang gi chung mar snoms shig /seng ge 'gram gyis slar sbring pa/ gnyis ka'ang gzhon nu la dgos mod kyi/ 'on kyang chung ma 'dra ba gnyis gcig la</text></item>
<item><p>192b1</p><section>mdo sde</section><text>gzhag par mi bya bas/ gang la skyes bu chen pos mtshan sum cu rtsa gnyis kyis brgyan pa'i bu btsa' bar 'gyur zhing / de'ang 'khor los bsgyur ba'i rgyal por 'gyur ro zhes lung bstan</text></item>
<item><p>192b2</p><section>mdo sde</section><text>pa de re zhig 'dod do/ /gcig shos kyang tshogs la btab par bya'o/ /des de 'khor lnga brgya dang bkri'o/ /de'i tshe shAkya rnams kyi phyir rgol ba skya bseng zhes bya ba'i ri khrod pa zhig yod</text></item>
<item><p>192b3</p><section>mdo sde</section><text>nas shAkya rnams 'dus te/ rgyal po seng ge 'gram gyi drung du song nas/ lha| skya bseng ri khrod pa bdag cag la gnod pa bgyid kyi grogs mdzad du gsol/ des smras pa/ shes ldan</text></item>
<item><p>192b4</p><section>mdo sde</section><text>dag |kho bo rgas pas de rnams dang lhan cig g.yul sprad par mi nus so/ /lha| gzhon nu zas gtsang gtang du gsol/ dam zhig bca' ste/ gal te gzhon nu ji lta bu 'dod pa'i dam pa</text></item>
<item><p>192b5</p><section>mdo sde</section><text>gcig bslangs pa'i dam pa de sbyin pa blta na gtang ngo / /de rnams kyis smras pa/ lha| bka' bzhin 'tshal/ sul bar bgyi'o/ /rgyal pos dpung gi tshogs yan lag bzhi pa gzhon</text></item>
<item><p>192b6</p><section>mdo sde</section><text>nu zas gtsang la bsngo nas des ri khrod pa de rnams bcom/ rab tu bcom ste rmeg btang ngo / /de nas shAkya rnams mgu nas rgyal po seng ge 'gram gyi drung du dong ste/ lha/ gzhon nus</text></item>
<item><p>192b7</p><section>mdo sde</section><text>ri khrod pa rnams bcom rab tu bcom ste rmeg btang lags pas bdag cag glo ba dga' na/ gzhon nu mchog ci bzhed gsungs shig /dbul lo/ /shes ldan dag /shAkya rnams</text></item>
<item><p>193a1</p><section>mdo sde</section><text>kyi khrims su bcas pa sus kyang mnyam pa las chun ma gzhag par mi bya'o zhes bcas so/ /lha| ci khrims 'dral lam/ des smras pa/ lhag par shin</text></item>
<item><p>193a2</p><section>mdo sde</section><text>tu bsdam gyi dral bar mi bya na/ 'on kyang gzhon nu'i dam pa gcig slong ba ni mnyam pa las chun ma blang ba yin no/ /lha rung gi de bzhin du mdzod cig /de nas seng ge 'gram</text></item>
<item><p>193a3</p><section>mdo sde</section><text>gyis legs par rab sad la pho nya btang nas/ kho bos tshogs brtags zin gyis bu mo gcig shos kyang bkri zhig /des de'ang 'khor lnga brgya dang bkri ste/ gzhon nu zas gtsang</text></item>
<item><p>193a4</p><section>mdo sde</section><text>gis gnyis ka blangs so/ /ji tsam dus gzhan zhig na rgyal po seng ge 'gram shi nas/ ser skya'i gzhi na rgyal po zas gtsang rgyal srid byed du bcug ste/ 'byor pa dang / rgyas pa</text></item>
<item><p>193a5</p><section>mdo sde</section><text>dang | bde ba dang / lo legs pa dang / skye bo dang / mi mang bos gang ba/ 'thab pa dang / 'thab mo dang / rtsod pa dang / 'gyed pa dang / chom rkun med cing / nad rab tu zhi bar</text></item>
<item><p>193a6</p><section>mdo sde</section><text>gyur pa/ 'bras dang / bur ma shing gi phreng ba dang / ba lang dang / ma he phun sum tshogs pa na/ bu gcig pa la sdug pa bzhin du rgyal srid skyong bar byed do/ /de dus gzhan zhig</text></item>
<item><p>193a7</p><section>mdo sde</section><text>na btsun mo sgyu 'phrul chen po dang lhan cig steng gi khang bzang gi gzhi skyes pa med par dong nas/ rol mos rtse bar byed/ dga' bar byed/ dga' mgur spyod par byed do/ /</text></item>
<item><p>193b1</p><section>mdo sde</section><text>'di ni chos nyid yin te/ byang chub sems dpa' dga' ldan gyi gnas na bzhug par na 'jig rten la gzigs pa lngas gzigs par mdzad do/ /rigs la gzigs pa dang / yul</text></item>
<item><p>193b2</p><section>mdo sde</section><text>la gzigs pa dang / dus la gzigs pa dang / rgyud la gzigs pa dang / bud med la gzigs pa ste/ rgya cher mdo snga ma dang sbyar ro/ /mngon par 'byung ba'i mdo rdzogs so// //</text></item>
<item><p>193b3</p><section>mdo sde</section><text>rgya gar gyi mkhan po A tsaR+ya d+harma shrI b+ha dra dang / zhus chen gyi lo ts+tsha ba dge slong rin chen bzang pos bsgyur cing zhus te gtan la phab pa'o// //rgya gar skad du/ b+hik+ShU pra re</text></item>
<item><p>193b4</p><section>mdo sde</section><text>dzu sU tra nA ma/ bod skad du/dge slong la rab tu gces pa'i mdo zhes bya ba/ thams cad mkhyen pa la phyag 'tshal lo/ /'di skad bdag gis thos pa dus gcig na/ bcom ldan</text></item>
<item><p>193b5</p><section>mdo sde</section><text>'das mnyan yod kyi grong khyer chen po pad+ma rgyas pa zhes bya ba'i gtsug lag khang na bzhugs te/ de na dge slong gi dge 'dun 'khor stong phrag phyed dang bcu gsum dang thabs</text></item>
<item><p>193b6</p><section>mdo sde</section><text>gcig go /de nas de'i tshe bcom ldan 'das kyi 'khor 'dus pa de'i nang na 'phags pa nye bar 'khor zhes bya ba dbang po dul ba/ thos pa dang ldan pa/ shes rab zab pa/ bcom</text></item>
<item><p>193b7</p><section>mdo sde</section><text>ldan 'das kyis legs par gsungs pa'i chos 'dul ba la lhag par mos shing mchog tu 'dzin par gnas pa rang gi stan las langs te/ bla gos phrag pa gcig tu gzar</text></item>
<item><p>194a1</p><section>mdo sde</section><text>te| pus mo g.yas pa'i lha nga sa la btsugs nas lag pa gnyis kyi thal mo snying gar sbyar ba byas te/ 'dzum dmul nas bcom ldan 'das la 'di</text></item>
<item><p>194a2</p><section>mdo sde</section><text>skad ces gsol to/ /'khor ba'i 'dam nas pad+ma ltar byung ba'i/ /skyob mdzad ri bo lta bur mi bskyod thub pa'i sku/ /dpe byad rgyan gyis brgyan cing mtshan gyi me tog mdzes/ /</text></item>
<item><p>194a3</p><section>mdo sde</section><text>blta bas mi ngoms rab mchog khyod la phyag 'tshal lo/ /khyod kyis bdag cag 'dir 'dus 'di dag la/ /dge slong 'ba' zhig gnas pas dge slong gi /ngo bo dbye dang sgra</text></item>
<item><p>194a4</p><section>mdo sde</section><text>'jug ched bya ba/ /bzhi po 'di dag thub pas gsung du gsol/ /de nas bcom ldan bde gshegs rab dgyes te/ /nye bar 'khor la spyan gzigs 'di skad gsungs/ /legs</text></item>
<item><p>194a5</p><section>mdo sde</section><text>par nyon cig bu khyod nye bar 'khor/ /ngas ni khyod kyis sems rangs bya phyir dang / /dge slong rnams la phan phyir de bshad do/ /dge slong zhes bya chos kyi rgyal mtshan te/ /dge slong</text></item>
<item><p>194a6</p><section>mdo sde</section><text>zhes bya rdo rje srog shing yin/ /dge slong zhes bya sdug bsngal spangs pa ste/ /dge slong zhes pa rgyal ba'i sras po yin/ /dge slong zhes bya nyon mongs srog bcad de/ /dge slong zhes</text></item>
<item><p>194a7</p><section>mdo sde</section><text>bya thar pa'i tshal 'gro'o/ /dge slong rang gi ngo bo bsngams pa ste/ /rtsa ba bzhi sogs nyis brgya lnga bcu pa/ /ched du bya ba rnam dag tshul khrims yin/ /dbye ba ming gi dge slong gang</text></item>
<item><p>194b1</p><section>mdo sde</section><text>yin dang / /rtags tsam 'dzin dang yang dag dge slong ste/ /sgra 'jug rnam par zad phyir dang / /dge ba slong dang zas slong dang / /zhi bar gnas dang lam zhugs dang / /legs</text></item>
<item><p>194b2</p><section>mdo sde</section><text>par 'tsho dang chags spangs dang / /yid 'ong phyir na dge slong ngo / /dge slong zhes bya brgyan pa ste/ /rgyan spangs rgyan gyis legs par brgyan/ /chags spangs chags pa chen pos</text></item>
<item><p>194b3</p><section>mdo sde</section><text>spyad| |byug pa khrus dang bza' ba dang / /rgyan dang gos dang kha dog dang / /rta dang glang po khyogs sogs kyi/ /bzhon pa bla med de yang bzhon/ /de dag 'byor pa dge slong ste/ /de dag</text></item>
<item><p>194b4</p><section>mdo sde</section><text>mi 'byor dge slong min/ /de nas nye bar 'khor de yis/ /bcom ldan 'das la 'di skad gsol/ /ci de bde bar gshegs pa yis/ /skad byings rtogs par dka' ba gsungs//</text></item>
<item><p>194b5</p><section>mdo sde</section><text>de nyid bde bar gshegs pa yis/ /tshig gi mun pa tshig gi ni/ /mar mes gsal bar mdzad du gsol/ /bcom ldan 'das kyis bka' stsal pa/ /gser la sogs pa</text></item>
<item><p>194b6</p><section>mdo sde</section><text>'jig rten rgyan/ /rab tu spangs pas snying rje yi/ /rgyan gyis mchog gis brgyan par bya/ /'jig rten ma yin bslab pa yi/ /gos gyon gos mchog bzang po yin/ /ga bur la</text></item>
<item><p>194b7</p><section>mdo sde</section><text>sogs ma yin pa'i/ /tshul khrims byug pa mchog gis byugs/ /dkar dmar la sogs ma yin pa'i/ /dad pa'i kha dog rnam par mdzes/ /'jig rten ma yin brtson</text></item>
<item><p>195a1</p><section>mdo sde</section><text>'grus kyi/ /bzhon pa bla med mgyogs pa'i mchog /bsam gtan chos spyod zas mchog ni/ /'bras chan pas ni ro mchog ldan/ /dge 'dun tshogs</text></item>
<item><p>195a2</p><section>mdo sde</section><text>kyi gzhal yas khang / /zhi gnas stan la rab tu spyad/ /de dag ldan zhing phyir mi ldog /de ni yang dag dge slong yin/ /gtso bo gsum dang 'khor lngar ldan/ /drang srong snod</text></item>
<item><p>195a3</p><section>mdo sde</section><text>bcas 'khar gsil ldan/ /lus ngag yid gsum rnam par bsdams/ /rang gi spyod pa brtul zhugs bstan/ /de yang yang dag dge slong yin/ /de gnyis thar pa'i grong</text></item>
<item><p>195a4</p><section>mdo sde</section><text>khyer la/ /bsnyen pas thar pa'i bde ba'i mchog /yang dag ma yin gcig shos ni/ /lhung bzed la sogs rab 'bar bas/ /dmyal bar khro chu lta bur ni/ /bskal pa stong</text></item>
<item><p>195a5</p><section>mdo sde</section><text>phrag bzhi ru 'tshed/ /la la'i tshul khrims bde ba ste/ /la la'i tshul khrims sdug bsngal rgyu/ /tshul khrims ldan pa bde ba'i mchog /tshul khrims 'chal pa sdug bsngal</text></item>
<item><p>195a6</p><section>mdo sde</section><text>yin| |shin tu legs par tshul khrims gang / /bsdams pas mi de mdzes pa'i gzugs/ /'dul ba la ni nye bar gnas/ /tshul khrims bslab pa rang yid ches/ /mi de</text></item>
<item><p>195a7</p><section>mdo sde</section><text>nyi ma gcig la yang / /bsod nams phung po dpag med pa/ /gsod cing sangs rgyas 'bras bu skrun/ /rang gis rang la bslus 'debs shing / /bslab pa la ni mi gnas shing //</text></item>
<item><p>195b1</p><section>mdo sde</section><text>bde bar gshegs pa'i rgyal mtshan 'dzin/ /gzugs tsam la ni brten nas su/ /nga ni dge slong yin zer ba/ /glang smyon sna ral btags pa'am/ /sbrum ma sgyur rtsi 'thungs pa ltar/ /</text></item>
<item><p>195b2</p><section>mdo sde</section><text>mi de nyi ma gcig la yang / /sdig pa'i sa bon dpag med dang / /rang la gnod pa sna tshogs la/ /byed par 'gyur ba kho na yin/ /gang zhig bslab la mi gnas shing / /bder gshegs</text></item>
<item><p>195b3</p><section>mdo sde</section><text>rgyal mtshan 'dzin pa bas/ /bslab pa mi gnas skad cig la/ /gzugs por khyim par gnas pa bzang / /bslab pa mi gnas rtags 'dzin pa/ /'jig rten pa ni thams cad kyi/ /</text></item>
<item><p>195b4</p><section>mdo sde</section><text>snying du sdug par mi 'gyur zhing / /kun gyi tshig gi ngan snod la/ /dper na sdong po bzang po la/ /yun ring yal ga 'khrung pa bzhin/ /mi de rtags tsam yun ring na/ /kha na ma tho'i</text></item>
<item><p>195b5</p><section>mdo sde</section><text>gtam 'bel dang / /sdig pa'i las rnams 'phel bar bshad/ /tshul khrims 'di ni bde ba'i mchog /tshul khrims 'di ni thar pa'i lam/ /tshul khrims 'di ni yon tan</text></item>
<item><p>195b6</p><section>mdo sde</section><text>zhing | |tshul khrims 'di ni sangs rgyas rgyu/ /tshul khrims 'di ni rab mchog yin/ /mig gi 'bras bu bzhin du srungs/ /srog la bab kyang tshul khrims ni/ /gtong ba mi mkhas blun</text></item>
<item><p>195b7</p><section>mdo sde</section><text>po yin/ /srog chad phyi mar skye ba ste/ /tshul khrims phyi nas de ltar min/ /de bas nye bar 'khor sogs kyis/ /'di nyid la ni brtan par zungs/ /de skad ces bcom ldan 'das kyis</text></item>
<item><p>196a1</p><section>mdo sde</section><text>bka' stsal to/ nye bar 'khor la sogs pa dge slong de dag bcom ldan 'das kyis gsungs pa la mngon par bstod do/ /dge slong la rab tu gces</text></item>
<item><p>196a2</p><section>mdo sde</section><text>pa'i mdo zhes bya ba rdzogs so// //rgya gar skad du/ shrI la saM yuk+ta sU tra/ bod skad du/ tshul khrims yang dag par ldan pa'i mdo/ thams cad mkhyen pa la</text></item>
<item><p>196a3</p><section>mdo sde</section><text>phyag 'tshal lo/ /'di skad bdag gis thos pa dus gcig na/ bcom ldan 'das mnyan du yod pa na rgyal bu rgyal byed kyi tshal mgon na med zas sbyin gyi kun dga' ra ba na/</text></item>
<item><p>196a4</p><section>mdo sde</section><text>dge slong gi dge 'dun chen po brgya phrag phyed dang bcu gsum dang thabs gcig tu bzhugs te/ de'i tshe bcom ldan 'das kyis dge slong rnams la bka' stsal pa/ dge slong</text></item>
<item><p>196a5</p><section>mdo sde</section><text>dag| shes pa ni 'grib/ srog ni cha da/ tshe'i 'du byed ni nges par 'joms par 'gyur na/ ci'i phyir brtson 'grus dang / brtul ba brtan pos sgrub par mi byed/ mi'i</text></item>
<item><p>196a6</p><section>mdo sde</section><text>lus ni shin tu rnyed par dka' na de thob nas des rnyed pa'i rgyal ba'i bstan pa la rab tu byung ba'ang rnyed na thar pa'i don dang mi mthun pa dag gis bslus te sdug bsngal</text></item>
<item><p>196a7</p><section>mdo sde</section><text>bar gyur ta re/ dge slong dag /srog dang bral zhing shi ba ni sla yi/ tshul khrims nyams pa ni de lta ma yin no/ /de ci'i phyir zhe na/ srog dang bral ba ni tshe 'di nyid kyi skye ba zad</text></item>
<item><p>196b1</p><section>mdo sde</section><text>par 'gyur gyi/ tshul khrims nyams shing zhig pa ni skye ba 'bum phrag brgya'i bar du rigs dang bral zhing bde ba spangs te rnam par ltung ba nyams su myong bar 'gyur ro/ /de phyir ston</text></item>
<item><p>196b2</p><section>mdo sde</section><text>pas tshul khrims rab bsngags bshad/ /tshul khrims ldan pa sangs rgyas 'byung dang phrad/ /tshul khrims ldan pa rgyan rnams kun gyi mchog /tshul khrims 'byor ba dri dang byug</text></item>
<item><p>196b3</p><section>mdo sde</section><text>pa yin/ /tshul khrims ldan pa dga' ba kun gyi gnas/ /tshul khrims ldan pa gdung ba sel ba'i chu/ /tshul khrims ldan pa 'jig rten kun gyis bstod/ /tshul khrims dag</text></item>
<item><p>196b4</p><section>mdo sde</section><text>gis 'gro ba dam pa mnos/ /ji ltar sprul pa gdug klu chen nag po yang / /tshul khrims can la gnod med gzhan ci smos/ /tshul khrims ldan pa'i dge slong 'od dang ldan/ /tshul</text></item>
<item><p>196b5</p><section>mdo sde</section><text>khrims ldan pa grags 'gyur bde ba thob/ /tshul khrims ldan pa mtho ris 'gro ba'i rgyu/ /tshul khrims bsrungs pas mya ngan 'da' thob 'gyur/ /ji ltar mig med gzugs</text></item>
<item><p>196b6</p><section>mdo sde</section><text>mthong mi rung ltar/ /de bzhin tshul khrims med na chos mi mthong / /ji ltar rkang med lam 'jug ga la nus/ /de bzhin tshul khrims med na thar mi 'gyur/ /ji ltar bum pa</text></item>
<item><p>196b7</p><section>mdo sde</section><text>bzang po rin chen snod/ /de bzhin tshul khrims chos rnams skyed pa'i gzhi/ /ji ltar bum chag rin chen snod mi rung / /de bzhin tshul khrims ral pas chos kun gtugs/</text></item>
<item><p>197a1</p><section>mdo sde</section><text>dang po tshul khrims med par gyur pa des/ /phyi nas mya ngan 'das pa thob snyam mam/ /sna dang rna rdum la sogs pa gang yin pa/ de la me long dag ni</text></item>
<item><p>197a2</p><section>mdo sde</section><text>dgos mi 'gyur/ /rna bas ma thos mig sngar ma mthong bzhin/ /bstan srung mi de mtho ris 'gro bar 'gyur/ /thos mang thos ldan thos srung mtho ris nyid/ /bud med bstan</text></item>
<item><p>197a3</p><section>mdo sde</section><text>du ga la rung / /rgyal po'i pho brang ga la dga'/ /dbu ba snying po ga la yod/ /longs spyod rtag pa ga la yin/ /bud med dag la rung ba med/ /rgyal srid dag la dga' ba med/ /</text></item>
<item><p>197a4</p><section>mdo sde</section><text>dbu ba dag la snying po med/ /longs spyod dag la rtag pa med/ /longs spyod dag ni 'bab chu bzhin/ /gru de ci 'dra khyim de 'dra/ /me tog ci 'dra gzugs de bzhin/ /srog ni</text></item>
<item><p>197a5</p><section>mdo sde</section><text>chu bur 'dra ba yin/ /bcom ldan 'das kyis de skad ces bka' stsal nas/ dge slong de dag yi rangs te/ bcom ldan 'das kyis gsungs pa la mngon par bstod do/ /</text></item>
<item><p>197a6</p><section>mdo sde</section><text>tshul khrims yang dag par ldan pa'i mdo rdzogs so// //rgya gar skad du/ pany+tsa pat+ti ni kA ya shu b+hA shub+ha pha la pa rIk+Sha sU tra/ bod skad du/ ltung ba sde lnga'i</text></item>
<item><p>197a7</p><section>mdo sde</section><text>dge ba dang / mi dge ba'i 'bras bu brtag pa'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/</text></item>
<item><p>197b1</p><section>mdo sde</section><text>bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas bcom ldan 'das kyis dge slong rnams la bka' stsal</text></item>
<item><p>197b2</p><section>mdo sde</section><text>pa| dge slong dag /dzam+bu'i gling pa'i mi rnams kyi lo lnga bcu gang yin pa de ni rgyal chen bzhi'i ris kyi lha rnams kyi nyin zhag gcig go/ nyin zhag de sum cu la zla ba gcig /zla ba bcu gnyis la</text></item>
<item><p>197b3</p><section>mdo sde</section><text>lo gcig tu brtsis pa'i lo lnga brgya ni rgyal chen bzhi'i ris kyi lha rnams kyi tshe'i tshad do/ /dge slong dag /bslab pa'i chos gang dag bsrung ba dang / sbed pa dang / yongs su skyong ba</text></item>
<item><p>197b4</p><section>mdo sde</section><text>dang / 'da' bar mi byed pa dang / de dag las 'das pa ston pa dang / rab tu ston pa ni lus zhig nas bde 'gro rgyal chen bzhi pa'i ris kyi lha rnams su skye bar 'gyur te/ de</text></item>
<item><p>197b5</p><section>mdo sde</section><text>dag der yang lha'i tshe dang / lha'i kha dog dang / lha'i stobs dang / lha'i bde ba dang / lha'i dbang phyug la dbang byed cing / lha'i gzugs dang / sgra dang / dri dang / ro dang / reg bya dang /</text></item>
<item><p>197b6</p><section>mdo sde</section><text>lha'i g.yog 'khor dang ldan par 'gyur ro/ /dge slong dag /rgyal chen bzhi'i ris kyi lha rnams kyi lo lnga brgya gang yin pa de ni dmyal ba chen po yang sos kyi nyin zhag gcig go /</text></item>
<item><p>197b7</p><section>mdo sde</section><text>nyin zhag de sum cu la zla ba gcig /zla ba bcu gnyis la lo gcig tu brtsis pa'i lo lnga brgya ni dmyal ba chen po yang sos kyi tshe'i tshad do/ /dge slong dag /bslab pa'i chos gang</text></item>
<item><p>198a1</p><section>mdo sde</section><text>dag mi srung ba dang / mi sbed pa dang / yongs su mi skyong ba dang / de dag las 'da' bar byed pa dang / 'das pa de dag mi ston pa dang / rab tu mi ston pa de ni</text></item>
<item><p>198a2</p><section>mdo sde</section><text>lus zhig nas shi ba'i 'og tu dmyal ba chen po yang sos su skye bar 'gyur te/ de dag der yang sdug bsngal drag pa dang / rtsub pa dang / tsha ba dang / yid du ma 'ong ba'i tshor ba</text></item>
<item><p>198a3</p><section>mdo sde</section><text>myong bar 'gyur ro/ /dge slong dag /dzam+bu'i gling pa'i mi rnams kyi lo brgya gang yin pa de ni sum cu rtsa gsum gyi lha rnams kyi nyin zhag gcig go /nyin zhag de sum cu la zla</text></item>
<item><p>198a4</p><section>mdo sde</section><text>ba gcig /zla ba bcu gnyis la lo gcig tu brtsis pa'i lo stong ni sum cu rtsa gsum pa'i lha rnams kyi tshe'i tshad do/ /dge slong dag /so sor bshags pa'i chos gang dag srung</text></item>
<item><p>198a5</p><section>mdo sde</section><text>ba dang / sbed pa dang / yongs su skyong ba dang / 'da' bar mi byed pa dang / de dag las 'das pa ston pa dang / rab tu ston pa de ni lus zhig nas bde 'gro sum cu rtsa gsum</text></item>
<item><p>198a6</p><section>mdo sde</section><text>gyi lha rnams su skye bar 'gyur te/ de dag der yang lha'i tshe dang / lha'i kha dog dang / lha'i stobs dang / lha'i bde ba dang / lha'i dbang phyug la dbang byed cing / lha'i gzugs</text></item>
<item><p>198a7</p><section>mdo sde</section><text>dang / sgra dang / dri dang / ro dang / reg bya dang / lha'i g.yog 'khor dang ldan par 'gyur ro/ /dge slong dag /sum cu rtsa gsum gyi lha rnams kyi lo stong gang yin pa de ni dmyal</text></item>
<item><p>198b1</p><section>mdo sde</section><text>pa chen po thig nag gi nyin zhag gcig go /nyin zhag de sum cu la zla ba gcig /zla ba bcu gnyis la lo gcig tu brtsis pa'i lo stong ni dmyal ba chen po thig nag gi tshe'i tshad do/ /dge</text></item>
<item><p>198b2</p><section>mdo sde</section><text>slong dag /so sor bshags pa'i chos gang dag mi srung ba dang / mi sbed pa dang / yongs su mi skyong ba dang / de dag las 'da' bar byed pa dang / 'das pa de dag mi ston pa dang / rab</text></item>
<item><p>198b3</p><section>mdo sde</section><text>tu mi ston pa de ni lus zhig nas shi ba'i 'og tu dmyal ba chen po thig nag tu skye bar 'gyur te/ de dag der yang sdug bsngal drag pa dang / rtsub pa dang / tsha ba dang / yid du mi 'ong</text></item>
<item><p>198b4</p><section>mdo sde</section><text>ba'i tshor ba myong bar 'gyur ro/ /nyes byas kyi ltung ba brtag pa'o/ /dge slong dag /dzam+bu'i gling pa'i mi rnams kyi lo nyis brgya gang yin pa de ni mtshe ma'i lha rnams kyi nyin zhag</text></item>
<item><p>198b5</p><section>mdo sde</section><text>gcig go /nyin zhag sum cu la zla ba gcig /zla ba bcu gnyis la lo gcig tu brtses pa'i lo nyis stong ni mtshe ma'i lha rnams kyi tshe'i tshad do/ /dge slong dag /ltung byed kyi</text></item>
<item><p>198b6</p><section>mdo sde</section><text>chos gang dag srung ba dang / sbed pa dang / yongs su skyong ba dang / 'da' bar mi byed pa dang / de dag las 'das pa ston pa dang / rab tu ston par de ni lus zhig nas bde 'gro</text></item>
<item><p>198b7</p><section>mdo sde</section><text>mtshe ma'i lha rnams su skye bar 'gyur te/ de dag der yang lha'i tshe dang / lha'i kha dog dang / lha'i stobs dang / lha'i bde ba dang / lha'i dbang phyug la dbang byed cing lha'i gzugs</text></item>
<item><p>199a1</p><section>mdo sde</section><text>dang | sgra dang / dri dang / ro dang / reg bya dang / lha'i g.yog 'khor dang ldan par 'gyur ro/ /dge slong dag /mtshe ma'i lha rnams kyi lo nyis stong gang</text></item>
<item><p>199a2</p><section>mdo sde</section><text>yin pa de ni dmyal ba chen po bsdus 'joms kyi nyin zhag gcig go /nyin zhag de sum cu la zla ba gcig /zla ba bcu gnyis la lo gcig tu brtsis pa'i lo nyis stong ni dmyal</text></item>
<item><p>199a3</p><section>mdo sde</section><text>ba chen po bsdus 'joms kyi tshe'i tshad do/ /dge slong dag /ltung byed kyi chos gang dag mi srung ba dang / mi sbed pa dang / yongs su mi skyong ba dang / de dag las 'da' bar byed</text></item>
<item><p>199a4</p><section>mdo sde</section><text>pa dang / 'das pa de dag mi ston pa dang / rab tu mi ston pa de ni lus zhig nas shi ba'i 'og tu dmyal ba chen po bsdus 'joms su skye bar 'gyur te/ de dag der yang</text></item>
<item><p>199a5</p><section>mdo sde</section><text>sdug bsngal shin tu drag pa dang / rtsub pa dang / tsha ba dang / yid du mi 'ong ba'i tshor ba myong bar 'gyur ro/ /ltung byed kyi ltung ba brtag pa'o/ /dge slong dag /dzam+bu'i gling pa'i mi rnams</text></item>
<item><p>199a6</p><section>mdo sde</section><text>kyi lo bzhi brgya gang yin pa de ni dga' ldan gyi lha rnams kyi nyin zhag gcig go /nyin zhag de sum cu la zla ba gcig /zla ba bcu gnyis la lo gcig tu brtsis pa'i lo bzhi stong</text></item>
<item><p>199a7</p><section>mdo sde</section><text>ni dga' ldan gyi lha rnams kyi tshe'i tshad do/ /dge slong dag /sdom pa'i chos gang dag sgrub pa dang / sbed pa dang / yongs su skyong ba dang / 'da' bar mi byed pa dang / de dag las</text></item>
<item><p>199b1</p><section>mdo sde</section><text>'das pa ston pa dang / rab tu ston pa de ni lus zhig nas bde 'gro dga' ldan gyi lha rnams su skye bar 'gyur te/ de dag der yang lha'i tshe dang / lha'i kha dog dang / lha'i stobs dang / lha'i</text></item>
<item><p>199b2</p><section>mdo sde</section><text>bde ba dang / lha'i dbang phyug la dbang byed cing lha'i gzugs dang / sgra dang / dri dang / ro dang / reg bya dang / lha'i g.yog 'khor dang ldan par 'gyur ro/ /dge slong dag /dga' ldan</text></item>
<item><p>199b3</p><section>mdo sde</section><text>gyi lha rnams kyi lo bzhi stong gang yin pa de ni dmyal ba chen po du 'bod kyi nyin zhag gcig go /nyin zhag de sum cu la zla ba gcig go /zla ba bcu gnyis la lo gcig tu brtsis pa'i</text></item>
<item><p>199b4</p><section>mdo sde</section><text>lo bzhi stong ni dmyal ba chen po du 'bod kyi tshe'i tshad do/ /dge slong dag /sbom po'i chos gang dag mi srung ba dang / mi sbed pa dang / yongs su mi skyong ba dang / de dag las 'da'</text></item>
<item><p>199b5</p><section>mdo sde</section><text>bar byed pa dang / 'das pa de dag mi ston pa dang / rab tu mi ston pa de ni lus zhig nas shi ba'i 'og tu dmyal ba chen po du 'bod du skye bar 'gyur te/ de dag der yang sdug</text></item>
<item><p>199b6</p><section>mdo sde</section><text>bsngal shin tu drag pa dang / rtsub pa dang / tsha ba dang / yid du mi 'ong ba'i tshor ba myong bar 'gyur ro/ /sbom pa'i ltung ba brtag pa'o/ /dge slong dag /dzam+bu'i gling pa'i mi rnams</text></item>
<item><p>199b7</p><section>mdo sde</section><text>kyi lo brgyad brgya gang yin pa de ni 'phrul dga'i lha rnams kyi nyin zhag gcig go /nyin zhag de sum cu la zla ba gcig go /zla ba bcu gnyis la lo gcig tu brtsis pa'i lo brgyad</text></item>
<item><p>200a1</p><section>mdo sde</section><text>stong ni 'phrul dga'i lha rnams kyi tshe'i tshad do/ /dge slong dag /lhag ma'i chos gang dag srung ba dang / sbed pa dang / yongs su skyong ba dang / 'da' bar mi</text></item>
<item><p>200a2</p><section>mdo sde</section><text>byed pa dang / de dag las 'das pa ston pa dang / rab tu ston pa de ni lus zhig nas bde 'gro 'phrul dga'i lha rnams su skye bar 'gyur te/ de dag der yang lha'i tshe dang / lha'i</text></item>
<item><p>200a3</p><section>mdo sde</section><text>kha dog dang / lha'i stobs dang / lha'i bde ba dang / lha'i dbang phyug la dbang byed cing lha'i gzugs dang / sgra dang / dri dang / ro dang / reg bya dang / lha'i g.yog 'khor</text></item>
<item><p>200a4</p><section>mdo sde</section><text>dang ldan par 'gyur ro/ /dge slong dag /'phrul dga'i lha rnams kyi lo brgyad stong gang yin pa de ni dmyal ba du 'bod chen po'i nyin zhag gcig go /nyin zhag de sum cu la zla ba</text></item>
<item><p>200a5</p><section>mdo sde</section><text>gcig go /zla ba bcu gnyis la lo gcig tu brtsis pa'i lo brgyad stong ni dmyal ba du 'bod chen po'i tshe'i tshad do/ /dge slong dag /lhag ma'i chos gang dag mi srung ba dang /</text></item>
<item><p>200a6</p><section>mdo sde</section><text>mi sbed pa dang / yongs su mi skyong ba dang / de dag las 'da' bar byed pa dang / 'das pa de dag mi ston pa dang / rab tu mi ston pa de ni lus zhig nas shi ba'i 'og tu dmyal</text></item>
<item><p>200a7</p><section>mdo sde</section><text>ba chen po du 'bod chen por skye bar 'gyur te/ de dag der yang sdug bsngal shin tu drag pa dang / rtsub pa dang / tsha ba dang / yid du mi 'ong ba'i tshor ba myong bar 'gyur ro/ /lhag</text></item>
<item><p>200b1</p><section>mdo sde</section><text>ma'i ltung ba brtag pa'o/ /dge slong dag/ dzam+bu'i gling pa'i mi rnams kyi lo brgya phrag bcu drug gang yin pa de ni gzhan 'phrul dbang byed kyi lha rnams kyi nyin zhag gcig go /nyin zhag de</text></item>
<item><p>200b2</p><section>mdo sde</section><text>sum cu la zla ba gcig go /zla ba bcu gnyis la lo gcig tu brtsis pa'i lo stong phrag bcu drug ni gzhan 'phrul dbang byed kyi lha rnams kyi tshe'i tshad do/ /dge slong dag /pham par</text></item>
<item><p>200b3</p><section>mdo sde</section><text>'gyur ba'i chos bzhi po gang dag srung ba dang / sbed pa dang / yongs su skyong ba dang / 'da' bar mi byed pa dang / de dag las 'das pa ston pa dang / rab tu ston pa de ni lus zhig</text></item>
<item><p>200b4</p><section>mdo sde</section><text>nas bde 'gro gzhan 'phrul dbang byed kyi lha rnams su skye bar 'gyur te/ de dag der yang lha'i tshe dang / lha'i kha dog dang / lha'i stobs dang / lha'i bde ba dang / lha'i dbang phyug</text></item>
<item><p>200b5</p><section>mdo sde</section><text>la dbang byed cing lha'i gzugs dang / sgra dang / dri dang / ro dang / reg bya dang / lha'i g.yog 'khor dang ldan par 'gyur ro/ /dge slong dag /gzhan 'phrul dbang byed kyi lha rnams kyi lo</text></item>
<item><p>200b6</p><section>mdo sde</section><text>stong phrag bcu drug gang yin pa de ni dmyal ba chen po tsha ba'i nyin zhag gcig go /nyin zhag de sum cu la zla ba gcig go /zla ba bcu gnyis la lo gcig tu brtsis pa'i lo khri drug stong</text></item>
<item><p>200b7</p><section>mdo sde</section><text>ni dmyal ba chen po tsha ba'i tshe'i tshad do/ /dge slong dag /pham par 'gyur ba'i chos bzhi po gang dag mi srung ba dang / mi sbed pa dang / yongs su mi skyong ba dang / de dag las 'da'</text></item>
<item><p>201a1</p><section>mdo sde</section><text>bar byed pa dang / 'das pa de dag mi ston pa dang / rab tu mi ston pa de ni lus zhig nas shi ba'i 'og tu dmyal ba chen po tsha bar skye bar 'gyur te/ de dag</text></item>
<item><p>201a2</p><section>mdo sde</section><text>der yang sdug bsngal shin tu drag pa dang / rtsub pa dang / tsha ba dang / yid du mi 'ong ba'i tshor ba myong bar 'gyur ro/ /pham par 'gyur ba'i chos bzhi'i ltung ba brtag pa'o/ /dge</text></item>
<item><p>201a3</p><section>mdo sde</section><text>slong dag /de lta bas na/ gang de dag bstan bcos thos pa rnams kyis bdag la phan par bya ba dang / snying brtse ba dang / snying rje ba dang / don 'dod pa dang / phan pa tshol bas snying</text></item>
<item><p>201a4</p><section>mdo sde</section><text>brtse ba 'dis khyed cag rnams kyis 'di ltar bya ste/ dge slong dag /dgon pa dang / shing drung dang / khang stong dang / ri khrod dang / ri phug dang / pa la pun dzA b+h+ya ba ka sha dang / dur</text></item>
<item><p>201a5</p><section>mdo sde</section><text>khrod dang / nags 'dab dang / bas mtha'i gnas mal du gnas te 'di dag nges par bsam par bya'o/ /dge slong dag /bag yod par gyis shig /ci nas kyang phyis 'gyod</text></item>
<item><p>201a6</p><section>mdo sde</section><text>par 'gyur ba de ltar ma byed cig /'di ni nga'i rjes su bstan pa'o/ /bcom ldan 'das kyis de skad ces bka' stsal nas dge slong de dag yi rangs te/ bcom ldan 'das</text></item>
<item><p>201a7</p><section>mdo sde</section><text>kyis gsungs pa la mngon par bstod do/ /ltung ba sde lnga'i dge ba dang / mi dge ba'i 'bras bu brtag pa'i mdo rdzogs so// //rgya gar gyi mkhan po A tsAR+ya dz+nyA</text></item>
<item><p>201b1</p><section>mdo sde</section><text>na shrI gup+ta dang / bod kyi lo ts+tsha ba dge slong shAkya blo gros kyis bsgyur cing gtan la phab pa// //bod skad du/ mchog tu gdags pa'i mdo/ sangs rgyas dang / byang chub</text></item>
<item><p>201b2</p><section>mdo sde</section><text>sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das nyan thos kyi dge 'dun dang bcas pa/ rgyal po'i khab na 'od ma'i</text></item>
<item><p>201b3</p><section>mdo sde</section><text>tshal bya ka lan+da ka gnas par dbyar ngas par dam bcas te bzhugs so/ /der bcom ldan 'das kyis dge slong rnams la bka' stsal pa/ dge slong dag /'di gsum ni</text></item>
<item><p>201b4</p><section>mdo sde</section><text>mchog tu gdags pa yin te/ gsum gang zhe na/ sangs rgyas mchog tu gdags pa dang / chos mchog tu gdags pa dang / dge 'dun mchog tu gdags pa'o/ /de la sangs</text></item>
<item><p>201b5</p><section>mdo sde</section><text>rgyas mchog tu gdags pa gang zhe na/ sems can rkang med rnams sam/ rkang gnyis rnams sam/ rkang bzhi rnams sam/ rkang mang rnams sam/ gzugs can rnams sam</text></item>
<item><p>201b6</p><section>mdo sde</section><text>gzugs can ma yin pa rnams sam/ 'du shes can rnams sam/ 'du shes can ma yin pa rnams sam/ 'du shes yod pa'ang ma yin 'du shes med pa'ang ma yin pa gang</text></item>
<item><p>201b7</p><section>mdo sde</section><text>yang rung ste/ de dag gi nang na ni de bzhin gshegs pa dgra bcom pa yang dag par rdzogs pa'i sangs rgyas mchog yin par bstan to/ /sangs rgyas la mngon par dga' ba</text></item>
<item><p>202a1</p><section>mdo sde</section><text>su'ang rung ba de dag ni mchog la mngon par dga' ba yin te/ mchog la mngon par dga' ba de dag ni rnam par smin pa'ang lha rnams kyi nang du ltar gyur</text></item>
<item><p>202a2</p><section>mdo sde</section><text>pa rnams sam/ mi rnams kyi nang du mir gyur pa rnams kyi mchog 'ba' zhig tu 'gyur bar shes par bya ste/ 'di ni sangs rgyas mchog tu gdags pa zhes bya'o/ /chos mchog</text></item>
<item><p>202a3</p><section>mdo sde</section><text>tu gdags pa gang zhe na/ 'dus byas sam/ 'dus ma byas kyi chos rnams gang yang rung ste/ de dag gi nang na ni 'dod chags dang bral pa'i chos mchog yin par bstan to//</text></item>
<item><p>202a4</p><section>mdo sde</section><text>chos la mngon par dga' ba su'ang rung ba de dag ni/ mchog la mngon par dga' ba yin te/ mchog la mngon par dga' ba de dag ni/ rnam par smin pa'ang lha rnams</text></item>
<item><p>202a5</p><section>mdo sde</section><text>kyi nang du lhar gyur pa rnams sam/ mi rnams kyi nang du mir gyur pa rnams kyi mchog 'ba' zhig tu 'gyur bar shes par bya ste/ 'di ni chos mchog tu gdags pa zhes</text></item>
<item><p>202a6</p><section>mdo sde</section><text>bya'o| |dge 'dun mchog tu gdags pa gang zhe na/ tshogs sam/ 'dus pa'am/ mang po'am/ 'khor gang yang rung ste/ de dag gi nang na ni de bzhin gshegs pa dgra bcom</text></item>
<item><p>202a7</p><section>mdo sde</section><text>pa yang dag par rdzogs pa'i sangs rgyas rnams kyi nyan thos kyi dge 'dun mchog yin par bstan to/ /dge 'dun la mngon par dga' ba su'ang rung ba de dag ni mchog</text></item>
<item><p>202b1</p><section>mdo sde</section><text>la mngon par dga' ba yin te/ mchog la mngon par dga' ba de dag ni rnam par smin pa'ang lha rnams kyi nang du lhar gyur pa rnams sam/ mi rnams kyi nang du mir gyur pa rnams kyi mchog</text></item>
<item><p>202b2</p><section>mdo sde</section><text>'ba' zhig tu 'gyur bar shes par bya ste/ 'di ni dge 'dun mchog tu gdags pa zhes bya'o/ /bcom ldan 'das kyis de skad ces bka' stsal nas/ dge slong de dag yi rangs te/ bcom ldan</text></item>
<item><p>202b3</p><section>mdo sde</section><text>'das kyis gsungs pa la mngon par bstod do/ /mchog tu gdags pa'i mdo rdzogs so// //rgya gar skad du/ bi muk+ta mArga d+hu ta gu Na ni rde sha nA ma/ bod skad du/ rnam par grol ba'i lam</text></item>
<item><p>202b4</p><section>mdo sde</section><text>las sbyangs pa'i yon tan bstan pa zhes bya ba/ 'jam dpal gzhon nur gyur pa la phyag 'tshal lo/ /de nas de ltar tshul khrims rnam par dag pa'i rnal 'byor pa spyod pa sgrub par 'dod pa/</text></item>
<item><p>202b5</p><section>mdo sde</section><text>yon tan don du gnyer bas sbyangs pa'i yon tan yang dag par blangs te 'jug par bya'o/ /rnal 'byor spyod pa sbyangs pa'i yon tan yang dag par blangs pa ni rnam grangs du mas 'dod pa chung ba nyid dang /</text></item>
<item><p>202b6</p><section>mdo sde</section><text>chog shes pa nyid dang / yo byad bsnyungs pa rgyas pa dang / brtson 'grus rtsom pa dang / dgang sla ba nyid dang / rig par gnas pa nyid dang / yongs su zhan pa rab tu gcod par 'gyur zhing / 'di ni tshul khrims</text></item>
<item><p>202b7</p><section>mdo sde</section><text>phags par bsrungs pa dang / ting nge 'dzin gyi tshogs dang / 'phags pa'i rigs snang bar 'gyur la/ yon tan gyi mchog dag la'ang snang bar 'gyur ro/ /de la sbyangs pa'i yon tan bcu gsum la gos dang ldan pa gnyis</text></item>
<item><p>203a1</p><section>mdo sde</section><text>te| phyag dar khrod pa nyid dang / chos gos gsum pa nyid do/ /zas dang ldan pa lnga ste/ bsod snyoms pa nyid dang / mthar chags su rgyu ba nyid dang / stan</text></item>
<item><p>203a2</p><section>mdo sde</section><text>gcig pa nyid dam/ zas chog pa nyid dang / zas phyis mi len pa nyid do/ /gnas mal dang ldan pa la lnga ste/ dgon pa pa nyid dang / shing drung pa nyid dang / bla gab med pa nyid</text></item>
<item><p>203a3</p><section>mdo sde</section><text>dang / dur khrod pa nyid dang / gzhi ji bzhin pa nyid do/ /brtson 'grus dang ldan pa gcig ste/ tsog pu pa nyid do/ /de la phyag dar khrod pa'i yan lag gi ngo bo nyid ni phyag dar khrod</text></item>
<item><p>203a4</p><section>mdo sde</section><text>pa nyid do/ /lhag ma rnams kyi tshig gi don yang de bzhin du brjod par bya'o/ /de la phyag dar khrod pa nyid ni khyim bdag gi gos spong ba yin no/ /chos gos gsum pa nyid ni gos</text></item>
<item><p>203a5</p><section>mdo sde</section><text>bzhi pa spong ba yin no/ /bsod snyoms pa nyid ni mgron du 'gro ba spong ba yin no/ /mthar chags su rgyu ba nyid ni brnyogs par rgyu ba spong ba yin no/ /stan gcig pa nyid ni lan</text></item>
<item><p>203a6</p><section>mdo sde</section><text>gnyis su 'dug pa spong ba yin no/ /zas chog pa pa nyid ni zas mang po spong ba yin no/ /zas phyis mi len pa nyid ni zas lhag par len pa spong ba yin no/ /dgon pa pa nyid ni grong</text></item>
<item><p>203a7</p><section>mdo sde</section><text>mthar gnas pa spong ba yin no/ /shing drung pa nyid ni g.yogs par gnas pa spong ba yin no/ /bla ga ba med pa nyid ni g.yogs pa dang / shing drung du gnas pa spong ba yin no//</text></item>
<item><p>203b1</p><section>mdo sde</section><text>dur khrod pa nyid ni gzhan du gnas pa spong ba yin no/ /gzhi ji bzhin pa nyid ni brkam chags kyi gnas mal spong ba yin no/ /tsog bu pa nyid ni nyal ba spong ba yin no/ /de la phyag dar</text></item>
<item><p>203b2</p><section>mdo sde</section><text>khrod pa nyid ji ltar yang dag par len zhe na/ khyim bdag gi gos tshol ba nyid dang / yongs su 'dzin pa dang / gzhan la gsol ba byed pa'i nyes dmigs kyang mthong / phyag dar khrod</text></item>
<item><p>203b3</p><section>mdo sde</section><text>pa nyid kyi yon tan yang mthong nas gos na ra ma la gnas pa/ 'di skad du/ deng slan chad khyim bdag gi gos spong ste/ phyag dar khrod pa nyid ni yang dag par len to zhes yang dag par</text></item>
<item><p>203b4</p><section>mdo sde</section><text>len to/ /de la phyag dar khrod pa nyid kyi yon tan ni 'di dag yin te/ gnas dam bcas pa nyid dang mthun pa nyid dang / gzhan la rag ma las pa nyid dang / ma rung na mi byed pa</text></item>
<item><p>203b5</p><section>mdo sde</section><text>nyid dang / yongs su spyod pa na lhag par ma chags pa nyid dang / brkam chags med pa nyid dang / chom rkun gyis mi 'phrogs pa nyid dang / dus ma lags pa nyid dang / 'bags pa</text></item>
<item><p>203b6</p><section>mdo sde</section><text>chung ba nyid dang / yo byad bsnyungs pa'i tshul can dang / skyes bu dam pa'i spyod pa nyid dang / dang par byed pa'i yon tan dang ldan pa nyid dang / skyes bu phyi mas mthong nas rjes su</text></item>
<item><p>203b7</p><section>mdo sde</section><text>'jug pa nyid dang / yang dag pa'i sgrub pa snang ba nyid dang / rgyal bas bsngags pa ste/ de lta bu la sogs pa ni phyag dar khrod pa nyid kyi yon tan dag yin no/ /phyag dar khrod pa ni rnam</text></item>
<item><p>204a1</p><section>mdo sde</section><text>pa du zhig /phyag dar khrod pa ni gang zhig yin/ gang gis ni phyag dar khrod pa nyid 'jig ce na/ phyag dar khrod pa ni rnam pa gnyis te/ bdag po med pa dang</text></item>
<item><p>204a2</p><section>mdo sde</section><text>rang bzhin gyis mi rnams kyis smad par grags pa'o/ /de la phyag dar khrod dam/ phyag dar gyi phung po'am/ tshong 'dus sam/ lam po che nas dam dum dag btus nas snam</text></item>
<item><p>204a3</p><section>mdo sde</section><text>sbyar byas te 'chang ba 'di ni bdag po med pa'i phyag dar khrod pa yin no/ /kha tshar bcad pa dang / phun tshur bcad pa dang / ba lang gis zos pa dang / byi bas zos pa dang / mes tshig</text></item>
<item><p>204a4</p><section>mdo sde</section><text>pa dang / ya stags dang / ro bag gis gos dang / mu stegs can gyi mtshan ma 'di dag ni rang bzhin gyis mi rnams kyis smad par grags pa'i phyag dar khrod pa yin no/ /phyag</text></item>
<item><p>204a5</p><section>mdo sde</section><text>dar khrod pa ni khyim bdag gi gos spong ba yin no/ /khyim bdag gi gos blangs pas ni phyag dar khrod pa nyid 'jig go /chos gos gsum pa nyid ji ltar yang dag par len zhe na/</text></item>
<item><p>204a6</p><section>mdo sde</section><text>chos gos lhag pa tshol ba dang / sbed pa dang rung bar bya ba dang / 'phags pa'i nyes dmigs kyang mthong / chos gos gsum pa nyid kyi yon tan yang mthong nas/ 'di skad</text></item>
<item><p>204a7</p><section>mdo sde</section><text>du| deng slan chad gos bzhi pa spong ste/ chos gos gsum pa nyid yang dag par len to zhes yang dag par len to/ /de la chos gos gsum pa nyid kyi yon tan ni 'di dag</text></item>
<item><p>204b1</p><section>mdo sde</section><text>yin te/ 'gor yang ba'i tshul can nyid dang / gsog 'jog yongs su spangs pa nyid dang / khur chung ba nyid dang / lus 'tsho ba tsam gyis chog shes pa nyid dang / bya bzhin du gang</text></item>
<item><p>204b2</p><section>mdo sde</section><text>dga' bar 'gro ba nyid dang / skyes bu dam pa'i spyod pa nyid dang / yo byad bsnyungs pa'i tshul can te/ de lta bu la sogs pa ni chos gos gsum pa nyid kyi yon tan dag yin no/ /</text></item>
<item><p>204b3</p><section>mdo sde</section><text>chos gos gsum pa nyid ni ci zhig yin/ chos gos gsum pa nyid ni gang zhig /gang gis ni chos gos gsum pa nyid 'jig ce na/ snam sbyar dang / bla gos dang / mthang</text></item>
<item><p>204b4</p><section>mdo sde</section><text>gos te/ 'di dag ni chos gos gsum pa dag yin no/ /chos gos gsum pa ni gos bzhi pa spong ba yin no/ /gos bzhi pa 'chang bas ni chos gos gsum pa nyid 'jig go /bsod</text></item>
<item><p>204b5</p><section>mdo sde</section><text>snyoms pa nyid ji ltar yang dag par len ce na/ mgron du song nas rang gi las nyams pa dang / gzhan gyi dbang du gyur pa dang / mi mthun pa dang phrad pa dang / 'dug na nyam nga ba'i</text></item>
<item><p>204b6</p><section>mdo sde</section><text>nyes dmigs kyang mthong / bsod snyoms pa nyid kyi yon tan dag kyang mthong nas/ 'di skad du/ deng slan chad mgron du 'gro ba spong ste/ bsod snyoms pa nyid yang dag par len</text></item>
<item><p>204b7</p><section>mdo sde</section><text>to| |zhes yang dag par len to/ /de la bsod snyoms pa nyid kyi yon tan ni 'di dag yin te/ gnas dam bcas pa dang mthun pa nyid dang / rang dbang yod pa nyid dang / gzhan mi</text></item>
<item><p>205a1</p><section>mdo sde</section><text>gso ba nyid dang / le lo med pa nyid dang / nga rgyal bcom pa nyid dang / sems can la phan 'dogs pas zhugs pa nyid dang / ro'i srid pa las ldog</text></item>
<item><p>205a2</p><section>mdo sde</section><text>pa nyid dang / phyogs rnams su thogs pa med pa nyid dang / skyes bu dam pa'i spyod pa nyid dang / yo byad bsnyungs pa'i tshul can te/ de lta bu la sogs pa ni bsod snyoms pa</text></item>
<item><p>205a3</p><section>mdo sde</section><text>nyid kyi yon tan dag yin no/ /mgron yan lag du pa yin/ bsod snyoms pa gang yin/ gang gis ni bsod snyoms pa nyid 'jig ce na/ mgron ni yan lag gsum pa ste/</text></item>
<item><p>205a4</p><section>mdo sde</section><text>zas rnams lta gang yang rung ba zhig la de ring ngam/ sang ngam/ nam dga' ba na mgron du bos pa ni mgron yin no/ /bsod snyoms pa ni mgron du 'gro ba spong ba yin no/ /mgron</text></item>
<item><p>205a5</p><section>mdo sde</section><text>khas len pas ni bsod snyoms pa nyid 'jig go /mthar chags su rgyu ba nyid ji ltar yang dag par len ce na/ nar mar ster ba la gang dang / gang du mang po dang / gya nom pa nar</text></item>
<item><p>205a6</p><section>mdo sde</section><text>ma rnyed pa de dang / de kho nar 'gro na zan nar ma dang 'dra bas yo byad bsnyungs pa ma yin pa'i nyes dmigs kyang mthong / mthar chags su rgyu ba nyid kyi yon tan dag kyang mthong</text></item>
<item><p>205a7</p><section>mdo sde</section><text>nas| 'di skad du/ deng slan chad du nar mar ster ba spong ste/ mthar chags su rgyu ba nyid yang dag par len to zhes yang dag par len to/ /de la mthar chags su rgyu ba'i yon</text></item>
<item><p>205b1</p><section>mdo sde</section><text>tan ni 'di dag yin te/ sems snyoms pa nyid dang / sems can la snying brtse ba nyid dang / khyim la ser sna spong ba nyid dang / khyim du 'gro ba'i nyes dmigs med pa nyid dang / 'bod</text></item>
<item><p>205b2</p><section>mdo sde</section><text>pa la mngon par mi dga' ba nyid dang / zas bzang po mi 'dam pa nyid dang / mi'i 'dzin par las yongs su grol ba dang / lhan cig spyod pa rnam par spong ba nyid dang / yo byad bsnyungs</text></item>
<item><p>205b3</p><section>mdo sde</section><text>pa'i tshul can te/ de lta bu la sogs pa ni mthar chags su rgyu ba nyid kyi yon tan dag yin no/ /mthar chags su rgyu ba ni gang zhig yin/ brnyogs par rgyu ba gang gis spong /gang gis</text></item>
<item><p>205b4</p><section>mdo sde</section><text>ni mthar chags su gyur pa nyid 'jig ce na/ mthar gyis rgyu ba ni bsod snyoms spyod pa na khyim dang po nas bzung ste khyim mthar chags su rgyu ba yin no/ /mthar chags su rgyu ba ni brnyogs</text></item>
<item><p>205b5</p><section>mdo sde</section><text>par rgyu ba spong ba yin no/ /brnyogs par rgyu bas ni mthar chags su rgyu ba nyid 'jig go /stan gcig pa nyid ji ltar yang dag par len ce na/ lan gnyis su 'dug ste za na yang dang / yang</text></item>
<item><p>205b6</p><section>mdo sde</section><text>du 'dug nas byin len bya ba dang / yongs su longs spyod pa'i bza' bas yo byad bsnyungs pa ma yin pa'i nyes dmigs kyang mthong / stan gcig pa nyid kyi yon tan dag kyang mthong</text></item>
<item><p>205b7</p><section>mdo sde</section><text>nas| 'di skad du/ deng slan chad du lan gnyis su 'dug ste za ba spong ste/ stan gcig pa nyid yang dag par len to zhes yang dag par len to/ /de la stan gcig pa nyid kyi yon tan</text></item>
<item><p>206a1</p><section>mdo sde</section><text>'di dag yin te/ zos pa 'ju ba nyid dang / brkam chags pa med pa nyid dang / zas lhag par mi za ba nyid dang / 'dod pa chung ba nyid dang / zo mdog bde ba nyid</text></item>
<item><p>206a2</p><section>mdo sde</section><text>dang / rang gi las mi nyams pa nyid dang / reg par gnas pa nyid dang / skyes bu dam pa'i spyod pa nyid dang / yo byad bsnyungs pa'i tshul can te/ de lta bu la sogs pa ni stan</text></item>
<item><p>206a3</p><section>mdo sde</section><text>gcig pa nyid kyi yon tan dag yin no/ /stan gcig pa ni du zhig yin/ stan gcig pa ni gang zhig yin/ zas kyi mtha' ni gang yin/ gang gis ni stan gcig pa nyid 'jig ce</text></item>
<item><p>206a4</p><section>mdo sde</section><text>na| stan gcig ni gsum ste/ stan gyi mtha' pa dang / chu'i mtha' pa dang / zas kyi mtha' pa'o/ /de la stan gyi mtha' pa zhes bya ba ni zos nas stan las langs te yang mi za</text></item>
<item><p>206a5</p><section>mdo sde</section><text>ba yin no/ /chu'i mtha' pa zhes bya ba ni zos nas stan la 'dug kyang lhung bzed du chu blangs nas yang mi za ba yin no/ /zas kyi mtha' pa zhes bya ba ni za ba na kham gyi tha ma mid</text></item>
<item><p>206a6</p><section>mdo sde</section><text>nas yang mi za ba yin no/ /stan gcig pa la ni lan gnyis su 'dug ste za ba spong ba yin no/ /zas kyi mtha' ni chu dang / sman ma gtogs pa mid par bya ba gang cung zad ci'ang rung</text></item>
<item><p>206a7</p><section>mdo sde</section><text>ba yin no/ /lan gnyis su 'dug ste za bas ni stan gcig pa nyid 'jig go /zas chog pa pa ji ltar yang dag par len ce na/ zas mang du zos na lus lci bar byed pa dang /</text></item>
<item><p>206b1</p><section>mdo sde</section><text>phul skye ba dang / 'dod chen che ba nyid dang / yo byad bsnyungs pa ma yin pa'i nyes dmigs kyang mthong / zas chog pa pa nyid kyi yon tan dag kyang mthong nas/ 'di skad du/ deng slan chad</text></item>
<item><p>206b2</p><section>mdo sde</section><text>zas mang po spong ste/ zas chog pa pa nyid yang dag par len to zhes yang dag par len to/ /de la zas chog pa nyid kyi yon tan ni 'di dag yin te/ phul mi skye ba nyid dang / zas kyi</text></item>
<item><p>206b3</p><section>mdo sde</section><text>tshod zin pa nyid dang / zas mang du za ba'i gnad shes pa nyid dang / lus kyi gnas ngan len bslabs pa dang / de la chags pa spong ba dang / gnod pa chung ba shes pa dang / kun nas ldang</text></item>
<item><p>206b4</p><section>mdo sde</section><text>ba yang dag par spong ba dang / skyes bu dam pa'i spyod pa nyid dang / yo byad bsnyungs pa'i tshul can te/ de lta bu la sogs pa ni zas chog pa pa'i yon tan dag yin no/ /zas kyi tshad ni ji</text></item>
<item><p>206b5</p><section>mdo sde</section><text>ltar 'dzin/ zas kyi chog pa pa ni gang yin/ gang gis ni zas chog pa pa 'di nyid 'jig ce na/ 'bras bre'u chung gang gis 'bras chen lhung bzed du blangs nas chog pa'i mtshan ma la</text></item>
<item><p>206b6</p><section>mdo sde</section><text>nyes bar rtog cing / de'i 'og tu mi blangs pa'i mtshan ma la mkhas pa yin te/ goms pa na lto'i tshad kyang shes par 'gyur ro/ /zas chog pa pa ni zas mang po spong ba yin no/ /zas tshad</text></item>
<item><p>206b7</p><section>mdo sde</section><text>las lhag pas ni zas chog pa pa nyid 'jig go /zas phyis mi len pa nyid ji ltar yang dag par len ce na/ zas lhag par zos na phul skye ba dang / gzhan la rag las pa nyid dang /</text></item>
<item><p>207a1</p><section>mdo sde</section><text>yo byad bsnyungs pa ma yin pa'i nyes dmigs kyang mthong / zas phyis mi len pa nyid kyi yon tan dag kyang mthong nas/ 'di skad du/ deng slan chad zas</text></item>
<item><p>207a2</p><section>mdo sde</section><text>lhag pa spong ste/ zas phyis mi len pa nyid yang dag par len to zhes yang dag par len to/ /de la zas phyis mi len pa nyid kyi yon tan ni 'di dag yin te/ re ba rab tu chad pa dang /</text></item>
<item><p>207a3</p><section>mdo sde</section><text>dgang sla ba dang / gzhan la rag ma las pa nyid dang / gsog 'jog yongs su spong ba dang / yang mi tshol ba nyid dang / brkam chags med pa nyid dang / phul mi skye ba nyid dang / skyes</text></item>
<item><p>207a4</p><section>mdo sde</section><text>bu dam pa'i spyod pa nyid dang / yo byad bsnyungs pa'i tshul can te/ de lta bu la sogs pa ni zas phyis mi len pa'i yon tan dag yin no/ /zas phyis mi len pa ni du zhig /zas phyis</text></item>
<item><p>207a5</p><section>mdo sde</section><text>mi len pa ni gang zhig yin/ gang gis ni zas phyis mi len pa nyid 'jig ce na/ zas phyis mi blang ba ni gnyis te/ lhag pa'i mtha' pa nyid dang / bzung ba'i mtha' pa'o/ /de la</text></item>
<item><p>207a6</p><section>mdo sde</section><text>lhag pa'i mtha' pa zhes bya ba ni zos te spangs nas yang mi za ba'o/ /bzung ba'i mtha' pa zhes bya ba ni bdag nyid kyi rang bzhin gyi skal ba gcig /blangs nas yang mi len pa'o/ /</text></item>
<item><p>207a7</p><section>mdo sde</section><text>zas phyis mi len pa ni zas lhag par spong ba yin no/ /zas lhag pa za bas ni zas phyis mi len pa nyid 'jig go /dgon pa pa nyid ji ltar yang dag par len ce na/ grong mthar</text></item>
<item><p>207b1</p><section>mdo sde</section><text>gnas na mi 'dod pa'i yul gyis 'khrug pa dang / chags pa skye ba dang / 'dzings par gnas pa nyid kyi nyes dmigs kyang mthong / dgon pa pa nyid kyi yon tan dag kyang mthong nas/ 'di</text></item>
<item><p>207b2</p><section>mdo sde</section><text>skad du/ deng slan chad grong mthar gnas pa spong ste/ dgon par gnas pa nyid yang dag par len to zhes yang dag par len to/ /de la dgon pa pa nyid kyi yon tan ni 'di dag yin te/</text></item>
<item><p>207b3</p><section>mdo sde</section><text>mi 'dod pa'i yul yongs su spong ba nyid dang / gtam gyi gzhi bcu yang dag par ston pa dang / shin tu mdzes pa nyid dang / lhas bskul ba nyid dang / 'du 'dzi la dga' ba don du mi</text></item>
<item><p>207b4</p><section>mdo sde</section><text>gnyer ba nyid dang / dben pa'i bde ba ci 'dod pa thob pa nyid dang / sgra chung bas rnal 'byor dang mthun pa nyid dang / skyes bu dam pa'i spyod pa nyid dang / yo byad bsnyungs pa'i tshul can</text></item>
<item><p>207b5</p><section>mdo sde</section><text>te| de lta bu la sogs pa ni dgon pa pa nyid kyi yon tan dag yin no/ /dgon pa pa'i gnas mal gyi mtha' ni gang yin/ dgon pa pa ni gang yin/ gang gis ni dgon pa pa nyid 'jig</text></item>
<item><p>207b6</p><section>mdo sde</section><text>ce na/ grong dang / grong gi nye 'khor dang / kun dga'i ra ba dang / kun dga'i ra ba'i nye 'khor ma gtogs pa mi 'bring gi khru bzhi la gzhu ste/ gzhu de lta bu'i gzhu lnga brgya 'di ni dgon</text></item>
<item><p>207b7</p><section>mdo sde</section><text>pa'i gnas ma la gyi mtha' yin no/ /dgon pha pa ni grong mthar gnas pa spong ba yin no/ /grong mthar gnas pas ni dgon pa nyid 'jig go /shing drung pa nyid ji ltar yang dag par</text></item>
<item><p>208a1</p><section>mdo sde</section><text>len zhe na/ g.yogs par gnas pa yongs su bzung ba dang / bcos legs bya ba dang / gzhan la gsol bar bya ba dang / longs spyod kyi nyes dmigs</text></item>
<item><p>208a2</p><section>mdo sde</section><text>dag kyang mthong / shing drung pa nyid kyi yon tan dag kyang mthong nas/ 'di skad du/ deng slan chad g.yogs par gnas pa spong ste/ shing drung pa nyid yang dag par len to zhes yang</text></item>
<item><p>208a3</p><section>mdo sde</section><text>dag par len to/ /de la shing drung pa nyid kyi yon tan ni 'di dag yin te/ gnas dam bcas pa dang mthun pa nyid dang / yo byad bsnyungs pa nyid dang / las la dga' ba yongs</text></item>
<item><p>208a4</p><section>mdo sde</section><text>su spong ba nyid dang / lhas bskul ba nyid dang / gnas la ser sna spong ba nyid dang / chags pa rab tu gcod pa nyid dang / skyes bu dam pa'i spyod pa nyid dang / yo byad bsnyungs</text></item>
<item><p>208a5</p><section>mdo sde</section><text>pa ste/ de lta bu la sogs pa ni shing drung pa nyid kyi yon tan dag yin no/ /shing drung gi tshad ji tsam zhig yin/ shing ji lta bu ni spang bar bya/ shing drung pa ni gang yin/ gang gis</text></item>
<item><p>208a6</p><section>mdo sde</section><text>ni shing drung pa nyid 'jig ce na/ nyi ma gung gi dus su grib mas ji srid khyab pa dang / rlung med par lo ma dag ji srid du lhags pa de srid ni shing drung gi tshad yin no/ /shing drung</text></item>
<item><p>208a7</p><section>mdo sde</section><text>pas sdong rgan dang / shing khong stong dang / shing nyen can spang bar bya'o/ /shing drung pa ni g.yogs par gnas pa spong ba yin no/ /g.yogs par gnas pas ni shing drung</text></item>
<item><p>208b1</p><section>mdo sde</section><text>pa nyid 'jig go /bla gab med pa nyid ji ltar yang dag par len ce na/ g.yogs pa dang / shing drung gi gnas tshol ba dang / yongs su bzung bas yo byad bsnyungs pa ma yin pa'i nyes</text></item>
<item><p>208b2</p><section>mdo sde</section><text>dmigs kyang mthong nas/ 'di skad du/ deng slan chad g.yogs pa dang / shing drung du gnas pa spong ste/ bla gab med pa nyid yang dag par len to zhes yang dag par len to/ /de la</text></item>
<item><p>208b3</p><section>mdo sde</section><text>bla gab med pa'i yon tan ni 'di dag yin te/ brtson pa mi gtong ba nyid dang / rmugs pa dang / gnyid spang ba dang / ri dwags lta bu nyid dang / phyogs bzhi phyad pa dang / rten pa med</text></item>
<item><p>208b4</p><section>mdo sde</section><text>pa nyid dang / skyes bu dam pa'i spyod pa nyid dang / yo byad bsnyungs pa'i tshul can te/ de lta bu la sogs pa ni bla gab med pa nyid kyi yon tan dag yin no/ /bla gab med pa pa ni gang</text></item>
<item><p>208b5</p><section>mdo sde</section><text>zhig yin/ gang gis bla gab med pa nyid 'di 'jig ce na/ bla gab med pa ni g.yogs pa dang / shing drung du gnas pa spong ba yin no/ /g.yogs pa dang / shing drung na gnas pas</text></item>
<item><p>208b6</p><section>mdo sde</section><text>ni| bla gab med pa nyid 'di 'jig go/ /dur khrod pa nyid ji ltar yang dag par len ce na/ gzhan du gnas na sems yid mi 'byung ba nyid dang / bag med pa mang ba nyid kyi nyes</text></item>
<item><p>208b7</p><section>mdo sde</section><text>dmigs kyang mthong / dur khrod pa nyid kyi yon tan dag kyang mthong nas/ 'di skad du/ deng slan chad gzhan du gnas pa spong ste/ dur khrod pa nyid yang dag par len to zhes yang</text></item>
<item><p>209a1</p><section>mdo sde</section><text>dag par len to/ /de la dur khrod pa'i yon tan ni 'di dag yin te/ 'chi ba rjes su dran pa 'thob pa dang / mi sdug pa'i mtshan ma 'thob pa dang / mis</text></item>
<item><p>209a2</p><section>mdo sde</section><text>bla mar bkur ba dang / mi ma yin pas bla mar bkur ba dang / bag yod pa'i rgyu skye ba dang / 'dod pa'i 'dod chags rnam par gnon pa nyid dang / yid 'byung ba mang ba nyid dang /</text></item>
<item><p>209a3</p><section>mdo sde</section><text>'jigs pa dang / skrag pa bzod pa nyid dang / gson pas rgyags pa spong ba nyid dang / lus kyi rang bzhin la yang dang / yang du so sor rtog pa nyid dang / skyes bu dam pa'i spyod</text></item>
<item><p>209a4</p><section>mdo sde</section><text>pa nyid dang / yo byad bsnyungs pa'i tshul can te/ de lta bu la sogs pa ni dur khrod pa nyid kyi yon tan dag yin no/ /dur khrod ji lta bur ni gnas par bya/ dur khrod pa ni gang</text></item>
<item><p>209a5</p><section>mdo sde</section><text>yin| gang gis ni dur khrod pa nyid 'jig ce na/ dang por ni rtag tu sreg pa dang / du ba dang / 'bar ba dang / du ba yod pa de lta bu'i dur khrod du gnas par bya la/ de nas ni</text></item>
<item><p>209a6</p><section>mdo sde</section><text>dur khrod gzhan gang yang rung bar yang gnas par bya'o/ /dur khrod pas dur khrod du spyil pu dang / khang pa mi bya/ rlung yas ldang ba dang / mas ldang bar gnas par mi bya/</text></item>
<item><p>209a7</p><section>mdo sde</section><text>khum 'phrig can du gnas par mi bya/ nya sha dang / sha dang / 'o ma dang / til gyi chur bde dang / mon sran gre'u'i bza' ba bsten par mi bya/ lhung bzed sbyin par mi bya/</text></item>
<item><p>209b1</p><section>mdo sde</section><text>khyim du 'dug par mi bya/ skye bo mang po'i tshogs lhags na khre'u dang / chos gos dang / ril ba blangs te song na sreg pa nas ha cang yang mi ring ba/ rdo rgyang gis sleb tsam gyi nang du dur khrod</text></item>
<item><p>209b2</p><section>mdo sde</section><text>du gnas par bya zhing / skya rengs shar nas khre'u dang / chos gos dang / ril ba blangs nas slar 'gro bar bya ba 'di ni 'di'i spyod pa ma yin no/ /dur khrod pa ni gzhan du gnas pa spangs</text></item>
<item><p>209b3</p><section>mdo sde</section><text>pa yin no/ /gzhan du gnas pa khas len pas ni dur khrod pa nyid 'jig go /gzhi ji bzhin pa nyid ji ltar yang dag par len ce na/ brkam chags kyi gnas mal la phan tshun</text></item>
<item><p>209b4</p><section>mdo sde</section><text>ldang ba pha rol la gnod pa byed pa'i nyes dmigs kyang mthong / gzhi ji bzhin pa nyid kyi yon tan dag kyang mthong nas/ 'di skad ces/ deng slan chad brkam chags kyi gnas mal</text></item>
<item><p>209b5</p><section>mdo sde</section><text>spong ste/ gzhi ji bzhin pa nyid yang dag par len to zhes yang dag par len to/ /de la gzhi ji bzhin pa nyid kyi yon tan ni 'di dag yin te/ nang du yang dag par 'jog la bla mar</text></item>
<item><p>209b6</p><section>mdo sde</section><text>bkur ba dang / ji ltar rnyed pas chog shes pa dang / de la chags pa spong ba dang / byams pa'i sems dang / gcig pu nyid la dga' ba dang / dad par bya ba nyid dang / skyes bu dam</text></item>
<item><p>209b7</p><section>mdo sde</section><text>pa'i spyod pa nyid dang / yo byad bsnyungs pa'i tshul can te/ de lta bu la sogs pa ni gzhi ji bzhin pa nyid kyi yon tan dag yin no/ /gzhi ji bzhin pa ni gang yin/ gang gis ni gzhi ji</text></item>
<item><p>210a1</p><section>mdo sde</section><text>bzhin pa nyid 'di 'jig ce na/ gzhi ji bzhin pa ni brkam chags kyi gnas mal spong ba yin te/ brkam chags kyi gnas mal spong ba zhes bya ba ni snga na</text></item>
<item><p>210a2</p><section>mdo sde</section><text>'dug pa bslang nas gnas mal len par mi byed do/ /brkam chags kyi gnas mal len pas ni gzhi ji bzhin pa nyid 'jig go /ji ltar tsog pu pa nyid yang dag par len ce na/</text></item>
<item><p>210a3</p><section>mdo sde</section><text>nyal na rmugs pa dang / gnyid dang / le lo'i dbang du 'gro ba'i nyes dmigs kyang mthong / tsog pu pa nyid kyi yon tan dag kyang mthong nas/ 'di skad ces/ deng slan chad nyal</text></item>
<item><p>210a4</p><section>mdo sde</section><text>ba spong ste/ tsog pu pa nyid yang dag par len to zhes yang dag par len to/ /de la tsog pu pa nyid kyi yon tan ni 'di dag yin te/ le lo'i gzhi yongs su spong ba dang / lus</text></item>
<item><p>210a5</p><section>mdo sde</section><text>la chags pa dang / ser sna yongs su spong ba dang / 'phres pa'i bde ba la ma chags pa dang / btsal ba nyung ba dang / gnyid chung ba dang / rnal 'byor dang mthun pa dang / lus kyi gnas</text></item>
<item><p>210a6</p><section>mdo sde</section><text>rgya skye ba dang / skyes bu dam pa'i spyod pa nyid dang / yo byad bsnyungs pa'i tshul can te/ de lta bu la sogs pa ni tsog pu pa nyid kyi yon tan dag yin no/ /tsog pu pa ni gang yin/ gang</text></item>
<item><p>210a7</p><section>mdo sde</section><text>gis ni tsog pu pa nyid 'di 'jig ce na/ tsog pu pa ni nyal ba spong ba yin no/ /nyal ba khas len pas ni tsog pu pa nyid 'jig go /de la phyag dar khrod pa nyid kyi skabs phye ba ni phyag</text></item>
<item><p>210b1</p><section>mdo sde</section><text>dar khrod pa nar mar spyod pa la gal te khyim bdag dag gis chos gos gso ras sam/ ras bal gyi ras sam/ mon dar ram/ la ba dag byin par gyur na skabs phye bas blang bar bya ste/</text></item>
<item><p>210b2</p><section>mdo sde</section><text>phyag dar khrod pa nyid nyams par mi 'gyur ro/ /chos gos gsum pa nyid kyi skabs phye ba ni kha bkang ba'i re ba yod na gos lhag zhag bcur 'chang ba dang / gnas mal srung ba'i phyir</text></item>
<item><p>210b3</p><section>mdo sde</section><text>gding ba dang / steng du gding ba dang / nad kyi rkyen g.yan pa dgab pa dang / gdong phyis kyi gos dang / dbyar gyi ras chen dang / gzhan gyi rung ba bcol ba skabs phye bas blang bar bya</text></item>
<item><p>210b4</p><section>mdo sde</section><text>ste| chos gos gsum pa nyid nyams par mi 'gyur ro/ /bsod snyoms pa nyid kyi skabs phye ba ni bskos pa'i zas dang / tshul shing gi zas dang / zla ba phyed pa'i zas dang / gso sbyong</text></item>
<item><p>210b5</p><section>mdo sde</section><text>ba dang / dge 'dun gyi zas dang / gtsug lag khang gi zas skabs phye bas yongs su longs spyad par bya ste/ bsod snyoms pa nyid 'jig par mi 'gyur ro/ /'on kyang nyes dmigs</text></item>
<item><p>210b6</p><section>mdo sde</section><text>su lta bas ni yongs su longs spyad par bya'o/ /mthar chags su rgyu ba nyid kyi skabs phye ba ni khyim gyi sgo na glang po che dang / rta'am/ khyu mchog gam/ khyi 'am/ 'thab pa'am/ ngo</text></item>
<item><p>210b7</p><section>mdo sde</section><text>tsha bar 'gyur ba de lta bu gzhan mthong nas thod rgal du rgyu ba dang / zas bzar mi rung ba'i khyim mam/ lhung bzed khas spubs pa'am/ slong bar grags pa'i khyim rgal nas rgyu ba</text></item>
<item><p>211a1</p><section>mdo sde</section><text>dang | slob dpon nam/ mkhan po'am/ glo bur ba'am/ lhan cig rgyu na skabs phye bas thod rgal du'ang rgyu bar bya ste/ mthar chags su rgyu ba nyid</text></item>
<item><p>211a2</p><section>mdo sde</section><text>nyams par mi 'gyur ro/ /stan gcig pa nyid kyi skabs phye ba ni zas za ba na glang po che'am/ rta 'am/ khyu mchog gam/ sbrul lam/ thog 'bab pa'am/ mkhan po'am/ slob</text></item>
<item><p>211a3</p><section>mdo sde</section><text>dpon nam/ glo bur ba 'ongs pa mthong nas/ gal te langs par gyur na skabs phye bas yang bza' bar bya ste/ stan gcig pa nyid 'jig par mi 'gyur ro/ /zas chog pa pa</text></item>
<item><p>211a4</p><section>mdo sde</section><text>nyid dang / zas phyis mi len pa nyid la ni skabs phye ba med do/ /dgon pa nyid kyi skabs phye ba ni bsnyen par rdzogs par las kyi ched dam/ ltung ba las bslang ba'i ched</text></item>
<item><p>211a5</p><section>mdo sde</section><text>dam| chos mnyan pa'i ched dam/ gso sbyong bya ba'am/ dgag dbye bya ba'am/ na ba'am/ nad pa'i bya ba'am/ mngon par mi shes pa'i mdo kun chub par bya ba'am/ gzhan</text></item>
<item><p>211a6</p><section>mdo sde</section><text>yang / de lta bu'i rkyen yod na skabs phye bas grong mthar gnas par bya ste/ dgon pa pa nyid 'jig par mi 'gyur ro/ /shing drung pa nyid skabs phye ba ni rkyen de lta bu'am/ khyim du</text></item>
<item><p>211a7</p><section>mdo sde</section><text>zhugs pa las char gyis non na/ de nyid du skya rengs shar yang shing drung pa nyid nyams par mi 'gyur ro/ /dgon pa pa'i skabs phye ba ji snyed pa ni shing drung pa nyid dang / bla gab</text></item>
<item><p>211b1</p><section>mdo sde</section><text>med pa nyid dang / dur khrod pa nyid la'ang blta bar bya'o/ /gzhi ji bzhin pa nyid kyi skabs phye bas ni rkyen de lta bu yod la gzhan gyis gnas mal rnyed na rjes su gnang ngo / /tsog pu pa la</text></item>
<item><p>211b2</p><section>mdo sde</section><text>ni skabs phye ba med do/ /kha cig na re/ sna'i dpyad byed na skabs phye bar bya ste/ tsog pu pa nyid nyams par mi 'gyur ro zhes zer ro/ /sbyangs pa'i yon tan bcu gsum po de dag ni</text></item>
<item><p>211b3</p><section>mdo sde</section><text>mdor bsdus na brgyad kho nar 'gyur te/ chos mngon pa las/ ji skad du sbyangs pa'i yon tan ni brgyad do/ /zhes 'byung ba lta bu'o/ /gal te ji lta bu yin zhe na/ zas chog pa pa nyid</text></item>
<item><p>211b4</p><section>mdo sde</section><text>dang | stan gcig pa nyid ni zas phyis mi len pa nyid kyi nang du 'du bar 'gyur ro/ /de ci'i phyir zhe na/ bzung ba'i mtha' pa ni bdag nyid kyi rang skal gcig len pa yin te/ de lta</text></item>
<item><p>211b5</p><section>mdo sde</section><text>bas na zas chog pa pa nyid kyi nang du 'du bar 'gyur ro/ /yang lan gnyis su mi za ste/ de lta bas na stag gcig pa nyid du 'du bar 'gyur ro/ /shing drung pa nyid dang / bla gab med</text></item>
<item><p>211b6</p><section>mdo sde</section><text>pa nyid dang / dur khrod pa nyid ni dgon pa pa nyid kyi nang du 'du bar 'gyur ro/ /de ci'i phyir zhe na/ dgon pa pa ni dgon pa'i spyil bu dang / yang thog la sogs pa byed na las la dga'</text></item>
<item><p>211b7</p><section>mdo sde</section><text>ba nyid dang / yongs su 'dzin pa dang / chags pa ni bdag gi cha ma yin no snyam nas shing drung ngam/ bla gab med pa'am/ dur khrod du gnas so/ /de lta bas na brgyad kho nar</text></item>
<item><p>212a1</p><section>mdo sde</section><text>'gyur la/ brgyad po de dag kyang dgon pa pa nyid dang / phyag dar khrod pa nyid dang / bsod snyoms pa nyid dang gsum gyis rdzogs par 'gyur ro/ /de ltar</text></item>
<item><p>212a2</p><section>mdo sde</section><text>na sbyangs pa'i sgo gsum rdzogs par byed na/ sbyangs pa'i yon tan thams cad rdzogs par 'gyur ro/ /de nyid kyi phyir bcom ldan 'das kyis tshe dang ldan pa mdzes dga' bo la</text></item>
<item><p>212a3</p><section>mdo sde</section><text>brten nas/ dga' bo/ nam zhig dgon pa dang / phyag dar khrod pa dang / ngan ngon gyis 'tsho 'dod pa rnams la ni lta ba med pa mthong zhig gu zhes gsungs so/ /de la sbyangs</text></item>
<item><p>212a4</p><section>mdo sde</section><text>pa'i yan lag ni ci zhig yin/ sbyangs pa'i chos ni du zhig yod/ ci spyod pa'i gang zag dag ni sbyangs pa'i yon tan sten par dga'/ sbyangs pa'i yan lag ni du zhig/ mthar</text></item>
<item><p>212a5</p><section>mdo sde</section><text>thug pa ni du zhig /ci sbyangs pa'i de nyid sbyangs pa smra ba'ang de yin nam zhe na/ de la sbyangs pa'i yan lag ces bya ba ni/ gzhi bcu gsum po de dag gi spong ba gang yin pa de ni sbyangs</text></item>
<item><p>212a6</p><section>mdo sde</section><text>pa'i yan lag yin no/ /sbyangs pa'i yon tan cir brjod par bya zhe na/ dge bar brjod par bya'o/ /sbyangs pa'i chos du zhe na/ sbyangs pa'i chos ni gnyis te/ ma chags pa dang /</text></item>
<item><p>212a7</p><section>mdo sde</section><text>gti mug med pa ste/ bcom ldan 'das kyis ji skad du phyag dar khrod pa gang yin pa de ni 'dod pa chung ba nyid la brten/ chog shes pa nyid la brten/ yo byad bsnyungs pa nyid la</text></item>
<item><p>212b1</p><section>mdo sde</section><text>brten/ rab tu dben pa nyid la brten/ 'dis chog pa nyid la brten nas phyag dar khrod par 'gyur ro/ /zhes gsungs pa lta bu'o/ /rnam pa gcig tu ni ma chags pas rjes su gnang ba</text></item>
<item><p>212b2</p><section>mdo sde</section><text>'tsham par bsten pas 'dod pa'i bsod snyoms kyi rjes su brtson pa'i slu ba sel la/ /sbyangs pa'i yon tan gti mug med pa ni yo byad bsnyungs par 'tsham par bsten pas bdag</text></item>
<item><p>212b3</p><section>mdo sde</section><text>nyid dub pa'i rjes su brtson pa'i slu ba sel te/ de lta bas na sbyangs pa'i chos ni gnyis te/ ma chags pa dang / gti mug med pa yin no/ /de la 'dod pa chung ba nyid dang / chog shes pa</text></item>
<item><p>212b4</p><section>mdo sde</section><text>nyid dang / rab tu dben pa nyid ni ma chags pa yin no/ /yo byad bsnyungs pa nyid dang / 'dis chog pa nyid ni gti mug med pa nyid yin no/ /de la ma chags pas ni spang ba'i gzhi</text></item>
<item><p>212b5</p><section>mdo sde</section><text>bcu gsum la chags pa sel la/ gti mug med pas ni gzhi de dag nyid la nyes dmigs mi shes pa sel to/ /yang ci spyod pa'i gang zag rnams sbyangs pa'i yon tan sten par</text></item>
<item><p>212b6</p><section>mdo sde</section><text>dga' zhe na/ 'dod chags spyod pa dang / gti mug spyod pa sbyangs pa'i yon tan sten par dga' yi/ zhe sdang spyod pa ni ma yin no/ /ci'i phyir 'dod chags spyod pa dang / gti mug</text></item>
<item><p>212b7</p><section>mdo sde</section><text>spyod pa sbyangs pa'i yon tan sten gyi/ zhe sdang spyod pa'i ma yin zhe na/ sbyangs pa'i yon tan sten pa ni/ bsgrub dka' ba yin pas 'dod chags spyod pa bsgrub dka' ba la brten na</text></item>
<item><p>213a1</p><section>mdo sde</section><text>'dod chags rnam par gnon par 'gyur la/ gti mug spyod pa'ang sbyangs pa'i yon tan sten pa yang dag par blangs pa yo byad bsnyungs pa la brten</text></item>
<item><p>213a2</p><section>mdo sde</section><text>nas rtag tu bag yod par 'gyur zhing bag yod na gti mug rnam par gnon par 'gyur ro/ /de lta bas na 'dod chags spyod pa dang / gti mug spyod pa sbyangs pa'i yon tan</text></item>
<item><p>213a3</p><section>mdo sde</section><text>sten par dga' yi/ zhe sdang spyod pa ni sgrub dka' na mkhris pa'i nad la drod bag byin pa bzhin du phyir zhe sdang skye bar 'gyur te/ de lta bas na zhe sdang spyod pa ni sbyangs pa'i yon tan</text></item>
<item><p>213a4</p><section>mdo sde</section><text>bsten par dka' ba yin no/ /gzhan dag na re/ zhe sdang spyod pa ni dgon pa pa nyid dang / shing drung pa nyid la dga'o/ /de ci'i phyir zhe na/ dgon pa dang / shing drung na gnas na de</text></item>
<item><p>213a5</p><section>mdo sde</section><text>dag tu mi 'dod pas gtse ba'i nyes pa med pa'i phyir ro zhes zer ro/ /sbyangs pa'i yan lag ni dus kyi mthar thug pa ni du zhig ces bya ba ni/ sbyangs pa'i yan lag gsum po</text></item>
<item><p>213a6</p><section>mdo sde</section><text>shing drung pa nyid dang / bla gab med pa nyid dang / dur khrod pa nyid ni zla ba brgyad kyi mthar thug par bya ste/ dbyar ni g.yogs par gnas par bcom ldan 'das kyis gnang</text></item>
<item><p>213a7</p><section>mdo sde</section><text>ngo| |ci sbyangs pa de nyid sbyangs pa smra ba'ang de yin nam zhes bya ba ni sbyangs pa yin la sbyangs pa smra ba yin pa'ang yod/ sbyangs pa ma yin la sbyangs pa smra ba yin pa'ang yod/</text></item>
<item><p>213b1</p><section>mdo sde</section><text>sbyangs pa yin la sbyangs pa smra ba ma yin pa'ang yod/ sbyangs pa'ang ma yin sbyangs pa smra ba ma yin pa'ang yod do/ /de la sbyangs pa'ang yin/ sbyangs pa smra pa'ang yin pa'ang yod ces bya</text></item>
<item><p>213b2</p><section>mdo sde</section><text>ba ni/ dgra bcom pa sbyangs pa'i yon tan yang dag par blangs pa dang ldan pa'o/ /sbyangs pa ma yin la sbyangs pa smra ba yin pa'ang yod ces bya ba ni/ dgra bcom pa sbyangs pa'i yon</text></item>
<item><p>213b3</p><section>mdo sde</section><text>tan yang dag par blangs pa dang mi ldan pa'o/ /sbyangs pa yin la sbyangs pa smra ba ma yin pa'ang yod ces bya ba ni/ slob pa'am/ so so'i skye bo sbyangs pa'i yon tan yang dag par blangs pa</text></item>
<item><p>213b4</p><section>mdo sde</section><text>dang ldan pa'o/ /sbyangs pa'ang ma yin sbyangs pa'i yon tan smra ba'ang ma yin pa'ang yod ces bya ba ni/ slob pa'am/ so so'i skye bo sbyangs pa'i yon tan yang dag par blangs pa dang mi</text></item>
<item><p>213b5</p><section>mdo sde</section><text>ldan pa'o/ /sbyangs pa'i yon tan gyi mtshan nyid ni ci yin/ mnog ni ci yin/ nye bar gnas pa ni ci yin zhe na/ sbyangs pa'i yon tan gyi mtshan nyid ni 'dod pa chung ba nyid do/ /</text></item>
<item><p>213b6</p><section>mdo sde</section><text>mnog ni chog shes pa'o/ /nye bar gnas pa ni yo byad bsnyungs pa'o/ /rnam pa gcig tu na mtshan nyid ni ma 'bags pa'o/ /mnog ni nyes dmigs med pa'o/ /nye bar gnas pa ni</text></item>
<item><p>213b7</p><section>mdo sde</section><text>brtson pa mi 'dor ba'o/ /sbyangs pa'i yon tan gyi thog ma ni gang yin/ bar ma ni gang yin/ tha ma ni gang yin zhe na/ sbyangs pa'i yon tan gyi thog ma ni yang dag par len pa'o/ /bar ma ni</text></item>
<item><p>214a1</p><section>mdo sde</section><text>sten pa'o/ /tha ma ni rab tu dga' ba'o/ /rnam par grol ba'i lam las sbyangs pa'i yon tan bstan pa zhes bya ba ste/ kun nas btus pa gsum</text></item>
<item><p>214a2</p><section>mdo sde</section><text>pa rdzogs so// //rgya gar gyi mkhan po bi d+yA ka ra pra b+ha dang / zhus chen gyi lo ts+tsha ba ban+de dpal brtsegs kyis bsgyur cing zhus te gtan la phab pa'o// //</text></item>
<item><p>214a3</p><section>mdo sde</section><text>rgya gar skad du/ A yu pa R+yan+ta sU tra/ bod skad du/ tshe'i mtha'i mdo/ dkon mchog gsum la phyag 'tshal lo/ /'di skad bdag gis thos pa dus gcig na/ bcom ldan 'das</text></item>
<item><p>214a4</p><section>mdo sde</section><text>mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de nas bcom ldan 'das kyis dge slong rnams la bka' stsal pa/ dge slong</text></item>
<item><p>214a5</p><section>mdo sde</section><text>dag khyed sems can rnams kyi tshe'i mtha' thos par 'dod dam/ bcom ldan 'das/ de'i dus la bab lags so/ /bde bar gshegs pa/ de'i dus la bab lags so/ /bcom</text></item>
<item><p>214a6</p><section>mdo sde</section><text>ldan 'das/ sems can rnams kyi tshe'i mtha' bstan pa bcom ldan 'das las thos nas dge slong dag 'dzin par bgyid lags so/ /dge slong dag /de'i phyir legs par</text></item>
<item><p>214a7</p><section>mdo sde</section><text>rab tu nyon la yid la zungs shig dang ngas bshad do/ /dge slong dag /dmyal ba rnams kyi tshe'i tshad ni ring na bskal pa gcig ste/ bar ma dor 'chi ba ni yod do/ /dge slong dag/</text></item>
<item><p>214b1</p><section>mdo sde</section><text>dud 'gro rnams kyi tshe'i tshad ni ring na bskal pa gcig ste/ bar ma dor 'chi ba ni yod do/ /dge slong dag /mi rnams kyi nyin zhag sum cu gang yin pa de yi dwags rnams kyi nyin zhag</text></item>
<item><p>214b2</p><section>mdo sde</section><text>gcig go /nyin zhag de sum cu la zla ba gcig /zla ba bcu gnyis la lo gcig ste/ yi dwags rnams kyi tshe'i tshad ni lo de lta bur brtsis pa'i lnga brgya thub ste/ de mi'i ltar brtsis na lo</text></item>
<item><p>214b3</p><section>mdo sde</section><text>khri lnga stong yod de/ bar ma dor 'chi ba ni yod do/ /de nas bcom ldan 'das kyis de'i tshe tshigs su bcad de bka' stsal pa/ ji ltar rab tu che ba'i lus 'greng zhing / /mchu dang mid</text></item>
<item><p>214b4</p><section>mdo sde</section><text>bskams shin tu sdug bsngal ba/ /rang gi skras yog kha gdangs gnam du lta/ /sna ni khab ltar rab tu phra ba dang / /rus gong 'dra lus gcer bu rang skras yog /gzugs mi sdug</text></item>
<item><p>214b5</p><section>mdo sde</section><text>pa 'greng zhing thod pa thogs/ /bkres dang skom dang ngal bas ra ba gzir gang / /cho nges 'debs shing kun tu rgyug pa dag /nyam thag skad 'byin sdug bsngal tshor ba myong / /phan tshun</text></item>
<item><p>214b6</p><section>mdo sde</section><text>phrag dog ser sna 'dir bsten cing / /'dir ni sdig pa'i las dag byas pa yis/ /yi dwags 'jig rten du ni de dag skyes/ /dge slong dag /shar gyi lus 'phags kyi mi rnams kyi tshe'i tshad</text></item>
<item><p>214b7</p><section>mdo sde</section><text>ni lo nyis brgya lnga bcu ste/ bar ma dor 'chi ba ni yod do/ /dge slong dag /nub kyi ba lang spyod kyi mi rnams kyi tshe'i tshad lo lnga brgya ste/ bar ma dor 'chi ba ni yod do/ /dge slong dag /byang</text></item>
<item><p>215a1</p><section>mdo sde</section><text>gi sgra mi snyan rnams kyi tshe'i tshad ni lo stong ste/ bar ma dor 'chi ba ni med do/ /rgyu gang gis sgra mi snyan pa rnams kyi tshe'i tshad ni lo stong thub la/ bar ma dor</text></item>
<item><p>215a2</p><section>mdo sde</section><text>'chi ba ni med ce na/ dge slong dag /byang gi sgra mi snyan gyi mi rnams ni bdag gi ba med cing yongs su 'dzin pa med la tshe nges pa yod cing 'di nas shi 'phos nas kyang khyad par du 'gro</text></item>
<item><p>215a3</p><section>mdo sde</section><text>ba ste/ phyi ma la mtho ris su nye bar 'gro'o/ /dge slong dag /rgyu des na byang gi sgra mi snyan gyi mi rnams kyi tshe'i tshad ni lo stong thub la bar ma dor 'chi ba ni med do/ /de nas bcom</text></item>
<item><p>215a4</p><section>mdo sde</section><text>ldan 'das kyis de'i tshe tshigs su bcad de bka' stsal pa/ dbul bas sdug bsngal sems can dag /gzhan gyi nor la smon par byed/ /de dag dam pa ma bsten pas/ /gzhan</text></item>
<item><p>215a5</p><section>mdo sde</section><text>gyi mngag gzhug ngan cing dman/ /longs spyod dag dang ldan pa yi/ /phyug cing nor mang sems can ni/ /nor dang 'bru dang skye bor ldan/ /de dag dam pa bsten pa yin/ /bsod</text></item>
<item><p>215a6</p><section>mdo sde</section><text>nams phyug pas nyer 'tsho ba'i/ /dge ba'i las ni 'dir byas pas/ /'byor pa chen po phun sum tshogs/ /lha bzhin du ni dga' bar byed/ /lkog gyur gang yin mi snang ste/ /</text></item>
<item><p>215a7</p><section>mdo sde</section><text>mngon sum 'di la blta bar byos/ /gang zag kha cig 'jig rten na/ /bde ldan sngon byin 'bras bu yin/ /byang phyogs gling gi mi rnams ni/ /bdag gi med cing yongs 'dzin</text></item>
<item><p>215b1</p><section>mdo sde</section><text>med| |dpag bsam las byung gos sten pa/ /de ni sngon byin 'bras bu yin/ /de dag grang dang tsha ba med/ /de dag la ni nad med cing / /gzugs dang kha dog phun sum tshogs/ /de</text></item>
<item><p>215b2</p><section>mdo sde</section><text>ni sngon byin 'bras bu yin/ /byang phyogs gling na ma nyams shing / /ma grugs dag cing gtsang ba dang / /shin tu dkar ba'i sA lu skye/ /de ni sngon byin 'bras bu yin/ /nor bu 'od</text></item>
<item><p>215b3</p><section>mdo sde</section><text>byed 'bar ba yis/ /de rnams rtag tu mdzes pa dang / /de dag zas ni 'ju byed gang / /de ni sngon byin 'bras bu yin/ /de dag la ni tshod ma dang / /sran tshod kyang ni cung zad med/ /kha</text></item>
<item><p>215b4</p><section>mdo sde</section><text>dog dri dang ror ldan pa'i/ /sA lu dag ni rtag tu za/ /zas ni lan gcig byin pa yis/ /stan las ma langs bar du ni/ /zad mi shes par sder la yod/ /de ni sngon byin 'bras bu</text></item>
<item><p>215b5</p><section>mdo sde</section><text>yin| |ku ba'i 'bras bu 'dra ba dang / /bcad kyang yal ga las skyes te/ /brngas nas btso mi dgos par za/ /de ni sngon byin 'bras bu yin/ /de dag 'bab chu bsil ba dang / /'thungs</text></item>
<item><p>215b6</p><section>mdo sde</section><text>kyang lto la mi gnod pa'i/ /yan lag brgyad ldan chu la yod/ /de ni sngon byin 'bras bu yin/ /rol mo'i ljon shing gang dag gis/ /de dag rtag tu rtse zhing dga'/ /yid ni rtag tu</text></item>
<item><p>215b7</p><section>mdo sde</section><text>bde dang ldan/ /de ni sngon byin 'bras bu yin/ /de dag rol mo'i ljon shing bzang / /gos kyi ljon shing mang po dang / /spos kyi ljon shing phun sum tshogs/ /de ni sngon byin 'bras</text></item>
<item><p>216a1</p><section>mdo sde</section><text>bu yin/ /spos dang me tog rol mo dang / /de bzhin du ni gos rnams kyang / /gang dag ji ltar 'dod pa bzhin/ /de dag de bzhin 'byung bar 'gyur/ /ne'u</text></item>
<item><p>216a2</p><section>mdo sde</section><text>gsing dag ni sngon po la/ /shing bal lta bur rab 'jam pa/ /gang du de dag rtag rtse ba/ /de ni sngon byin 'bras bu yin/ /de dag la ni khro med cing / /ser sna dang ni phrag dog med/ /</text></item>
<item><p>216a3</p><section>mdo sde</section><text>phan tshun dag tu rtse byed pa/ /de ni sngon byin 'bras bu yin/ /mtshan mo thun tshod dang po la/ /skad cig tsam zhig char 'bebs cing / /rdul rnams med par byed pa ste/ /de ni sngon</text></item>
<item><p>216a4</p><section>mdo sde</section><text>byin 'bras bu yin/ /de dag yongs su 'dzin med pas/ /ma dang bur yang mi shes shing / /sdug bsngal med pas mya ngan med/ /de ni sngon byin 'bras bu yin/ /ma dag gis</text></item>
<item><p>216a5</p><section>mdo sde</section><text>kyang rang gi bu/ /lam stong dag tu bor te 'gro /mthe bo las ni 'o ma 'dzag /de ni sngon byin 'bras bu yin/ /de dag gang yang du ba med/ /shin yang ni bor te 'gro /bya dag gis</text></item>
<item><p>216a6</p><section>mdo sde</section><text>ni gling 'phyag pa/ /de ni sngon byin 'bras bu yin/ /khor yug tu ni 'obs kyis bskor/ /glu gar yid du 'ong ba yis/ /gang du rtse zhing dga' bar byed/ /de ni sngon byin 'bras</text></item>
<item><p>216a7</p><section>mdo sde</section><text>bu yin/ /mi yi tshe ni lo stong po/ /zad pa dag tu byas nas ni/ /bar ma dor ni 'chi med pa/ /de ni sngon byin 'bras bu yin/ /dpal ni rgyas par spyad nas su/ /mi yi lus ni</text></item>
<item><p>216b1</p><section>mdo sde</section><text>bor nas kyang / /lha yi nang du skye bar 'gyur/ /de ni sngon byin 'bras bu yin/ /dge slong dag/ dzam+bu'i gling gi mi rnams la ni yar 'phel ba dang / mar 'grib pa yod de/ dge slong dag /</text></item>
<item><p>216b2</p><section>mdo sde</section><text>dzam+bu'i gling gi mi rnams ni tshe lo dpag tu med par yang 'gyur/ tshe lo brgyad khri pa dang / tshe lo brgya pa dang / tshe lo bcu par yang 'gyur ro/ /dge slong dag /dzam+bu'i gling gi mi rnams</text></item>
<item><p>216b3</p><section>mdo sde</section><text>kyi da ltar gyi tshe'i tshad ni lo brgya pa yin no/ /dge slong dag /da ltar ni dzam+bu'i gling gi mi rnams las ring du 'tsho ba gang yin pas legs par bde bar gnas na lo brgya'am/ lo</text></item>
<item><p>216b4</p><section>mdo sde</section><text>brgya las cung zad cig lhag par thub bo/ /dge slong dag /'tsho ba'i gnas skabs ni bcu myong bar 'gyur te/ gnas skabs dang po ni zhan cing gan rkyal du nyal pa ste byis pa yin</text></item>
<item><p>216b5</p><section>mdo sde</section><text>no| |gnas skabs gnyis pa ni rtse ba'i rang bzhin can te gzhon nu yin no/ /gnas skabs gsum pa ni 'dod pa la spyod pa ste/ lang tsho la bab pa yin no/ /gnas skabs bzhi pa ni</text></item>
<item><p>216b6</p><section>mdo sde</section><text>spro ba dang ldan zhing nyams stobs dang ldan pa yin no/ /gnas skabs lnga pa ni stobs dang ldan zhing shes rab dang ldan pa yin no/ /gnas skabs drug pa ni dpyod pa'i rang bzhin</text></item>
<item><p>216b7</p><section>mdo sde</section><text>can te dran pa dang ldan pa yin no/ /gnas skabs bdun pa ni chos lugs khong du chud pa yin no/ /gnas skabs brgyad pa ni rgyal pos bkur zhing rgan rabs su bkur ba yin no/ /</text></item>
<item><p>217a1</p><section>mdo sde</section><text>gnas skabs dgu pa ni rgas shing 'khogs pa ste rgan po yin no/ /gnas skabs bcu pa ni tshe'i mthar thug pa ste 'chir nye ba yin no/ /dge slong dag/ lo</text></item>
<item><p>217a2</p><section>mdo sde</section><text>brgyar 'tsho bas gnas skabs bcu po de dag myong bar 'gyur ro/ /dge slong dag /lo brgyar 'tsho ba ni dus tshigs sum brgyar 'tsho ste/ dgun gyi dus tshigs brgya dang / dpyid</text></item>
<item><p>217a3</p><section>mdo sde</section><text>kyi dus tshigs brgya dang / dbyar gyi dus tshigs brgya rnams so/ /dus tshigs sum brgyar 'tsho ba ni zla ba bcu gnyis phrag brgyar 'tsho ba ste/ dgun bzhi dang / dpyid bzhi dang /</text></item>
<item><p>217a4</p><section>mdo sde</section><text>dbyar bzhi rnams so/ /zla ba bcu gnyis phrag brgyar 'tsho ba ni zla ba phyed nyis stong bzhi brgyar 'tsho ste/ dgun brgyad dang / dpyid brgyad dang / dbyar brgyad rnams so/ /zla ba</text></item>
<item><p>217a5</p><section>mdo sde</section><text>phyed nyis stong bzhi brgyar 'tsho ba ni/ nyin zhag sum khri drug stong du 'tsho ste/ dgun bcu gnyis dang / dpyid bcu gnyis dang / dbyar bcu gnyis rnams so/ /nyin zhag sum</text></item>
<item><p>217a6</p><section>mdo sde</section><text>khri drug stong du 'tsho ba ni bar chad du gyur pa ma gtogs par zan bdun khri nyis stong za'o/ /de la 'di dag ni zan bar chad du 'gyur ba yin te/ 'khrugs nas ma zos pa dang /</text></item>
<item><p>217a7</p><section>mdo sde</section><text>sdug bsngal bar gyur pas ma zos pa dang / phongs pa byung nas ma zos pa dang / bsnyungs pa byas te ma zos pa dang / ma rnyed pas ma zos pa dang / rnyed kyang ma zos pa dang /</text></item>
<item><p>217b1</p><section>mdo sde</section><text>gnyid log nas ma zos pa dang / ra ro ste ma zos pa dang / rab tu myos pas ma zos pa ste/ zos pa gang yin pa dang / ma zos pa gang yin pa de dag gcig tu bsdoms na ma'i nu zho 'thung ba</text></item>
<item><p>217b2</p><section>mdo sde</section><text>ma gtogs par za ma bdun khri nyis stong du 'gyur ro/ /dge slong / de ltar ngas dzam+bu'i gling gi mi rnams kyi tshe 'ang bshad/ dus tshigs dang / zla ba dang / zla ba phyed pa dang / nyin zhag</text></item>
<item><p>217b3</p><section>mdo sde</section><text>dang | zan dang / zan bar chad du gyur pa'ang bshad pa yin no/ /dge slong dag /mi rnams kyi tshe lo lnga bcu gang yin pa de ni rgyal chen bzhi'i ris kyi lha rnams kyi nyin zhag gcig go /de</text></item>
<item><p>217b4</p><section>mdo sde</section><text>sum cu la zla ba gcig /zla ba bcu gnyis la lo gcig ste/ rgyal chen bzhi'i ris kyi lha rnams kyi tshe'i tshad ni lo de lta bur brtsis pa'i lha'i lo lnga brgya ste/ de mi'i lo ltar brtsis na</text></item>
<item><p>217b5</p><section>mdo sde</section><text>lo sa ya phrag dgu yod de/ bar ma dor 'chi ba ni yod do/ /de ni sems can dmyal ba chen po yang sos kyi nyin zhag gcig go /nyin zhag de sum cu la zla ba gcig /zla ba bcu gnyis</text></item>
<item><p>217b6</p><section>mdo sde</section><text>la lo gcig ste/ sems can dmyal ba chen po yang sos kyi sems can dmyal ba rnams kyi tshe chad ni lo de lta bu brtsis pa'i lo lnga brgya ste/ de mi'i ltar brtsis na lo bye ba phrag 'bum drug</text></item>
<item><p>217b7</p><section>mdo sde</section><text>khri nyis stong yod de/ bar ma dor 'chi ba ni yod do/ /de nas bcom ldan 'das kyis de'i tshe tshigs su bcad de bka' stsal pa/ lus kyis nyes par spyad byas shing / /ngag gis nyes par</text></item>
<item><p>218a1</p><section>mdo sde</section><text>spyad pa dang / /yid kyis nyes par spyad byas shing / /gang zhig nyes pa gzhan ldan pa'i/ /las de dag gis yang sos kyi/ /dmyal ba dag tu skye 'gyur te/ /lo ni</text></item>
<item><p>218a2</p><section>mdo sde</section><text>bye ba phrag stong du/ /gtags shing bcom yang yang 'tsho'o/ /phan tshun kho na dag chags pa yis/ /mi rnams gsod pa'i mi dag ni/ /las de dag gis yang sos kyi/ /dmyal ba dag</text></item>
<item><p>218a3</p><section>mdo sde</section><text>tu skye bar 'gyur/ /dge slong dag /mi rnams kyi lo brgya gang yin pa de ni sum cu rtsa gsum pa'i lha rnams kyi nyin zhag gcig go /nyin zhag de sum cu la zla ba gcig go /zla ba bcu</text></item>
<item><p>218a4</p><section>mdo sde</section><text>gnyis la lo gcig ste/ sum cu rtsa gsum gyi lha rnams kyi tshe'i tshad ni lo de lta bur brtsis pa'i lha'i lo stong thub bo/ /de mi'i ltar brtsis na lo bye ba phrag gsum dang / sa ya phrag</text></item>
<item><p>218a5</p><section>mdo sde</section><text>drug yod de/ bar ma dor 'chi ba ni yod do/ /de ni sems can dmyal ba chen po thig nag gi nyin zhag gcig go /nyin zhag de sum cu la zla ba gcig go /zla ba bcu gnyis la lo</text></item>
<item><p>218a6</p><section>mdo sde</section><text>gcig ste/ sems can dmyal ba chen po thig nag gi tshe'i tshad ni lo de lta bur brtsis pa'i lo stong thub bo/ /de mi'i ltar brtsis na lo bye ba phrag sa ya nyis 'bum dgu khri drug</text></item>
<item><p>218a7</p><section>mdo sde</section><text>stong rtsa bcu gnyis yod de/ dus ma yin par 'chi ba ni yod do/ /de nas bcom ldan 'das kyis de'i tshe tshigs su bcad de bka' stsal pa/ pha ma dag dang sangs rgyas dang / /nyan</text></item>
<item><p>218b1</p><section>mdo sde</section><text>thos rnams la 'khu byed pa/ /de dag thig nag skye 'gyur te/ /sdug bsngal tshor ba myong bar 'gyur/ /gang zhig mi brtson 'jog pa dang / /mi rnams mdza' ba'i dbyen byed pa/ /thig nag tu</text></item>
<item><p>218b2</p><section>mdo sde</section><text>ni skye bar 'gyur/ /brdzun smra ba yang de bzhin te/ /las de yis ni thig nag gi /dmyal ba rnams su de dag skye/ /dge slong dag /mi rnams kyi lo nyis brgya gang yin pa de ni 'thab bral</text></item>
<item><p>218b3</p><section>mdo sde</section><text>gyi lha rnams kyi nyin zhag gcig go /nyin zhag de sum cu la zla ba gcig /zla ba bcu gnyis la lo gcig ste/ 'thab bral ba'i lha rnams kyi tshe'i tshad ni lo de lta bur brtsis pa'i lha'i lo nyis</text></item>
<item><p>218b4</p><section>mdo sde</section><text>stong thub bo/ /de mi'i ltang brtsis na lo bye ba phrag bcu bzhi dang / lo khri bzhi stong yod de/ bar ma dor 'chi ba ni yod do/ /de ni sems can dmyal ba chen po bsdus 'joms kyi nyin zhag</text></item>
<item><p>218b5</p><section>mdo sde</section><text>gcig go /nyin zhag de sum cu la zla ba gcig /zla ba bcu gnyis la lo gcig ste/ sems can dmyal ba chen po bsdus 'joms kyi sems can dmyal ba rnams kyi tshe'i tshad ni lo de lta</text></item>
<item><p>218b6</p><section>mdo sde</section><text>bur brtsis pa'i lo nyis stong yod de/ de mi'i ltar brtsis na lo bye ba phrag sum 'bum drug khri brgyad stong rtsa gcig yod de/ bar ma dor 'chi ba ni yod do/ /de nas bcom ldan 'das kyis</text></item>
<item><p>218b7</p><section>mdo sde</section><text>de'i tshe tshigs su bcad de bka' stsal pa/ mi dge'i las rnam gsum byas shing / /las dge rnam gsum ma byas te/ /las de dag gis bsdus 'joms kyi/ /dmyal ba dag tu skye</text></item>
<item><p>219a1</p><section>mdo sde</section><text>bar 'gyur/ /ba lang ra lug ma he dang / /ri dwags bya gag phag rnams dang / /de bzhin srog chags gzhan gsod pa/ /bsdus gzhom dag tu skye bar 'gyur/ /</text></item>
<item><p>219a2</p><section>mdo sde</section><text>dge slong dag /mi rnams kyi lo bzhi brgya gang yin pa de dga' ldan gyi lha rnams kyi nyin zhag gcig go /nyin zhag de sum cu la zla ba gcig /zla ba bcu gnyis la lo gcig ste/ dga'</text></item>
<item><p>219a3</p><section>mdo sde</section><text>ldan gyi lha rnams kyi tshe'i tshad ni lo de lta bur brtsis pa'i lha'i lo bzhi stong thub ste/ de mi'i ltar brtsis na lo bye ba phrag lnga bcu rtsa bdun dang / lo sa ya phrag drug yod de/ bar ma dor</text></item>
<item><p>219a4</p><section>mdo sde</section><text>'chi ba ni yod do/ /de ni sems can dmyal ba chen po du 'bod kyi nyin zhag gcig go /nyin zhag de sum cu la zla ba gcig /zla ba bcu gnyis la lo gcig ste/ sems can dmyal</text></item>
<item><p>219a5</p><section>mdo sde</section><text>ba chen po du 'bod kyi sems can dmyal ba rnams kyi tshe'i tshad ni lo de lta bur brtsis pa'i lo bzhi stong thub ste/ de mi'i ltar brtsis na lo bye ba phrag sa ya gnyis dang / bye ba phrag</text></item>
<item><p>219a6</p><section>mdo sde</section><text>dgu 'bum bzhi khri bzhi stong dang / bye ba phrag brgyad yod de/ bar ma dor 'chi ba ni yod do/ /de nas bcom ldan 'das kyis de'i tshe tshigs su bcad de bka' stsal pa/ 'jigs</text></item>
<item><p>219a7</p><section>mdo sde</section><text>su rung la drag shul can/ /lag pa gnyis ni khrag gis bskus/ /sdig pa'i las ni spyod pa yis/ /rtag tu du 'bod 'gro bar 'gyur/ /gzhal lugs g.yo dang sgyu byed mi/ /skye bo</text></item>
<item><p>219b1</p><section>mdo sde</section><text>dag ni yid phyung bas/ /'jigs su rung ba'i sgra 'byin cing / /yun ring du ni sreg 'bod 'gyur/ /dge slong dag /mi rnams kyi lo brgyad brgya gang yin pa de 'phrul dga'i lha rnams kyi nyin</text></item>
<item><p>219b2</p><section>mdo sde</section><text>zhag gcig go /nyin zhag de sum cu la zla ba gcig /zla ba bcu gnyis la lo gcig ste/ 'phrul dga'i lha rnams kyi tshe tshad ni lo de lta bur brtsis pa'i lo brgyad stong thub ste/ de mi'i</text></item>
<item><p>219b3</p><section>mdo sde</section><text>ltar brtsis na lo bye ba phrag nyis brgya sum cu dang / lo sa ya phrag bzhi yod de/ bar ma dor 'chi ba ni yod do/ /de ni sems can dmyal ba chen po du 'bod chen po'i nyin zhag gcig go/</text></item>
<item><p>219b4</p><section>mdo sde</section><text>nyin zhag de sum cu la zla ba gcig /zla ba bcu gnyis la lo gcig ste/ sems can dmyal ba chen po du 'bod chen po'i sems can dmyal ba rnams kyi tshe'i tshad ni lo de lta bur brtsis</text></item>
<item><p>219b5</p><section>mdo sde</section><text>pa'i lo brgyad stong yod do/ /de mi'i ltar brtsis na lo bye ba phrag sa ya gsum dang / bye ba phrag lnga 'bum khri nyis stong drug cu rtsa drug yod de/ bar ma dor 'chi ba ni yod do/ /de nas</text></item>
<item><p>219b6</p><section>mdo sde</section><text>bcom ldan 'das kyis de'i tshe tshigs su bcad de bka' stsal pa/ lta ba'i thibs pos khebs gyur cing / /sred pa'i g.yog pas g.yogs pa dag /sdig pa'i chos ni spyod pa</text></item>
<item><p>219b7</p><section>mdo sde</section><text>yis| |du 'bod dag tu skye bar 'gyur/ /yid gcugs nyams pa'i mi dag ni/ kha spu slong zhing 'bar ba yis/ /bskor ba'i khyim gyi nang chung nas/ /du 'bod chen po sreg par 'gyur/ /</text></item>
<item><p>220a1</p><section>mdo sde</section><text>gtam pa brnogs pa'i mi dag ni/ /ral gri yis ni lus gtub cing / /bya rgod bya rog 'ug pa khyis/ /'gul bzhin du ni za bar 'gyur/ /dge slong dag/</text></item>
<item><p>220a2</p><section>mdo sde</section><text>mi rnams kyi lo stong drug brgya gang yin pa de gzhan 'phrul dbang byed kyi lha rnams kyi nyin zhag gcig go /nyin zhag de sum cu la zla ba gcig /zla ba bcu gnyis la lo gcig ste/</text></item>
<item><p>220a3</p><section>mdo sde</section><text>gzhan 'phrul dbang byed kyi lha rnams kyi tshe'i tshad ni lo de lta bur brtsis pa'i lha'i lo khri drug stong thub bo/ /de mi'i ltar brtsis na lo sa ya phrag drug dang / lo bye ba phrag dgu brgya</text></item>
<item><p>220a4</p><section>mdo sde</section><text>nyi shu rtsa gcig yod de/ bar ma dor 'chi ba ni yod do/ /de ni sems can dmyal ba chen po tsha ba'i nyin zhag gcig go /nyin zhag de sum cu la zla ba gcig /zla ba bcu gnyis la</text></item>
<item><p>220a5</p><section>mdo sde</section><text>lo gcig ste/ sems can dmyal ba chen po tsha ba'i sems can dmyal ba rnams kyi tshe'i tshad ni lo de lta bur brtsis pa'i lo khri drug stong yod do/ /de mi'i ltar brtsis na lo bye ba</text></item>
<item><p>220a6</p><section>mdo sde</section><text>sa ya phrag brgyad dang / bzhi 'bum dang / lo bye ba khrag khri drug stong lnga brgya sum cu yod de/ bar ma dor 'chi ba ni yod do/ /de nas bcom ldan 'das kyis de'i tshe tshigs su</text></item>
<item><p>220a7</p><section>mdo sde</section><text>bcad de bka' stsal pa/ dge slong bram ze dge ba dang / /de bzhin du ni pha ma la/ /gang zhig rtag tu gdung byed pa/ /de ni tsha bar skye bar 'gyur/ /'dir ni gang zhig gdung ba yis//</text></item>
<item><p>220b1</p><section>mdo sde</section><text>skye bo mang po gdung byed pa/ /las de dag gis tsha ba yi/ /dmyal ba rnams su skye bar 'gyur/ /dge slong dag /khyed chu bur can du skyes pa'i sems can rnams kyi tshe'i mtha' nyan</text></item>
<item><p>220b2</p><section>mdo sde</section><text>par 'dod dam/ bcom ldan 'das/ de'i dus la bab lags so/ /bde bar gshegs pa/ de'i dus la bab lags so/ /bcom ldan 'das las dge slong dag gis gang chu bur</text></item>
<item><p>220b3</p><section>mdo sde</section><text>can du skyes pa'i sems can rnams kyi tshe'i mtha' bstan pa thos nas/ dge slong dag /'dzin par bgyid lags so/ /dge slong dag /de'i phyir legs par rab tu nyon la yid la</text></item>
<item><p>220b4</p><section>mdo sde</section><text>zungs shig dang bshad do/ /dge slong dag /'di lta ste/ 'di la til yul ko sa la'i khal bcu tshad nyi shu shong ba'i khal bcu tshad nyi shu pa til gyis byur bur gang bar gyur pa de las mi la</text></item>
<item><p>220b5</p><section>mdo sde</section><text>la zhig gis lo brgya 'das shing til 'bru gcig bor te/ til khal bcu tshad nyi shu shong ba'i khal bcu tshad nyi shu pa de thabs 'dis myur du yongs su zad cing gtugs par gyur kyang /</text></item>
<item><p>220b6</p><section>mdo sde</section><text>dge slong dag /chu bur can du skyes pa'i sems can rnams kyi tshe'i tshad ni de lta ma yin par nga smra'o/ /chu bur can gyi nyi shu ji lta ba de ltar chu bur rdol gyi gcig yin no/ /chu bur rdol</text></item>
<item><p>220b7</p><section>mdo sde</section><text>gyi nyi shu ji lta ba de ltar so thams thams kyi gcig yin no/ /so thams thams kyi nyi shu ji lta ba de ltar kyi hud zer gyi gcig yin no/ /kyi hud zer gyi nyi shu ji lta ba de ltar a chu zer</text></item>
<item><p>221a1</p><section>mdo sde</section><text>gyi gcig yin no/ /a chu zer gyi nyi shu ji lta ba de ltar ut+pa la ltar gas pa'i gcig yin no/ /ut+pa la ltar gas pa'i nyi shu ji lta ba de ltar pad+ma ltar gas pa'i</text></item>
<item><p>221a2</p><section>mdo sde</section><text>gcig yin no/ /pad+ma ltar gas pa'i nyi shu ji lta ba de ltar pad+ma ltar gas pa chen po'i gcig yin no/ /lhas byin gyi phyogs dge slong ko ka li kas dge slong shA ri'i bu dang / maud+gal gyi</text></item>
<item><p>221a3</p><section>mdo sde</section><text>bu la zhe sdang gi sems bskyed pas rang gi lus de nyid kyis sems can dmyal ba chen po pad+ma ltar gas pa chen por skyes so/ /dge slong dag /de lta bas na de'i phyir 'di ltar</text></item>
<item><p>221a4</p><section>mdo sde</section><text>bslab par bya ste/ sdong dum tshig pa la'ang zhe sdang gi sems bskyed par mi bya na rnam par shes pa dang ldan pa'i lus la lta smos kyang ci dgos pa de ltar dge slong dag khyed kyis</text></item>
<item><p>221a5</p><section>mdo sde</section><text>bslab par bya'o/ /de nas bcom ldan 'das kyis de'i tshe tshigs su bcad de bka' stsal pa/ mi zhig skyes par gyur pa na/ /gang gis bdag ni gcod byed pa'i/ /kha nas sta re'i</text></item>
<item><p>221a6</p><section>mdo sde</section><text>tshig 'byung ba/ /nyes par smra bas smra ba ni/ /gang dag smad bya bstod byed cing / /skye bo bstod bya smod byed pa'i/ /sdig gang bde ba mi myong ba'i/ /sdig de de yi kha na gsog /gang</text></item>
<item><p>221a7</p><section>mdo sde</section><text>'dir rgyan pos bdag nor yal/ /'di ni sdig pa chung du ste/ /gang zhig bde gshegs sdang sems bskyed/ /'dir ni sdig pa de che'o/ /ngag dang yid kyis kyang ni sdig byas shing / /</text></item>
<item><p>221b1</p><section>mdo sde</section><text>gang zhig 'phags la smod pa dmyal 'gro ste/ /stong phrag brgyar ni chu bur rdol nas su/ /chu bur can du sum cu rtsa drug go /sdig pa'i sems kyis bden par mi smra ba/ /bdag nyid brlag</text></item>
<item><p>221b2</p><section>mdo sde</section><text>cing dmyal bar 'phen par byed/ /de yid dri mas ma rnyogs par byed de/ /kha na ma tho med pa de bzod do/ /dge slong dag /sems can dmyal ba chen po rab tu tsha ba'i tshe'i tshad ni bskal</text></item>
<item><p>221b3</p><section>mdo sde</section><text>pa phyed gcig yin te/ bar ma dor 'chi ba ni yod do/ /de nas bcom ldan 'das kyis de'i tshe tshigs su bcad de bka' stsal pa/ 'bras bu yid 'ong mtho ris su/ /skye 'gyur dge ba spangs</text></item>
<item><p>221b4</p><section>mdo sde</section><text>nas ni/ /'dir ni mi sdug las byas pas/ /rab tu tsha bar skye bar 'gyur/ /dge sbyong bram ze dge ba dang / /pha dang ma yang de yin te/ /gang yang bla ma gzhan gsod pa/ /rab tu tsha bar</text></item>
<item><p>221b5</p><section>mdo sde</section><text>de 'tshed do/ /dge slong dag /dmyal ba chen po mnar med pa'i tshe'i tshad ni bskal pa gcig ste/ bar ma dor 'chi ba ni yod do/ /mi gti mug can lhas byin gyis dge 'dun mthun</text></item>
<item><p>221b6</p><section>mdo sde</section><text>pa phye ba dang / de bzhin gshegs pa la ngan sems kyis khrag phyung ba dang / dge slong ma dgra bcom pa bsad pas rang gi lus de nyid kyis dmyal ba chen po mnar med pa der skyes</text></item>
<item><p>221b7</p><section>mdo sde</section><text>so| |de nas bcom ldan 'das kyis de'i tshe tshigs su bcad de bka' stsal pa/ 'phags pa rnams kyis bstan pa yi/ /chos kyis 'os par 'tsho rnams la/ /sdig pa'i lta ba la</text></item>
<item><p>222a1</p><section>mdo sde</section><text>brten nas/ /blo ngan gang zhig smod byed pa/ /tsher can 'od ma'i 'bras bu ltar/ /de ni 'bras bu rlag par byed/ /dge bar 'gyur ba brjod bya ste/ /sdig pa</text></item>
<item><p>222a2</p><section>mdo sde</section><text>can dag mi brjod do/ /dge ba smras na legs par 'gyur/ /sdig pa smras na sreg 'gyur bas/ /gal te smra na dge ba smra'i/ /sdig pa smras na rlag par 'gyur/ /byis pa rnams ni</text></item>
<item><p>222a3</p><section>mdo sde</section><text>sdig smra ste/ /'phags pa rnams ni ma yin no/ /'dir ni ngan 'gror 'gro ba yi/ /las ni shas cher byas pas na/ /las de dag gis mnar med pa'i/ /dmyal ba dag tu skye bar</text></item>
<item><p>222a4</p><section>mdo sde</section><text>'gyur/ /dge slong dag /tshangs ris kyi lha rnams kyi tshe'i tshad ni bskal pa phyed de/ bar ma dor 'chi ba ni yod do/ /dge slong dag /tshangs pa'i mdun na 'don gyi lha rnams kyi tshe'i</text></item>
<item><p>222a5</p><section>mdo sde</section><text>tshad ni bskal pa'i bzhi cha gsum thub ste/ bar ma dor 'chi ba ni yod do/ /dge slong dag /tshangs chen gyi lha rnams kyi tshe'i tshad ni bskal pa gcig thub ste/ bar ma dor 'chi ba ni</text></item>
<item><p>222a6</p><section>mdo sde</section><text>yod do/ /dge slong dag /'od chung gi lha rnams kyi tshe'i tshad ni bskal pa gnyis thub ste/ bar ma dor 'chi ba ni yod do/ /dge slong dag /tshad med 'od kyi lha rnams kyi tshe'i tshad ni</text></item>
<item><p>222a7</p><section>mdo sde</section><text>bskal pa bzhi thub ste/ bar ma dor 'chi ba ni yod do/ /dge slong dag /'od gsal gyi lha rnams kyi tshe'i tshad ni bskal pa brgyad thub ste/ bar ma dor 'chi ba ni yod do/ /dge slong</text></item>
<item><p>222b1</p><section>mdo sde</section><text>dag |dge chung gi lha rnams kyi tshe'i tshad ni bskal pa bcu drug thub ste/ bar ma dor 'chi ba ni yod do/ /dge slong dag /tshad med dge ba'i lha rnams kyi tshe'i tshad ni bskal pa sum cu rtsa gnyis</text></item>
<item><p>222b2</p><section>mdo sde</section><text>thub ste/ bar ma dor 'chi ba ni yod do/ /dge slong dag /dge rgyas kyi lha rnams kyi tshe'i tshad ni bskal pa drug cu rtsa bzhi thub ste/ bar ma dor 'chi ba ni yod do/ /dge slong dag /sprin med kyi lha</text></item>
<item><p>222b3</p><section>mdo sde</section><text>rnams kyi tshe'i tshad ni bskal pa brgya nyi shu rtsa lnga thub ste/ bar ma dor 'chi ba ni yod do/ /dge slong dag /bsod nams skyes kyi lha rnams kyi tshe'i tshad ni bskal pa nyis brgya rtsa lnga bcu thub ste/</text></item>
<item><p>222b4</p><section>mdo sde</section><text>bar ma dor 'chi ba ni yod do/ /dge slong dag /'bras bu che ba'i lha rnams kyi tshe'i tshad ni bskal pa lnga brgya thub ste/ bar ma dor 'chi ba ni yod do/ /dge slong dag /'du shes med pa'i</text></item>
<item><p>222b5</p><section>mdo sde</section><text>sems can dang / mi che ba'i lha rnams kyi tshe'i tshad ni bskal pa stong thub ste/ bar ma dor 'chi ba ni yod do/ /dge slong dag /mi gdung ba'i lha rnams kyi tshe'i tshad ni bskal pa nyis stong</text></item>
<item><p>222b6</p><section>mdo sde</section><text>thub ste/ bar ma dor 'chi ba ni yod do/ /dge slong dag /shin tu mthong gi lha rnams kyi tshe'i tshad ni bskal pa bzhi stong thub ste/ bar ma dor 'chi ba ni yod do/ /dge slong dag /gya nom snang gi</text></item>
<item><p>222b7</p><section>mdo sde</section><text>lha rnams kyi tshe'i tshad ni bskal pa brgyad stong thub ste/ bar ma dor 'chi ba ni yod do/ /dge slong dag /'og min gyi lha rnams kyi tshe'i tshad ni bskal pa khri drug stong thub ste/ bar ma dor</text></item>
<item><p>223a1</p><section>mdo sde</section><text>'chi ba ni yod do/ /dge slong dag /nam mkha' mtha' yas skye mched du nye bar 'gro ba'i lha rnams kyi tshe'i tshad ni bskal pa nyi khri ste/ bar ma dor 'chi ba ni</text></item>
<item><p>223a2</p><section>mdo sde</section><text>yod do/ /dge slong dag /rnam shes mtha' yas skye mched du nye bar 'gro ba'i lha rnams kyi tshe'i tshad ni bskal pa bzhi khri ste/ bar ma dor 'chi ba ni yod do/ /dge slong dag /ci yang</text></item>
<item><p>223a3</p><section>mdo sde</section><text>med pa'i skye mched du nye bar 'gro ba'i lha rnams kyi tshe'i tshad ni bskal pa drug khri ste/ bar ma dor 'chi ba ni yod do/ /dge slong dag /'du shes med 'du shes med min skye mched du nye</text></item>
<item><p>223a4</p><section>mdo sde</section><text>bar 'gro ba'i lha rnams kyi tshe'i tshad ni bskal pa brgyad khri ste/ bar ma dor 'chi ba ni yod do/ /dge slong dag /de ltar dmyal ba chen po mnar med pa nas 'du shes med 'du shes</text></item>
<item><p>223a5</p><section>mdo sde</section><text>med min skye mched kyi bar de dag ni/ dge slong dag /srid pa'i rtse mo dang / de dag ni srid pa'i rtse mo yin no/ /de dag ni srid pa 'byung ba yin te/ de dag ni 'gro ba lnga'i sems</text></item>
<item><p>223a6</p><section>mdo sde</section><text>can rnams 'ong ba dang / 'gro ba dang / gnas pa dang / 'chi ba dang / skye bar snang ngo / /srid pa'i 'byung bas chog shes par gyis shig /nga ni srid pa mngon par sgrub pa chung du</text></item>
<item><p>223a7</p><section>mdo sde</section><text>la'ang tha na de'i skad cig tsam yang bsngags pa mi mdzad do/ /de ci'i phyir zhe na/ srid pa mngon par sgrub pa ni sdug bsngal yin pa'i phyir te/ dper na/ mi gtsang ba ni nyung du'ang</text></item>
<item><p>223b1</p><section>mdo sde</section><text>mi zhim na mang po lta ci smos/ de ltar de bzhin du nga ni srid pa mngon par sgrub pa chung du la'ang tha na de'i skad cig tsam yang bsngags pa mi mdzad do/ /de ci'i phyir zhe na/ dge slong dag /srid</text></item>
<item><p>223b2</p><section>mdo sde</section><text>pa mngon par sgrub pa ni sdug bsngal yin pa'i phyir ro/ /so so'i skye bo byis pa thos pa dang mi ldan pa de dag ni 'gro ba lnga po'i 'khro ba gang du yang dang / yang du dmyal ba rnams dang / yang</text></item>
<item><p>223b3</p><section>mdo sde</section><text>dang | yang du dud 'gro rnams dang / yang dang / yang du ngan song ngan 'gro log par ltung ba rnams su kun tu rgyug /kun tu rab tu rgyug go /dge slong dag /de lta bas na de'i phyir 'di ltar</text></item>
<item><p>223b4</p><section>mdo sde</section><text>bslab par bya ste/ srid pa rgyun chad par bya ba gang yin pa la brtson par bya zhing sred pa mngon par mi bsgrub par bya'o/ /dge slong dag /khyed kyis de ltar bslab par bya'o/ /bcom</text></item>
<item><p>223b5</p><section>mdo sde</section><text>ldan 'das kyis de skad ces bka' stsal nas/ dge slong de dag yi rangs te/ bcom ldan 'das kyis gsungs pa la mngon par bstod do/ /tshe'i mtha'i mdo rdzogs so// //</text></item>
<item><p>223b6</p><section>mdo sde</section><text>rgya gar gyi mkhan po bi shud+d+ha sid+ha dang / lots+tsha ba ban+de dge ba'i dpal gyis bsgyur/ rgya gar gyi mkhan po bid+yA ka ra sid+ha dang / zhus chen gyi lots+tsha ba ban+de dpal brtsegs kyis zhus chen bgyis</text></item>
<item><p>223b7</p><section>mdo sde</section><text>ta gtan la phab pa// //rgya gar skad du/ A yuHpa tI ya thA kA ro pa ri pr-i ts+tsha sU tra/ bod skad du/ tshe 'pho ba ji ltar 'gyur pa zhus pa'i mdo/ sangs rgyas dang / byang chub</text></item>
<item><p>224a1</p><section>mdo sde</section><text>sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das grong khyer chen po ser skyar khyim bdag</text></item>
<item><p>224a2</p><section>mdo sde</section><text>thams cad 'dul ba'i dus la bab par gzigs nas/ de dag dad pa bskyed par bya ba'i phyir 'khor lnga brgya dang bcas par gshegs pa las/ de'i tshe shAkya dga' skyes zhes</text></item>
<item><p>224a3</p><section>mdo sde</section><text>bya ba dar la bab pa/ gnyen gyi skye po thams cad la rab tu gces pa/ mi thams cad kyis bkur ba'i gnas su gyur pa zhig tshe 'phos pa'i phung po'i drung na de'i bu dang / chung ma</text></item>
<item><p>224a4</p><section>mdo sde</section><text>dang | spun dang / g.yog 'khor rnams kyis rta'i tshogs dag/ glang po che'i tshogs dang / gos dang / rgyan sna tshogs pa'ang bsags/ gser dngul dang / mu tig dang /</text></item>
<item><p>224a5</p><section>mdo sde</section><text>shel la sogs pa'i rin po che sna tshogs pa'ang bsags/ bza' ba dang / btung ba ro zhim po mngar ba sna tshogs pa'ang bsags te/ smre sngags 'don cing dga' skyes</text></item>
<item><p>224a6</p><section>mdo sde</section><text>la gsol lo zhes mchod pa byed pa dang / rgyal po zas gtsang mas bsams pa/ 'di ltar tshe 'phos pa la mchod cing gsol ba dang / rjed pa ni bram ze dag gi smrang</text></item>
<item><p>224a7</p><section>mdo sde</section><text>las zer na 'di dag la sman pa dang / bde ba ci yod pa bcom ldan 'das la dri'o snyam nas bcom ldan 'das kyi drung du song nas phyag btsal te 'di skad ces gsol to/ /</text></item>
<item><p>224b1</p><section>mdo sde</section><text>bcom ldan 'das/ sems can tshe 'phos pa ji ltar 'gyur ba'i don zhu bar 'tshal na skabs dbye bar ci gnang / de skad ces gsol pa dang / bcom ldan 'das kyis bka' stsal pa/</text></item>
<item><p>224b2</p><section>mdo sde</section><text>kye rgyal po chen po/ ci dang / ci bzhed pa zhus shig dang / rgyal po chen po'i sems rangs par bshad par bya'o/ /de skad ces bka' stsal pa dang / bcom ldan 'das la rgyal po chen</text></item>
<item><p>224b3</p><section>mdo sde</section><text>po zas gtsang mas 'di skad ces gsol to/ /bcom ldan 'das/ 'jig rten 'di nas tshe pha rol tu 'phos pa'i sems can rnams pha rol tu skye ba de lha rnams kyang lhar skye'am/ de</text></item>
<item><p>224b4</p><section>mdo sde</section><text>bzhin du mi dang / dud 'gro dang / yi dwags dang / dmyal ba rnams kyang mi dang / dud 'gro dang / yi dwags dang / dmyal ba rnams su tshe 'phos par rigs ma 'dres par so</text></item>
<item><p>224b5</p><section>mdo sde</section><text>sor skye'am/ bcom ldan 'das/ gzhan yang / lha rnams nas tshe 'phos pa mi la sogs pa gzhan rnams su skye'am/ de bzhin du mi dang / dud 'gro dang / yi dwags dang / dmyal</text></item>
<item><p>224b6</p><section>mdo sde</section><text>ba rnams nas tshe 'phos na'ang lha la sogs pa gzhan rnams su'ang skye bar 'gyur/ bcom ldan 'das/ gzhan yang / sems can thams cad 'di nas tshe 'phos nas ye med par</text></item>
<item><p>224b7</p><section>mdo sde</section><text>gyur te/ me shi ba'i thal ba bzhin du gyur nas skye bar ye ma mchis sam/ bcom ldan 'das/ gzhan yang / sems can thams cad 'di nas tshe 'phos nas pha dang / mes po dang / yang</text></item>
<item><p>225a1</p><section>mdo sde</section><text>mes la sogs pa thog ma med pa nas bzung ba'i bar du brgyud pa'i ris mthun pa rnams 'jig rten pha rol tu skye ba mi len par 'dir ci spyad pa bzhin</text></item>
<item><p>225a2</p><section>mdo sde</section><text>'grogs te gnas so zhes 'jig rten pa dag mchis na de ltar lags sam/ bcom ldan 'das/ gzhan yang / 'di na phyug dregs rgyags pa rnams pha rol tu'ang phyug</text></item>
<item><p>225a3</p><section>mdo sde</section><text>dregs rgyags par 'gyur ram/ 'di na dbul rgud nyam chung ba rnams pha rol tu'ang dbul rgud nyam chung bar 'gyur ram/ 'on te de gnyis mi 'dra bar phan tshun bsnol mar</text></item>
<item><p>225a4</p><section>mdo sde</section><text>'gyur/ bcom ldan 'das/ gzhan yang / 'di na rta dang / glang po che la sogs pa zhon pa dang / 'di na gos gyon pa dang / rgyan thogs pa dang / 'di na zas bza' ba dang / btung ba dang</text></item>
<item><p>225a5</p><section>mdo sde</section><text>ldan pa rnams shi 'phos nas pha rol tu'ang de bzhin du zhon pa dang / gyon pa dang / za zhing 'thung ngo zhes 'jig rten pa dag mchi na de ltar lags sam/ bcom ldan 'das/</text></item>
<item><p>225a6</p><section>mdo sde</section><text>gzhan yang / 'di nas shi 'phos pa la pha ma'am/ spun nam/ bu la sogs pa nye ris rnams kyi bza' ba dang / btung ba nyung du nyung dur gtang ba'am/ bsngos pa'ang bskal pa</text></item>
<item><p>225a7</p><section>mdo sde</section><text>mang po'i bar du zad par mi 'gyur bar za zhing 'thung ngo zhes 'jig rten pa dag mchi na de ltar lags sam/ bcom ldan 'das/ gzhan yang / sems can 'di nas tshe 'phos pa</text></item>
<item><p>225b1</p><section>mdo sde</section><text>na pha ma'am/ spun nam/ bu la sogs pa la gtam byas te tshig ci smras pa dang / gzugs byad ci 'dra ba dag tshe 'phos nas phyis pha ma'am/ spun nam/ bu la sogs pa la sngon tshe ma</text></item>
<item><p>225b2</p><section>mdo sde</section><text>'phos pa'i dus na gtam byas pa la sogs pa smra ba dang / gzugs byad dag ston te/ mthong ba dang / thos pa yod ces 'jig rten pa dag mchi na de ltar lags sam/ de skad ces</text></item>
<item><p>225b3</p><section>mdo sde</section><text>gsol pa dang / bcom ldan 'das kyis rgyal po zas gtsang ma la 'di skad ces bka' stsal to/ /kye rgyal po chen po/ 'di nas shi 'phos nas lha rnams lhar skye ba la sogs pa</text></item>
<item><p>225b4</p><section>mdo sde</section><text>'dri ba de ltar ma lags te/ lha rnams tshe 'phos pa'ang lhar skyes nas 'gro ba ris gzhan rnams su mi skye ba lags pa nas de bzhin du mi la sogs pa 'gro ba gzhan rnams kyang</text></item>
<item><p>225b5</p><section>mdo sde</section><text>tshe 'phos nas 'gro ba gzhan dang / gzhan rnams su mi skye bar rang rang gi snga ma'i ris rnams su skye ba lags na ni/ kye rgyal po chen po/ mi rnams dang po lha las gyur pa lags la/</text></item>
<item><p>225b6</p><section>mdo sde</section><text>ngan song gsum po rnams ni mi rnams kyis mi dge ba spyad pa las gyur pa lags pa'i phyir gang lha la sogs pa tshe 'phos pa de 'gro ba ris gzhan dang / gzhan rnams su skye ba lags</text></item>
<item><p>225b7</p><section>mdo sde</section><text>so| |kye rgyal po chen po/ gzhan yang / rgyal po chen pos gsungs pa ltar lags na ni da ltar gyi 'gro ba ris drug po rnams mang ba dang / nyung ba rnams ji ltar yod pa bzhin du dus</text></item>
<item><p>226a1</p><section>mdo sde</section><text>thams cad du de ltar 'gyur ba'i rigs na/ mi rnams las mi dge ba spyad pa mang pa'i rgyus ngan song gsum po rnams phyir zhing mang ba la gzigs/ kye</text></item>
<item><p>226a2</p><section>mdo sde</section><text>rgyal po chen po/ gzhan yang / da ltar gyi dgra bcom pa 'di dag ni mi las gyur pa lags na/ 'gro ba ris so sor ma 'dres bar yang ris so sor skye ba ni mi rigs so/ /dgra bcom</text></item>
<item><p>226a3</p><section>mdo sde</section><text>pa'i 'bras bu thob par yang mi rigs so/ /kye rgyal po chen po/ de'i phyir na las dge ba dang / mi dge ba'i dbang gis mtho ris dang / ngan song la sogs par ris tha dad par skye</text></item>
<item><p>226a4</p><section>mdo sde</section><text>bar 'gyur ro/ /kye rgyal po chen po/ rgyal po chen pos lha rnams tshe 'phos nas mi la sogs pa gzhan rnams su skye'am zhes bya ba la sogs pa dris pa ni de de bzhin lags te/ de de</text></item>
<item><p>226a5</p><section>mdo sde</section><text>ltar lags so/ /kye rgyal po chen po/ rgyal po chen pos sems can thams cad tshe 'phos nas ye med par gyur te me shi ba'i thal ba bzhin du skye ba ye ma mchis sam zhes gsungs</text></item>
<item><p>226a6</p><section>mdo sde</section><text>pa ni de ltar ma lags te/ kye rgyal po chen po/ dper na/ sa bon yod na 'bras bu 'byung ste/ tshe 'di sa bon lta bu las tshe phyi ma 'bras bu lta bu yod do/ /kye rgyal po chen</text></item>
<item><p>226a7</p><section>mdo sde</section><text>po| nyi ma shar nas khad kyis nub ste smag tu gyur pa las yang nang par 'char ba bzhin du tshe 'di 'phos nas yang skye ba phyi ma len no/ /kye rgyal po chen po/ tshe 'phos nas phyi mar</text></item>
<item><p>226b1</p><section>mdo sde</section><text>skye ba ye ma mchis na 'gro ba rnams zad pa'i rigs so/ /kye rgyal po chen po/ phyi rol gyi rtswa dang / shing rnams kyang dus kyi dbang gis bskams pa de'ang phyir skye'o/ /de bzhin du sems can</text></item>
<item><p>226b2</p><section>mdo sde</section><text>rnams las dang / nyon mongs pa dus 'gyur ba dang 'dra ba'i dbang gis skye ba dang / 'chi bar 'gyur ro/ /de'i phyir na rgyal po chen po tshe phyi ma nges par yod par mkhyen par mdzod cig /kye rgyal po</text></item>
<item><p>226b3</p><section>mdo sde</section><text>chen po/ rgyal po chen pos sems can thams cad 'di nas tshe 'phos nas pha dang / mes po dang / yang mes la sogs pa thog ma med pa nas bzung ba'i bar du gcig nas gcig tu</text></item>
<item><p>226b4</p><section>mdo sde</section><text>brgyud pa'i ris mthun pa rnams 'jig rten pha rol na skye ba mi len par 'di na ci spyod pa bzhin 'grogs te gnas so zhes 'jig rten pa dag mchi na/ de de ltar lags sam/ zhes</text></item>
<item><p>226b5</p><section>mdo sde</section><text>gsung ba ni/ kye rgyal po chen po/ 'di na pha dang / bu la sogs pa gcig la gcig snang pa ni gzugs dngos po can gcig la gcig snang gi /sems gcig gis gcig mthong ba ni ma</text></item>
<item><p>226b6</p><section>mdo sde</section><text>yin te/ gzugs kyi phung po 'dir zhig ste med na/ pha rol na sems gcig la gcig ji ltar snang ste 'grogs/ tshe 'phos pa'i pha dang / mes po dang / yang mes la sogs pa da ltar</text></item>
<item><p>226b7</p><section>mdo sde</section><text>tshe ma 'phos pa'i bu tsha gzugs yod pas kyang mi mthong na pha rol tu tshe 'phos pa'i lus med pas pha dang / mes po dang / yang sems la sogs pa gzugs med pa ji ltar mthong nas</text></item>
<item><p>227a1</p><section>mdo sde</section><text>'grogs/ kye rgyal po chen po/ gzhan yang / 'di na pha dang / bu dang / spun mang po 'grogs pa'i dus na'ang gzugs so sor snang ba las ma gtogs pa rang</text></item>
<item><p>227a2</p><section>mdo sde</section><text>gi sems kyang rang gis mi mthong na spad dang spun gyi sems gcig gis gcig lta ga la mthong na/ tshe 'phos nas ji ltar mthong ste/ pha rol na spad dang / spun dang / mes po</text></item>
<item><p>227a3</p><section>mdo sde</section><text>dang | yang mes la sogs pa ji ltar snang nas 'grogs/ kye rgyal po chen po/ thog ma med pa'i dus na de bas snga ba med pa'i mes po dang / da lta'i bu tsha rnams pha rol na 'grogs</text></item>
<item><p>227a4</p><section>mdo sde</section><text>na da ltar mi'i rus dang / rigs dang / phyogs dang / ris mi gcig pa tha dad pa mang po ji snyed pa rnams so sor dgrar gyur pa rnams dang / gnas gang na 'dug pa dang / rus</text></item>
<item><p>227a5</p><section>mdo sde</section><text>rigs gcig pa dang / skad dang / cha lugs ma thos pa dang / ma mthong ba dag kyang thog ma mes po gcig las gyes pa yin na da ltar spad dang / spun dang / mes po la sogs pa 'grogs</text></item>
<item><p>227a6</p><section>mdo sde</section><text>mi 'grogs kyi mtshams spun dang / spad gang la gzung / dang po mes po nas bzung ste da ltar spun dang / spad kyi bar du brgyud pa rnams kyang da ltar gyi spad dang / spun 'dra bar so so na brtse</text></item>
<item><p>227a7</p><section>mdo sde</section><text>zhing gdung bar 'dran gang gang ni 'grogs/ gang gang ni mi 'grogs/ da ltar gyi mi rnams so so nas bdag cag gi mes po 'di yin no zhes phyogs dang / ris bzung ste/ bdag cag</text></item>
<item><p>227b1</p><section>mdo sde</section><text>'di dang pha gcig gi bu'o zhes phyogs dang / ris su bcad na de dag gis mes po zhes so sor bzung ba de kun gyi yang pha dang / mes po dang / yang mes dang / zhes mes nas dang po'i mes</text></item>
<item><p>227b2</p><section>mdo sde</section><text>po la thug gi par du brgyud pa ni da ltar so sor na bdag cag gi mes po zhes bzung ba yin na 'jig rten pa dag smra ba ltar 'di nas tshe 'phos nas skye ba mi len par pha rol na spad dang /</text></item>
<item><p>227b3</p><section>mdo sde</section><text>spun 'grogs na da ltar rus rigs dang / phyogs mi gcig pa dang / dgrar gyur pa kun kyang phyogs gcig nas 'grogs dgos so/ /kye rgyal po chen po/ da ltar gyi tshe 'di gzugs can</text></item>
<item><p>227b4</p><section>mdo sde</section><text>dngos por snang ba'ang mun pa dang / phag na 'dug pa dag gcig gis gcig mi mthong na tshe 'phos pa'i sems gzugs med pas gcig gis gcig ji ltar mthong nas 'grogs par</text></item>
<item><p>227b5</p><section>mdo sde</section><text>'gyur/ kye rgyal po chen po/ da ltar gyi sems can gzugs dang ldan pas kyang mi mthong ba'i gnas yul mi gcig pa dang / gnas tha dad pa dag la rang gi gzugs snang bar ston mi nus</text></item>
<item><p>227b6</p><section>mdo sde</section><text>na tshe 'phos nas ji ltar gzugs snang bar ston nus/ kye rgyal po chen po/ 'jig rten pa kha gcig gis grags pa dang / rnyed pa dag btsal ba'i phyir bzlas pa'i gtam gyis gzhan slu bar</text></item>
<item><p>227b7</p><section>mdo sde</section><text>byed pa la gsan par mi rigs so/ /kye rgyal po chen po/ rgyal po chen pos 'di na phyug dregs rgyags pa rnams pha rol tu'ang phyug dregs rgyags par 'gyur ram/ 'di na dbul rgud nyam</text></item>
<item><p>228a1</p><section>mdo sde</section><text>chung ba rnams pha rol tu'ang dbul rgud nyam chung bar 'gyur ram/ 'on te de gnyis mi 'dra bar phan tshun snol bar 'gyur zhes gsungs pa gang yin pa de ni/</text></item>
<item><p>228a2</p><section>mdo sde</section><text>kye rgyal po chen po/ sems can rnams tshe ma 'phos pa'i skye ba 'di la'ang la la skyes ma thag tu phyug dregs rgyags par gyur pa las lo lnga bcu dang / drug cu nas 'khogs pa'i bar</text></item>
<item><p>228a3</p><section>mdo sde</section><text>du dbul rgud nyam chung ba'ang yod/ la la skyes nas gzhon dar ba'i tshe la dbul rgud pa las lo lnga bcu dang / drug cu nas 'khogs pa'i bar du phyug dregs rgyags pa dag yod na</text></item>
<item><p>228a4</p><section>mdo sde</section><text>tshe 'phos nas phyug dbul mi rtag pa lta ci smos/ kye rgyal po chen po/ dper na/ 'jig rten na rtswa dang / shing la sogs pa dro ba dang / rlan pa'i rkyen tshogs pa'i tshe ni lo ma dang / 'dab</text></item>
<item><p>228a5</p><section>mdo sde</section><text>ma rgyas par 'gyur la/ grang zhing rlan med pa'i rkyen gyis bskam par 'gyur ba bzhin du sbyin pa la sogs pa'i rkyen gyis ni phyug dregs rgyags par 'gyur la/ rku 'phrog dang /</text></item>
<item><p>228a6</p><section>mdo sde</section><text>ser sna'i dbang gis ni dbul rgud par 'gyur ro/ /kye rgyal po chen po/ sbyin pa rgyun ma chad pas tshe rabs nas tshe rabs su phyug dregs rgyags pa'ang yod/ phyogs cha dang / sbyin</text></item>
<item><p>228a7</p><section>mdo sde</section><text>pa la 'gyod pa byas pas tshe 'ga' dang / tshe stod smad la dbul rgud pa'ang yod do/ /dus thams cad du rku 'phrog dang / ser sna dag la gnas pas tshe rabs nas tshe rabs su</text></item>
<item><p>228b1</p><section>mdo sde</section><text>dbul rgud pa'ang yod/ rku 'phrog dang / ser sna la 'gyod pa byas pas tshe 'ga'am/ tshe stod smad la phyug dregs pa'ang yod do/ /kye rgyal po chen po/ sbyin pa'i rkyen gyis dbul rgud pa'ang</text></item>
<item><p>228b2</p><section>mdo sde</section><text>mi 'byung ngo / /ser sna'i dbang gis phyug dregs pa'ang mi 'byung ngo / /phyug dregs pa dang / dbul rgud pa 'di gnyis tshe snga phyi la rje ba'ang ma lags so/ /kye rgyal po chen po/ rgyal po</text></item>
<item><p>228b3</p><section>mdo sde</section><text>chen pos 'di na rta dang / glang po che la sogs pa zhon pa dang / 'di na gos gyon pa dang / rgyan thogs pa dang / 'di na zas bza' ba dang / btung ba dang ldan pa rnams tshe 'phos nas pha rol</text></item>
<item><p>228b4</p><section>mdo sde</section><text>tu 'ang de bzhin du zhon pa dang / gyon pa dang / za zhing 'thung ngo zhes 'jig rten pa dag mchi na de de ltar lags sam zhes gsungs pa ni/ kye rgyal po chen po/ mi rnams tshe 'phos pa'i</text></item>
<item><p>228b5</p><section>mdo sde</section><text>tshe las dge sdig gang spyad pa bzhin mtho ris dang / ngan song dag tu skye ba len te/ rgyal po chen po/ 'jig rten pa dag mchi ba ltar ma lags so/ /tshe 'phos pa 'di'i cha lugs ltar snang</text></item>
<item><p>228b6</p><section>mdo sde</section><text>ba ni bar snang gi khams 'di na dri za'i 'jig rten gyi khams dpag tu med pa bsam gyis mi khyab pa mthar thug pa med pa yod do/ /dri za 'chi ka ma'i sems la nye bar 'jug pa zhes bya ba'i</text></item>
<item><p>228b7</p><section>mdo sde</section><text>rigs yod de/ des dri za'i zas btsal ba'i phyir tshe rabs snga ma'i lus dang / gos dang / rgyan dang / cha lugs lta bu dag sprul par byed de/ tshe 'phos pa de'i cha lugs dang / gtam dag</text></item>
<item><p>229a1</p><section>mdo sde</section><text>byed cing sprul pa ston pa'ang yod do/ /kye rgyal po chen po/ 'di la gzhan yang yod de/ dri za las ma gtogs pa gzhan yang gnod sbyin dang / sha za dang /</text></item>
<item><p>229a2</p><section>mdo sde</section><text>'byung po la sogs pas tshe 'phos pa'i pha'am/ bu'am/ spun la sogs pa bslu ba'i phyir mi ma yin pa de yis 'jig rten pa'i rdzu 'phrul gyis tshe 'phos pa'i gtan tshigs dang /</text></item>
<item><p>229a3</p><section>mdo sde</section><text>sa mal dang / lo rgyus dag shes par byas nas mi ma yin pa de'i byin gyis pha ma la sogs pas mthong ba dang / rmi lam du 'byung ba yod do/ /kye rgyal po chen po/ 'di la gzhan</text></item>
<item><p>229a4</p><section>mdo sde</section><text>yang yod do/ /spad dang / spun la sogs pa yun ring por lhan cig pa'i bag chags rtas pas mthong ba dang / rmi lam du snang ba'ang yod de/ dper na/ mi zhig gis da ltar</text></item>
<item><p>229a5</p><section>mdo sde</section><text>tshe ma 'phos pa'i rang gi pha ma'am/ spun zla'am/ bran khol lam/ gzhan su'ang rung ba dag dang 'grogs pa dang / longs spyod kyi bde ba'am/ dgra rkun dang / 'thab rtsod la</text></item>
<item><p>229a6</p><section>mdo sde</section><text>sogs pa bde ba dang / sdug bsngal gang yang rung ba dag rmis na mi des rmis pa bzhin du gang rmis pa'i pha ma'am/ spun zla'am/ bran khol lam/ gzhan su'ang rung ba</text></item>
<item><p>229a7</p><section>mdo sde</section><text>rmi lam na snang ba des tshor ba yod na ni rmis pa de bden pa yin na des rmis pa'i pha ma'am/ spun zla'am/ bran khol lam/ gzhan su'ang rung ba rmi lam na snang ba de bden par</text></item>
<item><p>229b1</p><section>mdo sde</section><text>ji ltar bzung / kye rgyal po chen po/ tshe ma 'phos pa'ang gcig gis rmis pa gcig gis mi tshor na tshe 'phos pa'i rmis pa tshe 'phos pa de yin par ga la 'gyur te/ bag chags rtas pa yin</text></item>
<item><p>229b2</p><section>mdo sde</section><text>no| |kye rgyal po chen po/ bag chags lags pa'i dpe ni gzhan yang mchis te/ mi zhig sngon tshe stod la mchis pa'i mkhar dang / khang pa dang / grong gang yin pa zhig bor te/ yul</text></item>
<item><p>229b3</p><section>mdo sde</section><text>gzhan zhig tu tshe smad la 'dug pa na sngon gyi grong de'ang zhig ste/ sngon mi 'dra ba las mi des sngon gyi khang ba'i dbyibs dang / rgya ci 'dra ba ma zhig pa/ ma 'drams pa rmis na grong dang / khang</text></item>
<item><p>229b4</p><section>mdo sde</section><text>pa de la sems yod na ni khang pa des sems snang du rung na/ khang pa dang / grong des rdo bems po yin na mi des rmis pa de ci'i phyir bag chags rtas pa ma yin/ de bzhin du tshe 'phos pa'i</text></item>
<item><p>229b5</p><section>mdo sde</section><text>dan rtags dang bcas pa'ang khang pa ma zhig pa rmis pa dang 'dra ste/ tshe 'phos pa'i sems kyang las gar mthun par skye ba blangs zin na de snang du btub bam/ kye rgyal po chen po/ de'i</text></item>
<item><p>229b6</p><section>mdo sde</section><text>phyir bag chags mthu rtas pa'i dbang gis tshe 'phos pa'i gtan tshigs dang / cha lugs mthong ba dang / rmis pa yin no/ /de bzhin du ral gri la sogs pa'i go mtshon thogs pa dang /</text></item>
<item><p>229b7</p><section>mdo sde</section><text>gos dang / rgyan la sogs pa gyon pa dang / rta dang / glang po che la sogs pa zhon par snang ba dang / rmi lam du 'byung ba'ang bag chags snang ba yin te/ khang pa'i dpe bzhin du rig par bya'o/ /</text></item>
<item><p>230a1</p><section>mdo sde</section><text>kye rgyal po chen po/ rgyal po chen pos 'di nas shi 'phos pa la pha ma'am/ spun nam/ bu la sogs pa nye ris rnams kyis bza' ba dang / btung ba nyung du</text></item>
<item><p>230a2</p><section>mdo sde</section><text>nyung ngur gtang ba dang / bsngos pa'ang bskal pa mang po'i bar du zad par mi 'gyur bar za zhing 'thung ngo zhes 'jig rten pa dag mchis na de ltar lags sam zhes gsungs</text></item>
<item><p>230a3</p><section>mdo sde</section><text>pa ni/ kye rgyal po chen po/ gling bzhi pa nas stong gi 'jig rten gyi khams dang / stong gnyis pa dang / stong gsum gyi stong chen po'i 'jig rten gyis kham sang / 'jig rten gyi</text></item>
<item><p>230a4</p><section>mdo sde</section><text>khams mtha' yas pa dpag tu med pa bsam gyis mi khyab pa thams cad na bza' ba dang / btung ba nyung ngu nyung dus dus thams cad dang / bskal pa mang por za ba'i sems</text></item>
<item><p>230a5</p><section>mdo sde</section><text>can gzigs sam/ gsan nam/ kye rgyal po chen po/ yid bzhin gyi nor bu rin po che la ci bsams pa'i 'dod pa 'byung ba 'khor los bsgyur ba'i rgyal po la yod pa'ang sngon bskal</text></item>
<item><p>230a6</p><section>mdo sde</section><text>pa mang por bsod nams kyi tshogs med pa bsags pa las byung ba yin te/ gnam babs dang / glo bur du byung ba ni ma yin na bza' ba dang / btung ba nyung ngu de bskal pa</text></item>
<item><p>230a7</p><section>mdo sde</section><text>mtha'i bar du mi zad pa de rigs lags sam/ kye rgyal po chen po/ tshe ma 'phos pa'i pha spad dang / sbun gcig la gcig 'brel bar 'dzin pa phan par 'dod pa rnams da ltar ma</text></item>
<item><p>230b1</p><section>mdo sde</section><text>shi pa lus dang ldan pa'ang gcig yul gzhan du song na de la pha ma'am/ pu'am/ spun gang yang rung bas zas skom mang por sbyin no gsol lo zhes bsngos pa'ang yul gzhan du</text></item>
<item><p>230b2</p><section>mdo sde</section><text>song ba'i rmi lam du'ang mi 'byung na dngos por za zhing 'thung ba lta ga la yod/ tshe 'phos nas lus dang bral ba la bsngos shing gtad pa za zhing 'thung ba lta ga la yod/ kye rgyal po</text></item>
<item><p>230b3</p><section>mdo sde</section><text>chen po/ tshe 'phos nas sems lus dang bral ba des bu dang / spun la sogs pas gtad pa'i zas dang / skom dngos po can 'di dag sems dngos po med pa gzugs med pas ji ltar</text></item>
<item><p>230b4</p><section>mdo sde</section><text>bdag po byed par 'gyur/ de ci'i phyir zhe na/ bza' ba dang / bca' ba ni lus yod pa'i yan lag gi rtsol ba la rag lus na sems la lus kyi yan lag de'i rtsol ba yod dam/ rgyal</text></item>
<item><p>230b5</p><section>mdo sde</section><text>po chen pos gsol pa/ bcom ldan 'das/ de ltar lags na tshe 'phos pa la 'di na phun 'dogs pa'i bza' btung dang / zhon pa dang / gos dang / rgyan gtong ba 'di dag la don</text></item>
<item><p>230b6</p><section>mdo sde</section><text>ma mchis pa lags sam/ bcom ldan 'das kyis bka' stsal pa/ rgyal po chen po/ tshe 'phos pa des las gang spyad pa'i rnam par smin pas 'gor ba ris tha dad pa gnag du skye ba len</text></item>
<item><p>230b7</p><section>mdo sde</section><text>pa de la mi dge ba dang ma 'brel ba'i bsod nams kyi tshogs su 'gyur ba'i las dge ba sna tshogs pas bstangs na mtho ris dang / thar par yang skye la/ gal te skye ba blangs pa zhig la</text></item>
<item><p>231a1</p><section>mdo sde</section><text>bsod nams su 'gyur ba'i las dge ba zhig gis bstangs na skye ba blangs pa des nor rnyed pa dang / lo legs pa dang / 'dod pa'i longs spyod 'phel ba dang</text></item>
<item><p>231a2</p><section>mdo sde</section><text>'gro ba gzhan thams cad kyis mchod cing bkur bar 'gyur ba'i phan pa yod kyi/ tshe 'phos pa skye ba mi len par gshin gyi 'jig rten yod nas bza' btung dang / bzhon pa</text></item>
<item><p>231a3</p><section>mdo sde</section><text>dang / gos dang / rgyan dag bdag por byed pa ma yin no/ /kye rgyal po chen po/ 'jig rten pa dag gang gis mthong ba dang / pha ma la sogs pas rmi lam du rmis te/ tshe 'phos</text></item>
<item><p>231a4</p><section>mdo sde</section><text>pa las bsngos pas gshin de bza' btung gis mgu'o/ /bzhon pa zhon no/ /gos gyon no/ /rgyan thogs so zhes smra zhing de ltar snang ba de'ang bza' btung gis mi mgu'o/ /bzhon</text></item>
<item><p>231a5</p><section>mdo sde</section><text>pa med do/ /gos mi gyon no/ /rgyan mi thogs so zhes smra zhing de ltar snang ba dag dri za 'chi ka'i sems la nye bar 'jug pa dang / mi ma yin pa dag gis de ltar snang bar byed pa yod</text></item>
<item><p>231a6</p><section>mdo sde</section><text>do| |kye rgyal po chen po/ rgyal po chen pos sems can dag 'di nas tshe 'pho kha na pha ma'am/ spun nam/ bu la sogs pa la gtam byas pa dang / tshig ci smras pa dang / gzugs</text></item>
<item><p>231a7</p><section>mdo sde</section><text>ci 'dra ba dag de tshe 'phos nas phyis pha ma dang / spun nam/ bu la sogs pa la de sngon tshe ma 'phos pa'i dus na gtam byas pa la sogs pa smra ba dang / gzugs byad ston te/ de</text></item>
<item><p>231b1</p><section>mdo sde</section><text>lta bu mthong ba dang / ston pa yod ces 'jig rten pa dag mchi na/ de ltar lags sam/ ma lags zhes gsungs pa ni/ kye rgyal po chen po/ smra ba ni lus yod pa'i kha lce la brten nas smra ba</text></item>
<item><p>231b2</p><section>mdo sde</section><text>lags na tshe 'phos pa'i lus ni 'dir bzhag na sems gzugs med pa de ji ltar smra/ de ste shi ba de la lus yod do zhes zer ba ni skye ba blangs pa yin te/ de la pha ma dgos pas</text></item>
<item><p>231b3</p><section>mdo sde</section><text>gshin gyi 'jig rten yang med do/ /kye rgyal po chen po/ de lta bu'i tshe ma 'phos pa'i mtshan ma dang / dan rtags 'jig rten pa gang dag smra ba ni dri za khyab byed ces bya pa'i rigs yod pas</text></item>
<item><p>231b4</p><section>mdo sde</section><text>byed de/ dper na/ rlung chen pos thang dang / klung yangs pa dag tu dus gcig tu rlung ldang ba bzhin du 'chi 'pho ba thams cad kyi sems la khyab par byed pa'i rigs dri za pi tsa na zhes bya ba</text></item>
<item><p>231b5</p><section>mdo sde</section><text>dang / gnod sbyin smra 'dod kyi rigs dang / 'byung po bar hi ni ta kun tu rtogs 'dod ces bya ba dag gis bsgrubs nas mi ma yin pa de dag gis shi ba des sngon ji ltar gtam byas pa</text></item>
<item><p>231b6</p><section>mdo sde</section><text>dang / cha lugs kyi dan rtags dag 'jig rten pa dag bslu ba'i phyir ston cing smra ba dag yin no/ /de'i tshe lhas byin de na 'dug pas bcom ldan 'das kyis de skad ces gsungs pa de</text></item>
<item><p>231b7</p><section>mdo sde</section><text>la yid ma ches nas bcom ldan 'das la 'di skad ces gsol to/ /gau ta ma/ sems can tshe 'phos nas cir 'gyur ba'i dan rtags pha rol na yod pa dang / med pa bka' stsal pa de gau</text></item>
<item><p>232a1</p><section>mdo sde</section><text>ta mas thog ma su la gsan/ dus nam gyi tshe mkhyen par mdzad/ gsan pa dang / mkhyen par mdzad pa'i grogs po ni su lags/ de skad ces gsol pa dang /</text></item>
<item><p>232a2</p><section>mdo sde</section><text>bcom ldan 'das kyis bka' stsal pa/ lhas byin/ ngas ni rang gi lus btang ba la sogs pa dka' ba mang po dag bskal pa grangs med par spyad de sgrib pa thams cad ni sbyangs/</text></item>
<item><p>232a3</p><section>mdo sde</section><text>tshogs chen po yang dag par bsags pas thams cad mkhyen pa'i ye shes thob ste/ 'das pa'i dus na sngon byung ba dang / da ltar gyi dus na phyogs bcu mtha' yas pa na shes bya</text></item>
<item><p>232a4</p><section>mdo sde</section><text>gang dag ci yod pa dang / ma 'ongs pa'i dus na 'byung bar 'gyur ba'i shes bya thams cad la mi mkhyen par gyur pa gang yang med de/ dper na/ dzam+bu'i gling 'dir nyi ma shar</text></item>
<item><p>232a5</p><section>mdo sde</section><text>ba de khang dang / rim gyis shar ba ma yin te/ dus gcig tu gsal bar shar ba bzhin du shes bya thams cad skad cig ma gcig la mkhyen pa'i phyir nga ni rnam pa thams cad</text></item>
<item><p>232a6</p><section>mdo sde</section><text>mkhyen pa'i ye shes mnga' ba zhes bya'o/ /de skad ces bka' stsal pa la'ang lhas byin yid ma ches nas thams cad mkhyen pa mnga' ba de nyams sad pa'i phyir dzam+bu'i gling 'di</text></item>
<item><p>232a7</p><section>mdo sde</section><text>na shing gi rigs tsan dan dang / blag sha dang / seng ldeng la sogs pa shing tha dad pa brgya stong bye ba dag bcad de/ so sor bsregs nas thal ba'i phur ma byas nas rang gi mi</text></item>
<item><p>232b1</p><section>mdo sde</section><text>nor bar bya ba'i phyir thal ba la shing gang dang / gang gi ming yi ger btags te/ bcom ldan 'das kyi drung du song nas bcom ldan 'das la 'di skad ces gsol to/ /bcom ldan</text></item>
<item><p>232b2</p><section>mdo sde</section><text>'das khyod la thams cad mkhyen pa'i ye shes mnga' na/ 'di shing gang gi thal ba/ 'di shing gang gi thal ba lags zhes mthar chags su thal ba'i phur ma thams cad bstan pa las</text></item>
<item><p>232b3</p><section>mdo sde</section><text>bcom ldan 'das kyis shing gang gi thal ba yin pa ma nor bar 'di ni tsan dan gyi thal ba'o/ /'di ni blag sha'i thal ba'o/ /'di ni seng ldeng gi thal ba'o/ /zhes thal ba'i phur ma thams</text></item>
<item><p>232b4</p><section>mdo sde</section><text>cad ma nor bar bshad pa las/ lhas byin/ bcom ldan 'das la rnam pa thams cad mkhyen pa'i ye shes mnga' bar yid ches bar gyur te/ tshe 'phos pa cir 'gyur ba gsungs pa</text></item>
<item><p>232b5</p><section>mdo sde</section><text>bden par bsams nas/ bcom ldan 'das la 'di skad ces bstod do/ /bcom ldan 'das ni kun mkhyen lags/ /shing mang thal ba'i bye brag rnams/ /ma gzigs ma gsan nges</text></item>
<item><p>232b6</p><section>mdo sde</section><text>bar mkhyen/ /tshe 'phos ci 'gyur gsungs pa nges/ /zhes bstod nas spobs pa med par gyur to/ /de'i tshe shAkya ming chen de na 'dug pas tshe 'phos pa cir 'gyur ba bka' stsal pa la</text></item>
<item><p>232b7</p><section>mdo sde</section><text>yi dam ches nas bcom ldan 'das la 'di skad ces gsol to/ /bcom ldan 'das/ tshe 'phos pa'i sems can rnams cir 'gyur ba gsungs pa de mngon sum du gzigs sam/</text></item>
<item><p>233a1</p><section>mdo sde</section><text>'on te gzhan zhig la gsan pa lags/ de skad ces gsol pa dang / bcom ldan 'das kyis bka' stsal pa/ ming chen/ nga'i sangs rgyas kyi spyan gyis mi</text></item>
<item><p>233a2</p><section>mdo sde</section><text>gzigs pa ni 'jig rten na med de/ skyu ru ra rlon pa lag mthil du bzhag na lag pa'i bye brag thams cad gsal ba de bzhin du dus gsum gyi shes bya la ngas ma gzigs pa ci'ang mi</text></item>
<item><p>233a3</p><section>mdo sde</section><text>mnga' ste/ thos pa la brten pa ni ma yin no/ /de skad ces bka' stsal pa dang / shAkya ming chen gyis thams cad gzigs pa de bden rdzun nyams sad pa'i phyir ser skya'i grong khyer</text></item>
<item><p>233a4</p><section>mdo sde</section><text>chen por song ste/ khyim ji snyed yod pa la 'bras kyi phur ma re re blangs te/ rang gis 'bras kyi phur ma mi gang la blangs pa mi nor bar bya ba'i phyir shAkya gang la blangs pa'i ming rnams</text></item>
<item><p>233a5</p><section>mdo sde</section><text>bris te/ 'bras phur ma'i nang du bcug nas 'bras kyi phur ma glang po che'i khal longs pa gcig dang / bcom ldan 'das kyis spyan sngar song ste phyin pa dang / bcom ldan 'das la 'di</text></item>
<item><p>233a6</p><section>mdo sde</section><text>skad ces gsol to/ /bcom ldan 'das/ bcom ldan 'das kyis sangs rgyas kyi spyan gyis thams cad gzigs na 'bras kyi phur ma 'di dag mi dbye bar shAkya gang gang gi 'bras gang</text></item>
<item><p>233a7</p><section>mdo sde</section><text>gang lags pa mkhyen par mdzod cig ces gsol nas/ glang po che'i khal gyi 'bras kyi phur ma rnams drung du bzhag pa las/ bcom ldan 'das kyis 'bras kyi phur ma re re blangs</text></item>
<item><p>233b1</p><section>mdo sde</section><text>shing 'di shAkya dga' byed kyi'o/ /'di shAkya ka ya'i'o/ /'di shAkya 'dod sred kyi'o zhes bya ba la sogs pa 'bras phur ma re re la shAkya 'di yi'o zhes ming ma nor par rim par rdzogs par</text></item>
<item><p>233b2</p><section>mdo sde</section><text>gsungs pa las/ bcom ldan 'das kyi sangs rgyas kyi spyan gyis thams cad gzigs pa la shAkya ming chen la sogs pa thams cad yid ches te/ bcom ldan 'das kyis tshe 'phos</text></item>
<item><p>233b3</p><section>mdo sde</section><text>pa cir 'gyur ba bshad pa ni nges so snyam nas bcom ldan 'das la bstod pa/ sangs rgyas spyan gyis thams cad gzigs/ /'jig rten pa ltar rdzun mi mnga'/ /shAkya'i grong khyer ji</text></item>
<item><p>233b4</p><section>mdo sde</section><text>snyed pa'i/ /'bras kyi phur ma ma nor mkhyen/ /sems can tshe 'phos pha rol na/ /ji ltar snang ba 'jig rten rdzun/ /bcom ldan 'das kyis gsungs pa med/ /kun gzigs khyod la</text></item>
<item><p>233b5</p><section>mdo sde</section><text>phyag 'tshal bstod/ /ces bstod nas spobs pa med de mi smra bar 'dug go /de nas yab rgyal po chen pos 'di skad ces gsol to/ /bcom ldan 'das/ sems can gang dag gis</text></item>
<item><p>233b6</p><section>mdo sde</section><text>mtshams med pa la sogs pa'i las mi dge ba dag bgyis pas de'i rnam par smin pa mi bzad pa myong bar 'gyur ba dag gis ji ltar bgyis na bde ba thob par 'gyur ba bshad du</text></item>
<item><p>233b7</p><section>mdo sde</section><text>gsol/ bcom ldan 'das kyis bka' stsal pa/ kye rgyal po chen po/ sems can gang dag gis mtshams med pa la sogs pa'i las mi dge ba byas pa dag gis sgyu med pa'i</text></item>
<item><p>234a1</p><section>mdo sde</section><text>sems dang bas rnam par smin pa la yid ches par byas te/ sems thag pa nas bshags na 'byang bar 'gyur ro/ /'chi ba'i tshe mi dge ba sngar byas pa dag</text></item>
<item><p>234a2</p><section>mdo sde</section><text>la 'gyod pa bskyed de/ sangs rgyas dang / byang chub sems dpa' thams cad la phyag 'tshal zhing skyabs su gsol na sdig pa 'byang bar 'gyur ro/ /mtho ris su'ang skye bar 'gyur</text></item>
<item><p>234a3</p><section>mdo sde</section><text>ro| |tshe phyi ma med pa'i 'du shes bskyed par mi bya'o/ /skye ba len pa ni dbang phyug dang / 'dod rgyal dang / gyin la sogs bdag gis byed par mi blta'o/ /'jig rten pa'i bde ba</text></item>
<item><p>234a4</p><section>mdo sde</section><text>dang /'khor ba thams cad la chags par mi bya'o/ /kye rgyal po chen po/ 'jig rten 'di nas pha rol tu 'pho ste/ skye ba len pa na rtag pa 'pho ba'ang ma yin no/ /chad pa 'gags</text></item>
<item><p>234a5</p><section>mdo sde</section><text>te med pa'ang ma yin no/ /rgyu med pa'ang ma yin no/ /rgyu med pa las byung ba'ang ma yin no/ /byed pa pos byas pa'ang ma yin te/ las dang / nyon mongs pa'i rgyu rkyen tshogs pa</text></item>
<item><p>234a6</p><section>mdo sde</section><text>las skya bar blta'o/ /rgyal po chen pos gsol pa/ bcom ldan 'das/ sems can rnams tshe 'phos nas skye ba len pa de de ltar rtag pa'ang mi 'pho/ chad pa'ang ma lags /rgyu</text></item>
<item><p>234a7</p><section>mdo sde</section><text>med pa'ang ma lags/ byed pa pos yang ma byas/ 'jig rten pha rol tu skye ba'ang 'grub pa de rtogs par dka' na 'di la mthun pa'i dpe mchis sam/ bcom ldan 'das kyis</text></item>
<item><p>234b1</p><section>mdo sde</section><text>bka' stsal pa/ kye rgyal po chen po/ 'di la mthun pa'i dpe brgyad yod do/ /bla mas kha ton brjod pa slob mas shes pa'i dpe dang / mar me las mar me 'byung ba'i dpe dang / me long</text></item>
<item><p>234b2</p><section>mdo sde</section><text>las gzugs brnyan 'byung ba'i dpe dang / rgya las rgya'i 'bur dang / ri mo 'byung ba'i dpe dang / me shel las me 'byung ba'i dpe dang / sa bon las myu gu 'byung ba'i dpe dang / skyur zhes</text></item>
<item><p>234b3</p><section>mdo sde</section><text>brjod pas 'gram chu ldang ba'i dpe dang / brag ca'i sgra rnams kyi dpes rtogs par bya ste/ kye rgyal po chen po/ dpe brgyad po 'di dag gis snga ma snga mas ni phyi ma phyi ma rnams 'byung ba'ang</text></item>
<item><p>234b4</p><section>mdo sde</section><text>yod pa ni rtag pa 'pho ba ma yin pa'i dpe'o/ /phyi ma phyi mas ni snga ma snga ma rnams las 'byung bas rgyu med pa las 'byung ba ma yin pa'i dpe dang / chad pa 'gag pa ma yin pa'i dpe'o/ /</text></item>
<item><p>234b5</p><section>mdo sde</section><text>kye rgyal po chen po/ gzhan yang / dpe 'di dag ni rkyen gsum gsum tshogs pa las 'byung ste/ bla ma dang / slob ma de nyid dbang po rnams tshang ba las kha ton 'byung zhing smra shes pa'o/ /mar</text></item>
<item><p>234b6</p><section>mdo sde</section><text>dang / sdong bu dang / snod tshogs pa las mar me 'byung ngo / /nam mkha' dang ba dang / gdong dang / me long tshogs pa las gzugs brnyan 'byung ngo / /rgya dang / 'jim pa'i gong bu dang / skyes bu</text></item>
<item><p>234b7</p><section>mdo sde</section><text>lag ba'i rtsol ba rnams tshogs pa las 'bur dang / ri mo 'byung ngo / /she la dang / nyi ma'i 'od dang / rtswa shing tshogs pa las me 'byung ngo / /sa bon dang / sa gzhi dang / rlan pa rnams tshogs pa</text></item>
<item><p>235a1</p><section>mdo sde</section><text>las myu gu byung ngo / /tshwa dang / tshwa chu 'thung myong ba dang / skyur zhes brjod pa tshogs pa las 'gram chu ldang ngo / /mis brjod pa'i sgra dang / sgra drag po gzhan med pa dang /</text></item>
<item><p>235a2</p><section>mdo sde</section><text>ri brag rnams tshogs pa las brag ca 'byung ste/ de dag ni sems can skye ba ni byed pa pos ma byas te/ las dang / nyon mongs pa'i rgyu rkyen gyis bskyed pa'i dpe'o/ /kye rgyal po chen po/</text></item>
<item><p>235a3</p><section>mdo sde</section><text>gzhan yang bla ma ni tshe 'di'i dpe'o/ /slob ma ni tshe pha rol gyi dpe'o/ /kha to na ni rnam par shes pa nyid mtshams sbyor ba'i dpe'o/ /mar me snga ma ni tshe 'di'i dpe'o/ /phyi ma ni pha</text></item>
<item><p>235a4</p><section>mdo sde</section><text>rol gyi dpe'o/ /mar me snga ma las phyi ma byung ba'ang snga ma yod pa ni rtag pa 'pho ba ma yin pa'i dpe'o/ /phyi ma de snga ma las byung ba rgyu med pa las ma byung ba'i dpe'o/ /me long ni</text></item>
<item><p>235a5</p><section>mdo sde</section><text>tshe 'di yod pa'i sga nas phyi ma'ang yod la/ dngos po'ang mi 'pho zhing pha rol yang yod nges pa'i dpe'o/ /rgya ni 'dir las ci spyad pa mthun par pha rol tu'ang skye ba len pa'i dpe'o//</text></item>
<item><p>235a6</p><section>mdo sde</section><text>me shel ni 'gro ba ris mi 'dra ba nas mi 'dra bar skye ba'i dpe'o/ /sa bon ni 'gags nas med par mi 'gyur ba'i dpe'o/ /skyur ni myong ba'i las kyis skye ba len pa'i dpe'o/ /sgra</text></item>
<item><p>235a7</p><section>mdo sde</section><text>ni rgyu rkyen tshogs nas gnod pa'i rkyen gzhan med na skye ba len te/ gcig pa dang / tha dad pa ma yin pa'i dpe'o/ /kye rgyal po chen po/ dpe brgyad bo 'di tshang bar ma smos te/ 'ga'</text></item>
<item><p>235b1</p><section>mdo sde</section><text>zhig bstan na dbang phyug dang / 'dod rgyal dang / gyi na dang / rgyu med par smra ba dag gis dge sbyong gau ta ma'i dpe 'di dag kha ton gyi dpes ni 'di'i phung po dang / rnam par shes pa gnyis</text></item>
<item><p>235b2</p><section>mdo sde</section><text>ma bral bar pha rol tu rnam par shes pa 'pho bar 'gyur zhes smra ba dag dgag pa'i phyir dpe lhag ma rnams bstan to/ /mar me'i dpes ni 'di dang / pha rol gnyis kar phung po dus</text></item>
<item><p>235b3</p><section>mdo sde</section><text>gcig yod do zhes zer ba dag dgag pa'i phyir dpe lhag ma rnams bstan to/ /me long gi dpes ni 'dra ba'i dpe yin pas grum po las grum por skye/ dkar po las dkar por</text></item>
<item><p>235b4</p><section>mdo sde</section><text>skye'o zhes zer ba dag dgag pa'i phyir dpe lhag ma rnams bstan to/ /rgya'i dpes ni lha 'phos pa lhar skye/ mi 'phos pa mir skye ba la sogs pa nges pa'o zhes zer ba dag dgag pa'i</text></item>
<item><p>235b5</p><section>mdo sde</section><text>phyir dpe lhag ma rnams bstan to/ /me shel gyi dpes ni mi 'dra ba'i dpe yin pas dge bas ngan song dang / mi dge bas mtho ris 'grub bo zhes zer ba dag dgag pa'i phyir dpe lhag ma</text></item>
<item><p>235b6</p><section>mdo sde</section><text>rnams bstan to/ /sa bon gyi dpes ni shes pa gcig las mang por 'phel lo zhes zer ba dag dgag pa'i phyir dpe lhag ma rnams bstan to/ /skyur gyi dpes ni myong ba'i dpe yin</text></item>
<item><p>235b7</p><section>mdo sde</section><text>pas lha'i lo rgyus yod pa dag dge ba'i bsod nams ma byas kyang lhar skye'o/ /ngan song gi lo rgyus yod pa dag mi dge ba ma byas kyang ngan song du skye'o zhes zer ba dag dgag pa'i</text></item>
<item><p>236a1</p><section>mdo sde</section><text>phyir dpe lhag ma rnams bstan to/ /sgra'i dpes ni byed pa po'i dpe yin pas rgyu rkyen las ma byung ngo zhes zer ba dag dgag pa'i phyir dpe lhag ma rnams</text></item>
<item><p>236a2</p><section>mdo sde</section><text>bstan to/ /de'i phyir dpe brgyad bstan to/ /kye rgyal po chen po/ tshe zhig ste pha rol tu skye ba med de/ chad pa dang / 'gag pa'ang ma yin no/ /tshe 'di dngos po rtag pa ma nyams par pha</text></item>
<item><p>236a3</p><section>mdo sde</section><text>rol tu 'pho ba'ang ma yin no/ /tshe 'di la ma bsten par pha rol tu skye ba len pa'ang ma yin no/ /bdag gis skye ba 'di blang ngo zhes bsams pas kyang skye ba mi len to/ /bdag gis</text></item>
<item><p>236a4</p><section>mdo sde</section><text>dbang phyug chen po la sogs pa la brten te mtho ris su skye bar bya'o snyam pas kyang ma yin no/ /bdag mtho ris dang / ngan song gar 'dod par skye bar bya'o snyam pas kyang ma yin</text></item>
<item><p>236a5</p><section>mdo sde</section><text>no| |ci'ang ma byas te rgyu rkyen la brten mi dgos par skye'o snyam bas kyang ma yin no/ /phung po 'di zhig ste shi nas ci'ang med do zhes smra ba'ang ma yin no/ /'dir tshe 'phos nas pha</text></item>
<item><p>236a6</p><section>mdo sde</section><text>rol na gshin gyi khams su mu chags su mchis pas 'di na ci spyod pa byed de skye ba mi len zhes zer ba'ang ma yin no/ /tshe 'di'i rnam par shes pa ma 'gags par rnam par</text></item>
<item><p>236a7</p><section>mdo sde</section><text>shes pas skye ba len zhes zer ba'ang ma yin no/ /'di dang / pha rol gnyis kar phung po dus gcig yod ces zer ba'ang ma yin no/ /grum po las grum por skye/ dkar po las</text></item>
<item><p>236b1</p><section>mdo sde</section><text>dkar por skye zhes bya ba la sogs pa'ang ma yin no/ /lha tshe 'phos pa'ang lhar skye'o/ /mi tshe 'phos pa'ang mir skye'o zhes zer ba'ang ma yin no/ /dge bas ngan song dang / mi dge bas</text></item>
<item><p>236b2</p><section>mdo sde</section><text>mtho ris su 'grub ces zer ba'ang ma yin no/ /shes pa gcig las mang po 'phel ba'ang ma yin no/ /dge ba ma byas kyang lhar skye ba dang / mi dge ba ma byas kyang ngan song du skye</text></item>
<item><p>236b3</p><section>mdo sde</section><text>ba'ang ma yin no/ /skye ba ni byed pas byas pa'ang ma yin no/ /de dag ci'i phyir ma yin zhe na/ kha ton gyi dpe la gang dag gis rnam par shes pa 'di ma 'gas par pha rol tu skye</text></item>
<item><p>236b4</p><section>mdo sde</section><text>ba len no zhes zer ba'i skyon bsal ba'i phyir sa bon gyi dpe bstan te/ sa bon de ma rul bar myu gu skye na ni bdag tu smra ba dag bden na sa bon de rul nas snga ma las gyur te mi 'dra</text></item>
<item><p>236b5</p><section>mdo sde</section><text>bar gyur pa las myu gu skye'o/ /mar me'i dpe la gang gis mar me gcig las gcig bar na gnyis ka yod pas 'di dang pha rol gnyis kar phung po dus gcig yod do zhes zer ba'i</text></item>
<item><p>236b6</p><section>mdo sde</section><text>skyon bsal ba'i phyir sgra'i dpe bstan te/ brag ca ni mis ma brjod par sgra mi grag ste/ dus gcig tu mi 'byung bas phung po'ang dus gcig tu mi 'byung ngo / /me long gi dpe la 'dra</text></item>
<item><p>236b7</p><section>mdo sde</section><text>ba'i phyir grum po las grum por skye ba dag dgag pa'i phyir me shel gyi dpe bstan te/ me shel las de dang mi 'dra ba'i me 'byung ba'i phyir ro/ /rgya'i dpe ni lha tshe 'phos pa ltar skye/ mi</text></item>
<item><p>237a1</p><section>mdo sde</section><text>tshe 'phos pa mir skye'o zhes zer ba bsal ba'i phyir kha ton gyi dpe bstan te/ 'di'i dpe ni bla ma yin la/ pha rol gyi dpe ni slob ma yin te/ tha dad pas bla ma'ang</text></item>
<item><p>237a2</p><section>mdo sde</section><text>slob ma ma yin/ slob ma'ang bla ma ma yin pa'i phyir ro/ /me shel gyi dpe la mi 'dra ba'i dpe yin te/ dge bas ngan song / mi dge bas mtho ris so zhes zer ba bsal ba'i phyir mar</text></item>
<item><p>237a3</p><section>mdo sde</section><text>me'i dpe bstan te/ mar me las mar me mi 'dra ba mi 'byung gi /mar me las mar me 'byung ba bzhin dge bas mtho ris/ mi dge bas ngan song ni rigs pa'o/ /sa bon gyi dpe</text></item>
<item><p>237a4</p><section>mdo sde</section><text>la shes pa 'phel zhes zer ba dag dgag pa'i phyir rgya'i dpe bstan te/ rgya'i ri mo ci 'dra ba de las 'jim pa'i gong bu la'ang ri mo gzhan mi 'byung ba'i phyir ro/ /skyur gyi dpe</text></item>
<item><p>237a5</p><section>mdo sde</section><text>las gang dag gis lha'i lo rgyus myong ba dag dge ba ma byas kyang skye ba thams cad du lhar skye/ ngan song gi lo rgyus myong ba dag mi dge ba ma byas kyang skye ba thams cad du ngan song</text></item>
<item><p>237a6</p><section>mdo sde</section><text>du skye'o zhes zer ba dag dgag pa'i phyir me long gi dpe bstan te/ me long la bzhin ci 'dra ba snang ba bzhin du dge ba dang / mi dge ba'i 'bras bu 'dra ba bsnol nas mi 'dra bar</text></item>
<item><p>237a7</p><section>mdo sde</section><text>sbyor ba 'gal ba'i phyir ro/ /sgra'i dpe la ni byed pa pos byas pa ma yin te/ mis skad ma bsgrags par brag ca mi 'byung ba bzhin du byed pa pos ma byas par sems can rnams</text></item>
<item><p>237b1</p><section>mdo sde</section><text>mi skye'o zhes zer ba de bsal ba'i phyir skur gyi dpe bstan te/ sngar 'thungs pa dang / za myong bas phyis brjod pas 'gram chu ldang ba bzhin du las dang / nyon mongs pa sngar spyad pa'i dbang</text></item>
<item><p>237b2</p><section>mdo sde</section><text>gis phyis skye ba len no/ /kye rgyal po chen po/ sems can skye ba dang / 'jig pa dang / 'di dang pha rol tu 'pho ba dang / ji ltar 'gyur ba dag ni de ltar mkhyen par mdzod cig /bcom</text></item>
<item><p>237b3</p><section>mdo sde</section><text>ldan 'das kyis de skad ces bka' stsal pa la 'khor 'dus pa thams cad yi rangs te mngon par bstod do/ /'chi 'pho ba ji ltar 'gyur ba bstan pa'i mdo rdzogs so// //rgya gar skad du/ a ni t+ya tA sU tra/ bod skad du/ mi rtag pa nyid kyi mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa</text></item>
<item><p>237b4</p><section>mdo sde</section><text>dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong gi dge 'dun chen po dang thabs gcig tu bzhugs</text></item>
<item><p>237b5</p><section>mdo sde</section><text>te| de nas bcom ldan 'das kyis dge slong rnams la bka' stsal pa/ dge slong dag /chos bzhi po 'di dag ni 'jig rten thams cad la sdug pa/ dben pa/ phangs pa/ yid</text></item>
<item><p>237b6</p><section>mdo sde</section><text>du 'ong ba/ mngon par dga' bar bya'o/ /bzhi gang zhe na/ dge slong dag /nad med pa ni 'jig rten thams cad la sdug pa/ dben pa/ phangs pa/ yid du 'ong bar mngon par dga'</text></item>
<item><p>238a1</p><section>mdo sde</section><text>bar bya ba'o/ /nad med pa de'i mtha' yang nad yin te/ dge slong dag /nad ni 'jig rten thams cad la mi sdug pa/ mi dben pa/ mi phangs pa/ yid</text></item>
<item><p>238a2</p><section>mdo sde</section><text>du mi 'ong ba mngon par dga' bar bya ba ma yin pa'o/ /dge slong dag /lang tsho ni 'jig rten thams cad la sdug pa/ dben pa/ phangs pa/ yid du 'ong ba mngon par dga'</text></item>
<item><p>238a3</p><section>mdo sde</section><text>bar bya ba'o/ /lang tsho 'di'i mtha' yang rga ba yin te/ dge slong dag /rga ba ni 'jig rten thams cad la mi sdug pa/ mi dben pa/ mi phangs pa/ yid du mi 'ong ba mngon par</text></item>
<item><p>238a4</p><section>mdo sde</section><text>dga' bar bya ba ma yin pa'o/ /dge slong dag /'byor ba ni 'jig rten thams cad la sdug pa/ dben pa/ phangs pa/ yid du 'ong ba mngon par dga' bar bya ba'o/ /'byor pa</text></item>
<item><p>238a5</p><section>mdo sde</section><text>de'i mtha' yang rgud pa yin te/ dge slong dag /rgud pa ni 'jig rten thams cad la mi sdug pa/ mi dben pa/ mi phangs pa/ yid du mi 'ong ba mngon par dga' bar bya ba ma</text></item>
<item><p>238a6</p><section>mdo sde</section><text>yin pa'o/ /dge slong dag /srog ni 'jig rten thams cad la sdug pa/ dben pa/ phangs pa/ yid du 'ong ba mngon par dga' bar bya ba'o/ /srog de'i mtha' yang 'chi ba ste/</text></item>
<item><p>238a7</p><section>mdo sde</section><text>dge slong dag /'chi ba ni 'jig rten thams cad la mi sdug pa/ mi dben pa/ mi phangs pa/ yid du mi 'ong pa/ mngon par dga' bar bya ba ma yin pa'o/ /bcom ldan 'das kyis de</text></item>
<item><p>238b1</p><section>mdo sde</section><text>skad ces bka' stsal te/ bde bar gshegs pas de skad gsungs nas/ ston pas gzhan yang 'di skad bka' stsal to/ /nad med mi rtag lang tsho rtag ma yin/ /'byor pa mi rtag srog</text></item>
<item><p>238b2</p><section>mdo sde</section><text>byang rtag ma yin/ /skye bo mi rtag nyid kyis nyen gyur na/ /'dod pa'i yon tan dga' ba ji ltar skye/ /bcom ldan 'das kyis de skad ces bka' stsal nas/ dge slong de dag yi rangs</text></item>
<item><p>238b3</p><section>mdo sde</section><text>ba| bcom ldan 'das kyis gsungs pa la mngon par bstod do/ /mi rtag pa nyid kyi mdo rdzogs so// //rgya gar gyi mkhan po su ren+d+ra bo d+hi dang / zhus chen gyi</text></item>
<item><p>238b4</p><section>mdo sde</section><text>lots+tsha ba ban+de zhang ye shes sdes bsgyur cid zhus nas skad gsar bcad kyis kyang bsnan nas gtan la phab pa// //rgya gar skad du/ a ni t+ya tA sU tra/ bod skad du/</text></item>
<item><p>238b5</p><section>mdo sde</section><text>mi rtag pa nyid kyi mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan du yod</text></item>
<item><p>238b6</p><section>mdo sde</section><text>pa na rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas bcom ldan 'das kyis dge slong rnams la bka' stsal pa/ dge slong dag/ 'du</text></item>
<item><p>238b7</p><section>mdo sde</section><text>byed thams cad mi rtag pa dang / mi brtan pa dang / yid brtan du mi rung ba dang / yongs su 'gyur ba'i chos can te/ dge slong dag /chog gi 'du byed thams cad las sems zlog</text></item>
<item><p>239a1</p><section>mdo sde</section><text>cig |dge slong dag /ma chags pa dang / ma zhen pa dang / rnam par grol bar gyis shig /gang yang sems can thams cad dang / 'byung po thams cad dang /</text></item>
<item><p>239a2</p><section>mdo sde</section><text>srog chags thams cad kyi gson pa'i mtha' ni 'chi ba yin zhing mthar 'chi bar 'gyur ba ste/ skyes nas 'chi bar mi 'gyur ba med do/ /gang yang khyim bdag gi rigs shing sA</text></item>
<item><p>239a3</p><section>mdo sde</section><text>la chen po lta bu'am/ bram ze'i rigs shing sA la chen po lta bu'am/ rgyal rigs shing sA la chen po lta bu phyug pa/ nor mang ba/ longs spyod che ba/ nor bu dang / mu tig dang /</text></item>
<item><p>239a4</p><section>mdo sde</section><text>bai DUR+ya dang / shang ka shi la dang / byu ru dang / gser dang / dngul dang / nor dang / longs spyod mang ba dang / 'bru dang / dbyig dang / gser dang / mdzod dang / bang ba</text></item>
<item><p>239a5</p><section>mdo sde</section><text>ba sags pa mang ba dang / bran pho dang / bran mo dang / zho shas 'tsho ba mang ba dang / mdza' bshes dang / nye du dang / snag gi gnyen mtshams mang ba de dag gi gson pa'i mtha'</text></item>
<item><p>239a6</p><section>mdo sde</section><text>yang 'chi bar 'gyur ba ste/ skyes nas 'chi bar mi 'gyur ba med do/ /gang yang rgyal po rgyal rigs spyi bo nas dbang bskur ba/ yul la dbang ba/ mthu thob pa/ sa chen po'i dkyil</text></item>
<item><p>239a7</p><section>mdo sde</section><text>'khor du mngon par rgyal bas gnas pa de dag gi gson pa'i mtha' yang 'chi ba yin zhing mthar 'chi bar 'gyur ba ste/ skyes nas 'chi bar mi 'gyur ba med do/ /gang yang drang</text></item>
<item><p>239b1</p><section>mdo sde</section><text>srong nags na gnas pa rtsa ba dang / 'bras bu za zhing rtsa ba dang / 'bras bu la spyod pa/ rtsa ba dang / 'bras bus 'tsho zhing gnas pa de dag gi gson pa'i mtha' yang 'chi bar 'gyur ba ste/ skyes</text></item>
<item><p>239b2</p><section>mdo sde</section><text>nas 'chi bar mi 'gyur ba med do/ /gang yang rgyal chen bzhi'i ris kyi lha rnams dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul</text></item>
<item><p>239b3</p><section>mdo sde</section><text>dbang byed kyi lha rnams te/ de dag gi gson pa'i mtha' yang 'chi ba yin zhing mthar 'chi bar 'gyur ba ste/ skyes nas 'chi bar mi 'gyur ba med do/ /gang yang gzugs can gyi lha rnams</text></item>
<item><p>239b4</p><section>mdo sde</section><text>te| bsam gtan dang po thob pa/ tshangs ris dang / tshangs pa mdun na 'don dang / tshangs chen te/ de dag gi'ang gson pa'i mtha' 'chi ba yin zhing mthar 'chi bar 'gyur ba ste/ skyes</text></item>
<item><p>239b5</p><section>mdo sde</section><text>nas 'chi bar mi 'gyur ba med do/ /gang yang bsam gtan gnyis pa thob pa'i lha rnams te/ 'od chung dang / tshad med 'od dang / 'od gsal ba ste/ de dag gi'ang gson pa'i mtha'</text></item>
<item><p>239b6</p><section>mdo sde</section><text>'chi ba yin zhing mthar 'chi bar 'gyur pa ste/ skyes nas 'chi bar mi 'gyur ba med do/ /gang yang bsam gtan gsum pa thob pa'i lha rnams te/ dge chung dang / tshad med dge dang / dge</text></item>
<item><p>239b7</p><section>mdo sde</section><text>rgyas pa ste/ de dag gi gson pa'i mtha' yang 'chi ba yin zhing mthar yang 'chi bar 'gyur ba ste/ skyes nas 'chi bar mi 'gyur ba med do/ /gang yang bsam gtan bzhi pa thob pa'i lha</text></item>
<item><p>240a1</p><section>mdo sde</section><text>rnams te/ sprin med dang / bsod nams 'phel dang / 'bras bu che ba dang / 'du shes med pa'i sems can dang / mi che ba dang / mi gdung ba dang / shin tu</text></item>
<item><p>240a2</p><section>mdo sde</section><text>mthong ba dang / gya nom snang dang / 'og min gyi lha rnams te/ de dag gi gson pa'i mtha' yang 'chi ba yin zhing mthar 'chi bar 'gyur ba ste/ skyes nas 'chi bar mi 'gyur</text></item>
<item><p>240a3</p><section>mdo sde</section><text>ba med do/ /gang yang gzugs med pa'i lha rnams te/ nam mkha' mtha' yas skye mched du nye bar gtogs pa dang / rnam shes mtha' yas skye mched du nye bar gtogs pa</text></item>
<item><p>240a4</p><section>mdo sde</section><text>dang | ci'ang med pa'i skye mchod du nye bar gtogs pa dang / 'du shes med 'du shes med min skye mched du nye bar gtogs pa'i lha rnams te/ de dag gi gson pa'i mtha'</text></item>
<item><p>240a5</p><section>mdo sde</section><text>yang 'chi ba yin zhing mthar 'chi bar 'gyur ba ste/ skyes nas 'chi bar mi 'gyur ba med do/ /gang yang dgra bcom pa/ zag pa zad pa/ bya ba byas pa/ byed pa byas pa/</text></item>
<item><p>240a6</p><section>mdo sde</section><text>khur bor ba/ bdag gi don rjes su thob ba/ srid par kun tu sbyor ba yongs su zad pa/ yang dag pa'i shes pas sems shin tu rnam par grol ba/ sems kyi dbang thams</text></item>
<item><p>240a7</p><section>mdo sde</section><text>cad kyi nam pa'i pha rol tu son ba de rnams kyang yid du 'ong ba'i lus spong bar phyag pa'i chos can no/ /gang yang rang sangs rgyas bse ru lta bu dang / tshogs na spyod pa bdag</text></item>
<item><p>240b1</p><section>mdo sde</section><text>nyid gcig pu 'dul bar byed cing bdag nyid zhi bar byed la/ bdag nyid yongs su mya ngan las 'da' bar byed pa de rnams kyang yid du 'ong ba'i lus spong bar byed pa'i chos</text></item>
<item><p>240b2</p><section>mdo sde</section><text>can no/ /gang yang de bzhin gshegs pa dgra bcom pa yang dag par rdzogs pa'i sangs rgyas stobs bcu'i stobs dang ldan pa/ mi 'jigs pa bzhis bsnyengs pa mi mnga'</text></item>
<item><p>240b3</p><section>mdo sde</section><text>ba| khyu mchog gi gnas su zhal gyis 'che ba/ sku la sred med kyi stobs brtan pa 'dus pa/ seng ge'i sgra yang dag par sgrogs pa de rnams kyang yid du 'ong ba'i sku spong bar</text></item>
<item><p>240b4</p><section>mdo sde</section><text>mdzad pa'i chos can no/ /dge slong dag /'di lta ste/ rdza mkhan gyi snod rnams byas pa ni/ so btang ba'am/ so ma btang ba de dag thams cad kyang 'jig pa dang / mthar</text></item>
<item><p>240b5</p><section>mdo sde</section><text>zad par 'gyur ro/ /dge slong dag /de bzhin du sems can thams cad dang / 'byung po thams cad dang / srog chags thams cad kyi gson pa'i mtha' ni 'chi ba yin zhing</text></item>
<item><p>240b6</p><section>mdo sde</section><text>mthar 'chi bar 'gyur ba ste/ skyes nas 'chi bar mi 'gyur ba med do/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ ston</text></item>
<item><p>240b7</p><section>mdo sde</section><text>pas gzhan yang 'di skad bka' stsal to/ /kye ma 'du byed rnams mi rtag /skye zhing 'jig pa'i chos can yin/ /skyes nas 'jig par 'gyur ba ste/ /de bas nye bar zhi ba bde/ /de</text></item>
<item><p>241a1</p><section>mdo sde</section><text>ltar rab tu 'bar ba la/ /dgar byar ci yod mgur ci yod/ /mun pa'i nang zhugs gnas pa dag /ci phyir sgron ma tshol mi byed/ /bcom ldan 'das kyis</text></item>
<item><p>241a2</p><section>mdo sde</section><text>de skad ces bka' stsal nas/ dge slong de dag yi rangs te/ bcom ldan 'das kyis gsungs pa la mngon par bstod do/ /mi rtag pa nyid kyi mdo rdzogs so// //</text></item>
<item><p>241a3</p><section>mdo sde</section><text>rgya gar skad du/ da sha saM dz+nya de sha sU tra/ bod skad du/ 'du shes bcu bstan pa'i mdo/ dkon mchog gsum la phyag 'tshal lo/ /'di skad bdag gis thos pa'i dus gcig na/</text></item>
<item><p>241a4</p><section>mdo sde</section><text>bcom ldan 'das ku sha'i grong khyer gyad kyi nye 'khor shing sla la zung gi tshal na bzhugs te/ yongs su mya ngan las 'da' bar dgongs pa'i dus kyi tshe/ bcom ldan 'das</text></item>
<item><p>241a5</p><section>mdo sde</section><text>kyis 'khor bzhi po rnams la bka' stsal pa/ dge slong dag 'chi ka'i dus kyi tshe 'du shes bcu mngon du bsgom par bya'o/ /bcu gang zhe na/ tshe 'di'i spyod yul la ma chags</text></item>
<item><p>241a6</p><section>mdo sde</section><text>pa'i 'du shes dang / sems can thams cad la snying rje dang / byams pa'i 'du shes dang / 'khon du 'dzin pa thams cad yongs su 'dor zhing spong ba'i 'du shes dang / tshul</text></item>
<item><p>241a7</p><section>mdo sde</section><text>khrims 'chal cing nyams pa thams cad bshags shing / tshul khrims thams cad yang dag par blang ba'i 'du shes dang / bdag dang / gzhan gyis nyes pa chen po byas pa</text></item>
<item><p>241b1</p><section>mdo sde</section><text>dag la yang ba'i 'du shes dang / bdag dang gzhan gyis dge ba'i rtsa ba chung du byas pa dag la 'bras bu dang / phan yon che ba'i 'du shes dang / 'jig rten pha rol tu phyin pa dag la mi</text></item>
<item><p>241b2</p><section>mdo sde</section><text>skrag cing 'jigs pa med pa'i 'du shes dang / 'du byed thams cad la mi rtag pa'i 'du shes dang / chos thams cad la bdag med pa'i 'du shes dang / mya ngan las 'das pa ni</text></item>
<item><p>241b3</p><section>mdo sde</section><text>bde ba dang / zhi ba'o snyam du 'du shes pa mngon par bsgrub par bya'o/ /bcom ldan 'das kyis de skad ces bka' stsal pa dang / dge slong dag yi rangs te/ bcom ldan 'das</text></item>
<item><p>241b4</p><section>mdo sde</section><text>kyis gsungs pa la mngon par bstod do/ /'du shes bcu bstan pa'i mdo rdzogs so// //rgya gar skad du/ AR+ya saM dz+nyA na e ka da sha ni rde sha sU tra/ bod skad du/</text></item>
<item><p>241b5</p><section>mdo sde</section><text>'phags pa 'du shes bcu gcig bstan pa'i mdo/ dkon mchog gsum la phyag 'tshal lo/ /'di skad bdag gis thos pa dus gcig na/ bcom ldan 'das ku sha'i grong</text></item>
<item><p>241b6</p><section>mdo sde</section><text>khyer na gyad kyi nye 'khor shing sA la zung gi tshal na bzhugs te/ yongs su mya ngan las 'da' ba'i dus kyi tshe/ dge slong rnams la bka' stsal pa/ dge slong dag /nam 'chi</text></item>
<item><p>241b7</p><section>mdo sde</section><text>ba'i dus kyi tshe dge slong gis 'du shes bcu gcig mngon du bya'o/ /bcu gcig gang zhe na/ 'di la ma chags pa'i 'du shes dang / sems can thams cad la byams pa'i 'du</text></item>
<item><p>242a1</p><section>mdo sde</section><text>shes dang / 'khon du 'dzin pa thams cad yongs su dor ba'i 'du shes dang / 'chal ba'i tshul khrims thams cad bshags pa'i 'du shes dang /</text></item>
<item><p>242a2</p><section>mdo sde</section><text>tshul khrims thams cad yang dag par blang ba'i 'du shes dang / nyes pa chen po byas pa dag la'ang yangs pa'i 'du shes dang / dge ba'i rtsa ba chung du dag la che ba'i 'du</text></item>
<item><p>242a3</p><section>mdo sde</section><text>shes dang / 'jig rten pha rol dag la 'jigs pa med pa'i 'du shes dang / 'dus byas thams cad la mi rtag pa'i 'du shes dang / chos thams cad la bdag med</text></item>
<item><p>242a4</p><section>mdo sde</section><text>pa'i 'du shes dang / mya ngan las 'das pa ni zhi ba'o snyam pa'i 'du shes mngon du bya'o/ /bcom ldan 'das kyis de skad ces bka' stsal nas/ dge slong de dag yi</text></item>
<item><p>242a5</p><section>mdo sde</section><text>rangs te/ bcom ldan 'das kyis gsungs pa la mngon par bstod do/ /'du shes bcu gcig bstan pa bcom ldan 'das kyi zhal chems rdzogs so// //</text></item>
<item><p>242a6</p><section>mdo sde</section><text>rgya gar skad du/ AR+ya bai shA lI pra be sha mahA sU tra/ bod skad du/ 'phags pa yangs pa'i grong khyer du 'jug pa'i mdo chen po/ sangs rgyas dang / byang chub sems</text></item>
<item><p>242a7</p><section>mdo sde</section><text>dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das 'dam bu'i khrod na gzings pa'i 'dug gnas na bzhugs te/ de nas</text></item>
<item><p>242b1</p><section>mdo sde</section><text>bcom ldan 'das kyis tshe dang ldan pa kun dga' bo la bka' stsal pa/ kun dga' bo/ yangs pa'i grong khyer ga la ba der 'dong ngo / /btsun pa/ de ltar bgyi'o zhes gsol</text></item>
<item><p>242b2</p><section>mdo sde</section><text>nas| tshe dang ldan pa kun dga' bos bcom ldan 'das kyi ltar nyan to/ /de nas bcom ldan 'das yul bri dzir rgyu zhing gshegs te/ yangs pa'i grong khyer du byon nas/ yangs</text></item>
<item><p>242b3</p><section>mdo sde</section><text>pa'i grong khyer gyi a mra srung ba'i tshal na bzhugs so/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo/ yangs pa'i grong khyer du</text></item>
<item><p>242b4</p><section>mdo sde</section><text>song la phyin nas sgo'i them pa la rkang pa zhog ste/ gsang sngags kyi gzhi 'di dag dang / tshigs su bcad pa 'di dag smros shig /bi sa ra ta/ bi sa ra ta/ bi sa ra ta/ bi sa ra ta/</text></item>
<item><p>242b5</p><section>mdo sde</section><text>sangs rgyas 'jig rten la thugs brtse bar can gyis bka' stsal to/ /sangs rgyas thams cad kyis dgongs pa/ rang sangs rgyas kyis bsams pa/ dgra bcom pa thams cad kyis bsams</text></item>
<item><p>242b6</p><section>mdo sde</section><text>pa| slob pa thams cad kyis bsams pa/ nyan thos thams cad kyis bsams pa/ bden pa'i tshig dang ldan pa thams cad kyis bsams pa/ chos kyis bsams pa/ tshangs pas</text></item>
<item><p>242b7</p><section>mdo sde</section><text>bsams pa/ tshangs pa so sos bsams pa/ 'dod pa'i dbang phyug gis bsams pa/ dbang pos bsams pa/ lhas bsams pa/ lha ma yin gyi dbang pos bsams pa/ lha ma</text></item>
<item><p>243a1</p><section>mdo sde</section><text>yin thams cad kyis bsams pa/ lha ma yin gyi mngag gzhug pas bsams pa/ 'byung po thams cad kyis bsams pa/ bi sa ra ta/ bi sa ra ta/ bi sa</text></item>
<item><p>243a2</p><section>mdo sde</section><text>ra ta/ bi sa ra ta/ sangs rgyas 'jig rten la thugs brtse ba can gyis bka' stsal to/ /mun ts+tsha ta/ mun ts+tsha ta/ ma 'dug cig /yams kyi nad rnam par zhi bar gyur cig /nir</text></item>
<item><p>243a3</p><section>mdo sde</section><text>gats+tsha ta/ nir gats+tsha ta/ nir gats+tsha ta/ nir gats+tsha ta/ sangs rgyas lha chen po lha'i yang lha/ lha'i bla ma'ang gshegs shing / dbang po dang bcas pa'i lha rnams dang / tshangs pa dang</text></item>
<item><p>243a4</p><section>mdo sde</section><text>bcas pa'i lha rnams dang / skye dgu'i dbang po dang bcas pa rnams dang / 'jig rten skyong ba bzhi po dag kyang 'ong / lha 'bum phrag du ma dag dang / lha ma yin gyi dbang po rnams</text></item>
<item><p>243a5</p><section>mdo sde</section><text>dang / lha ma yin 'bum phrag du ma dag kyang 'ong / bcom ldan 'das la mngon par dad pa'i 'byung po 'bum phrag du ma dag kyang sems can thams cad kyi don gyi phyir 'ong</text></item>
<item><p>243a6</p><section>mdo sde</section><text>ste| de dag gis khyed rnams la gnod pa chen po byed par 'gyur du 'ong gi /nir gad ts+tsha ta/ nir gad ts+tsha ta/ nir gad ts+tsha ta/ nir gad ts+tsha ta/ myur du byer cig /khyed cag las</text></item>
<item><p>243a7</p><section>mdo sde</section><text>gang dag sdang ba'i sems dang ldan pa de dag ni phung bar gyur cig /gang dag byams pa'i sems dang ldan zhing nyes par mi 'dod la srung bar 'jug par 'dod pa de dag ni</text></item>
<item><p>243b1</p><section>mdo sde</section><text>'khod cig /lus la'ang 'jug par gyis shig /sangs rgyas 'jig rten la thugs brtse ba can gyis bka' stsal pa/ su mu/ su mu/ su mu/ su mu/ su mu/ su mu/ su mu ru/ su mu ru/ su</text></item>
<item><p>243b2</p><section>mdo sde</section><text>mu ru/ su mu ru/ su mu ru/ su mu ru/ su mu ru/ su mu ru/ mu ru/ mu ru/ mu ru/ mu ru/ mu ru/ mu ru/ mu ru/ mu ru/ mi ri/ mi ri/ mi ri/ mi ri/ mi ri/ mi ri/ mi ri/ mu ru</text></item>
<item><p>243b3</p><section>mdo sde</section><text>mi ri/ mu ru mi ri/ mu ru mi ri/ mu ru mi ri/ mu ru mi ri/ mu ri mi ri/ mu ri mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu rU ri ti/ ri</text></item>
<item><p>243b4</p><section>mdo sde</section><text>ri| ri ri/ ri ri/ rI rI/ rI rI/ rI rI ti/ mi ri/ mi ri/ mi ri/ mi ri ti/ hi si mi ri/ mi ri ti/ mi ri si/ sI sI mi/ kang ka rA/ ka ra ka ta/ kang ka rA/ ka ra ka tsa/ kang ka rA/ kang</text></item>
<item><p>243b5</p><section>mdo sde</section><text>ka rA/ kang ka rA/ kang ka rA/ kang ka rA/ kang ka rA/ kang ka rA/ kang ka rA/ kang ka rA/ kang ka rA/ kang ka rA/ kang ka rA/ kang ka rA/ kang ka rA/ kang ka ro ti ti/ ku ri sho /kang</text></item>
<item><p>243b6</p><section>mdo sde</section><text>ka ra/ kang ka ka ri shi/ ri ri/ ri ri/ ri ri/ hi ri ta phu sa/ ri pu/ ri pu/ ri pu/ ri pu/ ri pu/ ri pu/ ri pu/ ri pu/ nA thA/ nA nA/ thA thA/ ri pu ri pu/ nA thA tha/ ni ra gad tsha ta/ nir</text></item>
<item><p>243b7</p><section>mdo sde</section><text>gad tsha ta/ ri pu/ ri pu/ nir gad tsha ta/ pa lA ya ta/ ri pU/ ri pU/ pA lA ya ta/ sangs rgyas 'jig rten la thugs brtse ba can/ sems can thams cad la phan par lhag par dgongs</text></item>
<item><p>244a1</p><section>mdo sde</section><text>pa dang ldan pa/ byams pa la gnas pa/ thugs rje dang ldan pa/ dga' ba la gnas pa/ btang snyoms la gnas pa gshegs kyi/ k+Shi phran nir gad ts+tsha ta swAhA/</text></item>
<item><p>244a2</p><section>mdo sde</section><text>sangs rgyas kyi ye shes kyi mchog dang / chos nyid kyis lha thams cad dang / 'byung po thams cad la bka' stsal pa'i gsang sngags gzhi 'di dag ni 'grub bo/ /tshigs su bcad</text></item>
<item><p>244a3</p><section>mdo sde</section><text>pa 'di dag ni 'grub bo/ /gang la ser sna rnams chags pa/ /rnam bcom dri ma med mdzad cing / /thugs zhi gnod pa mi mnga' de/ /khyed la bde legs mdzad par 'gyur/ /'dren</text></item>
<item><p>244a4</p><section>mdo sde</section><text>pa gang zhig 'gro ba rnams/ /thar pa'i lam du 'dzud mdzad cing / /chos rnams thams cad ston pa de/ /khyed la bde legs mdzad par 'gyur/ /ston pa rgyu ba rnams kyi rten/ /</text></item>
<item><p>244a5</p><section>mdo sde</section><text>sems can kun gyi don gyi phyir/ /gang gis bde ba mnga' mdzad de/ /khyed la bde legs mdzad par 'gyur/ /skyob pa gang zhig byams pa yis/ /thugs kyi 'gro ba 'di</text></item>
<item><p>244a6</p><section>mdo sde</section><text>dag kun/ /bu gcig bzhin du rtag bskyangs de/ /khyed la bde legs mdzad par 'gyur/ /gang zhig 'khor bar 'khor ba yi/ /sems can kun gyi rten gyur cing / /gling</text></item>
<item><p>244a7</p><section>mdo sde</section><text>dang dpung gnyen gyur pa de/ /khyed la bde legs mdzad par 'gyur/ /gang zhig chos kun mngon sum gyur/ /gtsang zhing slu ba mi mnga' la/ /gsung gtsang gtsang mar mdzad</text></item>
<item><p>244b1</p><section>mdo sde</section><text>pa de/ /khyed la bde legs mdzad par 'gyur/ /dpa' bo chen po gang skyes pas/ /phun sum tshogs don 'byor gyur cing / /don grub tshogs kyang grub pa de/ /khyed la bde legs</text></item>
<item><p>244b2</p><section>mdo sde</section><text>mdzad par 'gyur/ /gang zhig skyes pas sa rnams ni/ /nags tshal bcas par rab g.yos shing / /sems can thams cad rab dga' de/ /khyed la bde legs mdzad par</text></item>
<item><p>244b3</p><section>mdo sde</section><text>'gyur/ /byang chub snying por gang zhig gis/ /sa dag rnam drug g.yos gyur cing / /bdud yid mi bder gyur pa de/ /khyed la bde legs mdzad par 'gyur/ /chos kyi 'khor</text></item>
<item><p>244b4</p><section>mdo sde</section><text>lo bskor ba na/ /'phags pa'i bden pa rnam gsungs pa/ /thung pa'i snyan pa gang byung de/ /khyod la bde legs mdzad par 'gyur/ /yid 'phrog gang gis mu stegs byed/ /</text></item>
<item><p>244b5</p><section>mdo sde</section><text>thams cad chos kyis pham mdzad cing / /tshogs kun dbang du mdzad pa de/ /khyed la bde legs mdzad par 'gyur/ /sangs rgyas khyed la bde legs mdzad/ /brgya</text></item>
<item><p>244b6</p><section>mdo sde</section><text>byin lhar bcas bde legs dang / /'byung po kun gyis bde legs ni/ /khyed la rtag tu sbyin gyur cig /sangs rgyas bsod nams mthu dag dang / /lha rnams kyis ni</text></item>
<item><p>244b7</p><section>mdo sde</section><text>bsams pa yis/ /khyed rnams don 'dod gang yin pa/ /don de de ring grub gyur cig /rkang gnyis khyed cag bde legs shog /rkang bzhi khyed cag bde legs</text></item>
<item><p>245a1</p><section>mdo sde</section><text>shog |khyed cag lam 'gro bde legs shog /phyir 'ong dag kyang bde legs shog /nyin mo bde legs mtshan bde legs/ /nyi ma'i gung</text></item>
<item><p>245a2</p><section>mdo sde</section><text>la'ang bde legs shing / /khyed cag kun tu bde legs shog /khyed cag sdig par ma gyur cig /sangs rgyas lha rnams stong dag gis/ /yongs su bskor te gshegs</text></item>
<item><p>245a3</p><section>mdo sde</section><text>mdzad kyi/ /sdang sems ldan pa rnams byer cing / /snying rje'i bdag nyid can rnams 'khod/ /sangs rgyas rang sangs rgyas rnams dang / /dgra bcom slob pa'i bden</text></item>
<item><p>245a4</p><section>mdo sde</section><text>tshig gis/ /'jig rten mi phan byed pa rnams/ /grong khyer 'di ni gtong gyur cig /sems can kun dang srog chags kun/ /'byung po kun dang khyed cag kun/ /bde ba</text></item>
<item><p>245a5</p><section>mdo sde</section><text>'ba' zhig ldan gyur cig /thams cad nad rnams med par shog /kun gyis bzang rnams mthong gyur cig /gang yang sdig par ma gyur cig /'byung po gang dag 'dir ni</text></item>
<item><p>245a6</p><section>mdo sde</section><text>lhags gyur cing / /sa dang bar snang dag la gnas pa rnams/ /skye dgu rnams la rtag tu byams byed shog /nyin dang mtshan du chos kyang spyod gyur cig /de skad cas</text></item>
<item><p>245a7</p><section>mdo sde</section><text>bka' stsal nas/ tshe dang ldan pa kun dga' bos/ btsun pa/ de bzhin bgyi'o zhes gsol te/ bcom ldan 'das kyi ltar mnyan nas yangs pa'i grong khyer du song ste</text></item>
<item><p>245b1</p><section>mdo sde</section><text>sgo'i them pa la rkang pa bzhag nas/ gsang sngags gzhi dag dang / tshigs su bcad pa 'di dag kyang smras so/ /bi sa ra ta/ bi sa ra ta/ bi sa ra ta/ bi sa ra ta/ sangs rgyas 'jig rten</text></item>
<item><p>245b2</p><section>mdo sde</section><text>la thugs brtse ba can gyis bka' stsal to/ /sangs rgyas thams cad kyis dgongs pa/ rang sangs rgyas thams cad kyis bsams pa/ dgra bcom pa thams cad kyis bsams pa/</text></item>
<item><p>245b3</p><section>mdo sde</section><text>slob pa thams cad kyis bsams pa/ nyan thos thams cad kyis bsams pa/ bden pa'i tshig dang ldan pa thams cad kyis bsams pa/ chos thams cad kyis bsams pa/</text></item>
<item><p>245b4</p><section>mdo sde</section><text>tshangs pas bsams pa/ tshangs pa so sos bsams pa/ 'dod pa'i dbang phyug gis bsams pa/ dbang pos bsams pa/ lhas bsams pa/ lha ma yin gyi dbang pos</text></item>
<item><p>245b5</p><section>mdo sde</section><text>bsams pa/ lha ma yin thams cad kyis bsams pa/ lha ma yin gyi mngag gzhug pas bsams pa/ 'byung po thams cad kyis bsams pa/ bi sa ra ta/ bi sa ra</text></item>
<item><p>245b6</p><section>mdo sde</section><text>ta| bi sa ra ta/ bi sa ra ta/ sangs rgyas 'jig rten la thugs brtse ba can gyis bka' stsal to/ /mun tsa ta/ mun tsa ta/ yams kyi nad rnams zhi bar gyur cig /</text></item>
<item><p>245b7</p><section>mdo sde</section><text>nir gats+tsha ta/ nir gats+tsha ta/ nir gats+tsha ta/ nir gats+tsha ta/ sangs rgyas lha chen po/ lha'i yang lha/ lha'i bla ma gshegs shing / dbang po dang bcas pa'i lha rnams</text></item>
<item><p>246a1</p><section>mdo sde</section><text>dang | tshangs pa dang bcas pa'i lha rnams dang / dbang bdag dang bcas pa rnams dang / skye dgu'i bdag po dang bcas pa rnams dang / 'jig</text></item>
<item><p>246a2</p><section>mdo sde</section><text>rten skyong ba bzhi po dag kyang 'ong / lha stong phrag du ma dag dang / lha ma yin gyi dbang po rnams dang / lha ma yin stong phrag du ma dag kyang 'ong / bcom ldan 'das</text></item>
<item><p>246a3</p><section>mdo sde</section><text>mngon par dad pa'i 'byung bo brgya stong mang po dag kyang / sems can thams cad kyi don gyi phyir 'ong ste/ de dag khyed la gnod pa chen po byed par 'gyur gyi/ nir</text></item>
<item><p>246a4</p><section>mdo sde</section><text>gats+tsha ta/ nir gats+tsha ta/ nir gats+tsha ta/ nir gats+tsha ta/ myur du byer cig /khyed cag las gang dag sdang ba'i sems dang ldan pa de dag ni phung bar gyur cig /gang</text></item>
<item><p>246a5</p><section>mdo sde</section><text>dag byams pa'i sems dang ldan zhing nyes par mi 'dod la srung bar 'jug par 'dod pa de dag ni 'khod cig /lus la'ang 'jug par gyis shig /sangs rgyas</text></item>
<item><p>246a6</p><section>mdo sde</section><text>'jig rten la thags brtse ba can gyis bka' stsal ba/ su mu/ su mu/ su mu/ su mu/ su mu/ su mu ru/ su mu ru/ su mu ru/ su mu ru/ su mu ru/ su</text></item>
<item><p>246a7</p><section>mdo sde</section><text>mu ru/ su mu ru/ su mu ru/ mu ru/ mu ru/ mu ru/ mu ru/ mu ru/ mu ru/ mu ru/ mu ru/ mi ri/ mi ri/ mi ri/ mi ri/ mi ri/ mi ri/ mi</text></item>
<item><p>246b1</p><section>mdo sde</section><text>ri| mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru mi ri/ mu ru</text></item>
<item><p>246b2</p><section>mdo sde</section><text>mi ri/ mu ru mi ri/ mu ru ri ti/ ri ri/ ri ri/ ri ri/ rI rI/ rI rI/ rI rI ti/ mi ri/ mi ri/ mi ri/ mi rI ti/ hi si mi ri mi ri si/ sI si mi/ kang</text></item>
<item><p>246b3</p><section>mdo sde</section><text>ka rA/ ka ra ka ta/ kang ra ka ra/ ka ra ka tsa/ kang ka ra/ kang ka ra/ kang ka ra/ kang ka ra/ kang ka ra/ kang ka ra/ kang ka ra/ kang ka ra/ kang ka ra/ kang</text></item>
<item><p>246b4</p><section>mdo sde</section><text>ka ra/ kang ka ra/ kang ka ra/ kang ka ra/ kang ka ra/ kang ka ro tI ti/ ku ri sho/ kang ka rA/ kang ka ri shi/ ri ri/ ri ri/ ri ri/ ti ri ta phu sA/ ri phu/ ri phu/</text></item>
<item><p>246b5</p><section>mdo sde</section><text>ri phu/ ri phu/ ri phu/ ri phu/ ri phu/ ri phu/ na thA/ nA nA/ thA thA/ ri pU/ ri pU/ nA thA thA/ nir gats+tsha ta/ nir gats+tsha ta/ ri pu/ ri pu/ nir gats+tsha ta/ pa lA yA ta/</text></item>
<item><p>246b6</p><section>mdo sde</section><text>ri pU/ ri pU/ pa la yA tA/ sangs rgyas 'jig rten la thugs brtse ba can/ sems can thams cad la phan par lhag par dgongs pa dang ldan pa/ byams pa la gnas pa/</text></item>
<item><p>246b7</p><section>mdo sde</section><text>thugs rje dang ldan pa/ dga' ba la gnas pa/ btang snyoms la gnas pa gshegs kyi/ k+Shi phran nir gats+tsha ta swAhA/ sangs rgyas kyi ye shes kyi mchog dang / chos nyid</text></item>
<item><p>247a1</p><section>mdo sde</section><text>kyis lha thams cad dang / 'byung po thams cad la bka' stsal pa'i gsang sngags gzhi 'di dag ni grub pa'o/ /tshigs su bcad pa 'di</text></item>
<item><p>247a2</p><section>mdo sde</section><text>dag ni grub pa'o/ /gang la ser sna rnams chags pa/ /rnam bcom dri ma med mdzad cing / /thugs zhi gnod par mi mnga' de/ /khyed la bde legs mdzad par 'gyur/ /</text></item>
<item><p>247a3</p><section>mdo sde</section><text>'dren pa gang zhig 'gro ba rnams/ /thar pa'i lam du 'dzud mdzad cing / /chos rnams thams cad ston pa de/ /khyed la bde legs mdzad par 'gyur/ /ston pa rgyu</text></item>
<item><p>247a4</p><section>mdo sde</section><text>ba rnams kyi rten/ /sems can kun gyi don gyi phyir/ /gang gis bde ba mnga' mdzad de/ /khyed la bde legs mdzad par 'gyur/ /skyob pa gang zhig byams pa</text></item>
<item><p>247a5</p><section>mdo sde</section><text>yi| |thugs kyis 'gro ba 'di dag kun/ /bu gcig bzhin du rtag bskyangs de/ /khyed la bde legs mdzad par 'gyur/ /gang zhig 'khor bar 'khor ba yi/ /</text></item>
<item><p>247a6</p><section>mdo sde</section><text>sems can kun gyi rten gyur cing / /gling dang dpung gnyen gyur pa de/ /khyed la bde legs mdzad par 'gyur/ /gang zhig chos kun mngon sum gyur/ /gtsang</text></item>
<item><p>247a7</p><section>mdo sde</section><text>zhing slu ba mi mnga' la/ /gsung gtsang gtsang mar mdzad pa de/ /khyed la bde legs mdzad par 'gyur/ /dpa' bo chen po gang skyes pas/ /phun sum tshogs</text></item>
<item><p>247b1</p><section>mdo sde</section><text>don 'byor gyur cing / /don grub tshogs kyang grub pa de/ /khyed la bde legs mdzad par 'gyur/ /gang zhig skyes pas sa rnams ni/ /nags tshal bcas par rab g.yos</text></item>
<item><p>247b2</p><section>mdo sde</section><text>shing | |sems can thams cad rab dga' de/ /khyed la bde legs mdzad par 'gyur/ /byang chub snying por gang zhig gis/ /sa dag rnam drug g.yos gyur cing / /bdud</text></item>
<item><p>247b3</p><section>mdo sde</section><text>yid mi bder gyur pa de/ /khyed la bde legs mdzad par gyur/ /chos kyi 'khor lo bskor ba na/ /'phags pa'i bden pa rnam gsungs pa/ /thub pa'i snyan pa gang byung</text></item>
<item><p>247b4</p><section>mdo sde</section><text>de| |khyed la bde legs mdzad par 'gyur/ /yid 'phrog gang gis mu stegs byed/ /thams cad chos kyis pham mdzad cing / /tshogs kun dbang du mdzad pa de/ /</text></item>
<item><p>247b5</p><section>mdo sde</section><text>khyed la bde legs mdzad par 'gyur/ /sangs rgyas khyed la bde legs mdzad/ /brgya byin lhar bcas bde legs dang / /'byung po kun kyang bde legs ni/ /khyed</text></item>
<item><p>247b6</p><section>mdo sde</section><text>la rtag tu sbyin gyur cig /sangs rgyas bsod nams mthu dag dang / /lha rnams kyis ni bsams pa yi/ /khyed kyi don 'dod gang yin pa/ /don de de ring 'grub gyur</text></item>
<item><p>247b7</p><section>mdo sde</section><text>cig |rkang gnyis khyed cag bde legs shog /rkang bzhi khyed cag bde legs shog /khyed cag lam 'gro bde legs shog /phyir 'ong rnams kyang bde legs shog /nyin</text></item>
<item><p>248a1</p><section>mdo sde</section><text>mo bde legs mtshan bde legs/ /nyi ma'i gung la'ang bde legs shing / /khyed cag kun tu bde legs shog /khyed cag sdig par ma</text></item>
<item><p>248a2</p><section>mdo sde</section><text>gyur cig /sangs rgyas lha rnams stong dag gis/ /yongs su bskor te gshegs mdzad kyi/ /sdang sems ldan pa rnams byer cig /snying rje'i bdag nyid can</text></item>
<item><p>248a3</p><section>mdo sde</section><text>rnams 'khod/ /sangs rgyas rang sangs rgyas rnams dang / /dgra bcom slob pa'i bden tshig gis/ /'jig rten mi phan byed pa rnams/ /grong khyer 'di ni gtong</text></item>
<item><p>248a4</p><section>mdo sde</section><text>gyur cig /sems can kun dang srog chags kun/ /'byung po kun dang khyed cag kun/ /bde ba 'ba' zhig ldan gyur cig /thams cad nad rnams med par</text></item>
<item><p>248a5</p><section>mdo sde</section><text>shog |kun gyis bzang rnams mthong gyur cig /gang yang sdig par ma gyur cig /'byung po gang dag 'dir ni lhags gyur cing / /sa dang bar snang dag na</text></item>
<item><p>248a6</p><section>mdo sde</section><text>gnas pa rnams/ /skye dgu rnams la rtag tu byams byed shog /nyin dang mtshan du chos kyang spyod gyur cig /'phags pa yangs pa'i grong khyer du 'jug</text></item>
<item><p>248a7</p><section>mdo sde</section><text>pa'i mdo chen po rdzogs so// //rgya gar skad du/ AR+ya b+ha dra ka rA tI nA ma sU tra/ bod skad du/ 'phags pa mtshan mo bzang po zhes bya</text></item>
<item><p>248b1</p><section>mdo sde</section><text>ba'i mdo/ sangs rgyas dang / byang chub sems dpa' thams cad la phyag 'tshal lo/ 'di skad bdag gis thos pa dus gcig na/ bcom ldan 'das rgyal po'i</text></item>
<item><p>248b2</p><section>mdo sde</section><text>khab na 'od ma'i tshal bya ka lan da ka gnas pa na bzhugs te/ de'i tshe dge slong zhig rgyal po'i khab kyi chu ta bo ta'i 'gram na 'dug go /de nas lha kha dog mchog</text></item>
<item><p>248b3</p><section>mdo sde</section><text>dang ldan pa zhig nam sros nas dge slong de ga la ba der song ste phyin nas/ chu ta bo ta'i 'gram thams cad snang ba rgya chen pos khyab par snang bar byas te/ dge slong</text></item>
<item><p>248b4</p><section>mdo sde</section><text>de la 'di skad ces smras so/ /dge slong khyod kyis mtshan mo bzang po'i mdo sde shes sam/ des 'di skad ces smras so/ /lha| bdag gis ni mtshan mo bzang po'i</text></item>
<item><p>248b5</p><section>mdo sde</section><text>mdo sde ma 'tshal na/ lha khyod kyis mtshan mo bzang po'i mdo sde mkhyen tam/ mi mkhyen/ des 'di skad ces smras so/ /dge slong / bdag gis kyang mtshan mo bzang</text></item>
<item><p>248b6</p><section>mdo sde</section><text>po'i mdo sde mi shes so/ /lha| 'o na mtshan mo bzang po'i mdo sde 'tshal ba da ltar su mchis/ des di skad ces smras so/ /rgyal po'i khab kyi 'od ma'i tshal</text></item>
<item><p>248b7</p><section>mdo sde</section><text>bya ka lan da ka gnas pa 'di na bcom ldan 'das bzhugs kyi/ khyod bcom ldan 'das kyi thad du song la zhus te/ bcom ldan 'das kyis de khyod la ji ltar lung</text></item>
<item><p>249a1</p><section>mdo sde</section><text>bstan pa de bzhin du gzung la brtson par gyis shig ces smras nas/ lha de de nyid du mi snang bar gyur to/ /de nas dge slong de nang par</text></item>
<item><p>249a2</p><section>mdo sde</section><text>langs nas bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag btsal te phyogs gcig tu 'dug go /phyogs gcig</text></item>
<item><p>249a3</p><section>mdo sde</section><text>tu 'dug nas dge slong des bcom ldan 'das la 'di skad ces gsol to/ /btsun pa/ mdang dgung rmongs nas bdag gi der lha kha dog mchog dang ldan pa zhig</text></item>
<item><p>249a4</p><section>mdo sde</section><text>bdag ga la ba der mchis te/ chab tu bo ta'i 'gram thams cad snang ba chen pos khyab par snang bar bgyis nas bdag la 'di skad mchi'o/ /dge slong khyod kyis mtshan</text></item>
<item><p>249a5</p><section>mdo sde</section><text>mo bzang po'i mdo sde shes sam/ bdag gis de la 'di skad ces bgyis so/ /lha| bdag gis ni mtshan mo bzang po'i mdo sde ma 'tshal na/ lha khyod kyis lha</text></item>
<item><p>249a6</p><section>mdo sde</section><text>mtshan mo bzang po'i mdo sde mkhyen tam/ mi mkhyen/ de 'di skad ces mchi'o/ /dge slong / bdag gis kyang mtshan mo bzang po'i mdo sde mi shes so/ |lha| 'o</text></item>
<item><p>249a7</p><section>mdo sde</section><text>na mtshan mo bzang po'i mdo sde 'tshal ba da ltar su mchis/ de 'di skad ces mchi'o/ /rgyal po'i khyab kyi 'od ma'i tshal bya ka lan da ka gnas pa na bcom</text></item>
<item><p>249b1</p><section>mdo sde</section><text>ldan 'das bzhugs kyi/ khyod bcom ldan 'das kyi thad du song la zhus te/ bcom ldan 'das kyis de khyod la ji ltar lung bstan pa de bzhin du gzung la brtson par</text></item>
<item><p>249b2</p><section>mdo sde</section><text>gyis shig ces smras nas/ lha de de nyid du mi snang bar gyur to/ /btsun pa/ bcom ldan 'das de'i slad du bdag 'di'i don yongs su zhu'o/ /bcom ldan 'das</text></item>
<item><p>249b3</p><section>mdo sde</section><text>kyis bka' stsal pa/ dge slong khyod kyis lha de shes sam/ dge slong des gsol pa/ btsun pa/ bdag gis lha de ma 'tshal to/ /bcom ldan 'das kyis</text></item>
<item><p>249b4</p><section>mdo sde</section><text>bka' stsal pa/ lha'i bu de ni sum cu rtsa gsum gyi lha rnams kyi sde dpon te/ tsan+dan zhes bya'o/ /dge slong des gsol pa/ btsun pa/ bdag mtshan mo bzang</text></item>
<item><p>249b5</p><section>mdo sde</section><text>po'i mdo sde thos par 'tshal lo/ /bcom ldan 'das kyis bka' stsal pa/ dge slong khyed de'i phyir legs par rab tu nyon la yid la zungs shig dang / ngas khyod la</text></item>
<item><p>249b6</p><section>mdo sde</section><text>bshad par bya'o/ /dge slong / chos gsum dang ldan na/ dge slong / mtshan mo bzang po'i mdo sde la gnas pa zhes bya'o/ /gsum gang zhe na/ 'di lta ste/ 'das</text></item>
<item><p>249b7</p><section>mdo sde</section><text>pa la rjes su phrad par mi byed pa dang / ma 'ongs pa la re ba med pa dang / da ltar byung ba'i chos rnams kyis mi 'phrogs par gnas pa'i chos can te/ chos gsum</text></item>
<item><p>250a1</p><section>mdo sde</section><text>po de dag dang ldan na/ dge slong / mtshan mo bzang po'i mdo sde la gnas par zhes bya'o/ /bcom ldan 'das kyis de skad ces bka' stsal</text></item>
<item><p>250a2</p><section>mdo sde</section><text>te| bde bar gshegs pas de skad gsungs nas/ ston pas gzhan yang 'di skad gsung ngo / /'das la rjes su phrad mi byed/ /ma 'ongs pa la re ba med/ /</text></item>
<item><p>250a3</p><section>mdo sde</section><text>'das pa gang yin de 'gags te/ /ma 'ongs de ni ma phyin pa'o/ /gang dag da ltar byung ba'i chos/ /de dang de la rab bltas nas/ /rnam par rtog pas mi 'phrogs</text></item>
<item><p>250a4</p><section>mdo sde</section><text>par| |de dag thams cad khong du chud/ /sang tsam shi yang su shes kyi/ /de ring nyid du brtun te bya/ /'chi bdag sde chen de dang ni/ /bdag tu bshes pa ma yin</text></item>
<item><p>250a5</p><section>mdo sde</section><text>no| |sems can kun dang srog chags kun/ /'byung po kun dang thams cad kyang / /bde ba 'ba' zhig grub gyur te/ /thams cad nyon mongs med par shog /</text></item>
<item><p>250a6</p><section>mdo sde</section><text>thams cad bzang po mthong gyur te/ /gang yang sdig par ma gyur cig /de ltar gnas shing rab brtson la/ /nyin mtshan snyoms las med pas na/ /de phyir mtshan</text></item>
<item><p>250a7</p><section>mdo sde</section><text>mo bzang po yi/ /mdo sde thub pas rtag tu gsungs/ /de nas bcom ldan 'das kyis sems can thams cad rjes su gzung ba'i phyir mtshan mo bzang po'o</text></item>
<item><p>250b1</p><section>mdo sde</section><text>mdo 'di bshad nas 'gro lding ba'i gsang sngags kyi gzhi 'di dag gsungs so/ /tad+ya thA/ b+hi ni b+ha ra di/ bi ri ni/ bi ri ni/ bud+d+ha ma har tAn d+he/ ma ni ni mi na ni/</text></item>
<item><p>250b2</p><section>mdo sde</section><text>ni ni ni ni/ ti ti ti ti ti/ b+hi ra ti/ gau ri/ gan+d+ha ri/ tsaN+Da li/ ma tang gi /pu ka si/ bram+ha ni/ dra mi Di/ dra mi Di/ shA b+ha di/ sa dA lam+b+he/ hi nA ma t+ya ma ud ta ra</text></item>
<item><p>250b3</p><section>mdo sde</section><text>ni| ma ho la na/ da la b+ha ne/ da lA b+ha dre/ mahA da lA ni/ tsa lA ni/ u she tsakra b+ha ki/ mahA tsakra b+ha ki/ sha ba ri/ sha ba ri/ mahA sha ba ri/ b+hu tsid gi ni/ b+hu tsid</text></item>
<item><p>250b4</p><section>mdo sde</section><text>ring gi ni/ ni mi ni ming gi ni/ ni min d+ha ri b+hu ta ni swAhA/ tad+ya thA/ e tu tu tu/ na tu mirni/ kerni ing ku/ sud ta ri tsa la/ nar ta/ nar ma lu lu/ ga lu</text></item>
<item><p>250b5</p><section>mdo sde</section><text>lu| a pa tra no ni/ sho ka nir/ b+ha ra d+ha sa le/ ta ra kre ta re d+hA tu/ nod tu/ ta la lA lu/ ba ta b+ha ti/ ya b+ha ti ye swAhA/ tad+ya thA/ e ra kA te/ na</text></item>
<item><p>250b6</p><section>mdo sde</section><text>ra kA te/ baM su ka /ba yai ye/ ka po ta ka pa yai ye ta b+ho ta zhe swAhA/ dge slong / rigs kyi bu'am/ rigs kyi bu mo gang la la zhig gis sems can thams</text></item>
<item><p>250b7</p><section>mdo sde</section><text>cad rjes su gzung ba'i phyir mtshan mo bzang po'i mdo sde 'di'i don dang / tshigs dang / tshigs su bcad pa dang / 'gro lding ba'i sngags kyi gzhi 'chang ngam/ 'dzin tam/</text></item>
<item><p>251a1</p><section>mdo sde</section><text>klog gam/ yid la byed dam/ kun chub par byed dam/ gzhan dag la'ang rgya cher yang dag par ston na/ de'i lus la mes mi tshugs par 'gyur/ dug</text></item>
<item><p>251a2</p><section>mdo sde</section><text>gis mi tshugs pa yin/ rgyal po'i chad pas ma yin/ rkun po'i chad pas ma yin te/ dus ma yin par 'chi ba'i dus byed par yang mi 'gyur zhing nges par mya ngan las 'das</text></item>
<item><p>251a3</p><section>mdo sde</section><text>par nye bar 'gro bar 'gyur ro/ /gang dang gang du skyes par yang / mtshan mo bzang po'i mdo bklag na/ /skye ba dran dang dgra bcom dang / /dbang phyug tu yang nges par 'gyur/ /</text></item>
<item><p>251a4</p><section>mdo sde</section><text>lan gcig gis ni gnas kun tu/ /dus min 'chi dang bar ma dor/ /bdag gis bdag la mi sbyor bar/ /dus min 'chi dang chos ma yin/ /sems can thams cad srung</text></item>
<item><p>251a5</p><section>mdo sde</section><text>zhing sel/ /nad dang mya ngan 'jigs skye dang / /rmi lam mi shis mya ngam du/ /brjod na dpal du byed pa 'gyur/ /gang gis bris te skyes pa dang / /bud med lus la btags</text></item>
<item><p>251a6</p><section>mdo sde</section><text>na ni| |skal pa bzar dang gzi brjid dang / /de yi dpal yang skye bar 'gyur/ /lus dang ngag dang yid kyis su/ /mi dge cung zad gang byas pa/ /de dag thams cad bzang po'i</text></item>
<item><p>251a7</p><section>mdo sde</section><text>mdos/ /dus ma yin par 'chi las skyob/ /rgyal po chu dang me dang glog /chom po nad dang dgra dag dang / /g.yul sprod pa dang 'thab pa yang / /bzang po dran na skyob par</text></item>
<item><p>251b1</p><section>mdo sde</section><text>byed| |rig pa bzang po 'di dang ni/ /gsang sngags 'di dag rtag brjod na/ /mi dag mi zhum dus kun tu/ /de bas 'di ni yid kyis brjod/ /'das pa dang / ma byon pa dang / da</text></item>
<item><p>251b2</p><section>mdo sde</section><text>ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams la phyag 'tshal lo/ /phyag 'tshal nas rig sngags 'di dag brjod par bya ste/</text></item>
<item><p>251b3</p><section>mdo sde</section><text>rig sngags 'dis bdag 'byor par gyur cig /tad+ya thA/ ni mi ni mi na d+ha ra/ ti mi ti ming ga li/ trai lo ka a ba lo ka ni/ tra shu la d+ha ra Ni/ a ku pa ni/ kr-i mI kri ti/ ki li ki li/</text></item>
<item><p>251b4</p><section>mdo sde</section><text>kud to kud to/ /kud to kud si/ kurti ku pi ti/ bdag dang / sems can thams cad lag na rdo rje dang lhan cig tu 'jigs pa thams cad dang / nad thams cad dang / dug thams cad</text></item>
<item><p>251b5</p><section>mdo sde</section><text>dang | rims thams cad dang / gdon thams cad dang / gdug pas zin pa thams cad dang / chom rkun thams cad dang / mi dang / mi yin pa thams cad dang / 'jigs pa dang /</text></item>
<item><p>251b6</p><section>mdo sde</section><text>gnod pa dang / nad 'go ba thams cad dang / 'thab pa dang / rnyog pa dang / sdig pa dang / rtsod pa dang / 'gyed pa dang / mtshang 'dru ba thams cad dang / lus dang / ngag dang /</text></item>
<item><p>251b7</p><section>mdo sde</section><text>yid kyis ngan par spyad pa thams cad dang / thams cad du 'jigs pa thams cad las srung shig/ srungs shig /tad+ya thA/ hi li/ mi li/ tsi li/ i li/ mi li/ pi sha tsi</text></item>
<item><p>252a1</p><section>mdo sde</section><text>pAr+Na sha ba ti/ tsi li tsi li swAhA/ bcom ldan 'das kyis de skad ces bka' stsal nas/ dge slong de dag dang / thams cad dang ldan pa'i 'khor de</text></item>
<item><p>252a2</p><section>mdo sde</section><text>dag dang | lha dang / mi dang / lha ma yin dang / nam mkha' lding dang / dri za dang / mi'am ci dang / lto 'phye chen po dang / gnod sbyin chen po dang / srin po dang / yi dwags</text></item>
<item><p>252a3</p><section>mdo sde</section><text>dang | sha za dang bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa mtshan mo bzang po zhes bya ba'i mdo rdzogs</text></item>
<item><p>252a4</p><section>mdo sde</section><text>so|| //rgya gar skad du/ ta mo pa na mu kha nA ma swAhA/ bod skad du/ mun gyi nags tshal gyi sgo zhes bya ba'i mdo/ sangs rgyas dang / byang chub sems dpa'</text></item>
<item><p>252a5</p><section>mdo sde</section><text>thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan du yod pa na/ rgyal bu rgyal byed kyi tshal mgon med zas sbyin gyi</text></item>
<item><p>252a6</p><section>mdo sde</section><text>kun dga' ra ba na bzhugs te/ de nas de'i tshe ngam grog gsum po zhes bya ba'i ljongs kyi skye bo dag gi nang nas ri khrod kyi grong zhig na/ bram ze la ba can zhes bya ba spun bu</text></item>
<item><p>252a7</p><section>mdo sde</section><text>'dod pa'i phyir bram ze rnga leb la dka' thub byed de/ lha stong phrag brgya la bu slong zhing gsol ba 'debs pa dang la ba can la bu btsas pa ni ming rab mthong zhes btags</text></item>
<item><p>252b1</p><section>mdo sde</section><text>so| |nu bo la btsas pa ni dga' bo zhes btags so/ /gang gi nyin mo rab mthong btsas pa de'i nyin mo bram ze lnga brgya la bu lnga brgya btsas te/ de dag rim bzhin du bu cher skyes pa</text></item>
<item><p>252b2</p><section>mdo sde</section><text>dang | rab mthong la sogs pa lnga brgya lhan cig tu rig pa dag slob pa na/ rab mthong la sogs pa rig pa'i gnas thams cad kyi pha rol tu son cing thams cad rdzogs par yang</text></item>
<item><p>252b3</p><section>mdo sde</section><text>dag par byang bar gyur la/ bsod nams kyi tshogs yang dag pa las byung ba'i spyod pa mtshungs pa med pa stong phrag brgya snyed thob ste/ dbang byed pa gang gi dus su bram ze ma</text></item>
<item><p>252b4</p><section>mdo sde</section><text>Na pa gcig yul dbus nas 'ongs te phyin nas phrad pa dang / de la gsong por smras te gtam dag kyang byas nas nges par gang nas 'ongs pa yin zhes dris pa dang / des smras pa/</text></item>
<item><p>252b5</p><section>mdo sde</section><text>yul dbus nas 'ongs pa yin te/ de'ang grong khyer chen po drug go /de'i nang dag na tshad ma drug la mkhas shing ltas kyi bya ba drug la thogs pa med par brjod nus pa'i ston</text></item>
<item><p>252b6</p><section>mdo sde</section><text>bco brgyad yod de/ de na chu klung yang 'bab bo/ /de ma yin pa bsod nams chen po dang ldan pa/ dge zhing shes pa/ 'jig rten thams cad mkhyen pa/ sangs rgyas bcom ldan</text></item>
<item><p>252b7</p><section>mdo sde</section><text>'das kyang de na'o zhes byas pa dang / rab 'thong gis sgra de thos pa dang / ba spu langs yi g.yos/ rab tu dga' ste der 'gro'o snyam nas/ pha'i gan du song ste phyin nas/</text></item>
<item><p>253a1</p><section>mdo sde</section><text>yab| bdag ni yul dbus su mchi'o/ /de nas mu steg pa dag las rgyal bar bgyi'o/ /mkhas par 'grangs pa dag dang nges par lhan cig smra bar</text></item>
<item><p>253a2</p><section>mdo sde</section><text>bgyi'o zhes gsol pa dang / phas de ltar gnang ngo / /de nas bsod nams chen po sbyin pas dbang phyug chen po dang ldan pa/ sems can thams cad la gtong pa chen po</text></item>
<item><p>253a3</p><section>mdo sde</section><text>can de lha dag gis bsrungs pa zhig pas lha dag nye bar 'ong zhing sngon du 'gro ste/ rab mthong chen po la mchod pa byos shig dang / phan yon mang po dag gi 'bras</text></item>
<item><p>253a4</p><section>mdo sde</section><text>bu chen po 'byung bar 'gyur ro zhes sgra sgrogs shing song ba dang / rim gyis lha dang / mis mchod pa byas shing mnyan yod du phyin to/ /de nas lam gyis dub pa rta bstis te</text></item>
<item><p>253a5</p><section>mdo sde</section><text>bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag btsal te phyogs gcig tu 'khod do/ /de nas bcom ldan 'das kyis de</text></item>
<item><p>253a6</p><section>mdo sde</section><text>dag la chos bstan pa mdzad de/ de'i 'khor lnga brgya po dag lta ba mchog tu 'dzin pa bshig bcom ste/ bden pa mthong ste de nyid du rab tu byung / dge slong gi dngos po</text></item>
<item><p>253a7</p><section>mdo sde</section><text>bzung ste/ nyon mongs pa thams cad bcom nas dgra bcom pa mngon du byas te/ dga' bo ni ma gtogs so/ /skye bo mang po kun gyis kyang chos khong du chud do/ /ston pa chen</text></item>
<item><p>253b1</p><section>mdo sde</section><text>po rab mthong blta ba'i phyir lha la sogs pa dag kyang 'ongs te der phyin pa dang / bcom ldan 'das kyis dge slong rnams la bka' stsal pa/ dge slong dag /dge slong rab mthong</text></item>
<item><p>253b2</p><section>mdo sde</section><text>'di ni nga'i dge slong dang / dge slong dag gi nyan thos dag la ji ltar lha dang / mi mchod pa byed de/ de dag gi nang na lha dang / mis mchod par bya ba'i mchog ni dge slong rab mthong yin</text></item>
<item><p>253b3</p><section>mdo sde</section><text>no| |zhes bcom ldan 'das kyis bka' stsal to/ /de nas dus de nyid du mi mjed kyi bdag po tshangs pa dang / lha rnams kyi dbang po brgya byin dang / 'jig rten skyong ba bzhi dang</text></item>
<item><p>253b4</p><section>mdo sde</section><text>gnod sbyin gyi sde dpon chen po nyi shu rtsa brgyad dang / dri za'i rgyal po dang / grul bum gyi sde dpon chen po la sogs pa rang rang gi gnas nas song ste/ tshe dang ldan pa rab</text></item>
<item><p>253b5</p><section>mdo sde</section><text>mthong chen po ga la ba der song ste phyin nas/ phyogs gcig tu 'khod de mngon du phyogs/ thal mo sbyar te 'di skad ces smras so/ /kye| btsun pa rab mthong chen po/ sngon</text></item>
<item><p>253b6</p><section>mdo sde</section><text>gyi bcom ldan 'das yang dag par rdzogs pa'i sangs rgyas gshegs shing bzhugs pa'i gnas/ rang sangs rgyas kyi bzhugs gnas/ 'dod chags dang bral ba dag gis</text></item>
<item><p>253b7</p><section>mdo sde</section><text>gnas par bya ba drang srong gi gnas su gyur/ de kho na nyid nges par mkhyen nas 'das pa'i bskal pa dgu bcu rtsa gcig na yang dag par rdzogs pa'i sangs rgyas rnam par gzigs</text></item>
<item><p>254a1</p><section>mdo sde</section><text>zhes bya ba 'jig rten du byung ste/ de'i tshe dge slong gsal ba zhes bya ba lha dang / mis mchod pa'i mchog tu gyur pa de'i gnas kyang 'di lags te/ yul</text></item>
<item><p>254a2</p><section>mdo sde</section><text>dbus las byang phyogs kyis mtshams kyi ri dung gi lte ba zhes bya ba ni ri de la rtswa rigs dung gi lte ba 'dra ba skye bas dung gi lte ba'i ri zhes bya bar btags par gyur/ ri de dang nye ba</text></item>
<item><p>254a3</p><section>mdo sde</section><text>na nags zhig na klu mo e ni zhes bya ba gnas pas ai ni'i nags zhes bya bar btags par 'gyur/ de na phug cig yod pa dang nye bar shing pa ti li zhes bya ba skye bas pa</text></item>
<item><p>254a4</p><section>mdo sde</section><text>ti'i phug ces btags par gyur pa de nyid du bcom ldan 'das yang dag par rdzogs pa'i sangs rgyas rnam par gzigs zhes bya ba/ 'khor dgra bcom pa brgyad khri</text></item>
<item><p>254a5</p><section>mdo sde</section><text>dang gshegs shing thabs gcig tu bzhugs par gyur/ dge slong gsal ba'ang de nyid na'o/ /de nas bcom ldan 'das 'khor dang bcas pa dag kyang rim pa bzhin du mya</text></item>
<item><p>254a6</p><section>mdo sde</section><text>ngan las 'das/ bstan pa nub nas rang sangs rgyas bdun khri dag mngon par shes pa drug dang ldan pa dag mnyam du byung ste gshegs shing bzhugs par gyur/ rang</text></item>
<item><p>254a7</p><section>mdo sde</section><text>sangs rgyas de dag kyang mya ngan las 'das nas drang srong drug khri mngon par shes pa lnga dang ldan pa dag kyang de nyid du gnas par gyur to/ /btsun pa rab mthong chen po/</text></item>
<item><p>254b1</p><section>mdo sde</section><text>de nas yang bskal pa drug cu rtsa gcig na bcom ldan 'das yang dag par rdzogs pa'i sangs rgyas gtsug tor can zhes bya ba 'jig rten du byung ste/ de'i dge slong rab gsal zhes</text></item>
<item><p>254b2</p><section>mdo sde</section><text>bya ba lha dang / mis mchod pa'i mchog tu gyur pa'ang de nyid na'o/ /mtshams kyi ri de nyid la rtswa'i rigs ro hi tI zhes bya ba skye bas ro hi tI ri zhes bya bar btags par gyur/ klu mo</text></item>
<item><p>254b3</p><section>mdo sde</section><text>gos med ces bya ba gnas pas gos med kyi nags zhes bya bar btags par gyur/ shing shir sha skye bas shing shir sha'i phug ces btags par gyur/ yang dag par rdzogs</text></item>
<item><p>254b4</p><section>mdo sde</section><text>sangs rgyas gtsug tor can 'khor dgra bcom pa bdun khri dang yang der gshegs shing thabs gcig tu bzhugs par gyur/ de dag kyang mya ngan las 'das/ bstan pa</text></item>
<item><p>254b5</p><section>mdo sde</section><text>nub nas rang sangs rgyas drug khri'ang der gshegs shing bzhugs par gyur/ rang sangs rgyas de dag kyang mya ngan las 'das nas drang srong lnga khri'ang mngon par shes pa</text></item>
<item><p>254b6</p><section>mdo sde</section><text>lnga dang ldan pa de 'di nyid na gnas par gyur to/ /btsun pa rab mthong chen po/ de nas yang bskal pa sum cu rtsa gcig na yang dag par rdzogs pa'i sangs rgyas thams</text></item>
<item><p>254b7</p><section>mdo sde</section><text>cad skyob ces bya ba 'jig rten du byung ste/ de'i dge slong chos gsal zhes bya ba lha dang / mis mchod pa'i mchog tu gyur pa'ang de nyid na'o/ /mtshams kyi ri de la rtswa'i rigs</text></item>
<item><p>255a1</p><section>mdo sde</section><text>b+ha sa b+ha zhes bya ba skye bas b+ha sa b+ha'i ri zhes btags par gyur/ klu mo brag ces bya ba gnas pas brag gi nags zhes btags par gyur/ shing a</text></item>
<item><p>255a2</p><section>mdo sde</section><text>shwad tha skye bas a shwad tha'i phug ces btags par gyur/ yang dag par rdzogs pa'i sangs rgyas thams cad skyob 'khor dgra bcom pa drug khri dang de nyid du gshegs shing</text></item>
<item><p>255a3</p><section>mdo sde</section><text>thabs gcig tu bzhugs par gyur/ de dag mya ngan las 'das/ bstan pa nub nas rang sangs rgyas lnga khri'ang gshegs shing bzhugs par gyur/ rang sangs rgyas de dag</text></item>
<item><p>255a4</p><section>mdo sde</section><text>kyang mya ngan las 'das nas drang srong mngon par shes pa lnga dang ldan pa bzhi khri'ang gnas par gyur to/ /'di ni btsun pa rab mthong chen po/ sngon byung ba bskal pa bzang po 'di</text></item>
<item><p>255a5</p><section>mdo sde</section><text>nyid la skye dgu'i tshe lo bzhi khri thub pa na/ yang dag par rdzogs pa'i sangs rgyas log par dad sel zhes bya ba 'jig rten du byung ste/ de'i dge slong chos ldan zhes bya ba lha dang /</text></item>
<item><p>255a6</p><section>mdo sde</section><text>mis mchod pa'i mchog tu gyur pa'ang de nyid na'o/ /mtshams kyi ri'i rtswa'i rigs kau shi ka zhes bya ba skye bas kau shi ka'i ri zhes btags par gyur/ sprin ces bya ba'i</text></item>
<item><p>255a7</p><section>mdo sde</section><text>klu mo gcig gnas pas sprin gyi nags zhes btags par gyur/ shing u dum wA ra skye bas u dum wA ra'i phug ces btags par gyur/ yang dag par rdzogs pa'i</text></item>
<item><p>255b1</p><section>mdo sde</section><text>sangs rgyas log par dad sel 'khor gyi dgra bcom pa lnga khri dang thabs gcig tu gshegs shing bzhugs par gyur/ de dag kyang mya ngan las 'das nas mngon par shes pa</text></item>
<item><p>255b2</p><section>mdo sde</section><text>lnga dang ldan pa drang srong sum khri'ang de na gnas par gyur to/ /'di ni btsun pa rab mthong chen po/ sngon byung ba bskal pa bzang po 'di nyid la skye dgu'i tshe lo sum khri thub pa na</text></item>
<item><p>255b3</p><section>mdo sde</section><text>yang dag par rdzogs pa'i sangs rgyas gser thub ces bya ba 'jig rten du byung ste/ de'i dge slong chos 'phags zhes bya ba lha dang / mis mchod pa'i mchog tu gyur pa'ang de nyid na'o//</text></item>
<item><p>255b4</p><section>mdo sde</section><text>mtshams kyi ri de la rtswa'i rigs kha dog ljang lo can zhes bya ba skye bas kha dog ljang lo ri zhes btags par gyur/ thig le zhes bya ba'i klu mo gnas pas thig le'i nags zhes</text></item>
<item><p>255b5</p><section>mdo sde</section><text>btags par gyur/ shing ka pi ta skye bas ka pi ta'i phug ces btags par gyur/ yang dag par rdzogs pa'i sangs rgyas gser thub 'khor dgra bcom pa bzhi khri dang gshegs</text></item>
<item><p>255b6</p><section>mdo sde</section><text>shing thabs gcig tu bzhugs par gyur/ de dag kyang mya ngan las 'das/ bstan pa nub nas rang sangs rgyas sum khri'ang gshegs shing bzhugs par gyur/ rang sangs</text></item>
<item><p>255b7</p><section>mdo sde</section><text>rgyas de dag kyang mya ngan las 'das nas mngon par shes pa lnga dang ldan pa drang srong nyi khri'ang de nyid na gnas par gyur to/ /'di ni btsun pa rab mthong chen po/ sngon byung</text></item>
<item><p>256a1</p><section>mdo sde</section><text>ba bskal pa bzang po 'di nyid la skye dgu'i tshe lo nyi khri thub pa na yang dag par rdzogs pa'i sangs rgyas 'od srung zhes bya ba 'jig rten du byung ste/</text></item>
<item><p>256a2</p><section>mdo sde</section><text>de'i dge slong she Do ka zhes bya ba lha dang / mis mchod pa'i mchog tu gyur pa'ang de nyid na'o/ /mtshams kyi ri la rtswa'i rigs zla ba zhes bya ba skye bas zla ba'i ri zhes btags</text></item>
<item><p>256a3</p><section>mdo sde</section><text>par gyur/ klu mo rgyal ba zhes bya ba gnas pas rgyal ba'i nags zhes bya bar btags par gyur/ shing dzam+bu zhes bya ba skye bas dzam+bu'i phug ces btags par gyur/</text></item>
<item><p>256a4</p><section>mdo sde</section><text>yang dag par rdzogs pa'i sangs rgyas 'od srung 'khor gyi dgra bcom pa nyi khri dang gshegs shing thabs gcig tu bzhugs par gyur/ de dag kyang mya ngan las 'das /</text></item>
<item><p>256a5</p><section>mdo sde</section><text>bstan pa nub nas rang sangs rgyas khri lnga stong gshegs shing bzhugs par gyur/ rang sangs rgyas de dag kyang mya ngan las 'das nas mngon par shes pa lnga dang ldan pa drang</text></item>
<item><p>256a6</p><section>mdo sde</section><text>srong khri gnas par gyur to/ /'di ni btsun pa rab mthong chen po/ bskal pa bzang po 'di nyid la skye dgu'i tshe lo brgya thub pa na yang dag par rdzogs pa'i sangs rgyas shAkya</text></item>
<item><p>256a7</p><section>mdo sde</section><text>thub pa 'jig rten du byung ste/ 'phags pa rab mthong chen po khyod lha dang / mis mchod pa'i mchog tu gyur pa'ang 'di nyid na'o/ /mtshams kyi ri la rtswa'i rigs u shi</text></item>
<item><p>256b1</p><section>mdo sde</section><text>sha skye bas u shi'i ri zhes btags par gyur/ klu mo ta ma zhes bya ba gnas pas ta ma'i nags tshal zhes btags par gyur/ shing a mra skye bas a mra'i phug ces da ltar</text></item>
<item><p>256b2</p><section>mdo sde</section><text>btags pa yin te/ btsun pa rab mthong chen po/ u shi sha'i ri brag 'di nyid du thugs brtse bar dgongs te bzhugs pa ni legs so/ /de nas yang tshangs pa dang / lha'i</text></item>
<item><p>256b3</p><section>mdo sde</section><text>dbang po brgya byin dang / 'jig rten skyong ba dag gis gnas brtan chen po'i rkang pa la phyag btsal te thal mo sbyar ba byas nas rab tu gus pas 'di skad ces smras so/ /thugs</text></item>
<item><p>256b4</p><section>mdo sde</section><text>brtse ba can/ nags 'di ni gshegs shing bzhugs pa'i gnas yin te/ bdag cag kyang nye gnas bgyid la gzhan dag kyang gzung du gsol/ de ni snyan par grags shing</text></item>
<item><p>256b5</p><section>mdo sde</section><text>legs te chu ni gzigs par dbyung bar 'tshal lo zhes gsol ba btab bo/ /gzhan yang / gnod sbyin gyi sde dpon brgyad po 'di dag ste/ sing+ga la zhes bya ba dang / chos skyong</text></item>
<item><p>256b6</p><section>mdo sde</section><text>zhes bya ba dang / don grub ces bya ba dang / gzhan las rgyal zhes bya ba dang / glang rna zhes bya ba dang / dbyig rna ba zhes bya ba dang / chos ldan zhes bya dang / chos 'phags zhes</text></item>
<item><p>256b7</p><section>mdo sde</section><text>bya bas kyang gnas brtan chen po'i rkang pa la phyag btsal te thal mo sbyar nas rab tu gus pas 'di skad ces smras so/ /thugs brtse ba can/ nags de ni gshegs shing bzhugs</text></item>
<item><p>257a1</p><section>mdo sde</section><text>pa'i gnas yin te/ bdag cag kyang nye gnas bgyid la gzhan dag kyang gzung du gsol/ de ni snyan par grags shing legs te chu ni gzigs</text></item>
<item><p>257a2</p><section>mdo sde</section><text>par dbyung bar 'tshal lo zhes gsol ba btab bo/ /gzhan yang / gnod sbyin ma chen mo brgyad 'di dag ste/ a shi Di zhes bya ba dang / bu mang she zhes bya ba dang / 'phyang</text></item>
<item><p>257a3</p><section>mdo sde</section><text>ma zhes bya ba dang / rab tu 'phyang ma dang / drag mo zhes bya ba dang / gtum mo zhes bya ba dang / mdung thung 'dzin ces bya ba dang / bar snang ma zhes bya bas kyang gnas brtan</text></item>
<item><p>257a4</p><section>mdo sde</section><text>chen po'i rkang pa la phyag btsal te thal mo sbyar ba byas nas rab tu gus pas 'di skad ces smras so/ /thugs brtse ba can/ nags de ni gshegs shing bzhugs pa'i</text></item>
<item><p>257a5</p><section>mdo sde</section><text>gnas yin te bdag cag kyang nye gnas bgyid la gzhan dag kyang gzung du gsol/ de ni snyan par grags shing legs te chu ni gzigs par dbyung bar 'tshal lo zhes gsol ba</text></item>
<item><p>257a6</p><section>mdo sde</section><text>btab bo/ /de bzhin du/ gzhan yang / klu chen po brgyad po 'di dag ste/ ser skya zhes bya ba dang / dri ma zhes bya ba dang / chu ldan zhes bya ba dang / drag shul zhes bya ba dang /</text></item>
<item><p>257a7</p><section>mdo sde</section><text>lha'i bang rim zhes bya ba dang / bum pa'i bang rim zhes bya ba dang / nye ba'i klu zhes bya ba dang / o Da su ta zhes bya bas kyang gnas brtan chen po'i rkang pa la phyag btsal te/</text></item>
<item><p>257b1</p><section>mdo sde</section><text>thal mo sbyar ba byas nas rab tu gus pas 'di skad ces smras so/ /thugs brtse ba can/ nags de ni gshegs shing bzhugs pa'i gnas yin te/ bdag cag kyang nye gnas bgyid</text></item>
<item><p>257b2</p><section>mdo sde</section><text>la gzhan dag kyang gzung du gsol/ de ni snyan par grags shing legs te/ chu ni gzigs par dbyung bar 'tshal lo zhes gsol ba btab bo/ /gzhan yang / klu mo brgyad po 'di</text></item>
<item><p>257b3</p><section>mdo sde</section><text>dag ste/ mun zhes bya ba dang / 'gro 'dod ces bya ba dang / mthong mo zhes bya ba dang / grang mo zhes bya ba dang / khur drang mo zhes bya ba dang / lab 'thor ma zhes bya ba dang / sna tshogs</text></item>
<item><p>257b4</p><section>mdo sde</section><text>sde zhes bya ba dang / dri za mo zhes bya ba dag gis kyang gnas brtan chen po'i rkang pa la phyag btsal te/ thal mo sbyar ba byas nas rab tu gus pas 'di skad ces smras so/ /thugs</text></item>
<item><p>257b5</p><section>mdo sde</section><text>brtse ba can/ nags de ni gshegs shing bzhugs pa'i gnas yin te/ bdag cag kyang nye gnas bgyid la gzhan dag kyang gzung du gsol/ /de ni snyan par grags shing</text></item>
<item><p>257b6</p><section>mdo sde</section><text>legs te chu ni gzigs par dbyung bar 'tshal lo zhes gsol ba btab pa dang / tshe dang ldan pa rab mthong chen pos cang mi smra bar dang du blangs so/ /lha dang / lha ma yin</text></item>
<item><p>257b7</p><section>mdo sde</section><text>dang | nam mkha' lding dang / mi'am ci dang / dri za dang / lto 'phye chen po la sogs pa de dag gis tshe dang ldan pa rab mthong chen pos cang mi smra ba dang du blangs par rig</text></item>
<item><p>258a1</p><section>mdo sde</section><text>nas dga' mgu yi rangs par gyur to/ /de nas tshe dang ldan pa rab mthong chen pos ston pa'i zhal du lta ba mthong nas ta ma sa'i nags su song</text></item>
<item><p>258a2</p><section>mdo sde</section><text>ste| phyin nas bla gab med par 'greng ste gaN+Di brdungs te/ gaN+Di'i sgra des dzam+bu'i gling khyab par sgra grags par gyur pa na dge slong dag gis sgra thos te sems pa la zhugs</text></item>
<item><p>258a3</p><section>mdo sde</section><text>pa dang / sgra 'di ni mun gyi nags nas byung ngo snyam mo/ /de'ang sngon gyi yang dag par rdzogs pa'i sangs rgyas dag gi bzhugs gnas/ rang sangs rgyas rnams kyis gnas</text></item>
<item><p>258a4</p><section>mdo sde</section><text>bcas pa/ 'dod chags dang bral ba dag dang drang srong dag gis gnas su gyur pa yin la da ltar yang de kho na btsun pa rab mthong chen po yin par go zhing shes nas mthong ste/ dag</text></item>
<item><p>258a5</p><section>mdo sde</section><text>bcom pa khri brgyad stong snyed kyis mun gyi nags su phyin te dbyar gyi gnas pa'ang bcas/ tshangs pa lha'i dbang po dang / 'jig rten skyong ba de dag gis de bzhin gshegs pa'i</text></item>
<item><p>258a6</p><section>mdo sde</section><text>dbu skra dang / sen mo khyer te 'ongs nas dbu skra dang / sen mo'i mchod rten zhig bzhengs su gsol/ gtsug lag khang zhig kyang brtsigs/ rdo rje'i gtsug lag khang du mtshan</text></item>
<item><p>258a7</p><section>mdo sde</section><text>gsol/ mi mjed bdag po tshangs pa dang / 'jig rten skyong ba bzhis kyang so so nas gtsug lag khang re re bzhengs su gsol/ lo dang po la lha rnams kyis gnas bcas/</text></item>
<item><p>258b1</p><section>mdo sde</section><text>lha'i dbang po brgya byin gyis rang gi la gnas lo gcig gi chos gos la sogs pa yo byad kyi rin sbyar/ lha'i bu mo bde sogs kyis dge slong re re zhing ras yug re re chos gos kyi</text></item>
<item><p>258b2</p><section>mdo sde</section><text>rgyu'ang phul/ de nas tshe dang ldan pa rab mthong chen po gnas khang du lha'i 'khor gyis bskor te gnas bcas pa na 'di skad ces smras so/ /gnas bcas pa 'di yun ring gnas</text></item>
<item><p>258b3</p><section>mdo sde</section><text>bcas par 'gyur ba'i phyir lha dang / mi'i grong khyer gnas bca' ba'i phyir rgyal rigs rtsub po zhes bya ba la sogs pa'i mi rnams la chos bstan pas yid rab tu dga' zhing / dad</text></item>
<item><p>258b4</p><section>mdo sde</section><text>par gyur te/ rgyal po chen po rtsub pos dkon mchog gsum la skyabs su 'gro ba byas/ gzhan dag kyang dad par gyur te/ phug lnga brgya'i las kyang byas/ drang srong mngon par</text></item>
<item><p>258b5</p><section>mdo sde</section><text>shes pa lnga dang ldan pa lnga brgya'ang rab tu byung ste/ dgra bcom pa mngon du byas/ gnas de na bram ze smra ba la mkhas pa zhig yod pa de las rgyal bar gyur/ btul nas rab tu byung</text></item>
<item><p>258b6</p><section>mdo sde</section><text>ste| des kyang dgra bcom pa mngon du byas te ta ma sa'i nags na tshe dang ldan pa rab mthong chen po la sogs pa dgra bcom pa khri brgyad snyed gnas bcas so zhes/ rgyal po'i pho</text></item>
<item><p>258b7</p><section>mdo sde</section><text>brang 'khor dang / grong khyer dang / grong khyer kun tu grags par gyur/ rgyal po rtsub po la sogs pa mi rnams ni 'phags pa'i dge 'dun gyi slad du nyin re bzhin du dar ba 'bul/ mi</text></item>
<item><p>259a1</p><section>mdo sde</section><text>ma yin pa dag ni de bzhin du zhun mar 'bul bar byed/ gzhan yang / dga' ba dang / dang bas mgu zhing rangs pas legs par las dang / bya ba'ang</text></item>
<item><p>259a2</p><section>mdo sde</section><text>byed do/ /de bzhin du klu dag gis dga' ba dang / mgu bas tha dad pa'i bye brag bco brgyad kyi bza' ba dang / bca' ba sbyar ba phul lo/ /gzhan yang / 'di ltar skye dgu'i lus</text></item>
<item><p>259a3</p><section>mdo sde</section><text>can sems bskyed pa/ 'di lta ste/ blon po dang / rgyal rigs spyir 'dus te/ kun dga' ra ba zhig kyang byas te/ de dag tu me tog gi shing dang / 'bras bu'i shing mdzes pa 'di</text></item>
<item><p>259a4</p><section>mdo sde</section><text>dag ste/ a mra'i shing dang / pa ti'i shing dang / seng ldeng gi shing dang / n+ya gro d+ha'i shing dang / a shwad tha'i shing dang / 'bras bu gsum gyi shing dang / me tog tsam pa ka'i</text></item>
<item><p>259a5</p><section>mdo sde</section><text>shing dang / u du ka'i shing dang / ma du ka'i shing dang / bil ba'i shing dang / 'bra ho'i shing dang / dzam+bu'i shing dang / du na'i shing dang / chu shing la sogs pa dang / me</text></item>
<item><p>259a6</p><section>mdo sde</section><text>tog ma li ka dang / kun d+ha dang / dza hi ka la sogs pa mdzes pa sna tshogs dge slong bde bar gnas pa dge ba'i phyogs byed pa dang mthun pa zhig kyang byas te dge 'dun la phul lo/ /</text></item>
<item><p>259a7</p><section>mdo sde</section><text>de nas dge slong dag the tshom skyes nas the tshom thams cad gcod pa sangs rgyas bcom ldan 'das la zhus pa/ btsun pa/ tshe dang ldan pa rab mthong gis las ci bgyid na las gang</text></item>
<item><p>259b1</p><section>mdo sde</section><text>yang rnam par smin pa phyug cing nor mang la longs spyod dang ldan pa'i rigs su skyes/ gzugs mdzes shing lha dang / mis mchod pa'i mchog tu gyur/ bsod nams chen po dang</text></item>
<item><p>259b2</p><section>mdo sde</section><text>ldan pa shes par 'chal lags so zhes zhus pa dang / bcom ldan 'das kyis bka' stsal pa/ dge slong dag /'das pa'i bskal pa dgu bcu rtsa gcig na yang dag par rdzogs</text></item>
<item><p>259b3</p><section>mdo sde</section><text>pa'i sangs rgyas rnam par gzigs zhes bya ba/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha</text></item>
<item><p>259b4</p><section>mdo sde</section><text>dang mi rnams kyi ston pa/ sangs rgyas bcom ldan 'das 'jig rten du byung ste/ rgyal po gnyen ldan gyi khab na bzhugs te/ dus de'i tshe zhal zhal mkhan gyi rigs las phyug</text></item>
<item><p>259b5</p><section>mdo sde</section><text>pa ga ge mo zhes bya ba zhig gis rnam par gzigs kyi slad du gtsug lag khang brtsigs te/ me tog dang / 'bras bu'i shing legs par btsugs te/ kun tu dri bsung gi ngad dang ldan</text></item>
<item><p>259b6</p><section>mdo sde</section><text>pa 'byung bar gyur te phul/ ston pa de nyid kyi bstan pa la'ang rab tu byung / yang dag par rdzogs pa'i sangs rgyas rnam par gzigs mya ngan las 'das nas sku gdung gi mchod</text></item>
<item><p>259b7</p><section>mdo sde</section><text>rten gyi rmang gi 'og tu rin po che'i rdo ring ba cig bsgreng ngo / /zhal zhal mkhan gyi rigs las rab tu byung ba de'i 'khor mang po'ang rjes su yi rang zhing mos par gyur te/ khyed</text></item>
<item><p>260a1</p><section>mdo sde</section><text>ston pa la mos par gyur pa de bzhin bdag cag kyang dad cing mos par bgyid de/ ston pa'i bka' bzhin du bgyid cing mnyes par bgyid la mi mnyes par ma</text></item>
<item><p>260a2</p><section>mdo sde</section><text>gyur cig ces smon lam btab bo/ /dge slong dag /ji snyam du sems/ de'i tshe de'i dus na zhal zhal mkhan gang yin pa de ni tshe dang ldan pa rab mthong chen po nyid yin la/ skye dgu'i lus</text></item>
<item><p>260a3</p><section>mdo sde</section><text>can de dag ni da ltar gyi lha dang mi 'di dag yin te/ da ltar yang 'dul bar byed pa yin no/ /gzhan yang / bcom ldan 'das 'od srung gi bstan pa la rab tu byung ste/ de'i mkhan</text></item>
<item><p>260a4</p><section>mdo sde</section><text>po ni lha dang / mis mchod pa'i mchog tu gyur pa yin te/ ji ltar bdag gi mkhan po lha dang / mis mchod pa'i mchog tu gyur pa de bzhin du bdag kyang yang dag par rdzogs</text></item>
<item><p>260a5</p><section>mdo sde</section><text>pa'i sangs rgyas shAkya thub pa'i bstan pa la lha dang / mis mchod pa'i mchog tu gyur cig ces smon lam btab bo/ /des na da ltar lha dang / mis mchod pa'i mchog tu gyur pa</text></item>
<item><p>260a6</p><section>mdo sde</section><text>yin no/ /de lta bas na dge slong dag gcig tu gnag pa'i las ni rnam par smin pa'ang gcig tu gnag go /rab tu dkar ba las ni dkar ba'o/ /'dres pa la ni 'dres</text></item>
<item><p>260a7</p><section>mdo sde</section><text>pa'o| |de bas na/ dge slong dag/ rab tu gnag pa dang / 'dres ma dag ni spongs shig/ rab tu dkar ba dag la spyad par bya ste/ dge slong dag /de bzhin du bslab par gyis</text></item>
<item><p>260b1</p><section>mdo sde</section><text>shig |bcom ldan 'das kyis de skad ces bka' stsal pa dang / dge slong de dag bcom ldan 'das kyis bshad pa yid la byed de mngon par dga'o/ /mun gyi nags tshal gyi sgo</text></item>
<item><p>260b2</p><section>mdo sde</section><text>zhes bya ba'i mdo rdzogs so// //byang phyogs rgyud kyi phreng ba'i mdo khri ba'i nang nas yul za len+d+ra'i byang phyogs kyi mtshams kyi ri u shi ri'i bsngags pa'o// //rgya gar skad du/ pi tr-i mA tr-I sU tra/ bod skad du/ pha ma'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig</text></item>
<item><p>260b3</p><section>mdo sde</section><text>na| bcom ldan 'das nyan thos kyi dge 'dun dang bcas pa mnyan du yod pa na rgyal bu rgyal byed kyi tshal khyim bdag mgon med zas sbyin gyi kun dga' ra ba na bzhugs so/ /der</text></item>
<item><p>260b4</p><section>mdo sde</section><text>bcom ldan 'das kyis bka' stsal pa/ dge slong dag /khyim gang dag na/ pha ma gnyis la legs par ri mo byed pa dang / legs par g.yog byed pa'i khyim de dag ni tshangs pa</text></item>
<item><p>260b5</p><section>mdo sde</section><text>dang ldan pa yin no/ /de ci'i phyir zhe na/ dge slong dag /rigs kyi bu'i pha ma gnyis ni rigs pa'i sgo nas tshangs pa dang 'dra ba'i phyir ro/ /dge slong dag /khyim gang dag na pha ma</text></item>
<item><p>260b6</p><section>mdo sde</section><text>gnyis la legs par ri mo byed pa dang / legs par mchod pa byed pa dang / legs par g.yog byed pa'i khyim de dag ni slob dpon dang ldan pa yin no/ /de ci'i phyir zhe na/</text></item>
<item><p>261a1</p><section>mdo sde</section><text>dge slong dag/ rigs kyi bu'i pha ma gnyis ni rigs pa'i sgo nas slob dpon dang 'dra ba yin pa'i phyir ro/ /dge slong dag /khyim gang dag na pha ma gnyis</text></item>
<item><p>261a2</p><section>mdo sde</section><text>la legs par ri mor byed pa dang / legs par mchod pa byed pa dang / legs par g.yog byed pa'i khyim de dag ni kun tu sbyin pa'i 'os su gyur pa dang ldan pa yin no/ /de</text></item>
<item><p>261a3</p><section>mdo sde</section><text>ci'i phyir zhe na/ dge slong dag /rigs kyi bu'i pha ma gnyis ni rigs pa'i sgo nas kun tu sbyin pa'i 'os su gyur pa yin pa'i phyir ro/ /dge slong dag /khyim gang dag na pha ma</text></item>
<item><p>261a4</p><section>mdo sde</section><text>gnyis la legs par ri mo byed pa dang / legs par mchod pa byed pa dang / legs par g.yog byed pa'i khyim de dag ni mi dang ldan pa yin no/ /de ci'i phyir zhe na/ dge slong</text></item>
<item><p>261a5</p><section>mdo sde</section><text>dag /rigs kyi bu'i pha ma gnyis ni rigs pa'i sgo nas mi dang 'dra ba'i phyir ro/ /dge slong dag /khyim gang dag na pha ma gnyis la legs par ri mo byed pa dang / legs</text></item>
<item><p>261a6</p><section>mdo sde</section><text>par mchod pa byed pa dang / legs par g.yog byed pa'i khyim de dag ni lha dang ldan pa yin no/ /de ci'i phyir zhe na/ dge slong dag /rigs kyi bu'i pha ma gnyis ni rigs pa'i</text></item>
<item><p>261a7</p><section>mdo sde</section><text>sgo nas lha dang 'dra ba'i phyir ro/ /bcom ldan 'das kyis de skad ces bka' stsal te/ bde bar gshegs pas de skad gsungs nas ston pas gzhan yang 'di skad ces</text></item>
<item><p>261b1</p><section>mdo sde</section><text>bka' stsal to/ /pha ma gnyis ni tshangs pa ste/ /de bzhin dang po slob dpon yin/ /bu yi kun sbyin 'os gyur pa/ /mi yang yin la lha yang yin/ /de phyir de gnyis phyag gi gnas/ /</text></item>
<item><p>261b2</p><section>mdo sde</section><text>dril ba dang ni khrus rnams dang / /rkang pa dag kyang bsku ba dang / /yang na zas dang skom rnams dang / /gos dang mal cha stan rnams kyis/ /mkhas pa dag gis bkur sti bya/ /pha</text></item>
<item><p>261b3</p><section>mdo sde</section><text>ma dag la bkur byas pa/ /des na mkhas pa de dag ni/ /'dir yang smad pa med 'gyur la/ /shi na'ang mtho ris 'gro bar 'gyur/ bcom ldan 'das kyis de skad ces bka'</text></item>
<item><p>261b4</p><section>mdo sde</section><text>stsal nas/ dge slong de dag yi rangs te bcom ldan 'das kyis gsungs pa la mngon par bstod do/ /pha ma'i mdo rdzogs so// //rgya gar skad du/ AR+ya tsa tuH</text></item>
<item><p>261b5</p><section>mdo sde</section><text>sa t+ya sU tra/ bod skad du/ 'phags pa bden pa bzhi'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig</text></item>
<item><p>261b6</p><section>mdo sde</section><text>na| bcom ldan 'das dmar bu can gyi grong khyer dang / rgyal po'i khab kyi bar gyi dbus na rgyal po'i gnas 'od ma'i dbyug pa can na nub mo nye bar rten cing dge slong gi</text></item>
<item><p>261b7</p><section>mdo sde</section><text>dge 'dun chen po dang thabs gcig tu bzhugs so/ /de nas bcom ldan 'das kyis dge slong rnams la bka' stsal pa/ dge slong dag /nga dang / khyed cag kho nas 'phags</text></item>
<item><p>262a1</p><section>mdo sde</section><text>pa'i bden pa bzhi po de dag ma shes ma mthong / khong du ma chud/ so sor ma rtogs pas lam ring po 'dir rgyug cing 'khor bar gyur to/ /bzhi po de</text></item>
<item><p>262a2</p><section>mdo sde</section><text>gang zhe na/ nga dang / khyed cag kho nas sdug bsngal 'phags pa'i bden pa ma shes ma mthong / khong du ma chud/ so sor ma rtogs pas lam ring po 'dir rgyug cing 'khor bar gyur</text></item>
<item><p>262a3</p><section>mdo sde</section><text>to| |nga dang / khyed cag kho nas sdug bsngal kun 'byung 'phags pa'i bden pa ma shes ma mthong / khong du ma chud/ so sor ma rtogs pas lam ring po 'dir rgyug cing 'khor bar</text></item>
<item><p>262a4</p><section>mdo sde</section><text>gyur to/ /nga dang / khyed cag kho nas sdug bsngal 'gog pa'i bden pa ma shes ma mthong / khong du ma chud/ so sor ma rtogs pas lam ring po 'dir rgyug cing 'khor bar gyur to//</text></item>
<item><p>262a5</p><section>mdo sde</section><text>nga dang / khyed cag kho na sdug bsngal 'gog par 'gro ba'i lam 'phags pa'i bden pa ma shes ma mthong / khong du ma chud/ so sor ma rtogs pas lam ring po 'dir rgyug</text></item>
<item><p>262a6</p><section>mdo sde</section><text>cing 'khor bar gyur to/ /dge slong dag/ ngas sdug bsngal 'phags pa'i bden pa rjes su rtogs shing so sor rtogs te srid pa'i sred par bcad pas 'khor ba'i skye ba zad</text></item>
<item><p>262a7</p><section>mdo sde</section><text>de da ni srid pa gzhan med do/ /ngas sdug bsngal kun 'byung 'phags pa'i bden pa rjes su rtogs shing so sor rtogs te/ srid pa'i sred pa de bcad pas 'khor ba'i skye ba zad</text></item>
<item><p>262b1</p><section>mdo sde</section><text>de| da ni sred pa gzhan med do/ /ngas sdug bsngal 'phags pa'i bden pa rjes su rtogs shing so sor rtogs te/ srid pa'i sred/ pa de bcad pas 'khor ba'i skye ba zad de/ da ni srid pa</text></item>
<item><p>262b2</p><section>mdo sde</section><text>gzhan med do/ /ngas sdug bsngal 'gog par 'gro ba'i lam 'phags pa'i bden pa rjes su rtogs shing so sor rtogs te/ srid pa'i sred pa de bcad pas 'khor ba'i skye ba zad de/</text></item>
<item><p>262b3</p><section>mdo sde</section><text>da ni srid pa gzhan med do/ /bcom ldan 'das kyis de skad ces bka' stsal te/ bde bar gshegs pas de skad gsungs nas ston pas gzhan yang 'di skad ces bka' stsal</text></item>
<item><p>262b4</p><section>mdo sde</section><text>to| |nga dang khyed cag kho na yis/ /'phags pa'i bden pa bzhi po dag /ji lta ba bzhin ma mthong bas/ /lam ring du ni 'khor bar gyur/ /bden pa de dag mthong nas ni/ /srid</text></item>
<item><p>262b5</p><section>mdo sde</section><text>pa'i sred pa bcad nas su/ /'khor ba'i skye ba zad pas na/ /da ni srid pa gzhan med do/ /bcom ldan 'das kyis de skad ces bka' stsal pa dang dge slong de dag yi rangs te/ bcom</text></item>
<item><p>262b6</p><section>mdo sde</section><text>ldan 'das kyis gsungs pa la mngon par bstod do/ /'phags pa bden pa bzhi'i mdo rdzogs so// //rgya gar skad du/ ar+tha bi ni sh+tsa ya nA ma d+harma paR+yA ya/</text></item>
<item><p>262b7</p><section>mdo sde</section><text>bod skad du/ don rnam par nges pa zhes bya ba'i chos kyi rnam grangs/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>263a1</p><section>mdo sde</section><text>gcig na/ bcom ldan 'das mnyan yod na shar phyogs kyi kun dga' ra ba ri dwags 'dzin gyi ma'i khang pa na dge slong stong nyis brgya lnga bcu'i dge</text></item>
<item><p>263a2</p><section>mdo sde</section><text>slong gi dge 'dun chen po dang thabs gcig tu bzhugs so/ /de nas bcom ldan 'das kyis sprin ltar zab cing snyan la rgya che ba'i tshangs pa'i dbyangs kyis dge slong rnams la</text></item>
<item><p>263a3</p><section>mdo sde</section><text>bka' stsal pa/ dge slong dag/ khyed la chos bshad par bya ste/ tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/</text></item>
<item><p>263a4</p><section>mdo sde</section><text>ma 'dres pa/ yongs su rdzogs pa/ yongs su dag pa/ yongs su byang ba/ 'di lta ste/ don rnam par nges pa zhes bya ba'i chos kyi rnam grangs yang dag par rab tu bshad</text></item>
<item><p>263a5</p><section>mdo sde</section><text>par bya yi/ de legs par rab tu nyon la yid la zungs shig dang bshad do/ /dge slong dag gis bcom ldan 'das legs so zhes gsol te/ bcom ldan 'das kyi ltar</text></item>
<item><p>263a6</p><section>mdo sde</section><text>nyan pa dang / bcom ldan 'das kyis de dag la 'di skad ces bka' stsal to/ /dge slong dag /don rnam par nges pa zhes bya ba'i chos kyi rnam grangs de gang zhe na/ 'di lta</text></item>
<item><p>263a7</p><section>mdo sde</section><text>ste| phung po lnga dang / nye bar len pa'i phung po lnga dang / khams bco brgyad dang / skye mched bcu gnyis dang / rten cing 'brel par 'byung ba yan lag bcu gnyis dang / 'phags</text></item>
<item><p>263b1</p><section>mdo sde</section><text>pa'i bden pa bzhi dang / dbang po nyi shu rtsa gnyis dang / bsam gtan bzhi dang / tshangs pa'i gnas pa bzhi dang / lam bzhi dang / ting nge 'dzin bsgom pa bzhi dang / dran pa</text></item>
<item><p>263b2</p><section>mdo sde</section><text>nye bar gzhag pa bzhi dang / yang dag pa spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam</text></item>
<item><p>263b3</p><section>mdo sde</section><text>yan lag brgyad pa dang / dbugs rdzub pa dang / 'byung ba dran pa rnam pa bcu drug dang / rgyun du zhugs pa'i yan lag bzhi dang / de bzhin gshegs pa'i stobs bcu dang / mi</text></item>
<item><p>263b4</p><section>mdo sde</section><text>'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dang / skyes bcu chen po'i mtshan sum cu rtsa gnyis dang / dpe byad bzang po</text></item>
<item><p>263b5</p><section>mdo sde</section><text>brgyad cu ste/ dge slong dag/ 'di ni don rnam par nges pa'i chos kyi rnam grangs mdor bstan pa'o/ /dge slong dag /de la phung po lnga gang zhe na/ 'di lta ste/ gzugs kyi phung</text></item>
<item><p>263b6</p><section>mdo sde</section><text>po dang / tshor ba'i phung po dang / 'du shes kyi phung po dang / 'du byed kyi phung po dang / rnam par shes pa'i phung po ste/ dge slong dag/ 'di dag ni phung po lnga'o/ /dge slong dag /</text></item>
<item><p>263b7</p><section>mdo sde</section><text>de la nye bar len pa'i phung po lnga gang zhe na/ 'di lta ste/ gzugs nye bar len pa'i phung po dang / tshor ba nye bar len pa'i phung po dang / 'du shes nye bar len pa'i phung po dang /</text></item>
<item><p>264a1</p><section>mdo sde</section><text>'du byed nye bar len pa'i phung po dang / rnam par shes pa nye bar len pa'i phung po ste/ dge slong dag/ 'di dag ni nye bar len pa'i phung po lnga'o/ /</text></item>
<item><p>264a2</p><section>mdo sde</section><text>dge slong dag /de la khams bco brgyad gang zhe na/ 'di lta ste/ mig gi khams dang / gzugs kyi khams dang / mig gi rnam par shes pa'i khams dang / rna ba'i khams dang /</text></item>
<item><p>264a3</p><section>mdo sde</section><text>sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams</text></item>
<item><p>264a4</p><section>mdo sde</section><text>dang | lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams dang / chos kyi khams</text></item>
<item><p>264a5</p><section>mdo sde</section><text>dang | yid kyi rnam par shes pa'i khams te/ dge slong dag /'di dag ni khams bco brgyad ces bya'o/ /dge slong dag /de la skye mched bcu gnyis gang zhe na/ 'di lta</text></item>
<item><p>264a6</p><section>mdo sde</section><text>ste| mig nang gi skye mched dang / gzugs phyi'i skye mched dang / rna ba nang gi skye mched dang / sgra phyi'i skye mched dang / sna nang gi skye mched dang / dri phyi'i skye mched dang / lce</text></item>
<item><p>264a7</p><section>mdo sde</section><text>nang gi skye mched dang / ro phyi'i skye mched dang / lus nang gi skye mched dang / reg bya phyi'i skye mched dang / yid nang gi skye mched dang / chos phyi'i skye mched de/ dge slong dag/</text></item>
<item><p>264b1</p><section>mdo sde</section><text>'di dag ni skye mched bcu gnyis zhes bya'o/ /dge slong dag /de la rten cing 'brel par 'byung ba yan lag bcu gnyis gang zhe na/ 'di lta ste/ ma rig pa'i rkyen gyis 'du byed</text></item>
<item><p>264b2</p><section>mdo sde</section><text>rnams/ 'du byed kyi rkyen gyis rnam par shes pa/ rnam par shes pa'i rkyen gyis ming dang / gzugs /ming dang / gzugs kyi rkyen gyis skye mched drug /skye mched drug gi</text></item>
<item><p>264b3</p><section>mdo sde</section><text>rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen</text></item>
<item><p>264b4</p><section>mdo sde</section><text>gyis rga shi dang / mya ngan dang / sme sngags 'don pa dang / sdug bsngal ba dang / yid mi bde ba dang / 'khrug pa rnams 'byung bar 'gyur te/ de ltar sdug bsngal gyi phung po chen</text></item>
<item><p>264b5</p><section>mdo sde</section><text>po 'di 'ba' zhig 'byung bar 'gyur ro/ /ma rig pa 'gags pas 'du byed 'gag /'du byed 'gags pas rnam par shes pa 'gag /rnam par shes pa 'gags pas ming dang</text></item>
<item><p>264b6</p><section>mdo sde</section><text>gzugs 'gag /ming dang gzugs 'gags pas skye mched drug 'gag /skye mched drug 'gags pas reg pa 'gag /reg pa 'gags pas tshor ba 'gag /tshor ba 'gags</text></item>
<item><p>264b7</p><section>mdo sde</section><text>pas sred pa 'gag /sred pa 'gags pas len pa 'gag /len pa 'gags pas srid pa 'gags /srid pa 'gags pas skye ba 'gag /skye ba 'gags pas rga shi dang / mya</text></item>
<item><p>265a1</p><section>mdo sde</section><text>ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'gag par 'gyur te/ de ltar sdug bsngal gyi phung</text></item>
<item><p>265a2</p><section>mdo sde</section><text>po chen po 'di 'ba' zhig 'gag par 'gyur ro/ /de la ma rig pa gang zhe na/ 'di lta ste/ sngon gyi mtha' mi shes pa dang / phyi ma'i mtha' mi shes pa dang / sngon dang / phyi ma'i</text></item>
<item><p>265a3</p><section>mdo sde</section><text>mtha' mi shes pa dang / nang mi shes pa dang / phyi mi shes pa dang / nang dang / phyi mi shes pa dang / las mi shes pa dang / rnam par smin pa mi shes pa dang / las dang / rnam</text></item>
<item><p>265a4</p><section>mdo sde</section><text>par smin pa mi shes pa dang / legs par byas pa'i las mi shes pa dang / nyes par byas pa'i las mi shes pa dang / legs par byas pa dang / nyes par byas pa'i las mi</text></item>
<item><p>265a5</p><section>mdo sde</section><text>shes pa dang / rgyu mi shes pa dang / 'bras bu mi shes pa dang / rgyu dang / 'bras bu mi shes pa dang / rgyu las byung ba'i chos rnams mi shes pa dang / rten cing 'brel par 'byung</text></item>
<item><p>265a6</p><section>mdo sde</section><text>ba'i chos rnams mi shes pa dang / sangs rgyas mi shes pa dang / chos mi shes pa dang / dge 'dun mi shes pa dang / sdug bsngal mi shes pa dang / kun 'byung ba mi shes</text></item>
<item><p>265a7</p><section>mdo sde</section><text>pa dang / 'gog pa mi shes pa dang / lam mi shes pa dang / dge ba dang / mi dge ba'i chos rnams mi shes pa dang / kha na ma tho ba dang bcas pa dang / kha na ma tho ba med pa</text></item>
<item><p>265b1</p><section>mdo sde</section><text>dang | bsten par bya ba dang / bsten par bya ba ma yin pa'i chos rnams mi shes pa dang / reg pa'i skye mched drug de dag yang dag pa ji lta ba bzhin mi shes pa dang / mi mthong</text></item>
<item><p>265b2</p><section>mdo sde</section><text>ba dang / khong du mi chud pa dang / mngon par mi rtog pa dang / mun pa dang / kun tu rmongs pa dang / ma rig pa'i mun pa ste/ 'di ni ma rig pa zhes bya'o/ /ma rig pa'i rkyen gyis 'du</text></item>
<item><p>265b3</p><section>mdo sde</section><text>byed rnams zhes bya ba la/ 'du byed rnams gang zhe na/ 'du byed gsum ste/ lus kyi 'du byed dang / ngag gi 'du byed dang / yid kyi 'du byed do/ /lus kyi 'du byed gang zhe na/ dbugs</text></item>
<item><p>265b4</p><section>mdo sde</section><text>rngub pa dang / 'byung ba ste/ lus 'di ni lus las byung ba/ lus la rten pa/ lus dang 'brel ba/ lus la 'bebs pa/ 'jug pa ste/ de'i phyir dbugs rngub pa dang / 'byung ba</text></item>
<item><p>265b5</p><section>mdo sde</section><text>dag lus kyi 'du byed rnams zhes bya'o/ /ngag gi 'du byed rnams gang zhe na/ rnam par brtags/ rnam par dpyad nas tshig smra yi/ rnam par ma brtags par ma yin/ rnam par</text></item>
<item><p>265b6</p><section>mdo sde</section><text>ma dpyad pa ma yin te/ de'i phyir rnam par rtog pa dang / rnam par dpyod pa ni ngag gi 'du byed ces bya'o/ /yid kyi 'du byed rnams gang zhe na/ chags pa'i sems pa gang yin</text></item>
<item><p>265b7</p><section>mdo sde</section><text>pa dang / zhes sdang gi sems pa gang yin pa dang / gti mug gi sems pa gang yin pa ste/ chos de ni sems las byung ba/ sems la rten pa/ sems dang 'brel ba/ sems</text></item>
<item><p>266a1</p><section>mdo sde</section><text>la brten nas 'jug pas de'i phyir sems pa ni yid kyi 'du byed ces bya ste/ dge slong dag/ 'di dag ni 'du byed rnams zhes bya'o/ /'du byed</text></item>
<item><p>266a2</p><section>mdo sde</section><text>kyi rkyen gyis rnam par shes pa zhes bya ba la/ rnam par shes pa gang zhe na/ rnam par shes pa'i tshogs drug ste/ drug gang zhe na/ mig gi rnam par shes pa dang / rna ba'i</text></item>
<item><p>266a3</p><section>mdo sde</section><text>rnam par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par shes pa ste/ 'di dag ni rnam par</text></item>
<item><p>266a4</p><section>mdo sde</section><text>shes pa'i tshogs drug go /rnam par shes pa'i rkyen gyis ming dang / gzugs zhes bya ba de la/ ming dang / gzugs gang zhe na/ ming ni gzugs can ma yin pa'i phung po bzhi</text></item>
<item><p>266a5</p><section>mdo sde</section><text>ste| tshor ba dang / 'du shes dang / 'du byed dang / rnam par shes pa ste/ 'di ni ming ngo / /gzugs gang zhe na/ gzugs gang ci'ang rung ste/ de thams cad 'byung ba chen</text></item>
<item><p>266a6</p><section>mdo sde</section><text>po bzhi po dag ste/ sa'i khams dang / chu'i khams dang / me'i khams dang / rlung gi khams so/ /sa'i khams gang zhe na/ gang lci ba dang / sra ba dang / rtsub pa'o/ /chu'i</text></item>
<item><p>266a7</p><section>mdo sde</section><text>khams gang zhe na/ gang gsher ba dang / rlan pa'o/ /me'i khams gang zhe na/ gang tsha ba dang / yongs su smin par byed pa'o/ /rlung gi khams gang zhe na/ gang bskum pa</text></item>
<item><p>266b1</p><section>mdo sde</section><text>dang | slong ba dang / yang zhing g.yo ba'o/ /gzugs 'di dang / snga ma'i ming gnyis gcig tu bsdus te ming dang / gzugs zhes bya'o/ /ming dang / gzugs kyi rkyen gyis skye</text></item>
<item><p>266b2</p><section>mdo sde</section><text>mched drug ces bya ba la/ skye mched drug gang zhe na/ mig gi skye mched dang / rna ba'i skye mched dang / sna'i skye mched dang / lce'i skye mched dang / lus kyi skye mched dang / yid</text></item>
<item><p>266b3</p><section>mdo sde</section><text>kyi skye mched de/ 'di ni skye mched drug ces bya'o/ /skye mched drug gi rkyen gyis reg pa zhes bya ba la/ reg pa gang zhe na/ reg pa'i tshogs drug ste/ drug gang zhe na/ mig gi 'dus</text></item>
<item><p>266b4</p><section>mdo sde</section><text>te reg pa dang / rna ba dang / sna dang / lce dang / lus dang / yid kyi 'dus te reg pa'o/ /reg pa'i rkyen gyis tshor ba zhes bya ba la/ tshor ba gang zhe na/ tshor ba'i tshogs drug ste/ drug</text></item>
<item><p>266b5</p><section>mdo sde</section><text>gang zhe na/ mig gi 'dus te reg pa las byung ba'i tshor ba bde ba dang / sdug bsngal ba dang / sdug bsngal yang ma yin bde ba'ang ma yin pa dang / de bzhin du rna ba dang / sna dang /</text></item>
<item><p>266b6</p><section>mdo sde</section><text>lce dang / lus dang / yid kyi 'dus te reg pa las byung ba'i tshor ba bde ba dang / sdug bsngal ba dang / sdug bsngal yang ma yin bde ba'ang ma yin pa'o/ /tshor ba'i rkyen gyis sred pa</text></item>
<item><p>266b7</p><section>mdo sde</section><text>zhes bya ba la/ sred pa gang zhe na/ sred pa'i tshogs drug ste/ drug gang zhe na/ gzugs la sred pa dang / sgra la sred pa dang / dri la sred pa dang / ro la sred pa dang / reg bya la sred</text></item>
<item><p>267a1</p><section>mdo sde</section><text>pa dang / chos la sred pa'o/ /sred pa'i rkyen gyis len pa zhes bya ba la/ len pa gang zhe na/ len pa bzhi ste/ bzhi gang zhe na/ 'dod pa'i len pa</text></item>
<item><p>267a2</p><section>mdo sde</section><text>dang | lta ba'i len pa dang / tshul khrims dang / brtul zhugs kyi len pa dang / bdag tu smra ba'i len pa'o/ /len pa'i rkyen gyis srid pa zhes bya ba la/ srid pa gang zhe na/</text></item>
<item><p>267a3</p><section>mdo sde</section><text>srid pa gsum mo/ /gsum gang zhe na/ 'di lta ste/ 'dod pa'i srid pa dang / gzugs kyi srid pa dang / gzugs med pa'i srid pa'o/ /de la 'dod pa'i srid pa gang zhe na/</text></item>
<item><p>267a4</p><section>mdo sde</section><text>'og gi sems can dmyal ba chen po mnar med pa nas nye bar bzung ste/ gzhan 'phrul dbang byed kyi lha rnams kyi bar 'di ni 'dod pa'i srid pa zhes bya'o/ /gzugs</text></item>
<item><p>267a5</p><section>mdo sde</section><text>kyi srid pa gang zhe na/ tshangs rigs kyi lha rnams nas nye bar bzung ste 'og min gyi lha rnams kyi bar 'di ni gzugs kyi srid pa zhes bya'o/ /gzugs med pa'i srid pa gang</text></item>
<item><p>267a6</p><section>mdo sde</section><text>zhe na/ nam mkha' mtha' yas skye mched du nye bar 'gro ba'i lha rnams nas nye bar bzung ste/ 'du shes med 'du shes med min skye mched du nye bar 'gro ba'i lha rnams kyi</text></item>
<item><p>267a7</p><section>mdo sde</section><text>bar 'di ni gzugs med pa'i srid pa zhes bya'o/ /srid pa'i rkyen gyis skye ba zhes bya ba la/ skye ba gang zhe na/ gang sems can de dang / de dag sems can gyi ris de dang / de dag tu</text></item>
<item><p>267b1</p><section>mdo sde</section><text>skye ba dang / 'jug pa dang / rdzogs par skye ba dang / mngon par 'grub pa dang / phung po rnams 'byung ba dang / skye mched rnams rab tu thob pa dang / srog gi dbang po 'byung ba dang /</text></item>
<item><p>267b2</p><section>mdo sde</section><text>ris mthun pa dang phrad pa ste/ 'di ni skye ba zhes bya'o/ /skye ba'i rkyen gyis rga shi zhes bya ba la/ rga ba gang zhe na/ spyi cer ba dang / skra skya ba dang / gnyer ma mang ba dang / 'khogs pa</text></item>
<item><p>267b3</p><section>mdo sde</section><text>dang | zhom pa dang / sgur te/ gdung rten ltar dgu pa dang / sgra ngar ngar bor gyur cing dbugs rgyu ba'i lus su gyur ba dang / lus sme ba lta bus gang ba dang / lus mdun du dgu pa</text></item>
<item><p>267b4</p><section>mdo sde</section><text>dang | 'khar ba la rten pa dang / dbang po rnams yongs su smin pa dang / yongs su zhig pa dang / 'du byed rnams rnyings pa dang / shig shig por gyur pa dang / blong ba dang / zhan pa</text></item>
<item><p>267b5</p><section>mdo sde</section><text>dang / nyams pa dang / yongs su nyams pa ste/ 'di ni rga ba zhes bya'o/ /'chi ba gang zhe na/ gang sems can de dang de dag sems can gyi ris de dang de dag nas 'chi ba dang / 'pho ba dang /</text></item>
<item><p>267b6</p><section>mdo sde</section><text>zhig pa dang / mi rtag par 'gyur ba dang / 'chi ba'i dus byed pa dang / tshe nyams pa dang / drod nyams pa dang / srog gi dbang po 'gags pa dang / phung po rnams 'dor ba 'di</text></item>
<item><p>267b7</p><section>mdo sde</section><text>ni 'chi ba zhes bya ste/ 'chi ba 'di dang snga ma'i rga ba de gnyis gcig tu bsdus nas rga shi zhes bya ste/ dge slong dag /de ni rten cing 'brel bar 'byung ba yan lag bcu gnyis zhes</text></item>
<item><p>268a1</p><section>mdo sde</section><text>bya'o| |de la 'phags pa'i bden pa bzhi gang zhe na/ sdug bsngal 'phags pa'i bden pa dang / sdug bsngal kun 'byung ba 'phags pa'i bden pa dang /</text></item>
<item><p>268a2</p><section>mdo sde</section><text>sdug bsngal 'gog pa 'phags pa'i bden pa dang / sdug bsngal 'gog par 'gro ba'i lam 'phags pa'i bden pa'o/ /sdug bsngal 'phags pa'i bden pa gang zhe na/ skye</text></item>
<item><p>268a3</p><section>mdo sde</section><text>ba'i sdug bsngal dang / rga ba'i sdug bsngal dang / na ba'i sdug bsngal dang / 'chi ba'i sdug bsngal dang / sdug pa dang bral ba'i sdug bsngal dang / mi sdug pa dang phrad pa'i sdug</text></item>
<item><p>268a4</p><section>mdo sde</section><text>bsngal dang / gang 'dod pa btsal te ma rnyed pa de'ang sdug bsngal lo/ /mdor bsdus na nye bar len pa'i phung po lnga po dag ni sdug bsngal yin te/ 'di ni sdug bsngal 'phags</text></item>
<item><p>268a5</p><section>mdo sde</section><text>pa'i bden pa zhes bya'o/ /sdug bsngal kun 'byung ba 'phags pa'i bden pa gang zhe na/ gang 'di yang 'byung ba pa'i sred pa dang / dga' ba'i 'dod chags dang ldan pa dang /</text></item>
<item><p>268a6</p><section>mdo sde</section><text>de dang der mngon par dga' ba ste/ 'di ni sdug bsngal kun 'byung ba 'phags pa'i bden pa zhes bya'o/ /sdug bsngal 'gog pa 'phags pa'i bden pa gang zhe na/ gang yang</text></item>
<item><p>268a7</p><section>mdo sde</section><text>'byung ba pa'i sred pa dang / dga' ba'i 'dod chags dang ldan pa dang / de de dang / der mngon par dga' ba de nyid ma lus par spangs pa dang / nges par spangs pa dang /</text></item>
<item><p>268b1</p><section>mdo sde</section><text>byang bar gyur ba dang / zad pa dang / 'dod chags dang bral ba dang / 'gog pa dang / rnam par zhi ba dang / nub pa ste/ 'di ni sdug bsngal 'gog pa 'phags pa'i bden pa</text></item>
<item><p>268b2</p><section>mdo sde</section><text>zhes bya'o/ /sdug bsngal 'gog par 'gro ba'i lam 'phags pa'i bden pa gang zhe na/ 'phags pa'i lam yan lag brgyad pa ste/ 'di lta ste/ yang dag pa'i lta ba dang /</text></item>
<item><p>268b3</p><section>mdo sde</section><text>yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang /</text></item>
<item><p>268b4</p><section>mdo sde</section><text>yang dag pa'i ting nge 'dzin te/ 'di ni sdug bsngal 'gog par 'gro ba'i lam 'phags pa'i bden pa zhes bya ste/ 'di dag ni 'phags pa'i bden pa bzhi'o/ /dbang po nyi shu</text></item>
<item><p>268b5</p><section>mdo sde</section><text>rtsa gnyis gang zhe na/ mig gi dbang po dang / rna ba'i dbang po dang / sna'i dbang po dang / lce'i dbang po dang / lus kyi dbang po dang / yid kyi dbang po dang / pho'i dbang po dang / mo'i</text></item>
<item><p>268b6</p><section>mdo sde</section><text>dbang po dang / srog gi dbang po dang / sdug bsngal gyi dbang po dang / /bde ba'i dbang po dang / yid bde ba'i dbang po dang / yid mi bde ba'i dbang po dang / btang snyoms kyi</text></item>
<item><p>268b7</p><section>mdo sde</section><text>dbang po dang / dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po dang / mi shes pa kun</text></item>
<item><p>269a1</p><section>mdo sde</section><text>shes par byed pa'i dbang po dang / kun shes pa'i dbang po dang / kun shes pa dang ldan pa'i dbang po ste/ dge slong dag /'di dag ni dbang po</text></item>
<item><p>269a2</p><section>mdo sde</section><text>nyi shu rtsa gnyis so/ /de la bsam gtan bzhi gang zhe na/ dge slong dag /'di la dge slong rnams 'dod pa dag las dben pa/ sdig pa mi dge ba'i chos rnams las dben</text></item>
<item><p>269a3</p><section>mdo sde</section><text>pa| rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po rdzogs par byas te gnas pa dang / de rtog pa</text></item>
<item><p>269a4</p><section>mdo sde</section><text>dang | dpyod pa dang bral zhing nang yongs su dag ste sems kyi rgyud gcig tu gyur par rtog pa med pa/ dpyod pa med pa/ ting nge 'dzin las skyes pa'i dga' ba dang /</text></item>
<item><p>269a5</p><section>mdo sde</section><text>bde ba can bsam gtan gnyis pa rdzogs par byas te gnas pa dang / de dga' ba'i 'dod chags bral bas btang snyoms la gnas shing dran pa dang / shes bzhin</text></item>
<item><p>269a6</p><section>mdo sde</section><text>can yin te/ bde ba lus kyis myong la 'phags pa rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/ dga' ba med</text></item>
<item><p>269a7</p><section>mdo sde</section><text>pa bsam gtan gsum pa rdzogs par byas te gnas pa dang / de bde ba'ang spangs te/ snga nas sdug bsngal yang spangs shing yid bde ba dang / yid mi bde ba'ang</text></item>
<item><p>269b1</p><section>mdo sde</section><text>nub pas bde ba'ang ma yin/ sdug bsngal yang ma yin pa btang snyoms dang / dran pa yongs su dag pa bsam gtan bzhi pa rdzogs par byas nas gnas pa ste/ dge slong</text></item>
<item><p>269b2</p><section>mdo sde</section><text>dag |'di dag ni bsam gtan bzhi'o/ /de la tshangs pa'i gnas pa bzhi gang zhe na/ dge slong dag /'di la dge slong gis byams pa dang ldan pa'i sems 'khon med pa/</text></item>
<item><p>269b3</p><section>mdo sde</section><text>'gran zla med pa/ gnod pa med pa/ yangs pa/ rgya chen por gyur pa/ mi gnyis pa/ tshad med pa shin tu bsgoms pas phyogs gcig tu mos te khyab par</text></item>
<item><p>269b4</p><section>mdo sde</section><text>byas nas rdzogs par byas te gnas shing de bzhin du gnyis pa dang / gsum pa dang / de bzhin du bzhi pa dang / bla dang / 'og dang / thad kar rnam pa thams cad dang ldan pa'i</text></item>
<item><p>269b5</p><section>mdo sde</section><text>'jig rten 'di thams cad du byams pa dang ldan pa'i sems 'khon med pa/ 'gran zla med pa/ gnod pa med pa/ yangs pa/ rgya chen por gyur pa/ mi gnyis pa/ tshad med</text></item>
<item><p>269b6</p><section>mdo sde</section><text>pa shin tu bsgoms pas mos te/ khyab par byas nas rdzogs par byas te gnas pa dang / de bzhin du snying rje dang ldan pa dang / dga' ba dang ldan pa dang / btang snyoms dang ldan</text></item>
<item><p>269b7</p><section>mdo sde</section><text>pa'i sems 'khon med pa/ 'gran zla med pa/ gnod pa med pa/ yangs pa rgya chen por gyur pa/ mi gnyis pa tshad med pa shin tu bsgoms pas mos par byas nas khyab par</text></item>
<item><p>270a1</p><section>mdo sde</section><text>byas te rdzogs par byas nas gnas pa ste/ 'di dag ni tshangs pa'i gnas pa bzhi'o/ /de la lam bzhi gang zhe na/ mngon par shes pa bul la</text></item>
<item><p>270a2</p><section>mdo sde</section><text>dka' ba'i lam yang yod/ mngon par shes pa myur la dka' ba'i lam yang yod/ mngon par shes pa bul la sla ba'i lam yang yod/ mngon par shes pa myur la sla</text></item>
<item><p>270a3</p><section>mdo sde</section><text>ba'i lam yang yod do/ /de la mngon par shes pa bul la dka' ba'i lam gang zhe na/ 'di la kha cig rang bzhin gyis 'dod chags kyi shas che ba yin/ zhe sdang gi shas</text></item>
<item><p>270a4</p><section>mdo sde</section><text>che ba yin/ gti mug gi shas che ba yin te/ de la 'dod chags kyi shas che bas 'dod chags las byung ba'i sdug bsngal dang / yid mi bde ba rgyun mi 'chad par myong / zhe</text></item>
<item><p>270a5</p><section>mdo sde</section><text>sdang gi shas che bas zhe sdang las byung ba'i sdug bsngal dang / yid mi bde ba rgyun mi 'chad par myong / /de gti mug gi shas che bas gti mug las byung ba'i sdug bsngal</text></item>
<item><p>270a6</p><section>mdo sde</section><text>dang | yid mi bde ba rgyun mi 'chad par myong ba zag pa rnams zad par bya ba la de'i 'jig rten las 'das pa'i dbang po lnga po 'di dag bul ba dang / zhan pa dang / mi rno ba</text></item>
<item><p>270a7</p><section>mdo sde</section><text>dang | myur bar 'jug pa ma yin no/ /lnga gang zhe na/ 'di lta ste/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang</text></item>
<item><p>270b1</p><section>mdo sde</section><text>po dang / shes rab kyi dbang po'o/ /de 'jig rten las 'das pa'i dbang po lnga po 'di dag bul ba dang / zhan pa dang / mi rno ba dang / mi myur ba'i phyir/ 'di lta ste/ zag pa</text></item>
<item><p>270b2</p><section>mdo sde</section><text>rnams zad par bya ba la bar chad med pa'i ting nge 'dzin la reg pa bul ba nyid de/ 'di ni mngon par shes pa bul la dka' ba'i lam mo/ /de la mngon par shes pa myur la dka'</text></item>
<item><p>270b3</p><section>mdo sde</section><text>ba'i lam gang zhe na/ 'di la kha cig rang bzhin gyis 'dod chags kyi shas che ba yin/ zhe sdang gi shas che bar yin/ gti mug gi shas che ba yin te/ de 'dod chags</text></item>
<item><p>270b4</p><section>mdo sde</section><text>kyis shas che bas 'dod chags las byung ba'i sdug bsngal dang / yid mi bde ba rgyun mi 'chad par myong / zhe sdang gi shas che bas zhe sdang las byung ba'i sdug bsngal dang /</text></item>
<item><p>270b5</p><section>mdo sde</section><text>yid mi bde ba rgyun mi 'chad pa myong / gti mug gi shas che bas gti mug las byung ba'i sdug bsngal dang / yid mi bde ba rgyun mi 'chad par myong yang de'i 'jig rten</text></item>
<item><p>270b6</p><section>mdo sde</section><text>las 'das pa'i dbang po lnga po 'di dag che ba dang / rno ba dang / myur bar 'jug pa yin no/ /lnga gang zhe na/ 'di lta ste/ dad pa'i dbang po dang / brtson 'grus kyi dbang po dang /</text></item>
<item><p>270b7</p><section>mdo sde</section><text>dran pa'i dbang po dang / ting nge 'dzin gyi dbang po dang / shes rab kyi dbang po'o/ /de'i 'jig rten las 'das pa'i dbang po lnga po 'di dag che ba dang / rno ba dang / myur bar</text></item>
<item><p>271a1</p><section>mdo sde</section><text>'jug pa'i phyir/ 'di lta ste/ zag pa rnams zad par bya ba la bar chad med pa'i ting nge 'dzin la reg pa myur ba nyid de/ 'di ni mngon par shes pa</text></item>
<item><p>271a2</p><section>mdo sde</section><text>myur la dka' ba'i lam mo/ /de la mngon par shes pa bul la sla ba'i lam gang zhe na/ 'di la kha cig rang bzhin gyis 'dod chags kyi shas chung ba dang / zhe sdang gi shas</text></item>
<item><p>271a3</p><section>mdo sde</section><text>chung ba dang / gti mug gi shas chung ba yin te/ 'dod chags kyi shas chung bas 'dod chags las byung ba'i sdug bsngal dang / yid mi bde ba rgyun mi 'chad par myong ba ma yin/</text></item>
<item><p>271a4</p><section>mdo sde</section><text>zhe sdang gi shas chung bas zhe sdang las byung ba'i sdug bsngal dang / yid mi bde ba rgyun mi 'chad par myong ba ma yin/ gti mug gi shas chung bas gti mug las byung ba'i</text></item>
<item><p>271a5</p><section>mdo sde</section><text>sdug bsngal dang / yid mi bde ba rgyun mi 'chad par myong ba ma yin yang de'i 'jig rten las 'das pa'i dbang po lnga po 'di dag bul ba dang / zhan pa dang / mi rno ba dang / myur</text></item>
<item><p>271a6</p><section>mdo sde</section><text>bar 'jug pa ma yin no/ /lnga gang zhe na/ 'di lta ste/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes</text></item>
<item><p>271a7</p><section>mdo sde</section><text>rab kyi dbang po'o/ /de dbang po lnga po 'di dag bul ba dang / zhan pa dang / mi rno ba dang / 'jug pa mi myur ba'i phyir/ 'di lta ste/ zag pa rnams zad par bya ba la bar chad med</text></item>
<item><p>271b1</p><section>mdo sde</section><text>pa'i ting nge 'dzin la reg pa bul ba nyid de/ 'di ni mngon par shes pa bul la sla ba'i lam mo/ /de la mngon par shes pa myur la sla ba'i lam gang zhe na/ 'di la kha</text></item>
<item><p>271b2</p><section>mdo sde</section><text>cig rang bzhin gyis 'dod chags kyi shas chung ba yin/ zhe sdang gi shas chung ba yin/ gti mug gi shas chung ba yin te/ de 'dod chags kyi shas chung bas 'dod</text></item>
<item><p>271b3</p><section>mdo sde</section><text>chags las byung ba'i sdug bsngal dang / yid mi bde ba rgyun mi 'chad par myong ba ma yin/ zhe sdang gi shas chung bas zhe sdang las byung ba'i sdug bsngal dang / yid mi bde ba rgyun</text></item>
<item><p>271b4</p><section>mdo sde</section><text>mi 'chad par myong ba ma yin/ gti mug gi shas chung bas gti mug las byung ba'i sdug bsngal dang / yid mi bde ba rgyun mi 'chad par yang myong ba ma yin la de'i 'jig rten</text></item>
<item><p>271b5</p><section>mdo sde</section><text>las 'das pa'i dbang po lnga po 'di dag kyang che ba dang / rno ba dang / myur bar 'jug pa yin no/ /lnga gang zhe na/ 'di lta ste/ dad pa'i dbang po dang / brtson 'grus kyi dbang po dang /</text></item>
<item><p>271b6</p><section>mdo sde</section><text>dran pa'i dbang po dang / ting nge 'dzin gyi dbang po dang / shes rab kyi dbang po'o/ /de 'jig rten las 'das pa'i dbang po lnga po de dag che ba dang / rno ba dang / myur bar 'jug pa'i</text></item>
<item><p>271b7</p><section>mdo sde</section><text>phyir 'di lta ste/ zag pa rnams zad par bya ba la bar chad med pa'i ting nge 'dzin la reg pa myur ba nyid de/ 'di ni mngon par shes pa myur la sla ba'i lam ste/ 'di dag ni lam</text></item>
<item><p>272a1</p><section>mdo sde</section><text>bzhi'o| |'di la ting nge 'dzin bsgom pa bzhi gang zhe na/ dge slong dag /ting nge 'dzin bsgom pa kun tu bsten te bsgoms shing mang du byas na 'dod</text></item>
<item><p>272a2</p><section>mdo sde</section><text>chags spong bar 'gyur ba'ang yod/ ting nge 'dzin bsgoms pa kun tu bsten te bsgoms shing mang du byas na mthong ba'i chos la bde bar gnas par 'gyur ba'ang yod/ ting nge</text></item>
<item><p>272a3</p><section>mdo sde</section><text>'dzin bsgom pa kun tu bsten te bsgoms shing mang du byas na ye shes mthong ba 'thob par 'gyur ba'ang yod/ ting nge 'dzin bsgom pa kun tu bsten te bsgoms shing mang du</text></item>
<item><p>272a4</p><section>mdo sde</section><text>byas na shes rab 'thob par 'gyur ba'ang yod do/ /de la ting nge 'dzin bsgom pa kun tu bsten te bsgoms shing mang du byas nas 'dod chags spong bar 'gyur ba gang zhe na/</text></item>
<item><p>272a5</p><section>mdo sde</section><text>dge slong dag /'di la dge slong dgon pa na 'dug kyang rung / shing drung na 'dug kyang rung / khang stong na 'dug kyang rung ste/ lus 'di nyid la 'og gi rkang mthil yan chad skra</text></item>
<item><p>272a6</p><section>mdo sde</section><text>dang / klad pa la thug gi bar du mi gtsang ba rnam pa sna tshogs kyis gang bar yang dag pa ji lta ba bzhin so sor rtog ste/ lus 'di la yod pa ni skra dang / kha spu dang / so</text></item>
<item><p>272a7</p><section>mdo sde</section><text>dang / sen mo dang / rdul dang / dri ma dang / pags pa dang / sha dang / rus pa dang / rgyus pa dang / rtsa dang / mkhal ma dang / snying dang / glo ba dang / mchin pa dang / pho ba dang /</text></item>
<item><p>272b1</p><section>mdo sde</section><text>long ka dang / rgyu ma dang / gnye ma dang / lgang pa dang / mcher ba dang / phyi sa dang / mchi ma dang / rdul dang / ngar snabs dang / mchil ma dang / zhag dang / chu ser dang / rkang dang /</text></item>
<item><p>272b2</p><section>mdo sde</section><text>tshil dang / rnag dang / bad kan dang / mkhris pa dang / khrag dang / klad pa dang / klang rgyas dang / gcin dang / mi gtsang ba rnam pa sna tshogs kyis gang ba yang dag pa ji lta ba bzhin so</text></item>
<item><p>272b3</p><section>mdo sde</section><text>sor rtog go /dge slong dag /'di lta ste/ dper na/ 'bru rnam pa sna tshogs/ 'di lta ste/ 'bras sA lu dang / 'bru dang / nas dang / gro dang / mon sran gre'u dang / mon sran sde'u dang / rgya</text></item>
<item><p>272b4</p><section>mdo sde</section><text>sran dang / 'bras ni spa pa dang / sran chung dang / mon sran na gu dang / til dang / 'bras drus pa dang / yungs kar gyis gang ba'i sbyang zhig kha gnyis phye ba de la mig dang ldan pa'i</text></item>
<item><p>272b5</p><section>mdo sde</section><text>mi zhig gis blug ste so sor brtags na 'di dag ni 'bras sA lu'o/ /'di dag ni 'bras so/ /'di dag ni nas so/ /'di dag ni gro'o/ /'di dag ni mon sran gre'u'o/ /'di dag ni mon sran</text></item>
<item><p>272b6</p><section>mdo sde</section><text>sde'u'o/ /'di dag ni rgya sran no/ /'di dag ni 'bras ni spa pa'o/ /'di dag ni sran chung ngo / /'di dag ni mon sran na gu'o/ /'di dag ni til lo/ /'di dag ni 'bras drus pa'o/ /'di</text></item>
<item><p>272b7</p><section>mdo sde</section><text>dag ni yungs kar ro zhes bya bar shes so/ /dge slong dag /de bzhin du dge slong dgon pa na 'dug kyang rung / shing drung na 'dug kyang rung / khang stong na 'dug kyang rung ste/ lus</text></item>
<item><p>273a1</p><section>mdo sde</section><text>'di nyid la 'og gi rkang mthil yan chad klad pa la thug gi bar du snga ma bzhin du klad pa dang / klad rgyas dang / gcin dang / mi gtsang ba sna tshogs kyis gang</text></item>
<item><p>273a2</p><section>mdo sde</section><text>bar yang dag par ji lta ba bzhin du so sor rtog ste/ 'di ni ting nge 'dzin bsgom pa kun tu bsten te bsgoms shing mang du byas nas 'dod chags spong bar 'gyur ro/ /dge slong dag/</text></item>
<item><p>273a3</p><section>mdo sde</section><text>de la ting nge 'dzin bsgom pa kun tu bsten te bsgoms shing mang du byas na mthong ba'i chos la bde bar gnas par 'gyur ba gang zhe na/ dge slong dag /'di la dge slong dgon pa na</text></item>
<item><p>273a4</p><section>mdo sde</section><text>'dug kyang rung / shing drung na 'dug kyang rung / khang stong na 'dug kyang rung ste/ dben pa'i ting nge 'dzin las skyes pa'i dga' ba dang / bde bas rang gi lus 'di nyid mnyen par byed/</text></item>
<item><p>273a5</p><section>mdo sde</section><text>yongs su mnyen par byed/ yongs su khyab par byed/ yongs su tshim par byed/ kun tu rgyas par byed pa ste/ 'di lta ste/ dben pa'i ting nge 'dzin las skyes pa'i dga' ba dang / bde</text></item>
<item><p>273a6</p><section>mdo sde</section><text>bas de'i rang gi nang gi lus thams cad lam khyab pa'am/ khyab par ma gyur pa med do/ /dge slong dag /'di lta ste/ dper na/ me tog ut+pa la'am/ pad+ma'am/ ku mu da'am/ pad+ma</text></item>
<item><p>273a7</p><section>mdo sde</section><text>dkar po'ang rung ste/ chu nas skyes pa/ chur bying ba de dag thams cad ni bsil ba'i chus mnyen par byas pa/ yongs su khyab par byas pa/ yongs su tshim par byas pa/ kun tu</text></item>
<item><p>273b1</p><section>mdo sde</section><text>rgyas par byas pa dag go /dge slong dag /de bzhin du dge slong dgon pa na 'dug kyang rung / shing drung na 'dug kyang rung / khang stong na 'dug kyang rung ste/ ting nge 'dzin las skyes</text></item>
<item><p>273b2</p><section>mdo sde</section><text>pa'i dga' ba dang / bde bas rang gi nang gi lus 'di mnyen par byed/ yongs su mnyen par byed/ yongs su khyab par byed/ yongs su tshim par byed/ kun tu rgyas par byed de/</text></item>
<item><p>273b3</p><section>mdo sde</section><text>'di lta ste/ ting nge 'dzin las skyes pa'i dga' ba dang / bde bas de'i nang gi lus thams cad la ma khyab pa'am/ khyab par ma gyur pa med de/ 'di ni ting nge 'dzin bsgom pa kun tu</text></item>
<item><p>273b4</p><section>mdo sde</section><text>bsten te bsgoms shing mang du byas na mthong ba'i chos la bde bar gnas par 'gyur ba'o/ /dge slong dag /de la ting nge 'dzin bsgom pa kun tu bsten te bsgoms shing mang du byas na</text></item>
<item><p>273b5</p><section>mdo sde</section><text>ye shes mthong ba 'thob par 'gyur ba gang zhe na/ dge slong dag /'di la dge slong gi snang ba'i 'du shes shin tu legs par bzung / legs par yid la byas/ legs par reg</text></item>
<item><p>273b6</p><section>mdo sde</section><text>par byas/ legs par rtogs par byas te/ nyin mo'i 'du shes la shin tu gnas nas de snang ba de sems la sgom ste/ nyin mo ji ltar bar mtshan mo'ang de bzhin/ mtshan mo</text></item>
<item><p>273b7</p><section>mdo sde</section><text>ji lta bar nyin mo'ang de bzhin/ sngar ji lta bar phyis kyang de bzhin/ phyis ji lta bar sngar yang de bzhin/ 'og tu ji lta bar steng du'ang de bzhin /steng du ji lta bar 'og tu'ang de</text></item>
<item><p>274a1</p><section>mdo sde</section><text>bzhin te/ de ltar phye zhing kun nas bskor ba med pa'i sems kyis nyin mo'i 'du shes la shin tu gnas te/ de snang pa de sems la sgom mo/ /dge</text></item>
<item><p>274a2</p><section>mdo sde</section><text>slong dag /'di lta ste/ dper na/ sos ka'i zla ba tha ma la nam mkha' la sprin med cing sprin dang bral ba'i nyin mo nyi ma'i gung la snang ba yongs su dag cing yongs su dkar la</text></item>
<item><p>274a3</p><section>mdo sde</section><text>'od gsal te mun pa ma yin no/ /dge slong dag/ de bzhin du dge slong gi snang ba'i 'du shes shin tu legs par bzung / legs par yid la byas/ legs par reg par byas/</text></item>
<item><p>274a4</p><section>mdo sde</section><text>legs par rtogs par byas de/ nyin mo'i 'du shes la shin tu gnas nas de snang ba de sems la sgom ste/ nyin mo ji lta bar mtshan mo'ang de bzhin/ mtshan mo ji lta bar</text></item>
<item><p>274a5</p><section>mdo sde</section><text>nyin mo'ang de bzhin/ sngar ji lta bar phyis kyang de bzhin/ phyis ji lta bar sngar yang de bzhin/ 'og ji lta bar steng yang de bzhin/ steng du ji lta bar 'og tu'ang de bzhin te/</text></item>
<item><p>274a6</p><section>mdo sde</section><text>de ltar phyi zhing kun nas bskor ba med pa'i sems kyis nyin mo'i 'du shes shin tu gnas nas de snang ba de sems la sgom pa ste/ 'di ni ting nge 'dzin bsgom pa kun tu</text></item>
<item><p>274a7</p><section>mdo sde</section><text>bsten te bsgoms shing mang du byas na ye shes mthong ba 'thob par 'gyur ro/ /dge slong dag /de la ting nge 'dzin bsgom pa kun tu bsten te bsgoms shing mang du byas na shes</text></item>
<item><p>274b1</p><section>mdo sde</section><text>rab 'thob par 'gyur ba gang zhe na/ dge slong dag/ 'di la dge slong dgon pa na 'dug kyang rung / shing drung na 'dug kyang rung / khang stong na 'dug kyang rung ste/ bde ba'ang spangs</text></item>
<item><p>274b2</p><section>mdo sde</section><text>te| snga nas sdug bsngal yang spangs shing yid bde ba dang / yid mi bde ba'ang nub pas sdug bsngal yang med/ bde ba'ang med de/ btang snyoms dang / dran pas yongs su dag</text></item>
<item><p>274b3</p><section>mdo sde</section><text>pa bsam gtan bzhi pa yongs su rdzogs par byas nas gnas te/ 'di ni ting nge 'dzin bsgom pa kun tu bsten te bsgoms shing mang du byas na shes rab 'thob par 'gyur ba</text></item>
<item><p>274b4</p><section>mdo sde</section><text>ste| dge slong dag /'di dag ni ting nge 'dzin bsgom pa bzhi pa'o/ /dge slong dag/ de la dran pa nye bar gzhag pa bzhi gang zhe na/ dge slong dag /'di la dge slong rtun pa shes</text></item>
<item><p>274b5</p><section>mdo sde</section><text>bzhin can dran pa dang ldan pas 'jig rten gyi brnab sems dang / yid mi bde ba rnam par bsal nas nang gi lus la lus kyi rjes su lta zhing gnas pa dang / rtun pa shes bzhin</text></item>
<item><p>274b6</p><section>mdo sde</section><text>can dran pa dang ldan pas 'jig rten gyi brnab sems dang / yid mi bde ba rnam par bsal nas nang gi lus dang / phyi'i lus dang / nang dang / phyi'i lus dang / nang gi tshor ba rnams</text></item>
<item><p>274b7</p><section>mdo sde</section><text>dang | phyi'i tshor ba rnams dang / nang dang / phyi'i tshor ba rnams dang / nang gi sems dang / phyi'i sems dang / nang dang / phyi'i sems dang / nang gi chos rnams dang / phyi'i chos rnams</text></item>
<item><p>275a1</p><section>mdo sde</section><text>dang / nang dang / phyi'i chos rnams la chos kyi rjes su lta zhing gnas pa ste/ dge slong dag/ 'di dag ni dran pa nye bar gzhag pa bzhi'o/ /dge slong</text></item>
<item><p>275a2</p><section>mdo sde</section><text>dag /de la yang dag par spong ba bzhi gang zhe na/ dge slong dag/ de la dge slong sdig pa mi dge ba'i las skyes pa rnams spang ba'i phyir 'dun pa skyed cing 'bad de brtson 'grus rtsom</text></item>
<item><p>275a3</p><section>mdo sde</section><text>pa la sems rab tu 'dzin cing yang dag par rab tu 'jog pa dang / sdig pa mi dge ba'i chos ma skyes pa rnams mi bskyed pa'i phyir dran pa skyed cing 'bad de brtson 'grus rtsom</text></item>
<item><p>275a4</p><section>mdo sde</section><text>la sems rab tu 'dzin cing yang dag par rab tu 'jog pa dang / dge ba'i chos ma skyes pa rnams bskyed pa'i phyir 'dun bskyed cing 'bad de brtson 'grus rtsom la sems 'dzin</text></item>
<item><p>275a5</p><section>mdo sde</section><text>cing yang dag par rab tu 'jog pa dang / dge ba'i chos skyes pa rnams gnas pa dang / mi brjed pa dang / nyams par mi 'gyur ba dang / phyir zhing 'byung ba dang / rgyas pa dang</text></item>
<item><p>275a6</p><section>mdo sde</section><text>yongs su rdzogs par bya ba'i phyir 'dun pa skyed cing 'bad de brtson 'grus rtsom la sems rab tu 'dzin cing yang dag par rab tu 'jog pa ste/ dge slong dag /'di dag ni yang dag par</text></item>
<item><p>275a7</p><section>mdo sde</section><text>spong ba bzhi'o/ /dge slong dag /de la rdzu 'phrul gyi rkang pa bzhi gang zhe na/ 'di la dge slong bdag gi 'dun pa ha cang bying na'ang mi rung /ha cang bzung na'ang mi rung ngo zhes 'dun</text></item>
<item><p>275b1</p><section>mdo sde</section><text>pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dben pa la gnas pa/ 'dod chags dang bral ba la gnas pa/ 'gog pa la gnas pa/ rnam par spong bas yongs</text></item>
<item><p>275b2</p><section>mdo sde</section><text>su bsgyur ba sgom pa dang / bdag gi brtson 'grus ha cang bying na'ang mi rung / ha cang bzung na'ang mi rung ngo zhes brtson 'grus kyi ting nge 'dzin spong ba'i 'du byed dang ldan pa'i rdzu 'phrul</text></item>
<item><p>275b3</p><section>mdo sde</section><text>gyi rkang pa dben pa la gnas pa/ 'dod chags dang bral ba la gnas pa/ 'gog pa la gnas pa/ rnam par spong bas yongs su bsgyur ba sgom pa dang / bdag gi sems ha cang bying</text></item>
<item><p>275b4</p><section>mdo sde</section><text>na'ang mi rung / ha cang bzung na'ang mi rung ngo zhes sems kyi ting nge 'dzin spong ba'i 'du byed dang ldan pa'i rdzu 'phrul gyi rkang pa dben pa la gnas pa/ 'dod chags dang bral ba la gnas</text></item>
<item><p>275b5</p><section>mdo sde</section><text>pa| 'gog pa la gnas pa/ rnam par spong bas yongs su bsgyur ba sgom pa dang / bdag gi spyod pa ni ha cang bying na'ang mi rung / ha cang bzung na'ang mi rung ngo zhes dpyod pa'i ting nge</text></item>
<item><p>275b6</p><section>mdo sde</section><text>'dzin spong ba'i 'du byed dang ldan pa'i rdzu 'phrul gyi rkang pa dben pa la gnas pa/ 'dod chags dang bral ba la gnas pa/ 'gog pa la gnas pa/ rnam par spong bas yongs su bsgyur</text></item>
<item><p>275b7</p><section>mdo sde</section><text>ba bsgom pa ste/ dge slong dag/ 'di dag ni rdzu 'phrul gyi rkang pa bzhi'o/ /dge slong dag /de la dbang po lnga gang zhe na/ 'di lta ste/ dad pa'i dbang po dang / brtson 'grus kyi dbang po</text></item>
<item><p>276a1</p><section>mdo sde</section><text>dang / dran pa'i dbang po dang / ting nge 'dzin gyi dbang po dang / shes rab kyi dbang po'o/ /de la dad pa'i dbang po gang zhe na/ dad pa gang gis chos bzhi</text></item>
<item><p>276a2</p><section>mdo sde</section><text>la dad pa ste/ bzhi gang zhe na/ 'khor ba na spyod pa 'jig rten pa'i yang dag par lta ba la dad pa dang / de la las kyi rnam par smin pa la rton pa dang / las dge ba'ang rung / mi</text></item>
<item><p>276a3</p><section>mdo sde</section><text>dge ba'ang rung / gang byad pa'i las de dang / de'i rnam par smin pa myong bar 'gyur ba dang / de srog gi phyir yang sdig pa'i las mngon par 'du mi byed pa ste/ 'di ni dad pa'i dbang po</text></item>
<item><p>276a4</p><section>mdo sde</section><text>zhes bya'o/ /de la brtson 'grus kyi dbang po gang zhe na/ dad pa'i dbang pos chos gang dag la dad pa'i chos de dag brtson 'grus kyi dbang pos yang dag par sgrub pa ste/ 'di ni brtson</text></item>
<item><p>276a5</p><section>mdo sde</section><text>'grus kyi dbang po zhes bya'o/ /de la dran pa'i dbang po gang zhe na/ chos gang dag brtson 'grus kyi dbang pos yang dag par sgrub pa'i chos de dag dran pa'i dbang pos chud mi gzon pa</text></item>
<item><p>276a6</p><section>mdo sde</section><text>ste| 'di dag ni dran pa'i dbang po zhes bya'o/ /de la ting nge 'dzin gyi dbang po gang zhe na/ chos gang dag dran pa'i dbang pos chud mi gzon pa'i chos de dag la ting nge 'dzin gyi dbang</text></item>
<item><p>276a7</p><section>mdo sde</section><text>pos rtse gcig tu byed pa ste/ 'di ni ting nge 'dzin gyi dbang po zhes bya'o/ /de la shes rab kyi dbang po gang zhe na/ chos gang dag la ting nge 'dzin gyi dbang pos rtse gcig tu byed pa'i</text></item>
<item><p>276b1</p><section>mdo sde</section><text>chos de dag shes rab kyi dbang pos rab tu rtog cing de chos de dag la so sor rtog pa'i rang bzhin can yin te 'di ni shes rab kyi dbang po zhes bya ste/ dge slong dag /'di dag ni</text></item>
<item><p>276b2</p><section>mdo sde</section><text>dbang po lnga'o/ /dge slong dag/ de la stobs lnga gang zhe na/ 'di lta ste/ dad pa'i stobs dang / brtson 'grus kyi stobs dang / dran pa'i stobs dang / ting nge 'dzin gyi stobs dang /</text></item>
<item><p>276b3</p><section>mdo sde</section><text>shes rab kyi stobs te/ dge slong dag /'di dag ni stobs lnga'o/ /dge slong dag /de la byang chub kyi yan lag bdun gang zhe na/ dge slong dag/ 'di la dge slong dran pa yang dag</text></item>
<item><p>276b4</p><section>mdo sde</section><text>par byang chub kyi yan lag dben pa la gnas pa/ 'dod chags dang bral ba la gnas pa/ 'gog pa la gnas pa/ rnam par spong bas yongs su bsgyur ba sgom pa dang / de bzhin</text></item>
<item><p>276b5</p><section>mdo sde</section><text>du chos rnam par 'byed pa yang dag byang chub kyi yan lag dben pa la gnas pa/ 'dod chags dang bral ba la gnas pa/ 'gog pa la gnas pa/ rnam par spong bas yongs su bsgyur</text></item>
<item><p>276b6</p><section>mdo sde</section><text>bsgom pa dang / brtson 'grus yang dag pa byang chub kyi yan lag dben pa la gnas pa/ 'dod chags dang bral ba la gnas pa/ 'gog pa la gnas pa/ rnam par spong bas yongs</text></item>
<item><p>276b7</p><section>mdo sde</section><text>su bsgyur ba bsgom pa dang / dga' ba yang dag byang chub kyi yan lag dben pa la gnas pa/ 'dod chags dang bral ba la gnas pa/ 'gog pa la gnas pa/ rnam par spong bas yongs</text></item>
<item><p>277a1</p><section>mdo sde</section><text>su bsgyur ba sgom pa dang / shin tu sbyangs pa yang dag byang chub kyi yan lag dben pa la gnas pa/ 'dod chags dang bral ba la gnas pa/ 'gog</text></item>
<item><p>277a2</p><section>mdo sde</section><text>pa la gnas pa/ rnam par spong bas yongs su bsgyur ba sgom pa dang / ting nge 'dzin yang dag byang chub kyi yan lag dben pa la gnas pa/ 'dod chags dang bral ba la gnas pa/</text></item>
<item><p>277a3</p><section>mdo sde</section><text>'gog pa la gnas pa/ rnam par spong bas yongs su bsgyur ba sgom pa dang / btang snyoms yang dag byang chub kyi yan lag dben pa la gnas pa/ 'dod chags dang bral ba la</text></item>
<item><p>277a4</p><section>mdo sde</section><text>gnas pa/ 'gog pa la gnas pa/ rnam par spong bas yongs su bsgyur ba sgom pa ste/ dge slong dag /'di dag ni byang chub kyi yan lag bdun no/ /dge slong dag/</text></item>
<item><p>277a5</p><section>mdo sde</section><text>de la 'phags pa'i lam yan lag brgyad gang zhe na/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi</text></item>
<item><p>277a6</p><section>mdo sde</section><text>mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin te/ dge slong dag /'di ni 'phags pa'i</text></item>
<item><p>277a7</p><section>mdo sde</section><text>lam yan lag brgyad pa'o/ /de la yang dag pa'i lta ba gang zhe na/ gang 'jig rten las 'das pa bdag med pa'i lta ba las byung ba yin gyi/ sems can las ma</text></item>
<item><p>277b1</p><section>mdo sde</section><text>yin| srog las ma yin/ gsob las ma yin/ skyes bu las ma yin/ gang zag las ma yin/ shed las skyes las ma yin/ shes bur lta ba las byung ba ma yin/ chad pa dang / rtag par lta ba las byung</text></item>
<item><p>277b2</p><section>mdo sde</section><text>ba ma yin/ 'byung ba dang / 'jig par lta ba las byung ba ma yin/ dge ba dang / mi dge ba dang / lung du ma bstan par lta ba las byung ba ma yin pa nas/ 'khor ba dang / mya ngan las</text></item>
<item><p>277b3</p><section>mdo sde</section><text>'das pa'i bar gyi lta ba las byung ba ma yin pa ste/ 'di ni yang dag pa'i lta ba zhes bya'o/ /de la yang dag pa'i rtog pa gang zhe na/ rtog pa gang dag gis 'dod chags dang /</text></item>
<item><p>277b4</p><section>mdo sde</section><text>zhe sdang dang / gti mug gi nyon mongs pa rnams 'byung bar 'gyur ba'i rtog pa de dag la mi rtog gi /rtog pa gang gis tshul khrims dang / ting nge 'dzin dang / shes rab dang /</text></item>
<item><p>277b5</p><section>mdo sde</section><text>rnam par grol ba dang / rnam par grol ba'i ye shes mthong ba'i phung po rnams 'byung bar 'gyur ba de dag la rtog pa ste/ 'di ni yang dag pa'i rtog pa zhes bya'o/ /de la yang dag</text></item>
<item><p>277b6</p><section>mdo sde</section><text>pa'i ngag gang zhe na/ ngag gang gis bdag dang / gzhan la gdung bar mi byed pa dang / bdag dang / gzhan la nyon mongs par mi byed pa dang / bdag dang / gzhan la gnod par mi</text></item>
<item><p>277b7</p><section>mdo sde</section><text>byed pa dang / ngag gang gis 'phags pa rnams la yang dag par 'jug pa'i ngag des ting nge 'dzin la dga' bar sbyor ba'i tshig dang ldan pa yin te/ 'di ni yang dag pa'i ngag</text></item>
<item><p>278a1</p><section>mdo sde</section><text>ces bya'o/ /de la yang dag pa'i las kyi mtha' gang zhe na/ las gang gnag la rnam par smin pa'ang gnag pa'i las de mngon par 'du mi byed pa dang /</text></item>
<item><p>278a2</p><section>mdo sde</section><text>las gang dkar la rnam par smin pa'ang dkar ba'i las de mngon par 'du byed pa dang / las gang dkar gnag tu gyur la rnam par smin pa'ang dkar gnag tu gyur pa'i las de</text></item>
<item><p>278a3</p><section>mdo sde</section><text>mngon par 'du mi byed pa dang / las gang dkar po ma yin la rnam par smin pa nag por 'gyur ba'i nag po zad par 'gyur ba'i las de mngon par 'du byed pa dang / las</text></item>
<item><p>278a4</p><section>mdo sde</section><text>bzang po la rten pa dang / las kyi mtha' bzang ba ste/ 'di ni yang dag pa'i las kyi mtha' zhes bya'o/ /de la yang dag pa'i 'tsho ba gang zhe na/ gang 'phags pa'i rigs</text></item>
<item><p>278a5</p><section>mdo sde</section><text>sbyangs pa'i yon tan yo byad bsnyungs pa mi 'dor ba/ tshul 'chos pa med pa dang / kha gsag med pa dang / thob kyis 'jal ba med pa dag/ des pa dang / cho ga'i ngang tshul</text></item>
<item><p>278a6</p><section>mdo sde</section><text>can dang / gzhan gyi rnyed pa la phrag dog med pa dang / bdag gi rnyed pas chog par 'dzin pa dang / 'phags pas gnang ba kha na ma tho ba med pa'i 'tsho ba ste/ 'di ni yang</text></item>
<item><p>278a7</p><section>mdo sde</section><text>dag pa'i 'tsho ba zhes bya'o/ /de la yang dag pa'i rtsol ba gang zhe na/ rtsol ba gang log par 'gyur ba'i phyir gang 'dod chags dang / zhe sdang dang / gti mug rgyas par 'gyur</text></item>
<item><p>278b1</p><section>mdo sde</section><text>pa'i rtsol ba de mi 'dod pa dang / rtsol ba gang yang dag pa'i lam gyi bden pa la 'jug cing mya ngan las 'das par 'gro ba'i lam la 'jog pa'i rtsol ba de'i rjes su 'gro ba ste/</text></item>
<item><p>278b2</p><section>mdo sde</section><text>'di ni yang dag pa'i rtsol ba zhes bya'o/ /de la yang dag pa'i dran pa gang zhe na/ gang dag de la nye bar gnas na mi g.yo ba dang / dran pa dang / gya gyu med pa dang / 'khor ba'i</text></item>
<item><p>278b3</p><section>mdo sde</section><text>skyon gyi nyes dmigs yang dag par ston pa dang / mya ngan las 'das pa'i lam du 'dren pa'i dran pa dang / 'phags pa'i lam ma brjed pa ste/ 'di ni yang dag pa'i dran pa zhes</text></item>
<item><p>278b4</p><section>mdo sde</section><text>bya'o| |de la yang dag pa'i ting nge 'dzin gang zhe na/ gang yang dag pa nyid du mnyam pa dang / ting nge 'dzin gang la gnas na sems can thams cad rab tu thar par bya ba'i phyir</text></item>
<item><p>278b5</p><section>mdo sde</section><text>yang dag par brtan pa'i nges par gyur pa la 'jug pa ste/ 'di ni yang dag pa'i ting nge 'dzin ces bya'o/ /de la dbugs rngub pa dang / 'byung ba dran pa rnam pa bcu drug gang zhe</text></item>
<item><p>278b6</p><section>mdo sde</section><text>na| dran bzhin du dbugs rngub na dran bzhin du dbugs brdubs so snyam du yang dag pa ji lta ba bzhin rab tu shes pa dang / dran bzhin du dbugs phyung na dran bzhin du dbugs</text></item>
<item><p>278b7</p><section>mdo sde</section><text>byung ngo snyam du yang dag pa ji lta ba bzhin rab tu shes pa dang / dbugs ring du brdubs na dbugs ring du brdubs so snyam du yang dag pa ji lta ba bzhin rab tu shes pa dang /</text></item>
<item><p>279a1</p><section>mdo sde</section><text>dbugs ring du phyung na'ang dbugs ring du phyung ngo snyam du yang dag pa ji lta ba bzhin rab tu shes pa dang / dbugs thung du brdubs na thung du brdubs</text></item>
<item><p>279a2</p><section>mdo sde</section><text>so snyam du yang dag pa ji lta ba bzhin rab tu shes pa dang / dbugs thung du phyung na dbugs thung du phyung ngo snyam du yang dag pa ji lta ba bzhin rab tu shes pa dang / lus kyi</text></item>
<item><p>279a3</p><section>mdo sde</section><text>'du byed yang dag par myong zhing dbugs brdubs na lus kyi 'du byed yang dag par myong zhing dbugs brdubs so snyam du yang dag pa ji lta ba bzhin rab tu shes pa dang /</text></item>
<item><p>279a4</p><section>mdo sde</section><text>lus kyi 'du byed yang dag par myong zhing dbugs phyung na lus kyi 'du byed yang dag par myong zhing dbugs phyung ngo snyam du yang dag pa ji lta ba bzhin rab tu shes pa dang /</text></item>
<item><p>279a5</p><section>mdo sde</section><text>lus kyi thams cad yang dag par myong zhing dbugs brdubs na lus kyi thams cad yang dag par myong zhing dbugs brdubs so snyam du yang dag pa ji lta ba bzhin rab tu</text></item>
<item><p>279a6</p><section>mdo sde</section><text>shes pa dang / lus kyi thams cad yang dag par myong zhing dbugs phyung na lus kyi thams cad yang dag par myong zhing dbugs phyung ngo snyam du yang dag pa ji lta ba bzhin</text></item>
<item><p>279a7</p><section>mdo sde</section><text>rab tu shes pa dang / lus kyi 'du byed thams cad yang dag par myong zhing dbugs brdubs na lus kyi 'du byed thams cad yang dag par myong zhing dbugs brdubs so</text></item>
<item><p>279b1</p><section>mdo sde</section><text>snyam du yang dag pa ji lta ba bzhin rab tu shes pa dang / lus kyi 'du byed thams cad yang dag par myong zhing dbugs phyung na lus kyi 'du byed thams cad yang dag par myong zhing</text></item>
<item><p>279b2</p><section>mdo sde</section><text>dbugs phyung ngo snyam du yang dag pa ji lta ba bzhin rab tu shes pa dang / bdag gi lus kyi 'du byed shin tu sbyangs nas dbugs brdubs na bdag gi lus kyi 'du byed shin tu</text></item>
<item><p>279b3</p><section>mdo sde</section><text>spyangs nas dbugs brdubs so snyam du yang dag pa ji lta ba bzhin rab tu shes pa dang / bdag gi lus kyi 'du byed shin tu sbyangs nas dbugs phyung na bdag gi lus kyi</text></item>
<item><p>279b4</p><section>mdo sde</section><text>'du byed shin tu sbyangs nas dbugs phyung ngo snyam du yang dag pa ji lta ba bzhin du rab tu shes pa dang / dga' ba yang dag par myong zhing dbugs brdubs na dga' ba yang</text></item>
<item><p>279b5</p><section>mdo sde</section><text>dag par myong zhing dbugs brdubs so snyam du yang dag pa ji lta ba bzhin rab tu shes pa dang / dga' ba yang dag par myong zhing dbugs phyung na dga' ba yang dag par</text></item>
<item><p>279b6</p><section>mdo sde</section><text>myong zhing dbugs phyung ngo snyam du yang dag pa ji lta ba bzhin rab tu shes pa dang / bde ba yang dag par myong zhing dbugs brdubs na bde ba yang dag par myong zhing dbugs</text></item>
<item><p>279b7</p><section>mdo sde</section><text>brdubs so snyam du yang dag pa ji lta ba bzhin rab tu shes pa dang / bde ba yang dag par myong zhing dbugs phyung na bde ba yang dag par myong zhing dbugs phyung ngo snyam du yang</text></item>
<item><p>280a1</p><section>mdo sde</section><text>dag pa ji lta ba bzhin rab tu shes pa dang / sems yang dag par myong zhing dbugs brdubs na sems yang dag par myong zhing dbugs brdubs</text></item>
<item><p>280a2</p><section>mdo sde</section><text>so snyam du yang dag pa ji lta ba bzhin rab tu shes pa dang / sems yang dag par myong zhing dbugs byung na sems yang dag par myong zhing dbugs phyung ngo snyam du yang</text></item>
<item><p>280a3</p><section>mdo sde</section><text>dag pa ji lta ba bzhin rab tu shes pa dang / sems kyi 'du byed yang dag par myong zhing dbugs brdubs na sems kyi 'du byed yang dag par myong zhing dbugs brdubs</text></item>
<item><p>280a4</p><section>mdo sde</section><text>so snyam du yang dag pa ji lta ba bzhin rab tu shes pa dang / sems kyi 'du byed yang dag par myong zhing dbugs phyung na sems kyi 'du byed yang dag par myong zhing dbugs</text></item>
<item><p>280a5</p><section>mdo sde</section><text>phyung ngo snyam du yang dag pa ji lta ba bzhin rab tu shes pa dang / bdag gi sems kyi 'du byed shin tu sbyangs nas dbugs brdubs na bdag gi sems kyi 'du byed shin tu sbyangs</text></item>
<item><p>280a6</p><section>mdo sde</section><text>nas dbugs brdubs so snyam du yang dag pa ji lta ba bzhin rab tu shes pa dang / bdag gi sems kyi 'du byed shin tu sbyangs nas dbugs phyung na bdag gi sems kyi</text></item>
<item><p>280a7</p><section>mdo sde</section><text>'du byed shin tu sbyangs nas dbugs phyung ngo snyam du yang dag pa ji lta ba bzhin rab tu shes pa dang / bdag gi sems mngon par mchog tu dga' bar byed cing dbugs</text></item>
<item><p>280b1</p><section>mdo sde</section><text>brdubs na bdag gi sems mngon par mchog tu dga' bar byed cing dbugs brdubs so snyam du yang dag pa ji lta ba bzhin rab tu shes pa dang / bdag gi sems mngon</text></item>
<item><p>280b2</p><section>mdo sde</section><text>par mchog tu dga' bar byed cing dbugs phyung na bdag gi sems mngon par mchog tu dga' bar byed cing dbugs phyung ngo snyam du yang dag pa ji lta ba bzhin rab tu shes pa</text></item>
<item><p>280b3</p><section>mdo sde</section><text>dang | bdag gi sems rnam par grol bar byed cing dbugs brdubs na bdag gi sems rnam par grol bar byed cing dbugs brdubs so snyam du yang dag pa ji lta ba bzhin</text></item>
<item><p>280b4</p><section>mdo sde</section><text>rab tu shes pa dang / bdag gi sems rnam par grol bar byed cing dbugs phyung na bdag gi sems rnam par grol bar byed cing dbugs phyung ngo snyam du yang dag pa ji lta</text></item>
<item><p>280b5</p><section>mdo sde</section><text>ba bzhin rab tu shes pa dang / bdag gi sems mnyam par bzhag cing dbugs brdubs na bdag gi sems mnyam par bzhag cing dbugs brdubs so snyam du yang dag</text></item>
<item><p>280b6</p><section>mdo sde</section><text>pa ji lta ba bzhin rab tu shes pa dang / bdag gi sems mnyam par bzhag cing dbugs phyung na bdag gi sems mnyam par bzhag cing dbugs phyung ngo snyam du yang dag pa</text></item>
<item><p>280b7</p><section>mdo sde</section><text>ji lta ba bzhin rab tu shes pa dang / de bzhin du mi rtag pa'i rjes su lta/ 'dod chags dang bral ba'i rjes su lta/ 'gog pa'i rjes su lta/ so sor spangs pa'i rjes su lta</text></item>
<item><p>281a1</p><section>mdo sde</section><text>zhing dbugs brdubs na so sor spangs pa'i rjes su lta zhing dbugs brdubs so snyam du yang dag pa ji lta ba bzhin rab tu shes pa dang / so sor</text></item>
<item><p>281a2</p><section>mdo sde</section><text>spangs pa'i rjes su lta zhing dbugs phyung na so sor spangs pa'i rjes su lta zhing dbugs phyung ngo snyam du yang dag pa ji lta ba bzhin rab tu shes pa ste/ dge slong dag /'di dag</text></item>
<item><p>281a3</p><section>mdo sde</section><text>ni dbugs rdub pa dang / 'byung ba dran pa rnam pa bcu drug go /de la rgyun du zhugs pa'i yan lag bzhi gang zhe na/ 'di la 'phags pa nyan thos ni de ltar yang bcom ldan 'das</text></item>
<item><p>281a4</p><section>mdo sde</section><text>de ni de bzhin gshegs pa/ dgra bcom pa/ yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul</text></item>
<item><p>281a5</p><section>mdo sde</section><text>ba'i kha lo sgyur ba/ bla na med pa/ lha dang / mi rnams kyi ston pa/ sangs rgyas bcom ldan 'das so zhes sangs rgyas la shes nas dad pa dang ldan pa yin/ bcom ldan 'das kyi</text></item>
<item><p>281a6</p><section>mdo sde</section><text>chos ni legs par gsungs pa/ yang dag par mthong ba/ nad med pa/ dus chad pa med pa/ nye bar gtod pa/ 'di mthong ba la don yod pa/ mkhas pa rnams kyis rang gis rig</text></item>
<item><p>281a7</p><section>mdo sde</section><text>par bya ba ste/ 'di lta ste/ rgyags pa med par byed pa/ sred pa rab tu sel ba/ kun gzhi legs par 'joms pa/ lam gyi rgyun bcad pa/ sred pa zad pa/ 'dod chags</text></item>
<item><p>281b1</p><section>mdo sde</section><text>dang bral ba/ 'gog pa/ mya ngan las 'das pa'o zhes chos la shes nas dad pa dang ldan pa yin/ bcom ldan 'das kyi nyan thos kyi dge 'dun ni legs par zhugs pa/ rigs pa</text></item>
<item><p>281b2</p><section>mdo sde</section><text>la zhugs pa/ drang po la zhugs pa/ mthun par zhugs pa/ chos kyi rjes su mthun pa'i chos la zhugs pa/ rjes su mthun pa'i chos spyod pa ste/ dge 'dun gyi nang na rgyun du</text></item>
<item><p>281b3</p><section>mdo sde</section><text>zhugs pa'i 'bras bu mngon sum du bya ba'i phyir zhugs pa dag kyang yod/ dge 'dun gyi nang na rgyun du zhugs pa dag kyang yod/ dge 'dun gyi nang na lan gcig phyir 'ong ba'i</text></item>
<item><p>281b4</p><section>mdo sde</section><text>'bras bu mngon sum du bya ba'i phyir zhugs pa dag kyang yod/ dge 'dun gyi nang na lan gcig phyir 'ong ba dag kyang yod/ dge 'dun gyi nang na phyir mi 'ong ba'i 'bras bu mngon</text></item>
<item><p>281b5</p><section>mdo sde</section><text>sum du bya ba'i phyir zhugs pa dag kyang yod/ dge 'dun gyi nang na phyir mi 'ong ba dag kyang yod/ dge 'dun gyi nang na dgra bcom pa nyid kyi 'bras bu mngon sum du bya ba'i phyir</text></item>
<item><p>281b6</p><section>mdo sde</section><text>zhugs pa dag kyang yod/ dge 'dun gyi nang na dgra bcom pa dag kyang yod de/ 'di lta ste/ skyes bu zung bzhi/ skyes bu gang zag ya brgyad do/ /bcom ldan 'das kyi nyan thos kyi</text></item>
<item><p>281b7</p><section>mdo sde</section><text>dge 'dun ni 'di lta bu ste/ dad pa phun sum tshogs pa/ tshul khrims phun sum tshogs la/ thos pa phun sum tshogs pa/ ting nge 'dzin phun sum tshogs pa/ shes rab phun</text></item>
<item><p>282a1</p><section>mdo sde</section><text>sum tshogs pa/ rnam par grol ba phun sum tshogs pa/ rnam par grol ba'i ye shes mthong ba phun sum tshogs pa/ kun tu sbyin pa'i 'os su gyur</text></item>
<item><p>282a2</p><section>mdo sde</section><text>pa| rab tu sbyin pa'i 'os su gyur pa/ thal mo sbyar ba'i 'os su gyur pa/ phyag bya ba'i 'os su gyur pa/ bsod nams kyi zhing bla na med pa ste/ 'jig rten gyi sbyin gnas yin</text></item>
<item><p>282a3</p><section>mdo sde</section><text>no zhes dge 'dun la shes nas dad pa dang ldan pa yin/ 'phags pa bzhed pa'i tshul khrims rnams dang ldan pa yin te/ tshul khrims de dag ni ma nyams pa/ ma zhig pa/</text></item>
<item><p>282a4</p><section>mdo sde</section><text>ma ral pa/ 'dren mar ma gyur pa/ sra bsrer ma yin pa/ rang dbang can ma 'bags pa/ shin tu rdzogs pa/ mkhas pas bsngags pa mkhas pa dag gis ma smad pa dag</text></item>
<item><p>282a5</p><section>mdo sde</section><text>ste| 'di dag ni rgyun du zhugs pa'i yan lag bzhi'o/ /dge slong dag /de la de bzhin gshegs pa'i stobs bcu gang zhe na/ dge slong dag /de la de bzhin gshegs pa ni gnas</text></item>
<item><p>282a6</p><section>mdo sde</section><text>la'ang gnas su yang dag pa ji lta ba bzhin rab tu mkhyen cing / gnas ma yin pa la'ang gnas ma yin par yang dag pa ji lta ba bzhin rab tu mkhyen te/ 'di ni de bzhin</text></item>
<item><p>282a7</p><section>mdo sde</section><text>gshegs pa'i stobs dang po'o/ /'das pa dang / ma 'ongs pa dang / da ltar byung ba'i las yang dag par 'dzin pa dang / rnam par smin pa yang dag pa ji lta ba bzhin rab tu</text></item>
<item><p>282b1</p><section>mdo sde</section><text>mkhyen to/ /sems can pha rol mos pa du ma can dag gi mos pa sna tshogs yang dag pa ji lta ba bzhin rab tu mkhyen to/ /khams du ma pa'i 'jig rten gyi khams kyi khams sna tshogs</text></item>
<item><p>282b2</p><section>mdo sde</section><text>can du yang dag pa ji lta ba bzhin rab tu mkhyen to/ /sems can gzhan dag gi dbang po mchog dang / mchog ma yin pa yang dag pa ji lta ba bzhin rab tu mkhyen to/ /thams cad du</text></item>
<item><p>282b3</p><section>mdo sde</section><text>'gro ba'i lam yang dag pa ji lta ba bzhin rab tu mkhyen to/ /sems gzhan dag gi dbang po dang / stobs dang / byang chub kyi yan lag dang / bsam gtan dang / rnam par thar</text></item>
<item><p>282b4</p><section>mdo sde</section><text>pa dang / ting nge 'dzin dang / snyoms par 'jug pa rnams kyi kun nas nyon mongs pa dang / rnam par byang ba rnam par bzhag pa yang dag pa ji lta ba bzhin du rab tu mkhyen to/ /rnam</text></item>
<item><p>282b5</p><section>mdo sde</section><text>pa dang bcas/ yul phyogs dang bcas/ rgyu ci las gyur pa dang bcas par sngon gyi gnas rnam pa du ma rjes su dran te/ skye ba gcig kyang rjes su dran no/ /gnyis dang / gsum dang /</text></item>
<item><p>282b6</p><section>mdo sde</section><text>bzhi nas skye ba bye ba khrag khrig brgya stong phrag du ma rjes su dran no zhes rgya cher sbyar ro/ /lha'i mig rnam par dag pa mi las 'das pas sems skye ba dang / lus dang / ngag dang /</text></item>
<item><p>282b7</p><section>mdo sde</section><text>yid kyis legs par spyad pa dang / nyes par spyad pa dag gis bde 'gro dang / ngan 'gro rnams su skye ba dag gi sems can gzigs so zhes rgya cher sbyar ro/ /yang dag pa'i</text></item>
<item><p>283a1</p><section>mdo sde</section><text>shes rab kyi zag pa rnams zad nas zag pa las sems rnam par grol ba yang dag pa ji lta ba bzhin rab tu mkhyen te/ dge slong dag/ 'di dag</text></item>
<item><p>283a2</p><section>mdo sde</section><text>ni de bzhin gshegs pa'i stobs bcu'o/ /de la de bzhin gshegs pa'i mi 'jigs pa bzhi gang zhe na/ 'di la bcom ldan 'das kyis yang dag par rdzogs pa'i sangs</text></item>
<item><p>283a3</p><section>mdo sde</section><text>rgyas so zhes bdag nyid zhal gyis 'che ba la 'dir lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa dang /</text></item>
<item><p>283a4</p><section>mdo sde</section><text>lha dang / mi dang / lha ma yin du bcas pa'i skye dgu las gang gis kyang khyod kyis chos 'di dag mngon par rdzogs par sangs ma rgyas so zhes de la rgol ba'i mtshan ma de yang dag</text></item>
<item><p>283a5</p><section>mdo sde</section><text>par rjes su mi mthong ngo / /de bzhin gshegs pas mtshan ma yang dag par rjes su mi mthong bas bde ba thob cing mi 'jigs pa thob par gnas shing khyu mchog gi</text></item>
<item><p>283a6</p><section>mdo sde</section><text>gnas su dam bcas te/ 'khor gyi nang du song nas seng ge'i sgra yang dag par sgrog cing dge sbyong ngam/ bram ze'am/ sus kyang chos dang mthun par 'jig rten du ma</text></item>
<item><p>283a7</p><section>mdo sde</section><text>bskor ba'i tshangs pa'i 'khor lo rab tu bskor ba dang / yang gang dag de bzhin gshegs pas bar du gcod pa'i chos su gsungs pa de dag bsten kyang bar du gcod</text></item>
<item><p>283b1</p><section>mdo sde</section><text>par mi 'gyur ro zhes 'dir de la zhes bya bar rgyas par sbyar ba dang / gang yang 'dis 'phags pa nges par 'byung ba'i lam bsten pa de dag bstan pa de bstan kyang sdug bsngal</text></item>
<item><p>283b2</p><section>mdo sde</section><text>yang dag par zad par bya ba'i phyir nges par 'byung ba ma yin no zhes gang yang 'dir de la zhes bya bar rgyas par sbyar ba dang / nga zag pa zad do zhes bdag nyid zhal gyis 'che</text></item>
<item><p>283b3</p><section>mdo sde</section><text>ba la 'dir lha dang bcas pa dang / bdud dang tshangs par bcas pa dang / dge sbyong dang / bram zer bcas pa dang / lha dang / mi dang / lha ma yin du bcas pa'i skye dgu las gang gis</text></item>
<item><p>283b4</p><section>mdo sde</section><text>kyang zag pa 'di dag yongs su ma zad do zhes de la rgol ba'i mtshan ma de yang dag par rjes su mi mthong ngo / /de bzhin gshegs pas mtshan ma yang dag par rjes su mi mthong</text></item>
<item><p>283b5</p><section>mdo sde</section><text>bas bde ba thob cing mi 'jigs pa thob par gnas shing khyu mchog gi gnas su dam bcas te/ 'khor gyi nang du song nas seng ge'i sgra yang dag par sgrog cing dge sbyong dang / bram</text></item>
<item><p>283b6</p><section>mdo sde</section><text>ze'am| sus kyang chos dang mthun par 'jig rten du ma bskor ba'i tshangs pa'i 'khor lo rab tu bskor ba ste/ 'di dag ni mi 'jigs pa bzhi'o/ /de la de bzhin gshegs pa'i</text></item>
<item><p>283b7</p><section>mdo sde</section><text>so so yang dag par rig pa bzhi gang zhe na/ 'di lta ste/ don so so yang dag par rig pa dang / chos so so yang dag par rig pa dang / nges pa'i tshig so so yang dag par rig pa dang /</text></item>
<item><p>284a1</p><section>mdo sde</section><text>spobs pa so so yang dag par rig pa ste/ 'di dag ni so so yang dag par rig pa bzhi'o/ /de la sangs rgyas kyi chos ma 'dres pa bco brgyad gang zhe na/ de</text></item>
<item><p>284a2</p><section>mdo sde</section><text>bzhin gshegs pa la 'khrul pa med pa dang / ca co med pa dang / bsnyel pa med pa dang / sems mnyam par ma bzhag pa med pa dang / tha dad pa'i 'du shes med pa dang / so</text></item>
<item><p>284a3</p><section>mdo sde</section><text>sor ma brtags pa'i btang snyoms med pa dang / 'dun pa nyams pa med pa dang / brtson 'grus nyams pa med pa dang / dran pa nyams pa med pa dang / ting nge 'dzin nyams pa med pa dang / shes</text></item>
<item><p>284a4</p><section>mdo sde</section><text>rab nyams pa med pa dang / rnam par grol ba nyams pa med pa dang / rnam par grol ba'i ye shes mthong ba nyams pa med pa dang / 'das pa'i dus na ye shes mthong ba chags pa med cing</text></item>
<item><p>284a5</p><section>mdo sde</section><text>thogs pa med pa dang / ma 'ongs pa'i dus la ye shes mthong ba chags pa med cing thogs pa med pa dang / da ltar byung ba'i dus la ye shes mthong ba chags pa med cing thogs</text></item>
<item><p>284a6</p><section>mdo sde</section><text>pa med pa dang / lus kyi las thams cad ye shes sngon du 'gro zhing ye shes kyi rjes su 'brang ba dang / ngag gi las thams cad ye shes sngon du 'gro zhing ye shes kyi rjes su</text></item>
<item><p>284a7</p><section>mdo sde</section><text>'brang ba dang / yid kyi las thams cad ye shes sngon du 'gro zhing ye shes kyi rjes su 'brang ba ste/ 'di dag ni sangs rgyas kyi chos ma 'dres pa bco brgyad do/ /de la de bzhin</text></item>
<item><p>284b1</p><section>mdo sde</section><text>gshegs pa'i skyes bu chen po'i mtshan sum cu rtsa gnyis gang zhe na/ de bzhin gshegs pa'i skyes pu chen po'i mtshan zhabs shin tu gnas pa 'di dang / zhabs kyi 'og gi</text></item>
<item><p>284b2</p><section>mdo sde</section><text>mthil gnyis 'khor lo'i mtshan dang ldan pa dang / rting ba yangs shing zhabs byin gyis mtho ba dang / sor mo ring ba dang / phyag dang / zhabs dra bas 'brel ba dang / phyag dang / zhabs</text></item>
<item><p>284b3</p><section>mdo sde</section><text>'jam zhing gzhon sha chags pa dang / bdun mtho ba'i sku dang ldan pa dang / byin pa ri dwags e na ya'i lta bu dang / mdoms kyi sba ba spubs su nub pa dang / ro stod seng ge'i 'dra ba dang /</text></item>
<item><p>284b4</p><section>mdo sde</section><text>thal gong rgyas pa dang / dpung mgo shin tu zlum pa dang / ma btud par phyag pus mor slebs pa dang / sku rnam par dag pa dang / mgur dung lta bu dang / 'gram pa seng ge'i 'dra ba dang /</text></item>
<item><p>284b5</p><section>mdo sde</section><text>tshems bzhi bcu mnyam pa dang / tshems mnyam zhing thags bzang ba dang / tshems shin tu dkar ba dang / ljags shin tu ring ba dang / ro bro ba'i mchog dang ldan pa dang / tshangs pa'i dbyangs</text></item>
<item><p>284b6</p><section>mdo sde</section><text>dang / bya ka la ping ka'i sgra dbyangs dang / spyan mthon mthing dang / spyan gyi rdzi ma ba'i rdzi ma 'dra ba dang / pags pa srab pa dang / pags pa'i mdog gser 'dra ba dang / spu'i</text></item>
<item><p>284b7</p><section>mdo sde</section><text>khung bu re re ba dang / spu gyen du g.yas phyogs su 'khyil ba dang / dbu skra rin po che an da rnyil lta bu dang / smin mtshams kyi sgo'i bar gyi dpral ba'i spu shin tu dkar ba dang / dbu</text></item>
<item><p>285a1</p><section>mdo sde</section><text>gtsug tor dang ldan pa dang / de bzhin gshegs pa'i sku shing n+ya gro d+ha ltar chu zheng gab pa dang / kun tu mdzes pa 'di ni skyes bu chen po'i mtshan te/</text></item>
<item><p>285a2</p><section>mdo sde</section><text>'di dag ni skyes bu chen po'i mtshan sum cu rtsa gnyis so/ /de bzhin gshegs pa'i skyes bu chen po'i skyes bu chen po'i mtshan zhabs shin tu gnas pa 'di ni sngon yid ma</text></item>
<item><p>285a3</p><section>mdo sde</section><text>la brten pas mngon par grub pa'o/ /de bzhin gshegs pa'i skyes bu chen po'i skyes bu chen po'i mtshan zhabs kyi 'og gi mthil gnyis 'khor lo'i mtshan dang ldan</text></item>
<item><p>285a4</p><section>mdo sde</section><text>pa 'di ni sngon sbyin pa sna tshogs pa bsags pas mngon par grub pa'o/ /de bzhin gshegs pa'i skyes bu chen po'i skyes bu chen po'i mtshan rting pa yangs shing zhabs</text></item>
<item><p>285a5</p><section>mdo sde</section><text>byin gyis mtho ba 'di ni sngon sems can gzhan las pa bkod pa ma byas pas mngon par grub pa'o/ /de bzhin gshegs pa'i skyes bu chen po'i skyes bu chen po'i mtshan sor</text></item>
<item><p>285a6</p><section>mdo sde</section><text>mo ring ba 'di ni sngon sems can rnams la chos kyis bsrung ba dang / bskyab pa dang / sba ba byas pas mngon par grub pa'o/ /de bzhin gshegs pa'i skyes bu chen po'i</text></item>
<item><p>285a7</p><section>mdo sde</section><text>skyes bu chen po'i mtshan phyag dang / zhabs dra bas 'brel ba'i 'di ni sngon g.yog 'khor gyi dbyen ma byas par mngon par 'grub pa'o/ /de bzhin gshegs pa'i skyes bu</text></item>
<item><p>285b1</p><section>mdo sde</section><text>chen po'i skyes bu chen po'i mtshan phyag dang / zhabs 'jam zhing gzhon sha chags pa 'di ni sngon gos dam pa sna tshogs rab tu byin pas mngon par grub pa'o/ /de bzhin gshegs</text></item>
<item><p>285b2</p><section>mdo sde</section><text>pa'i skyes bu chen po'i skyes bu chen po'i mtshan bdun mtho ba'i sku dang ldan pa 'di ni sngon bza' ba dang / btung ba rgya chen po byin pas mngon par grub pa'o/ /de bzhin gshegs</text></item>
<item><p>285b3</p><section>mdo sde</section><text>pa'i skyes bu chen po'i skyes bu chen po'i mtshan byin pa ri dwags e na ya'i lta bu 'di ni sngon sangs rgyas kyi chos yongs su bzung bas mngon par grub pa'o/ /de bzhin gshegs</text></item>
<item><p>285b4</p><section>mdo sde</section><text>pa'i skyes bu chen po'i skyes bu chen po'i mtshan mdoms kyi sba ba spubs su nub pa 'di ni sngon gsang ba'i tshig bsrungs pa dang / 'khrig pa'i chos spangs pas mngon par grub</text></item>
<item><p>285b5</p><section>mdo sde</section><text>pa'o| |de bzhin gshegs pa'i skyes bu chen po'i skyes bu chen po'i mtshan ro stod seng ge'i 'dra ba 'di ni sngon dge ba'i las kun tu bsrungs pas mngon par grub pa'o/ /de</text></item>
<item><p>285b6</p><section>mdo sde</section><text>bzhin gshegs pa'i skyes bu chen po'i skyes bu chen po'i mtshan thal gong rgyas pa 'di ni sngon dge ba'i chos yang dag par sbyad pas mngon par grub pa'o/ /de bzhin gshegs</text></item>
<item><p>285b7</p><section>mdo sde</section><text>pa'i dpung mgo shin tu zlum pa 'di ni sngon gzhan dag la dbugs 'byin pa byin pas mngon par grub pa'o/ /de bzhin gshegs pa'i phyag ma btud par pus mor slebs</text></item>
<item><p>286a1</p><section>mdo sde</section><text>pa 'di ni sngon gzhan la bya ba ci yod ces bya bas mngon par grub pa'o/ /de bzhin gshegs pa'i sku rnam par dag pa 'di ni sngon dge ba bcu'i</text></item>
<item><p>286a2</p><section>mdo sde</section><text>las kyi lam ngoms mi myong bar yang dag par spyad pas mngon par grub pa'o/ /de bzhin gshegs pa'i mgur dung lta bu 'di ni sngon nad pa rnams la sman sna tshogs byin</text></item>
<item><p>286a3</p><section>mdo sde</section><text>pas mngon par grub pa'o/ /de bzhin gshegs pa'i 'gram pa seng ge'i 'dra ba 'di ni sngon dge ba'i rtsa ba yongs su rdzogs par byas pas mngon par grub pa'o/ /de bzhin</text></item>
<item><p>286a4</p><section>mdo sde</section><text>gshegs pa'i tshems bzhi bcu mnyam pa 'di ni sngon sems can la mtshungs par gnas sbyar bar mngon par grub pa'o/ /de bzhin gshegs pa'i tshems thags</text></item>
<item><p>286a5</p><section>mdo sde</section><text>bzang ba 'di ni sngon sems can bye ba'i sdums byas pas so/ /de bzhin gshegs pa'i tshems shin tu dkar pa 'di ni sngon yid du 'ong ba rab tu byin pas so/ /tshems</text></item>
<item><p>286a6</p><section>mdo sde</section><text>mnyam pa ni sngon lus dang / ngag dang / yid las kun tu bsrungs pas grub pa'o/ /de bzhin gshegs pa'i ljags shin tu ring ba 'di ni sngon bden pa'i tshig yang</text></item>
<item><p>286a7</p><section>mdo sde</section><text>dag par bsrungs pas grub pa'o/ /de bzhin gshegs pa'i ro bro ba'i mchog dang ldan pa 'di ni sngon bsod nams tshad med pas bdag nye bar bsten cing gzhan la rab</text></item>
<item><p>286b1</p><section>mdo sde</section><text>tu byin pas grub pa'o/ /de bzhin gshegs pa'i tshangs pa'i dbyangs dang / bya ka la pi da ka'i sgra dbyangs 'di ni sngon sems can la tshig 'jam po smras pa dang / kun tu dga'</text></item>
<item><p>286b2</p><section>mdo sde</section><text>pa'i tshig thos par byas pas grub pa'o/ /de bzhin gshegs pa'i spyan mthon mthing 'di ni sngon byams pa dang ldan pas sems can yang dag par bsrungs pas so/ /sbyan gyi</text></item>
<item><p>286b3</p><section>mdo sde</section><text>rdzim ba'i 'dral 'di ni sngon bsams pa bcom ma ma yin pas so/ /pags pa srang ba 'di ni sngon chos dag par sdud pa las su rung bas mngon par grub pa'o/ /de bzhin gshegs</text></item>
<item><p>286b4</p><section>mdo sde</section><text>pa'i pags pa'i mdog gser 'dra ba 'di ni sngon mal cha dang / gding ba dang / gos yid du 'ong ba byin pas mngon par grub pa'o/ /de bzhin gshegs pa'i spu'i khung bu</text></item>
<item><p>286b5</p><section>mdo sde</section><text>re re ba 'di ni sngon 'du 'dzi yongs su spangs pas mngon par grub pa'o/ /de bzhin gshegs pa'i spu gyen du g.yas phyogs su 'khyil ba 'di ni sngon mkhan po dang / slob</text></item>
<item><p>286b6</p><section>mdo sde</section><text>dpon dang / dge ba'i bshes gnyen gyis rjes su bstan pa la mthun par 'dzin pas grub pa'o/ /de bzhin gshegs pa'i dbu skra rin po che an da rnyil lta bu 'di ni sngon</text></item>
<item><p>286b7</p><section>mdo sde</section><text>sems can gyi srog la snying brtse ba dang / bong ba dang / dbyug pa dang / mtshon cha bor bas grub pa'o/ /de bzhin gshegs pa'i smin mtshams kyi sgo'i bar gyi dpral</text></item>
<item><p>287a1</p><section>mdo sde</section><text>ba'i spu shin tu dkar ba 'di ni sngon bsngags par 'os pa rnams kyi bsngags pa brjod pas mngon par grub pa'o/ /de bzhin gshegs pa'i dbu</text></item>
<item><p>287a2</p><section>mdo sde</section><text>gtsug tor dang ldan pa 'di ni sngon bla ma la gus par byas pas mngon par grub pa'o/ /de bzhin gshegs pa'i sku shing n+ya gro d+ha ltar chu zheng gab pa 'di ni sngon bdag dang /</text></item>
<item><p>287a3</p><section>mdo sde</section><text>gzhan ting 'dzin la sbyor bas mngon par grub pa'o/ /de bzhin gshegs pa'i sku sred med kyi bu chen po lta bur kun tu mdzes pa 'di ni sngon de bzhin gshegs pa'i sku</text></item>
<item><p>287a4</p><section>mdo sde</section><text>gzugs byas pa dang / mchod rten zhig pa bcos pa dang / gzhan dag 'jigs pa las dbugs dbyung ba byas pas grub pa ste/ dge ba'i rtsa ba tshad med pas chos 'di dag la</text></item>
<item><p>287a5</p><section>mdo sde</section><text>dbang bsgyur ba'i phyir de bzhin gshegs pa'i skyes bu chen po'i mtshan sum cu rtsa gnyis po dag sku la mngon par grub pa'o/ /dpe byad bzang po brgyad cu gang zhe na/ sangs rgyas</text></item>
<item><p>287a6</p><section>mdo sde</section><text>bcom ldan 'das kyi sen mo zangs kyi mdog lta bu dang / sen mo mdog snum pa dang / sen mo mtho ba dang / sen mo rnams zlum pa dang / sen mo rnams rgyas pa dang / sor mo</text></item>
<item><p>287a7</p><section>mdo sde</section><text>rnams byin gyis phra ba dang / rtsa mi mngon pa dang / rtsa mdud pa med pa dang / long bu mi mngon pa dang / zhabs mi mnyam pa med pa dang / seng ge'i stabs su gshegs pa dang /</text></item>
<item><p>287b1</p><section>mdo sde</section><text>glang po che'i stabs su gshegs pa dang / ngang pa'i stabs su gshegs pa dang / khyu mchog gi stabs su gshegs pa dang / g.yas phyogs su ldog cing gshegs pa dang / mdzes</text></item>
<item><p>287b2</p><section>mdo sde</section><text>par gshegs pa dang / mi g.yo bar gshegs pa dang / sku 'khril bag chags pa dang / sku byi dor byas pa lta bu dang / sku rim par mtshams pa dang / sku kho lag yangs shing</text></item>
<item><p>287b3</p><section>mdo sde</section><text>bzang ba dang / mtshan yongs su rdzogs pa dang / gom pa snyoms pa dang / sku gtsang ba dang / sku 'jam pa dang / sku rnam par dag pa dang / sku zhum pa med pa dang / sku rgyas pa dang / sku</text></item>
<item><p>287b4</p><section>mdo sde</section><text>shin tu grims pa dang / yan lag dang / nying lag shin tu rnam par 'byes pa dang / gzigs pa rab rib med cing rnam par dag pa dang / dku zlum pa dang / dku skabs phyin pa</text></item>
<item><p>287b5</p><section>mdo sde</section><text>dang | dku ma snyongs pa dang / phyal phyam me pa dang / lte ba zab pa dang / lte ba g.yas phyogs su 'khyil pa dang / kun nas mdzes pa dang / ku tu spyod pa gtsang ba dang / sku la</text></item>
<item><p>287b6</p><section>mdo sde</section><text>sme ba dang / gang bag med pa dang / phyag shing bal ltar shin tu 'jam pa dang / phyag gi ri mo mdangs yod pa dang / phyag gi ri mo zab pa dang / phyag gi ri mo ring ba dang / zhal ha</text></item>
<item><p>287b7</p><section>mdo sde</section><text>cang yang mi ring ba dang / zhal la gzugs kyi gzugs brnyan snang ba dang / ljags srab pa dang / ljags 'jam pa dang / ljags dmar ba dang / glang po che'i nga ro dang / 'brug</text></item>
<item><p>288a1</p><section>mdo sde</section><text>gi sgra dang ldan pa dang / gsung snyan cing snyen la 'jam pa dang / mche ba zlum pa dang / mche ba rno ba dang / mche ba dkar ba dang / mnyam ba</text></item>
<item><p>288a2</p><section>mdo sde</section><text>dang / mche ba byin gyis phra ba dang / shangs mtho ba dang / shangs gtsang ba dang / spyan yangs pa dang / spyan ring ba dang / rdzi ma stug pa dang / spyan dkar gang 'byes</text></item>
<item><p>288a3</p><section>mdo sde</section><text>shing ut+pa la'i 'dab ma yangs pa lta bur 'dug pa dang / brang che zhing rgyas la mkhregs pa dang / smin tshugs ring ba dang / smin ma 'dzem pa dang / smin ma'i spu mnyam</text></item>
<item><p>288a4</p><section>mdo sde</section><text>pa dang / smin ma snum pa dang / snyan shal stug cing ring ba dang / snyan mnyam pa dang / snyan gyi dbang po ma nyams pa dang / dpral ba legs par 'byes pa dang / dpral</text></item>
<item><p>288a5</p><section>mdo sde</section><text>ba'i dbyes che ba dang / dbu shin tu rgyas pa dang / dbu skra bung ba ltar gang pa dang / dbu skra stug pa dang / dbu skra 'jam pa dang / dbu skra ma 'dzings pa dang / dbu skra mi gshor</text></item>
<item><p>288a6</p><section>mdo sde</section><text>ba dang / dbu skra dri zhim pa dang / sangs rgyas bcom ldan 'das rnams kyi phyag dang / zhabs dpal gyi be'u dang / bkra shis dang / g.yung drung 'khyil ba dang / 'khor lo</text></item>
<item><p>288a7</p><section>mdo sde</section><text>dang / rdo rje dang / pad+ma dang / nya la sogs pa'i mtshan yod pa yin te/ 'di dag ni dpe byad bzang po brgyad cu'o/ /dge slong dag/ khyed la chos bshad par bya ste/ tshangs par</text></item>
<item><p>288b1</p><section>mdo sde</section><text>spyod pa dang / thog mar dge ba/ bar du dge ba/ tha mar dge ba dang / don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba 'di</text></item>
<item><p>288b2</p><section>mdo sde</section><text>lta ste/ don rnam par nges pa zhes bya ba'i chos kyi rnam grangs yang dag par rab tu bshad par bya zhes gang smras pa de ni bshad pa 'di yin no/ /dge slong dag /'di dag ni dgon</text></item>
<item><p>288b3</p><section>mdo sde</section><text>pa'i gnas sam/ shing drung ngam/ khang stong ngam/ ri sul sam/ ri phug gam/ sog khrod dam/ bla gab med pa'am/ dur khrod dam/ nags tshal gyi mthongs sam/ bas mtha'i</text></item>
<item><p>288b4</p><section>mdo sde</section><text>mal stan dag nges par bsam gtan du gyis shig /dge slong dag /bdag med par gyur nas phyis 'gyod par gyur ta re/ 'di ni nged kyis rjes su bstan pa'o/ /chos kyi rnam grangs</text></item>
<item><p>288b5</p><section>mdo sde</section><text>'di bshad pa na dge slong lnga brgya nye bar len pa med par zag pa rnams las sems rnam par grol lo/ /bcom ldan 'das kyis de skad ces bka' stsal nas/ dge slong de dag</text></item>
<item><p>288b6</p><section>mdo sde</section><text>dang / lha dang / mi dang / lha ma yin dang / dri zar bcas pa'i 'jig rten dang / thams cad dang ldan pa'i 'khor de dag yi rangs te/ bcom ldan 'das kyis gsungs pa la mngon</text></item>
<item><p>288b7</p><section>mdo sde</section><text>par bstod do/ /don rnams par nges par zhes bya ba'i chos kyi rnam grangs rdzogs so// //rgya gar gyi mkhan po dzi na mi tra dang / pradz+nyA barma dang / zhus chen gyi lo ts+tsha ba ban+de</text></item>
<item><p>289a1</p><section>mdo sde</section><text>ye shes sdes bsgyur cing zhus te gtan la phab pa// //rgya gar skad du/ AR+ya ar+tha bi sta ra nA ma d+harma paR+yA ya/ bod skad du/ 'phags</text></item>
<item><p>289a2</p><section>mdo sde</section><text>pa don rgyas pa zhes bya ba'i chos kyi rnam grangs/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig ni/ bcom</text></item>
<item><p>289a3</p><section>mdo sde</section><text>ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/ /de nas tshe dang ldan shA ri'i bus dge slong rnams la smras pa/</text></item>
<item><p>289a4</p><section>mdo sde</section><text>tshe dang ldan pa dag /khyed la chos thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs</text></item>
<item><p>289a5</p><section>mdo sde</section><text>pa| yongs su dag pa/ yongs su byad pa tshangs par spyod pa bstan par bya ste/ 'di lta ste/ don rgyas pa zhes bya ba'i chos kyi rnam grangs rab tu bshad kyi de legs par</text></item>
<item><p>289a6</p><section>mdo sde</section><text>rab tu nyon la yid la zungs shig dang bshad do/ /don rgyas pa'i chos kyi rnam grangs gang zhe na/ tshe dang ldan pa dag /dal ba tshogs pa bcu gnyis po 'di dag ni 'phags</text></item>
<item><p>289a7</p><section>mdo sde</section><text>pa'i chos thob par 'gyur ba ste/ 'di lta ste/ bdag gi 'byor ba dang / gzhan gyi 'byor pa dang / mi nyid dang / yul dbus su skyes pa dang / dbang po rnams mtshang ba med</text></item>
<item><p>289b1</p><section>mdo sde</section><text>pa dang / las kyi mtha' ma btang ba nyid dang / gnas la dad par 'gyur ba dang / sangs rgyas rnams byung ba dang / dam pa'i chos bstan pa dang / chos bstan pa rnams gnas pa</text></item>
<item><p>289b2</p><section>mdo sde</section><text>dang | gnas pa rnams rjes su 'jug pa dang / zhan la so sor snying brtse ba ste/ de ltar na tshe dang ldan pa dag /dal ba tshogs pa bcu gnyis po 'di dag ni 'phags pa'i chos</text></item>
<item><p>289b3</p><section>mdo sde</section><text>'thob par 'gyur ba yin no/ /tshe dang ldan pa dag/ smra ba'i dge slong gtam smra bas gzhan dag la rnam pa nyi shus gtam bya ste/ 'di lta ste/ dus su dang / gus pa dang / 'tsham</text></item>
<item><p>289b4</p><section>mdo sde</section><text>pa mtshams 'byor pa dang / rjes su 'brel ba dang / ri mo dang / 'dod pa dang / mgu ba dang / spro ba dang / mi smod pa dang / rigs pa dang / 'brel ba dang / ma 'chol ba dang / ji</text></item>
<item><p>289b5</p><section>mdo sde</section><text>lta ba bzhin gyi sems dang / phan pa dang / phan pa'i sems dang / snying brtse ba'i sems dang / rnyed pa dang / bkur sti dang / tshigs su bcad pa la mi brten par bya'o/ /gtam de</text></item>
<item><p>289b6</p><section>mdo sde</section><text>dag smra ba na bdag la bstod par mi bya/ gzhan la smod par mi bya bar gtam bya'o/ /tshe dang ldan pa dag /chos nyan par 'dod pas rnam pa bcu drug gis mnyam pa bya ste/ 'di</text></item>
<item><p>289b7</p><section>mdo sde</section><text>lta ste/ dus su chos mnyan par bya ba dang / bkur stir bya ba dang / gus par nyan pa dang / ma rangs pa med pa dang / bsgo ba bzhin nyan pa dang / kla na ka mi tshol ba dang / chos</text></item>
<item><p>290a1</p><section>mdo sde</section><text>la gus par bya ba dang / chos smra ba'i gang zag la gus par bya ba dang / chos la mi brnyas pa dang / chos smra ba'i gang zag la mi brnyas pa dang / bdag la mi brnyas pa dang / rtse</text></item>
<item><p>290a2</p><section>mdo sde</section><text>gcig pa'i sems dang / kun shes par bya ba'i sems dang / rna ba blags te mnyan pa dang / sems bsdus te sems thams cad kyi sa bsams te chos mnyan par bya'o/ /de de ltar</text></item>
<item><p>290a3</p><section>mdo sde</section><text>chos yang dag par nyan pa na mya ngan 'das pa gtsor bya ba la dad cing sems dang ba skye bar 'gyur ro/ /mya ngan las 'das pa gtsor bya ba la sems mchog tu dga' ba dang /</text></item>
<item><p>290a4</p><section>mdo sde</section><text>yi rangs pa skye bar 'gyur ro/ /mya ngan las 'das pa gtsor bya ba la zang zing med par dga' bar skye bar 'gyur ro/ /mya ngan las 'das pa gtsor bya ba la nye ba'i nyon mongs</text></item>
<item><p>290a5</p><section>mdo sde</section><text>pa rnams spong zhing sems mnyam par 'jog pa dang / som nyi rnams sel ba dang / lta ba drang por byed par 'gyur ro/ /mya ngan las 'das pa gtsor bya ba la sems rnal 'byor</text></item>
<item><p>290a6</p><section>mdo sde</section><text>du 'gyur ba dang rtun pa dang / rjes su brtson pa dang / spong ba dang / nang du yang dag 'jog dang / don gyi mchog par 'gyur ro/ /mya ngan las 'das pa gtsor bya ba la 'du byed</text></item>
<item><p>290a7</p><section>mdo sde</section><text>thams cad zhi ba dang / stong pa nyid du dmigs pa dang / srid pa zad pa dang / 'dod chags dang bral ba dang / 'gog pa dang / mya ngan las 'das pa la sems rab tu 'jug</text></item>
<item><p>290b1</p><section>mdo sde</section><text>cing dad pa dang / yang dag par gnas pa dang / rnam par grol bar 'gyur ro/ /mya ngan la 'das pa gtsor bya ba la phung po mi rtag pa nyid dang / phung po gsog nyid dang / phung po gsob</text></item>
<item><p>290b2</p><section>mdo sde</section><text>nyid dang / phung po snying po med pa nyid dang / phung po 'jig pa nyid la sems rab tu 'jug cing dad pa dang / yang dag par gnas pa dang / rnam par grol bar 'gyur ro/ /mya ngan las</text></item>
<item><p>290b3</p><section>mdo sde</section><text>'das pa gtsor bya ba la 'phags pa'i bden pa gzhi shes par bya ba la mig rnam par dag par 'gyur ro/ /mya ngan las 'das pa gtsor bya ba la rnam par grol ba yongs su rdzogs</text></item>
<item><p>290b4</p><section>mdo sde</section><text>par 'gyur ro/ /tshe dang ldan pa dag/ 'phags pa nyan thos de ltar chos yang dag par nyan na sgrogs pa la'ang mtho mi 'tsham/ chos kyi gtam gyi ro'ang myong bar 'gyur/ ston pa</text></item>
<item><p>290b5</p><section>mdo sde</section><text>la'ang chos nyid kyis rim gro byed/ bdag gi don yang rjes su 'thob/ mya ngan las 'das pa'ang 'thob par 'gyur ro/ /chos 'di dag ni de'i shes rab yongs su smin par</text></item>
<item><p>290b6</p><section>mdo sde</section><text>'gyur ba ste/ 'di lta ste/ dge ba'i bshes gnyen la sten pa dang / dge ba'i dang tshul can nyid dang / sems shes rab can nyid dang / bka' blo bde ba nyid dang / gus par nyan</text></item>
<item><p>290b7</p><section>mdo sde</section><text>pa dang / yongs su 'dri ba dang / dam pa'i chos nyan pa dang / dam pa'i chos rtag tu byed pa dang / skyo bar bya ba'i chos rnams la skyo ba dang / de bzhin du kun tu skyo ba la'ang tshul bzhin</text></item>
<item><p>291a1</p><section>mdo sde</section><text>bzhin du yid la byed pa dang / mi dge ba'i chos thams cad spong bas dge ba'i chos rnams la tshul bzhin du rab tu 'jog pa dang / de rnam par byang ba dang / ting</text></item>
<item><p>291a2</p><section>mdo sde</section><text>nge 'dzin la dbang thob cing tshul bzhin du'ang yid la byed pa'o/ /tshe dang ldan pa dag /'phags pa nyan thos de ltar yang dag par tshul bzhin yid la byas pa'i bdag nyid kyis</text></item>
<item><p>291a3</p><section>mdo sde</section><text>'du shes bcu po/ 'di lta ste/ mi sdug pa'i 'du shes dang / mi rtag pa'i 'du shes dang / mi rtag pa la sdug bsngal ba'i 'du shes dang / sdug bsngal la bdag med pa'i 'du</text></item>
<item><p>291a4</p><section>mdo sde</section><text>shes dang / zas la mi 'phrod pa'i 'du shes dang / 'jig rten thams cad la mngon par mi dga' ba'i 'du shes dang / snang ba'i 'du shes dang / 'dod chags dang bral ba'i</text></item>
<item><p>291a5</p><section>mdo sde</section><text>'du shes dang / 'gog pa'i 'du shes dang / 'chi ba'i 'du shes bsgom par bya'o/ /tshe dang ldan pa dag /mi sdug pa'i 'du shes kyi bar du gcod pa'i chos ni bcu bzhi</text></item>
<item><p>291a6</p><section>mdo sde</section><text>ste| 'di lta ste/ bud med dang lhan cig gnas pa dang / dran pa g.yengs pas bud med la lta ba dang / bag med pa dang / 'dod chags shas che ba nyid dang / sdug pa'i mtshan ma'i</text></item>
<item><p>291a7</p><section>mdo sde</section><text>rjes su brtson pa dang / mi gtsang ba la so sor mi rtog pa dang / las kyi mtha' la zhugs pa'i gang zag dang lhan cig sbyor ba dang / de dag dang mthun par byed pa dang / gus par</text></item>
<item><p>291b1</p><section>mdo sde</section><text>mi nyan pa dang / yongs su mi 'dri ba dang / dbang po rnams kyi sgo ma bsrungs pa dang / zas kyi tshod mi rig pa dang / dben pa la mngon par mi dga' ba dang / ji lta ba bzhin la so sor</text></item>
<item><p>291b2</p><section>mdo sde</section><text>mi rtog pa'o/ /mi rtog pa'i 'du shes kyi bar du gcod pa ni 'du byed la rjes su chags pa'o/ /mi rtag pa la sdug bsngal ba'i 'du shes kyi bar du gcod pa'i chos ni drug ste/ 'di</text></item>
<item><p>291b3</p><section>mdo sde</section><text>lta ste/ le lo dang / 'gyod pa dang / yal ba dang / bag med pa dang / mi brtson pa dang / ji lta ba bzhin so sor mi rtog pa'o/ /sdug bsngal la bdag med pa'i 'du shes kyi bar du</text></item>
<item><p>291b4</p><section>mdo sde</section><text>gcod pa ni bdag tu lta ba'o/ /zas la mi 'phrod pa'i 'du shes kyi bar du gcod pa ni ro la sred pa'o/ /'jig rten thams cad la mngon par mi dga' ba'i 'du shes kyi bar du gcod</text></item>
<item><p>291b5</p><section>mdo sde</section><text>pa ni 'jig rten gyi sna tshogs dag la 'dun pa dang / 'dod chags kyi rjes su chags pa'o/ /snang ba'i 'du shes kyi bar du gcod pa'i chos ni bcu gcig ste/ 'di lta ste/ the tshom dang /</text></item>
<item><p>291b6</p><section>mdo sde</section><text>yid la mi byed pa dang / lus kyi gnas ngan len dang / gnyid dang / rmugs pa dang / ha cang brtson 'grus drag pa dang / ha cang brtson 'grus zhan pa dang / dga' ba dang / spobs pa</text></item>
<item><p>291b7</p><section>mdo sde</section><text>med pa dang / 'du shes sna tshogs dang / ha cang smra ba mang ba dang / gzugs rnams la nges par rtog pa nyid do/ /'dod chags dang bral ba'i 'du shes kyi bar du gcod pa ni kun tu</text></item>
<item><p>292a1</p><section>mdo sde</section><text>'dod chags pa'o/ /'gog pa'i 'du shes kyi bar du gcod pa ni chos la mtshan ma'i rjes su 'brang ba'o/ /'chi ba'i 'du shes kyi bar du gcod pa ni</text></item>
<item><p>292a2</p><section>mdo sde</section><text>gson pa la 'chums pa'o/ /tshe dang ldan pa dag /chos gsum po gces spras byed pa dang / 'dun pa spong ba dang / de la mang du gnas pa ni bar du gcod pa ma bcom pa de</text></item>
<item><p>292a3</p><section>mdo sde</section><text>dag yang dag par 'joms pa'o/ /tshe dang ldan pa dag /chos bcu bzhi ni mi sdug pa'i 'du shes la gces spras byed pa ste/ 'di lta ste/ bud med dang lhan cig mi gnas pa</text></item>
<item><p>292a4</p><section>mdo sde</section><text>dang | dran pa nye bar gnas pas bud med la lta ba dang / bag yod pa dang / 'dod chags shas chung ba dang / sdug pa'i mtshan ma'i rjes su mi brtson pa dang / mi sdug pa la</text></item>
<item><p>292a5</p><section>mdo sde</section><text>so sor rtog pa dang / las kyi mtha' la zhugs pa'i gang zag dang lhan cig mi sbyor ba dang / de dag dang mthun par mi byed pa dang / gus par nyan pa dang / yongs su 'dri ba dang /</text></item>
<item><p>292a6</p><section>mdo sde</section><text>dbang po'i sgo rnams bsdams pa nyid dang / zas kyi tshod rig pa nyid dang / dben pa la mngon par dga' ba dang / ji lta ba bzhin la so sor rtog pa'o/ /tshe dang ldan pa dag mi</text></item>
<item><p>292a7</p><section>mdo sde</section><text>sdug pa'i 'du shes kun tu bsten bsgoms lan mang du byas na 'dod pa'i 'dod chags spong par 'gyur ro/ /mi rtag pa'i 'du shes kun tu bsten bsgoms lan mang du byas</text></item>
<item><p>292b1</p><section>mdo sde</section><text>na 'du byed spong bar 'gyur ro/ /mi rtag pa la sdug bsngal ba'i 'du shes kun tu bsten bsgoms lan mang du byas na le lo dang / 'gyod pa spong bar 'gyur ro/ /sdug bsngal la</text></item>
<item><p>292b2</p><section>mdo sde</section><text>bdag med pa'i 'du shes kun tu bsten bsgoms lan mang du byas na bdag tu lta ba spong bar 'gyur ro/ /zas la mi 'phrod pa'i 'du shes kun tu bsten bsgoms lan mang du byas na</text></item>
<item><p>292b3</p><section>mdo sde</section><text>rol sred pa spong bar 'gyur ro/ /'jig rten thams cad lam mngon par mi dga' ba'i 'du shes kun tu bsten bsgoms lan mang du byas na 'jig rten gyi sna tshogs dag la</text></item>
<item><p>292b4</p><section>mdo sde</section><text>'dun pa dang / 'dod chags kyi rjes su chags pa spong bar 'gyur ro/ /snang ba'i 'du shes kun tu bsten bsgoms lan mang du byas na ye shes mthong bar 'gyur ro/ /'dod chags</text></item>
<item><p>292b5</p><section>mdo sde</section><text>dang bral ba'i 'du shes kun tu bsten bsgoms lan mang du byas na kun tu 'dod chags spong bar 'gyur ro/ /'gog pa'i 'du shes kun tu bsten bsgoms lan mang du byas</text></item>
<item><p>292b6</p><section>mdo sde</section><text>na phung po zad par 'gyur ro/ /'chi ba'i 'du shes kun tu bsten bsgoms lan mang du byas na gson pa la 'tshums pa spong bar 'gyur ro/ /tshe dang ldan pa dag /'phags pa</text></item>
<item><p>292b7</p><section>mdo sde</section><text>nyan thos de ltar yang dag par tshul bzhin byed pa'i bdag nyid la bar du gcod pa'i chos nyi shu ste/ 'di lta ste/ mi brtson pa dang / mi brtson pa dang 'grogs pa dang / yongs su mi</text></item>
<item><p>293a1</p><section>mdo sde</section><text>'dri ba dang / mi mthun pa'i lung dang / lug ltar lkugs pa nyid dang / sred pa can nyid dang / bya ba mang pa nyid dang / las kyi mtha' nyes par byas pa</text></item>
<item><p>293a2</p><section>mdo sde</section><text>nyid dang / brtson pa btang ba nyid dang / bar du gcod pa rnams thos na nyam nga ba dang / khengs pa dang / mi mthun par 'dzin pa nyid dang / brjed ngas pa nyid dang / bag med pa</text></item>
<item><p>293a3</p><section>mdo sde</section><text>dang | yul du mi gnas pa dang / dbang po rnams kyi sgo ma bsrungs pa nyid dang / zas kyi tshod mi rig pa nyid dang / nam gyi cha stod dang / nam gyi cha smad la mi nyal bar sbyor</text></item>
<item><p>293a4</p><section>mdo sde</section><text>pa'i rjes su mi brtson pa nyid dang / dben pa la mngon par mi dga' ba dang / ji lta ba bzhin la so sor mi rtog pa'o/ /tshe dang ldan pa dag /bar du gcod pa ma bcom pa de</text></item>
<item><p>293a5</p><section>mdo sde</section><text>dag yang dag par 'joms par 'gyur ba'i gces spras byed pa'i chos ni bcu gcig ste/ 'di lta ste/ 'dun pa 'thob pa dang / phan yon mthong ba nyid dang / mngon par spro ba</text></item>
<item><p>293a6</p><section>mdo sde</section><text>nyid dang / rnam par 'gyed pa dang / rgyal ba dang / chos rnams kyi mtshan ma'i rjes su 'brang ba dang / bdag la mi brnyas pa dang / gus par nyan pa dang / yongs su 'dri</text></item>
<item><p>293a7</p><section>mdo sde</section><text>ba dang |dben pa la mngon par dga' ba dang / ji lta ba bzhin la so sor rtog pa'o/ /tshe dang ldan pa dag /'phags pa nyan thos de ltar yang dag par tshul bzhin yid la</text></item>
<item><p>293b1</p><section>mdo sde</section><text>byed pa'i bdag nyid kyi gces spras byed pa'i chos nyi shu ste/ 'di lta ste/ brtson pa dang / brtson pa dang 'grogs pa dang / yongs su 'dri ba dang / mthun pa'i lung dang / lug</text></item>
<item><p>293b2</p><section>mdo sde</section><text>ltar lkugs pa ma yin pa nyid dang / sred pa can ma yin pa nyid dang / bya ba mi mang ba nyid dang / las kyi mtha' legs par byas pa nyid dang / brtson pa ma btang ba nyid dang / bar du</text></item>
<item><p>293b3</p><section>mdo sde</section><text>gcod pa rnams thos na nyam mi nga ba dang / ma khengs pa dang / mthun par 'dzin pa nyid dang / dran pa nye bar gzhag pa nyid dang / bag yod pa dang / yul du gnas pa dang / dbang</text></item>
<item><p>293b4</p><section>mdo sde</section><text>po rnams kyi sgo bsrungs pa nyid dang / zas kyi tshod rig pa nyid dang / nam gyi cha stod dang / nam gyi cha smad la mi nyal bar sbyor ba'i rjes su brtson pa nyid dang / dben pa la mngon</text></item>
<item><p>293b5</p><section>mdo sde</section><text>par dga' ba dang / ji lta ba bzhin la so sor rtog pa'o/ /tshe dang ldan pa dag /gnas nyi shu rtsa gnyis po 'di dag ni rab tu byung bas yang dang yang du so sor brtag par bya ba</text></item>
<item><p>293b6</p><section>mdo sde</section><text>ste| bdag ni khyim pa'i rtags spangs pa ste mi sdug pa'o zhes gnas 'di rab tu byung bas yang dang yang du so sor brtag par bya'o/ /bdag ni mi 'dra ba khas blangs pa ste /</text></item>
<item><p>293b7</p><section>mdo sde</section><text>bdag gi cha byad dang / bya ba gzhan yin no/ /bdag gi 'tsho ba ni gzhan la rag las pa ste/ ji srid 'tsho'i bar du bdag gi/ 'di lta ste/ chos gos dang / bsod snyoms dang /</text></item>
<item><p>294a1</p><section>mdo sde</section><text>mal stan dang / na ba'i gsos sman dang / yo byad pha rol las btsal dgos pa'o/ /bdag ni ji srid 'tsho'i bar du mi rnams kyi 'dod pa dag las</text></item>
<item><p>294a2</p><section>mdo sde</section><text>ldog pa byas pa'o/ /bdag ni ji srid 'tsho'i bar du mi rnams kyi rtsed mo'i dga' ba dag las ldog pa byas pa'o/ /ci ga bdag gis bdag tshul khrims dag gis ma smad</text></item>
<item><p>294a3</p><section>mdo sde</section><text>dam/ ci ga bdag la tshangs pa mtshungs par spyod pa mkhas pa rnams kyis chos nyid kyis ma smad dam/ ci ga bdag nyid ma smras pa dang / ma nyams par spyod dam/ ci</text></item>
<item><p>294a4</p><section>mdo sde</section><text>g.yul 'khor gyi bsod snyoms don yod par za'am/ ci ga gcig pu kun dga' ra bar stong par mngon par dga' ba'am/ bdag ji lta bur gyur pas nyin mtshan</text></item>
<item><p>294a5</p><section>mdo sde</section><text>'da'/ ci ga 'du byed thams cad zhi ba/ stong pa nyid du dmigs pa/ sred pa zad pa/ 'dod chags dang bral ba'i mya ngan las 'das pa la bdag gi sems rab tu 'jug</text></item>
<item><p>294a6</p><section>mdo sde</section><text>ba dang / dang ba dang / yang dag par gnas pa dang / rnam par grol bar gyur tam/ ci ga phung po mi rtag pa nyid dang / phung po gsob nyid dang / phung po snying po med pa nyid</text></item>
<item><p>294a7</p><section>mdo sde</section><text>la bdag gi sems rab tu 'jug pa dang / dad pa dang / yang dag par gnas pa dang / rnam par grol bar gyur tam/ ci ga bdag 'chi ba'i tshe tshangs pa mtshungs par spyod</text></item>
<item><p>294b1</p><section>mdo sde</section><text>pa mkhas pa rnams kyis bdag la dris na yul yul po ma yin zhing bag tsha ba med pa dang / 'jigs pa med par yang dag par lung ston par lung bstan par bya ba gang yin</text></item>
<item><p>294b2</p><section>mdo sde</section><text>pa dge slong gi 'bras bu bzhi las 'bras bu gang yang rung ba zhig 'thob bam/ bdag ni skye ba'i chos can te/ skye ba'i chos nyid las ma 'das pa/ rga ba'i chos can/ na ba'i</text></item>
<item><p>294b3</p><section>mdo sde</section><text>chos can/ 'chi ba'i chos can te/ bdag ni 'dod pa dang / sdug pa dang / phangs pa dang / yid du 'ong ba thams cad dang / 'bye ba dang / med pa dang / bral ba dang / mi ldan par 'gyur</text></item>
<item><p>294b4</p><section>mdo sde</section><text>ba'o| |bdag ni las bdag gir bya ba/ las kyi skye gnas dang / las kyi bgo skal la spyod pa/ las brtan par bya ba ste/ las dge ba'am/ mi dge ba gang dang / gang byed pa</text></item>
<item><p>294b5</p><section>mdo sde</section><text>las de dang / de nyid kyi skal pa can du 'gyur ro snyam du gnas 'di rab tu byung bas yang dang yang du so sor brtag par bya'o/ /gnas nyi shu rtsa gnyis po 'di dag la yang</text></item>
<item><p>294b6</p><section>mdo sde</section><text>dang | yang du so sor rtog pa de'i dge sbyong gi 'du shes yongs su rdzogs par 'gyur ro/ /dge sbyong gi 'du shes yongs su rdzogs na 'du shes bdun yongs su rdzogs par</text></item>
<item><p>294b7</p><section>mdo sde</section><text>'gyur te| rtag par rgyun du byed pa dang / rgyun du 'jug pa dang / brnab sems dang / gnod sems med pa dang / yang dag pa'i dran pa dang / nga rgyal med pa dang / 'tsho</text></item>
<item><p>295a1</p><section>mdo sde</section><text>ba'i yo byad rnams de'i ched du ting nge 'dzin la dbang thob pa yongs su rdzogs pa'o/ /tshe dang ldan pa dag/ sems dang /yid dang / rnam par shes pa gang</text></item>
<item><p>295a2</p><section>mdo sde</section><text>yun ring por gzugs la chags pa dang / sgra la chags pa dang / dri la chags pa dang / ro la chags pa dang / reg bya la chags pa dang / gzugs dang / sgra dang / dri dang /</text></item>
<item><p>295a3</p><section>mdo sde</section><text>ro dang / reg bya dag gis kun tu bsags pa/ nye bar bsags pa de ni so sor brtags pas/ 'di lta ste/ mi 'chi ba'i dbyings la nye bar rnam par bzhag pa ma yin par</text></item>
<item><p>295a4</p><section>mdo sde</section><text>'gyur ro/ /tshe dang ldan pa dag /so so'i skye bos rnam pa nyi shus sems skyo bar bya ste/ bdag ni rtogs pas gsog yin no/ /ma dul bar 'chi bar 'gyur ro/ /g.yang</text></item>
<item><p>295a5</p><section>mdo sde</section><text>sar ltung bar 'gyur ro/ /'jigs pa dang bcas pa'i phyogs su 'gro bar 'gyur ro/ /'jigs pa med pa'i phyogs mi shes pa'o/ /las mi shes pa'o/ /ting nge 'dzin</text></item>
<item><p>295a6</p><section>mdo sde</section><text>ma thob pa'o/ /yang srid pa ni sdug bsngal ba'o/ /dal pa phun sum tshogs pa ni rnyed dka' ba'o/ /'dod pa gsod par byed pas rtag tu rjes su bcings pa'o/ /bdag ni</text></item>
<item><p>295a7</p><section>mdo sde</section><text>'gro ba las ma 'das pa'o/ /bdag ni ngan song dag las yongs su ma grol ba'o/ /bdag ni lta bar gyur pa dpag tu med pa dang yang dag par ldan pa'o/ /bdag ni</text></item>
<item><p>295b1</p><section>mdo sde</section><text>mtshams med pa'i las rnams mi bya ba'i phyir gegs ma byas pa'o/ /bdag ni skye ba'i 'khor ba thog ma dang / tha ma med pa'i mthar ma byas pa'o/ /mthar ma byas na byed pa gzhan med</text></item>
<item><p>295b2</p><section>mdo sde</section><text>do| |ma byas na bde ba'i ngo bo med do/ /las byas pa rnams ni chud za ba med do/ /bdag ni ma rig par gyur cing mi mkhas la 'chi ba'i dus byed par 'gyur ro zhes so so'i skye bos</text></item>
<item><p>295b3</p><section>mdo sde</section><text>sems skyo bar bya'o/ /de rnam pa nyi shu po de rnams kyis sems skyo/ shin tu skyo/ skrag/ shin tu skrag/ bkag /shin tu bkag na/ rnam pa gzhan nyi shus sems myur ba myur bar</text></item>
<item><p>295b4</p><section>mdo sde</section><text>yang dag par gnas te/ des sems kyi mtshan ma yid la byed pa'i sems myur ba myur bar yang dag par gnas so/ /de sems bla na med pa'am/ sems rtse gcig pa'am/</text></item>
<item><p>295b5</p><section>mdo sde</section><text>ting nge 'dzin gyi mtshan ma'am/ ting nge 'dzin la gnas pa'i mtshan ma'am/ ting nge 'dzin las ldang ba'i mtshan ma'am/ zhi gnas kyi mtshan ma'am/ rab tu 'dzin pa'i mtshan</text></item>
<item><p>295b6</p><section>mdo sde</section><text>ma'am/ btang snyoms kyi mtshan ma'am/ spyod yul ma yin pa spong ba'am/ spyod yu la gus pa'am/ mdor bstan pa'am/ dmigs kyis bsal ba'am/ kun tu skyo ba mang</text></item>
<item><p>295b7</p><section>mdo sde</section><text>ba'am/ bla ma la brten pa'am/ yang dag pa'i sbyor ba yid la byed pa'i sems myur ba myur bar yang dag par gnas so/ /de dbugs rdub pa dang / 'byung ba dran pa sgom pa'i sems</text></item>
<item><p>296a1</p><section>mdo sde</section><text>myur ba myur bar yang dag par gnas so/ /de dran pa nye bar gzhag pa rnams sgom pa'i sems myur ba myur bar yang dag par gnas so/ /tshe dang</text></item>
<item><p>296a2</p><section>mdo sde</section><text>ldan pa dag /'phags pa nyan thos de ltar yang dag par tshul bzhin yid la byas pa'i bdag nyid kyi bar du gcod pa ni bcu gcig tu rig par bya ste/ 'di lta ste/ yang</text></item>
<item><p>296a3</p><section>mdo sde</section><text>dang / yang du tshogs par 'du ba dang / zas la gdu ba nyid dang / las la dga' ba nyid dang / smra ba la dga' ba nyid dang / 'du 'dzi'i gtam la dga' ba nyid dang / 'du 'dzi la</text></item>
<item><p>296a4</p><section>mdo sde</section><text>dga' ba nyid dang / bdag tu 'dzin pa dang / 'phyar ba dang / bag med pa dang / yul du mi gnas pa'o/ /tshe dang ldan pa dag /bar du gcod pa bcom pa de dag yang dag par 'joms pa</text></item>
<item><p>296a5</p><section>mdo sde</section><text>mkhas pa bcu la bslab par bya ste/ 'di lta ste/ ting nge 'dzin la mkhas pa dang / ting nge 'dzin la gnas pa la mkhas pa dang / ting nge 'dzin las ldang ba la mkhas pa dang / rab tu 'dzin pa la</text></item>
<item><p>296a6</p><section>mdo sde</section><text>mkhas pa dang / btang snyoms la mkhas pa dang / skye mched la mkhas pa dang / thabs la mkhas pa dang / mngon pa sgrub pa la mkhas pa'o/ /tshe dang ldan pa dag /'phags pa nyan thos</text></item>
<item><p>296a7</p><section>mdo sde</section><text>de ltar mngon par sgrub pa la mkhas pa la mchog tu dga' ba'i dngos po bcu gsum skye ba na skye ste/ dad pa can de ston pa'am/ chos sam/ dge 'dun nas/ bdag gi</text></item>
<item><p>296b1</p><section>mdo sde</section><text>tshul khrims sam/ gzhan gyi tshul khrims sam/ bdag gi sbyin par bya ba'i chos rnams sam/ bdag gi rtogs pa'am/ gzhan gyi rtogs pa yid la byed pa na mchog tu</text></item>
<item><p>296b2</p><section>mdo sde</section><text>dga' ba skyes pa 'di ni dad pa can gyi mchog tu dga' ba'i dngos po yin no/ /bcom ldan 'das de bdag gi sdug bsngal gyi chos mang po sel ba'o zhes mchog tu dga' ba skye</text></item>
<item><p>296b3</p><section>mdo sde</section><text>ba 'di ni dad pa can gyi mchog tu dga' ba'i dngos po yin no/ /bcom ldan 'das de bdag gi bde ba'i chos mang po sgrub pa'o zhes mchog tu dga' ba skye ba 'di ni dad pa can</text></item>
<item><p>296b4</p><section>mdo sde</section><text>gyi mchog tu dga' ba'i dngos po yin no/ /bcom ldan 'das de bdag gi sdig pa mi dge ba'i chos rnam pa du ma sel ba'o zhes mchog tu dga' ba skye ba 'di ni dad pa can gyi</text></item>
<item><p>296b5</p><section>mdo sde</section><text>mchog tu dga' ba'i dngos po yin no/ /bcom ldan 'das de bdag gi dge ba'i chos rnam pa du ma sgrub pa'o zhes mchog tu dga' ba skye ba 'di ni dad pa can gyi mchog tu dga'</text></item>
<item><p>296b6</p><section>mdo sde</section><text>ba'i dngos po yin no/ /tshe dang ldan pa dag/ 'phags pa nyan thos chos bzhi la brten na chos lnga bsgom pa yongs su rdzogs par 'gyur te/ 'dun pa dang / brtson 'grus</text></item>
<item><p>296b7</p><section>mdo sde</section><text>dang | dben pa dang / phyir mi bzlog pa'o/ /chos lnga po gang dag bsgom pa yongs su rdzogs par 'gyur zhe na/ mchog tu dga' ba dang / dga' ba dang / shin tu sbyangs pa</text></item>
<item><p>297a1</p><section>mdo sde</section><text>dang / bde ba dang / ting nge 'dzin to/ /tshe dang ldan pa dag/ de chos lnga po de dag kun tu bsags shing nye bar bsags na zug rngu brgyad med par</text></item>
<item><p>297a2</p><section>mdo sde</section><text>'gyur te/ 'di lta ste/ 'dod chags kyi zug rngu dang / zhe sdang gi zug rngu dang / gti mug gi zug rngu dang / nga rgyal gyi zug rngu dang / spyod pa'i zug rngu dang / lta ba'i zug rngu dang /</text></item>
<item><p>297a3</p><section>mdo sde</section><text>the tshom dang som nyi'i zug rngu'o/ /zug rngu'i brgyad po de dag med par gyur na mi slob pa'i chos bcu thob par 'gyur te/ mi slob pa'i yang dag pa'i lta ba dang / yang dag pa'i</text></item>
<item><p>297a4</p><section>mdo sde</section><text>rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag</text></item>
<item><p>297a5</p><section>mdo sde</section><text>pa'i ting nge 'dzin dang / yang dag pa'i rnam par grol ba dang / yang dag pa'i ye shes so/ /mi slob pa'i chos bcu po de dag skyes shing thob ste ldan na 'phags pa yan</text></item>
<item><p>297a6</p><section>mdo sde</section><text>lag lnga spangs pa/ yan lag drug dang ldan pa/ bsrung ba gcig pa/ rton pa bzhi dang ldan pa/ so so'i bden pa bsal ba/ bsal ba spangs pa/ kun tu rtog pa'i</text></item>
<item><p>297a7</p><section>mdo sde</section><text>rnyog pa med par brnyed do// //rgya gar skad du/ AR+ya a da b+hU ha d+harma paR+yA ya nA ma/ bod skad du/ 'phags pa rmad du byung ba zhes bya ba'i chos kyi rnam</text></item>
<item><p>297b1</p><section>mdo sde</section><text>grangs/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na 'od</text></item>
<item><p>297b2</p><section>mdo sde</section><text>ma'i tshal bya ka lan da ka gnas pa na bzhugs so/ /de nas tshe dang ldan pa kun dga' bo snga dro'i dus kyi tshe chos gos dang sham thabs bgos te/ lhung bzed thogs nas</text></item>
<item><p>297b3</p><section>mdo sde</section><text>rgyal po'i khab tu bsod snyoms kyi phyir zhugs te/ tshe dang ldan pa kun dga' bo rgyal po'i khab kyi grong khyer du mthar chags su bsod snyoms spyod pa'i tshe phyogs zhig na</text></item>
<item><p>297b4</p><section>mdo sde</section><text>khang pa brtsegs pa sgo brgyad cu yod la/ byug pas byugs pa/ gdugs dang / rgyal mtshan dang / ba dan bsgreng ba/ dar gyi lnga lnga mang po dbyangs pa zhig mthong nas/ de</text></item>
<item><p>297b5</p><section>mdo sde</section><text>'di snyam du sems te/ rigs kyi bu'am/ rigs kyi bu mo dad pa gang la la zhig gis khang pa brtsegs pa 'di lta bu byas te/ phyogs bzhi'i dge slong gi dge 'dun la phul ba</text></item>
<item><p>297b6</p><section>mdo sde</section><text>dang / gang de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i mchod rten 'ji ba las skyu ru ra'i 'bras bu tsam byas</text></item>
<item><p>297b7</p><section>mdo sde</section><text>la| kha ba tsam gyi srog shing btsugs te/ rgya shug gi lo ma tsam gyi gdugs gsol nas/ nas kyi 'bru tsam gyi sku gzugs byas la/ yungs 'bru tsam gyi ring bsrel bcug na de</text></item>
<item><p>298a1</p><section>mdo sde</section><text>gnyis las bsod nams shin tu che ba gang yin snyam mo/ /de'ang 'di snyam du sems te/ ston pa ni bdag gi mngon sum du gyur pa/ bde bar gshegs</text></item>
<item><p>298a2</p><section>mdo sde</section><text>pa ni bdag gi mngon sum du gyur gyis/ bcom ldan 'das la bdag gis don 'di nyid gsol te/ bcom ldan 'das kyi bdag la ji skad bstan pa bzhin du gzung bar</text></item>
<item><p>298a3</p><section>mdo sde</section><text>bya'o snyam mo/ /de nas tshe dang ldan pa kun dga' bo rgyal po'i khab tu bsod snyoms blangs te/ zas kyi bya ba byas nas bsod snyoms kyi zas phyi ma spangs te/ chos gos</text></item>
<item><p>298a4</p><section>mdo sde</section><text>dang | lhung bzed bzhag nas rkang pa bkrus te/ bcom ldan 'das ga la ba der song nas phyin pa dang / bcom ldan 'das kyi zhabs la mgo bor phyag btsal te phyogs gcig</text></item>
<item><p>298a5</p><section>mdo sde</section><text>tu 'dug go /phyogs gcig tu 'dug nas kyang bcom ldan 'das la tshe dang ldan pa kun dga' bos 'di skad ces gsol to/ /btsun pa/ bdag 'dir snga dri'i dus kyi tshe chos</text></item>
<item><p>298a6</p><section>mdo sde</section><text>gos dang / sham thabs bgos/ lhung bzed thogs te rgyal po'i khab tu bsod snyoms kyi slad du zhugs te/ rgyal po'i khab kyi grong khyer du mthar chags su bsod snyoms</text></item>
<item><p>298a7</p><section>mdo sde</section><text>spyod pa'i tshe phyogs zhig na khang pa brtsegs pa chab sgo brgyad cu mchis la byug pas byugs pa/ gdugs dang / rgyal mtshan dang / ba dan bsgreng ba/ dar gyi lnga ldi mang po</text></item>
<item><p>298b1</p><section>mdo sde</section><text>dbyangs pa dag mthong nas 'di snyam du bsams te/ rigs kyi bu'am/ rigs kyi bu mo dad pa gang la la zhig gis khang pa brtsegs pa 'di lta bu bgyis te/ phyogs bzhi'i dge slong</text></item>
<item><p>298b2</p><section>mdo sde</section><text>gi dge 'dun la phul ba dang / gang gis de bzhin gshegs pa dgra bcom pa yang dag par rdzogs pa'i sangs rgyas mya ngan las 'das pa'i mchod rten 'ji ba las skyu ru ra'i 'bras</text></item>
<item><p>298b3</p><section>mdo sde</section><text>bu tsam bgyis la khab tsam gyi srog shing btsugs te/ rgya shug gi lo ma tsam gyi gdugs gsol nas/ nas kyi 'bru tsam gyi sku gzugs bgyis la yungs 'bru tsam gyi ring bsrel</text></item>
<item><p>298b4</p><section>mdo sde</section><text>stsal na de gnyis bsod nams shin tu che ba gang lags snyam mo/ /bdag gis yang 'di snyam du bsams te/ ston pa ni bdag gi mngon sum du gyur/ bde bar gshegs pa</text></item>
<item><p>298b5</p><section>mdo sde</section><text>ni bdag gi mngon sum du gyur gyi/ bcom ldan 'das la bdag gis don 'di nyid gsol te/ bcom ldan 'das kyis bdag la ji skad bstan pa bzhin du gzung ba rab kyi snyam</text></item>
<item><p>298b6</p><section>mdo sde</section><text>nas| bcom ldan 'das la bdag don 'di nyid zhu lags na thugs brtse ba nye bar bzung ste/ bcom ldan 'das kyis bdag la don 'di nyid legs par bstan du gsol/ /de</text></item>
<item><p>298b7</p><section>mdo sde</section><text>skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo/ khyod skye bo mang po la phan pa dang / skye bo mang</text></item>
<item><p>299a1</p><section>mdo sde</section><text>po la bde ba dang / 'jig rten la snying brtse ba'i phyir zhugs nas lha dang / mi rnams la phan pa dang / bde ba'i don gyi phyir khyod de bzhin gshegs</text></item>
<item><p>299a2</p><section>mdo sde</section><text>pa la don 'di nyid 'dri bar sems pa ni legs so/ /legs so/ /kun dga' bo/ de'i phyir legs par rab tu nyon la yid la zungs shig dang bshad do/ /kun dga' bo/</text></item>
<item><p>299a3</p><section>mdo sde</section><text>dzam+bu gling gi gling ni char dpag tshad bdun stong / rgyar yang dpag tshad bdun stong / byang du ni kha tshon che ba/ lhor ni sog kar 'dug pa de rigs kyi bu'am/ rigs kyi</text></item>
<item><p>299a4</p><section>mdo sde</section><text>bu mo dad pa gang la la zhig gis rin po che sna bdun gyi rang bzhin du byas te/ rgyun du zhugs pa rnams dang / lan gcig phyir 'ong ba rnams dang / phyir mi 'ong ba rnams</text></item>
<item><p>299a5</p><section>mdo sde</section><text>dang | dgra bcom pa rnams dang / rang sangs rgyas rnams dang / phyogs bzhi'i dge slong gi dge 'dun la phul ba bas gang gis de bzhin gshegs pa dgra bcom pa yang</text></item>
<item><p>299a6</p><section>mdo sde</section><text>dag par rdzogs pa'i sangs rgyas yongs su mya ngan las 'das pa'i mchod rten 'ji ba las skyu ru ra'i 'bras bu tsam byas la kha ba tsam gyi srog shing btsugs te/ rgya shug</text></item>
<item><p>299a7</p><section>mdo sde</section><text>gi lo ma tsam gyi gdugs gsol nas/ nas kyi 'bru tsam gyi sku gzugs byas la/ yungs 'bru tsam gyi ring bsrel bcug na de ni de bas ches bsod nams che'o zhes nga</text></item>
<item><p>299b1</p><section>mdo sde</section><text>smra'o| |kun dga' bo/ dzam+bu'i gling lta zhog gi/ kun dga' bo/ shar gyi lus 'phags zhes bya ba'i gling yod de/ chur ni dpag tshad brgyad stong / rgyar gang dpag tshad brgyad</text></item>
<item><p>299b2</p><section>mdo sde</section><text>stong ste/ kun nas zla gam lta bar grub pa de/ rigs kyi bu'am/ rigs kyi bu mo gang la la zhig gis rin po che sna bdun gyi rang bzhin du byas te/ rgyun du zhugs pa rnams dang /</text></item>
<item><p>299b3</p><section>mdo sde</section><text>lan gcig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / phyogs bzhi'i dge slong gi dge 'dun la phul ba</text></item>
<item><p>299b4</p><section>mdo sde</section><text>bas gang gis de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i mchod rten 'ji ba las skyu ru ra'i 'bras bu</text></item>
<item><p>299b5</p><section>mdo sde</section><text>tsam byas la khab tsam gyi srog shing btsugs te/ rgya shug gi lo ma tsam gyi gdugs gsol nas/ nas kyi 'bru tsam gyi sku gzugs byas la yungs 'bru tsam gyi ring bsrel</text></item>
<item><p>299b6</p><section>mdo sde</section><text>bcug na de ni de bas ches bsod nams che'o zhes nga smra'o/ /kun dga' bo/ dzam+bu gling lta'ang zhog/ shar gyi lus 'phags kyi gling lta'ang zhog ste/ kun dga' bo/ nub kyi ba</text></item>
<item><p>299b7</p><section>mdo sde</section><text>lang spyod ces bya ba'i gling yod de/ chur ni dpag tshad dgu stong / zheng yang dpag tshad dgu stong ste/ kun nas zla ba nya ba lta bu grub pa de rigs kyi bu'am rigs kyi bu mo dad pa</text></item>
<item><p>300a1</p><section>mdo sde</section><text>gang la la zhig gis rin po che sna bdun gyi rang bzhin du byas te/ rgyun du zhugs pa rnams dang / lan gcig phyir 'ong ba rnams dang / phyir mi 'ong</text></item>
<item><p>300a2</p><section>mdo sde</section><text>ba rnams dang / dgra bcom pa rnams dang / rang sangs rgyas rnams dang / phyogs bzhi'i dge slong gi dge 'dun la phul ba bas/ gang gis de bzhin gshegs pa dgra</text></item>
<item><p>300a3</p><section>mdo sde</section><text>bcom pa yang dag par rdzogs pa'i sangs rgyas yongs su mya ngan las 'das pa'i mchod rten 'ji ba las skyu ru ra'i 'bras bu tsam byas la kha ba tsam gyi srog shing btsugs</text></item>
<item><p>300a4</p><section>mdo sde</section><text>te| rgya shug gi lo ma tsam gyi gdugs gsol nas/ nas kyi 'bru tsam gyi sku gzugs byas la/ yungs 'bru tsam gyi ring bsrel bcug na don de bas ches bsod nams</text></item>
<item><p>300a5</p><section>mdo sde</section><text>che'o zhes nga smra'o/ /kun dga' bo/ dzam+bu'i gling lta'ang zhog /shar gyi lus 'phags kyi gling lta'ang zhog /nub kyi ba lang spyod kyi gling lta'ang zhog ste/ kun dga' bo/ byang</text></item>
<item><p>300a6</p><section>mdo sde</section><text>gi sgra mi snyan ces bya ba'i gling yod de/ chur ni dpag tshad khri/ rgyar yang dpag tshad khri ste/ kun nas gru bzhi lham par grub pa de rigs kyi bu'am/ rigs bu mi dad pa</text></item>
<item><p>300a7</p><section>mdo sde</section><text>gang la la zhig gis rin po che sna bdun gyi rang bzhin du byas te/ rgyun du zhugs pa rnams dang / lan gcig phyir 'ong ba rnams dang / phyir mi 'ong ba rnams dang / dgra bcom</text></item>
<item><p>300b1</p><section>mdo sde</section><text>pa rnams dang / rang sangs rgyas rnams dang / phyogs bzhi'i dge slong gi dge 'dun la phul ba bas/ gang gis de bzhin gshegs pa dgra bcom pa yang dag par rdzogs</text></item>
<item><p>300b2</p><section>mdo sde</section><text>pa'i sangs rgyas yongs su mya ngan las 'das pa'i mchod rten 'ji ba las skyu ru ra'i 'bras bu tsam byas la kha ba tsam gyi srog shing btsugs te/ rgya shugs kyi lo ma tsam gyi</text></item>
<item><p>300b3</p><section>mdo sde</section><text>gdugs gsol nas nas kyi 'bru tsam gyi sku gzugs byas la yungs 'bru tsam gyi ring bsrel bcug na de ni de bas bsod nams che'o zhes nga smra'o/ /kun dga' bo/ dzam+bu'i</text></item>
<item><p>300b4</p><section>mdo sde</section><text>gling lta'ang zhog/ shar gyi lus 'phags kyi gling lta'ang zhog /nub kyi ba lang spyod kyi gling lta'ang zhog /byang gi sgra mi snyan gyi gling lta'ang zhog ste/ kun dga' bo/ lha'i</text></item>
<item><p>300b5</p><section>mdo sde</section><text>dbang po brgya byin gyi khang bzang rnam par rgyal byed ces bya ba yod de/ de rigs kyi bu'am/ rigs kyi bu mo dad pa gang la la zhig gis rin po che sna bdun gyi rang bzhin du</text></item>
<item><p>300b6</p><section>mdo sde</section><text>byas te/ rgyun du zhugs pa rnams dang / lan gcig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / phyogs</text></item>
<item><p>300b7</p><section>mdo sde</section><text>bzhi'i dge slong gi dge 'dun la phul ba bas/ gang gis de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i mchod</text></item>
<item><p>301a1</p><section>mdo sde</section><text>rten 'ji ba las skyu ru ra'i 'bras bu tsam byas la khab tsam gyi srog shing btsugs te/ rgya shug gi lo ma tsam gyi gdugs gsol nas nas kyi 'bru</text></item>
<item><p>301a2</p><section>mdo sde</section><text>tsam gyi sku gzugs byas la yungs 'bru tsam gyi ring bsrel bcug na de ni de bas ches bsod nams che'o zhes nga smra'o/ /kun dga' bo/ dzam+bu'i gling lta'ang zhog/ shar</text></item>
<item><p>301a3</p><section>mdo sde</section><text>gyi lus 'phags kyi gling lta'ang zhog /nub kyi ba lang spyod kyi gling lta'ang zhog /byang gi sgra mi snyan gyi gling lta'ang zhog /lha'i dbang po brgya byin gyi khang bzang rnam par</text></item>
<item><p>301a4</p><section>mdo sde</section><text>rgyal byed ces bya ba lta'ang zhog ste/ kun dga' bo/ stong gsum gyi stong chen po'i 'jig rten gyi khams yod de/ de rigs kyi bu'am| rigs bu mo dad pa gang la la zhig</text></item>
<item><p>301a5</p><section>mdo sde</section><text>gis rin po che sna bdun gyi rang bzhin du byas te/ rgyun du zhugs pa rnams dang / lan gcig phyir 'ong ba rnams dang / phyir mi 'ong ba rnams dang / dgra bcom pa rnams</text></item>
<item><p>301a6</p><section>mdo sde</section><text>dang | rang sangs rgyas rnams dang / phyogs bzhi'i dge slong gi dge 'dun la phul ba bas/ gang gis de bzhin gshegs pa dgra bcom pa yang dag par rdzogs pa'i</text></item>
<item><p>301a7</p><section>mdo sde</section><text>sangs rgyas yongs su mya ngan las 'dras pa'i mchod rten 'ji ba las skyu ru ra'i 'bras bu tsam byas la khab tsam gyi srog shing btsugs te/ rgya shug gi lo ma tsam gyi</text></item>
<item><p>301b1</p><section>mdo sde</section><text>gdugs byas nas nas kyi 'bru tsam gyi sku gzugs byas la yungs 'bru tsam gyi ring bsrel bcug na de ni de bas ches bsod nams che'o zhes nga smra'o/ /de ci'i phyir zhe na/ kun</text></item>
<item><p>301b2</p><section>mdo sde</section><text>dga' bo/ de bzhin gshegs pa ni ye shes kyis dpag tu med pa/ tshul khrims kyis dpag tu med pa/ bzod pas dpag tu med pa/ brtson 'grus kyis dpag tu med pa/</text></item>
<item><p>301b3</p><section>mdo sde</section><text>bsam gtan gyis dpag tu med pa/ shes rab kyis dpag tu med pa/ byams pas dpag tu med pa/ snying rjes dpag tu med pa/ dga' bas dpag tu med pa/ btang snyoms</text></item>
<item><p>301b4</p><section>mdo sde</section><text>kyis dpag tu med pa/ sangs rgyas kyi chos ma 'dres pa bco brgyad dang / stobs bcu dang / mi 'jigs pa bzhi dang / sangs rgyas kyi chos dran pa nye bar gzhag pa ma 'dres pa</text></item>
<item><p>301b5</p><section>mdo sde</section><text>gsum dang / snying rje chen pos dpag tu med pa ste/ kun dga' bo/ de bzhin gshegs pa dgra bcom pa yang dag par rdzogs pa'i sangs rgyas ni yon tan dpag tu med pa</text></item>
<item><p>301b6</p><section>mdo sde</section><text>dang ldan pa'i phyir ro/ /de skad ces bka' stsal pa dang / tshe dang ldan pa kun dga' bos bcom ldan 'das la 'di skad ces gsol to/ /bcom ldan 'das/ 'di lta ste/ chos</text></item>
<item><p>301b7</p><section>mdo sde</section><text>kyi rnam grangs 'di ni ngo mtshar lags so/ /bde bar gshegs pa/ ngo mtshar lags so/ /chos kyi rnam grangs 'di'i ming ci lags/ 'di ji ltar gzung bar bgyi/ bka'</text></item>
<item><p>302a1</p><section>mdo sde</section><text>stsal pa/ kun dga' bo/ de'i phyir chos kyi rnam grangs 'di rmad du byung ba'i chos kyi rnam grangs zhes bya bar zungs shig /de bas na chos kyi</text></item>
<item><p>302a2</p><section>mdo sde</section><text>rnam grangs 'di ni rmad du byung ba'i chos kyi rnam grangs zhes bya ba'i tshig bla dwags so/ /bcom ldan 'das kyis de skad ces bka' stsal nas tshe dang ldan pa kun dga' bo</text></item>
<item><p>302a3</p><section>mdo sde</section><text>yi rangs te/ bcom ldan 'das kyis gsungs pa la mngon par bstod do/ /'phags pa rmad du byung ba'i chos kyi rnam grangs rdzogs so// //rgya gar gyi</text></item>
<item><p>302a4</p><section>mdo sde</section><text>mkhan po ji na mi tra dang / su ren+d+ra bo d+hi dang / zhus chen gyi lo tsA ba ban+de ye shes sdes zhus te gtan la phab pa// //rgya gar skad du/ AR+ya ta thA ga ta pra ti</text></item>
<item><p>302a5</p><section>mdo sde</section><text>bim+ba pra tiSh+Tha a nu shaM sa sam+ba dan+ti nA ma d+harma par+yA ya/ bod skad du/ 'phags pa de bzhin gshegs pa'i gzugs brnyan bzhag pa'i phan yon yang dag par brjod</text></item>
<item><p>302a6</p><section>mdo sde</section><text>pa zhes bya ba'i chos kyi rnam grangs/ thams cad mkhyen pa la phyag 'tshal lo/ /'di skad bdag gis thos pa dus gcig na bcom ldan 'das mnyan yod na rgyal bu</text></item>
<item><p>302a7</p><section>mdo sde</section><text>rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe dge slong rab tu mang po dag cig rim gro'i gnas su lhags te 'dug nas bar</text></item>
<item><p>302b1</p><section>mdo sde</section><text>skabs der gtam 'di lta bu zhig glengs so/ /khyed cag la bram ze'am/ khyim bdag dad pa can thos pa 'dzin pa/ thos pa bsags pa/ dge ba ji ltar bya zhes tshol ba/ de bzhin</text></item>
<item><p>302b2</p><section>mdo sde</section><text>gshegs pa'i gzugs brnyan bgyid par spro ba skyed pa dag snang la de dag gal te bdag cag gi drung du lhags na/ btsun pa dag/ de bzhin gshegs pa'i gzugs brnyan</text></item>
<item><p>302b3</p><section>mdo sde</section><text>bgyid pa'i gang zag sbyin pa po la phan yon ji tsam zhig mchis par rig par bgyi zhes rmed na/ de bzhin gshegs pa'i gzugs brnyan bgyid pa la phan yon ji tsam zhig</text></item>
<item><p>302b4</p><section>mdo sde</section><text>yod pa bdag cag gis mi shes te/ de'i tshe de dag la bdag cag gis ji ltar chos dang mthun par lan gdab par bya/ gang don 'di dag nyid ni bcom ldan 'das de bzhin</text></item>
<item><p>302b5</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas thams cad mkhyen pa/ thams cad gzigs pa/ the tshom thams cad gcod par mdzad pa/ ston pa de la</text></item>
<item><p>302b6</p><section>mdo sde</section><text>bdag cag gis zhu'o/ /'on tang bcom ldan 'das da bdag cag la lung ston par mdzad de/ bdag cag gis de bzhin bzung nas bram ze dang / khyim bdag dad pa can rnams la rgya</text></item>
<item><p>302b7</p><section>mdo sde</section><text>cher bye ste lan gdang par bya'o zhes bgros so/ /de nas dge slong rab tu mang po dag bcom ldan 'das ga la ba der dong ste phyin nas bcom ldan 'das kyi zhabs la mgo bos phyag</text></item>
<item><p>303a1</p><section>mdo sde</section><text>btsal te phyogs gcig tu 'khod do/ /phyogs gcig tu 'khod nas dge slong rab tu mang po dag gis bcom ldan 'das la 'di skad ces gsol to/ /btsun</text></item>
<item><p>303a2</p><section>mdo sde</section><text>pa| bdag cag dge slong rab tu mang po dag rim gro'i gnas der lhags te 'dus pa dang / bar der bka' mchad 'di lta bu zhig glengs te/ khyed cag la bram ze'am/</text></item>
<item><p>303a3</p><section>mdo sde</section><text>khyim bdag dad pa can thos pa 'dzin pa/ thos pa bsags pa/ dge ba ji ltar bgyi zhes tshol ba de bzhin gshegs pa'i gzugs brnyan bgyi bar spro ba skyes pa dag gda'</text></item>
<item><p>303a4</p><section>mdo sde</section><text>la| de dag gal te bdag cag gi drung du mchis nas/ btsun pa dag /de bzhin gshegs pa'i gzugs brnyan bgyid pa'i gang zag sbyin pa po la phan yon ji tsam zhig</text></item>
<item><p>303a5</p><section>mdo sde</section><text>mchis par rig par bgyi zhes rmed na/ de bzhin gshegs pa'i gzugs brnyan bgyid pa la phan yon ji tsam zhig mchis pa bdag cag gis ma 'tshal na/ de'i tshe de dag</text></item>
<item><p>303a6</p><section>mdo sde</section><text>la bdag cag gis ji ltar chos dang mthun par lan gdab par bgyi/ gang don de dag nyid ni bcom ldan 'das de bzhin gshegs pa dgra bcom pa yang dag par rdzogs</text></item>
<item><p>303a7</p><section>mdo sde</section><text>ba'i sangs rgyas thams cad mkhyen pa/ thams cad gzigs pa/ the tshom thams cad gcod par mdzad pa/ ston pa de la bdag cag gis zhu bar bgyi'o/ /'on tang bcom</text></item>
<item><p>303b1</p><section>mdo sde</section><text>ldan 'das de bdag cag la lung ston par mdzad de/ bdag gis de bzhin bzung nas bram ze dang / khyim bdag dad pa can rnams la rgya cher bye ste lan gdab par bgyi'o snyam</text></item>
<item><p>303b2</p><section>mdo sde</section><text>bgyid do/ /btsun pa bcom ldan 'das/ don de dag nyid bdag cag zhu zhing mchis na/ btsun pa bcom ldan 'das/ de bzhin gshegs pa'i gzugs brnyan bgyid pa'i</text></item>
<item><p>303b3</p><section>mdo sde</section><text>gang zag sbyin pa po la phan yon ji tsam zhig mchis par rig par gyi/ bka' stsal pa/ dge slong dang / skye bo mang po la phan pa dang / skye bo mang po la bde ba dang snying brtse ba dang / lha dang mi rnams</text></item>
<item><p>303b4</p><section>mdo sde</section><text>la phan pa dang bde ba'i phyir zhus te/ khyed gang de bzhin gshegs pa dgra bcom pa yang dag par rdzogs pa'i sangs rgyas la don de nyid zhu bar sems pa legs so/ /legs so/ /</text></item>
<item><p>303b5</p><section>mdo sde</section><text>dge slong dag /de'i phyir legs par rab tu nyon la yid la zungs shig dang bstan par bya'o/ /dge slong dag /de bzhin gshegs pa'i gzugs brnyan byed pa'i gang zag sbyin</text></item>
<item><p>303b6</p><section>mdo sde</section><text>pa po la phan yon 'di lnga yod de/ lnga gang zhe na/ gzhal med khang chen por gnas pa dang / bong steng bzang por grags pa dang / spro ba mang ba dang / tshe ring ba dang / grags pa</text></item>
<item><p>303b7</p><section>mdo sde</section><text>dad ldan pa dang / bde ba mang ba ste/ dge slong dag/ 'di ni de bzhin gshegs pa'i gzugs brnyan byed pa'i gang zag sbyin pa po'i phan yon dang po yin no/ /gzhan yang / phyug</text></item>
<item><p>304a1</p><section>mdo sde</section><text>po dang / nor mang ba dang / longs spyod che ba dang / nor rdzas dang / yo byad mang ba dang / bdag dbang ba bdag gir bya ba mang ba dang / nor dang / 'bru</text></item>
<item><p>304a2</p><section>mdo sde</section><text>dang / dbyig dang / gser dang / mdzod dang / bang ba'i tshogs mang ba dang / rta dang / glang po che dang / ba lang dang / lug dang / bran dang / bran mo dang / las byed pa dang / zho shas 'tsho ba mang ba</text></item>
<item><p>304a3</p><section>mdo sde</section><text>dang / blon po dang / mdza' bshes dang / gnyen dang / snag gi gnyen mtshams mang por 'gyur te/ dge slong dag/ 'di ni de bzhin gshegs pa'i gzugs brnyan byed pa'i gang</text></item>
<item><p>304a4</p><section>mdo sde</section><text>zag sbyin pa po'i phan yon gnyis pa yin no/ /dge slong dag /gzhan yang / gzugs bzang po dang / blta na sdug pa dang / mdzes pa dang / mdog gser ltar bzang ba dang /</text></item>
<item><p>304a5</p><section>mdo sde</section><text>mgo gdugs ltar zlum pa dang / lag pa ring ba dang / dpral ba dbyes che ba dang / smin mtshams bar ma chad pa dang / yan lag dang / nying lag thams cad dang ldan</text></item>
<item><p>304a6</p><section>mdo sde</section><text>pa dang / rgyan thams cad kyis brgyan par 'gyur te/ dge slong dag/ 'di dag ni de bzhin gshegs pa'i gzugs brnyan byed pa'i gang zag sbyin pa po'i phan yon</text></item>
<item><p>304a7</p><section>mdo sde</section><text>gsum pa yin no/ /dge slong dag /gzhan yang / 'khor los bsgyur ba'i rgyal po 'khor bzang po rin po che sna bdun dang ldan pa dang / bu stong gis bskor bar 'gyur te/</text></item>
<item><p>304b1</p><section>mdo sde</section><text>de'i bu'am/ chung ma'am/ bran nam/ nye bar 'tsho ba gang yin pa de dag thams cad de la gus par nyan pa dang / bka' nyan par byed de/ dge slong dag/ 'di ni de bzhin gshegs</text></item>
<item><p>304b2</p><section>mdo sde</section><text>pa'i gzugs brnyan byed pa'i gang zag sbyin pa po'i phan yon bzhi pa yin no/ /dge slong dag /gzhan yang / de lus dang bral nas bde 'gro mtho ris kyi 'jig rten gyi lha</text></item>
<item><p>304b3</p><section>mdo sde</section><text>rnams kyi nang du skye bar 'gyur te/ der skyes nas lha'i rgyal po khyad par can lha dang / lha'i bu dang / lha'i bu mo rnams kyi rten du 'gyur la/ gnas bcu po lha'i tshe dang / lha'i</text></item>
<item><p>304b4</p><section>mdo sde</section><text>mdog dang / lha'i stobs dang / lha'i bde ba dang / lha'i dbang phyug la dbang byed pa dang / lha'i gzugs dang / sgra dang / dri dang / ro dang / reg bya rnams kyis dga' bar</text></item>
<item><p>304b5</p><section>mdo sde</section><text>byed de/ dge slong dag /'di ni de bzhin gshegs pa'i gzugs brnyan byed pa'i gang zag sbyin pa po'i phan yon lnga pa yin no/ /bcom ldan 'das kyis de skad ces</text></item>
<item><p>304b6</p><section>mdo sde</section><text>bka' stsal pa dang / dge slong de dag bcom ldan 'das kyis gsungs pa la yi rangs te mngon par bstod do/ /'phags pa de bzhin gshegs pa'i gzugs brnyan bzhag</text></item>
<item><p>304b7</p><section>mdo sde</section><text>pa'i phan yon yang dag par bstan pa zhes bya ba'i chos kyi rnam grangs rdzogs so// //rgya gar gyi mkhan po d+harmA ka ra dang / lo ts+tsha ba ban+de ye shes snying pos</text></item>
<item><p>305a1</p><section>mdo sde</section><text>bsgyur/ ban+de dpal brtsegs kyis zhus chen bgyis te gtan la phab pa// //rgya gar skad du/ tsai t+ya pra dak+Shi Na gA thA/ bod skad</text></item>
<item><p>305a2</p><section>mdo sde</section><text>du| mchod rten bskor ba'i tshigs su bcad pa/ dkon mchog gsum la phyag 'tshal lo/ /shes rab blo ldan 'jig rten na/ chos kyi 'khor lo rjes bskor ba/ /shes rab</text></item>
<item><p>305a3</p><section>mdo sde</section><text>chen po shA ri'i bus/ /ston pa la ni zhu ba zhus/ /mchod rten bskor ba bgyis pa yi/ /rnam par smin pa cir 'gyur ba/ /skal pa chen po'i 'jig rten mchog /rnam par</text></item>
<item><p>305a4</p><section>mdo sde</section><text>'dren pas bdag la gsungs/ /rdzogs pa'i sangs rgyas rkang gnyis mchog/ ston pas de la bka' stsal pa/ /mchod rten bskor ba byas pa yi/ /yon tan gang yin</text></item>
<item><p>305a5</p><section>mdo sde</section><text>phyogs tsam bstan/ /mchod rten bskor ba byas pa yi/ lha klu gnod sbyin dri za dang / /lha min mkha' lding mi'am ci/ /lto 'phye che rnams mchod byed 'gyur/ /dal ba rnyed dka' thob</text></item>
<item><p>305a6</p><section>mdo sde</section><text>gyur nas/ /skad cig gcig tsam bar du yang / /mchod rten bskor ba byas pas ni/ /mi khom brgyad rnams spong bar 'gyur/ /mchod rten bskor ba byas pas ni/ /dran dang ldan</text></item>
<item><p>305a7</p><section>mdo sde</section><text>zhing blo gros ldan/ /kha dog ldan zhing mdzangs pa dang / /thams cad du ni mchod par 'gyur/ /mchod rten bskor ba byas pas ni/ /lha dang de bzhin mi rnams kyi/ /tshe ring ba</text></item>
<item><p>305b1</p><section>mdo sde</section><text>yang de yis 'thob/ /grags pa chen po'ang 'thob par 'gyur/ /mchod rten bskor ba byas pas ni/ /dzam+bu'i gling du rus kyi mchog /cho rigs yongs su dag par yang / /blo ldan</text></item>
<item><p>305b2</p><section>mdo sde</section><text>de ni skye bar 'gyur/ /mchod rten bskor ba byas pas ni/ /kha bzhin dag kyang bzang ba dang / /mdog sdug pa dang mkhas pa dang / /bde bar gnas pa thob par 'gyur/ /mchod</text></item>
<item><p>305b3</p><section>mdo sde</section><text>rten bskor ba byas pas ni/ /phyug cing nor yang mang ba dang / /ser sna med cing gtong phod dang / /sbyin pa dag la dpa' bar 'gyur/ /mchod rten bskor ba byas pas ni/ /yid du</text></item>
<item><p>305b4</p><section>mdo sde</section><text>'ong zhing blta na sdug /mdog bzang mthong na dga' ba dang / /longs spyod rgya chen spyod par 'gyur/ /mchod rten bskor ba byas pas ni/ /'du byed stong par mthong nas kyang / /</text></item>
<item><p>305b5</p><section>mdo sde</section><text>de ni chos la rmongs mi 'gyur/ /myur du dga' ba thob par 'gyur/ /mchod rten bskor ba byas pas ni/ /rgyal rigs mchog tu skye bar 'gyur/ /bu smad 'khor dang ldan pa</text></item>
<item><p>305b6</p><section>mdo sde</section><text>dang | |stobs dang brtson 'grus ldan par 'gyur/ /mchod rten bskor ba byas pas ni/ /bram ze che zhing mtho bar skye/ /tshul khrims ldan zhing thos dang ldan/ /rig byed</text></item>
<item><p>305b7</p><section>mdo sde</section><text>gsang sngags ldan par 'gyur/ /mchod rten bskor ba byas pas ni/ /khyim bdag che zhing mtho bar skye/ /phyug cing nor yang mang ba dang / /nor dang 'bru rnams ldan par</text></item>
<item><p>306a1</p><section>mdo sde</section><text>'gyur/ /mchod rten bskor ba byas pas ni/ /dzam+bu'i gling gi mnga' bdag rje/ /sa steng mtha' dag dbang byed pa'i/ /chos dang ldan pa'i rgyal</text></item>
<item><p>306a2</p><section>mdo sde</section><text>por 'gyur/ /mchod rten bskor ba byas pas ni/ /rin chen bdun dang ldan pa yi/ /'khor los bsgyur ba'i rgyal por 'gyur/ /chos bzhin 'khor lo skor bar byed/ /mchod</text></item>
<item><p>306a3</p><section>mdo sde</section><text>rten bskor ba byas pas ni/ /'di nas 'phos nas mtho ris 'gro /sangs rgyas bstan la dga' ba dang / /rnal 'byor ldan zhing rdzu 'phrul che/ /mchod rten bskor ba byas</text></item>
<item><p>306a4</p><section>mdo sde</section><text>pas ni/ /lha yul dag nas 'phos nas kyang / /de ni mi yi nang dus skye/ /rmongs pa med par mngal du 'jug /mchod rten bskor ba byas pas ni/ /mngal gyi skyon gyi dri ma yis//</text></item>
<item><p>306a5</p><section>mdo sde</section><text>de la gos par mi 'gyur te/ /de ni nor bu dag pa bzhin/ /mchod rten bskor ba byas pas ni/ /ma ltor bde bar gnas par 'gyur/ /de ni bde bar btsa' ba dang / /bde bar nu</text></item>
<item><p>306a6</p><section>mdo sde</section><text>zho 'thung bar 'gyur/ /mchod rten bskor ba byas pas ni/ /phas kyang g.yog 'khor mang po yis/ /de la gso zhing gnas par 'gyur/ /ma mas rtag tu rim gro byed/ /mchod</text></item>
<item><p>306a7</p><section>mdo sde</section><text>rten bskor ba byas pas ni/ /nye du rnams kyi snying du sdug /de bzhin pham lhag par byams/ /skyes nas longs spyod 'phel bar 'gyur/ /mchod rten bskor ba byas pas ni/ /</text></item>
<item><p>306b1</p><section>mdo sde</section><text>sha za dang ni srin rnams kyis/ /de la gnod par mi 'gyur te/ /longs spyod dag la skyon med spyod/ /mchod rten bskor ba byas pas ni/ /bskal pa brgya yang de dag rnams/ /zhar</text></item>
<item><p>306b2</p><section>mdo sde</section><text>ba grum por yong mi 'gyur/ /lus kyang rnam par dag par 'gyur/ /mchod rten bskor ba byas pas ni/ /mig kyang rnam par dag par 'gyur/ /dkyus ring mthon mthing sdug pa</text></item>
<item><p>306b3</p><section>mdo sde</section><text>dang | |lha yi mig kyang de yis 'thob/ /mchod rten bskor ba byas pas ni/ /lus bde sems kyang brtan pa dang / /de bzhin brtson 'grus brtan pa dang / /dpung mgo zlum zhing brtan par</text></item>
<item><p>306b4</p><section>mdo sde</section><text>'gyur/ /mchod rten bskor ba byas pas ni/ /stobs dang byad gzugs phun sum tshogs/ /yan lag thams cad mtshan rnams kyis/ /legs par brgyan cing ldan par 'gyur/ /</text></item>
<item><p>306b5</p><section>mdo sde</section><text>mchod rten bskor ba byas pas ni/ /sum cu rtsa gsum dbang phyug rje/ /rdzu 'phrul che ba'i brgya byin du/ /lha yi dbang po chen por 'gyur/ /mchod rten bskor ba byas pas ni/</text></item>
<item><p>306b6</p><section>mdo sde</section><text>'thab bral lha yi rgyal po dang / /de bzhin yongs su dga' ldan dang / /'phrul dga' gzhan 'phrul dbang byed 'gyur/ /mchod rten bskor ba byas pas ni/ /tshangs pa'i</text></item>
<item><p>306b7</p><section>mdo sde</section><text>'jig rten tshangs pa yis/ /dbang phyug nyid du de 'gyur zhing / /lha rnams bye ba snyed kyis mchod/ /mchod rten bskor ba byas pas ni/ /bskal pa bye ba stong dag dang / /khrag</text></item>
<item><p>307a1</p><section>mdo sde</section><text>khrig phrag brgya dag tu yang / /shes rab ldan pa rtag tu mchod/ /mchod rten bskor ba byas pas ni/ /bskal pa bye ba stong dag tu/ /lus gtsang</text></item>
<item><p>307a2</p><section>mdo sde</section><text>gos kyang gcang ba dang / /dkar po'i chos dang ldan par 'gyur/ /mchod rten bskor ba byas pas ni/ /stobs dang brtson 'grus phun sum tshogs/ /de ni le lo</text></item>
<item><p>307a3</p><section>mdo sde</section><text>med pa dang / /shin tu bsgrub pa thob pa 'gyur/ /mchod rten bskor ba byas pas ni/ /brtson 'grus brtan zhing mthu yang brtan/ /rtsal brtan cis kyang mi tshugs</text></item>
<item><p>307a4</p><section>mdo sde</section><text>shing | |don rnams myur du 'grub par byed/ /mchod rten bskor ba byas pas ni/ /gdangs snyan gsang yang mtho ba dang / /yid du 'ong ba'i nga ro can/ /gnod pa med cing nad</text></item>
<item><p>307a5</p><section>mdo sde</section><text>med 'gyur/ /mchod rten bskor ba byas pas ni/ /nga nyid kyis ni bstan pa yi/ /gnas der myur du de 'gro zhing / /shas cher skye ba thob par 'gyur/ /mchod rten bskor</text></item>
<item><p>307a6</p><section>mdo sde</section><text>ba byas pas ni/ /dran pa nye bar gzhag pa bzhi/ /sems kyi tshad med bzhi po dang / /rdzu 'phrul rkang pa'i dbang yang 'thob/ /mchod rten bskor ba byas pas ni/ /'phags</text></item>
<item><p>307a7</p><section>mdo sde</section><text>pa'i bden pa bzhi po dang / /dbang po rnams dang stobs rnams dang / /byang chub yan lag 'bras bur 'thob/ /mchod rten bskor ba byas pas ni/ /mngon shes drug</text></item>
<item><p>307b1</p><section>mdo sde</section><text>ldan zag pa med/ /nyon mongs thams cad spangs pa yi/ /dgra bcom rdzu 'phrul chen por 'gyur/ /mchod rten bskor ba byas pas ni/ /'dod chags zhe sdang spangs pa dang / /</text></item>
<item><p>307b2</p><section>mdo sde</section><text>'khor rnams thams cad spangs pa yi/ /rang rgyal byang chub 'thob par 'gyur/ /mchod rten bskor ba byas pas ni/ /'jig rten dag tu de bzhin gshegs/ /mtshan rnams</text></item>
<item><p>307b3</p><section>mdo sde</section><text>kyis ni brgyan pa dang / /gser gyi sku mdog 'thob par 'gyur/ /lus kyi las kyang bskor ba yin/ /ngag gi las kyang bskor ba yin/ /yid kyi las kyang bskor ba yin/ /</text></item>
<item><p>307b4</p><section>mdo sde</section><text>smon lam btab pa'ang bskor ba yin/ /'dir ni bskor ba byas pa yis/ /bgrod dka' bde dgur don rnams 'grub/ /'jig rten mgon po'i mchod rten la/ /bskor ba</text></item>
<item><p>307b5</p><section>mdo sde</section><text>byas pa'i yon tan gang / /de ni tshig tsam nyi tshe yis/ /legs par bstan par mi nus so/ /sems can rnams la snying brtse'i phyir/ /shA ri'i bus ni zhus nas kyang / /mchod</text></item>
<item><p>307b6</p><section>mdo sde</section><text>rten phyag byas yon tan gang / 'jig rten mgon pos bstan pa yin/ /rta brgya dang ni gser srang brgya/ /drel mo'i shing rta brgya dag dang / /rgod ma brgya yi shing rta rnams/ /</text></item>
<item><p>307b7</p><section>mdo sde</section><text>rin chen sna tshogs bkang ba yang / /bskor ba'i gom pa gcig por ba'i/ /bcu drug char yang mi phod do/ /kam po dzi yi bu mo brgya/ /nor bu rna cha gdub 'khor thogs/ /gser</text></item>
<item><p>308a1</p><section>mdo sde</section><text>gyi dpung rgyan 'chang ba dang / /mgrin pa gser gyis legs brgyan pa/ /bskor ba'i gom pa gcig bor ba'i/ /bcu drug char yang mi phod do/ /gangs</text></item>
<item><p>308a2</p><section>mdo sde</section><text>kyi glang chen brgya snyed dag /lus chen nam tshod yangs pa dang / /sna yang gshol mda' 'dra ba'i glang / /gser dang nor bus brgyan pa dang / /bskor ba'i gom pa gcig</text></item>
<item><p>308a3</p><section>mdo sde</section><text>bor ba'i/ /bcu drug char yang mi phod do/ /mkhas pa gang gis sangs rgyas mchod rten la/ /dga' ba'i sems gyis gom pa gcig bor ba/ /dzam+bu'i chu klung gser srang</text></item>
<item><p>308a4</p><section>mdo sde</section><text>'bum grangs snyed/ /de ni de dang mtshungs pa yod ma yin/ /mkhas pa gang gis sangs rgyas mchod rten la/ /dga' ba'i sems kyis 'jim gong gcig bor ba/ /dzam+bu'i</text></item>
<item><p>308a5</p><section>mdo sde</section><text>chu klung gser gyi pho brang 'bum/ /de ni de dang mtshungs pa yod ma yin/ /mkhas pa gang gis sangs rgyas mchod rten la/ /dga' ba'i sems kyis me tog sil ma</text></item>
<item><p>308a6</p><section>mdo sde</section><text>spungs/ /dzam+bu'i chu klung gser snod 'bum bzhag pa/ /de ni de dang mtshungs pa yod ma yin/ /mkhas pa gang gis sangs rgyas mchod rten la/ /dga' ba'i sems kyis</text></item>
<item><p>308a7</p><section>mdo sde</section><text>me tog phreng ba thogs/ /dzam+bu'i chu klung gser khal bye ba gnyis/ /de ni de dang mtshungs pa yod ma yin/ /mkhas pa gang gis sangs rgyas mchod rten la/ /dga' ba'i</text></item>
<item><p>308b1</p><section>mdo sde</section><text>sems kyis spos chus dbang bskur ba/ /dzam+bu'i chu klung gser gyi phung po 'bum/ /de na de dang mtshungs pa yod ma yin/ /mkhas pa gang gis sangs rgyas mchod rten la/ /</text></item>
<item><p>308b2</p><section>mdo sde</section><text>dga' ba'i sems kyis mar me 'bul byed pa/ /dzam+bu'i chu klung gser srang bye ba 'bum/ /de ni de dang mtshungs pa yod ma yin/ /mkhas pa gang gis sangs rgyas mchod rten</text></item>
<item><p>308b3</p><section>mdo sde</section><text>la| |dga' ba'i sems kyis rgyal mtshan 'phan gdugs thogs/ /gser gyi ri bo lhun po tshad 'bum yang / /de ni de dang mtshungs pa yod ma yin/ /'di ni dpag med de</text></item>
<item><p>308b4</p><section>mdo sde</section><text>bzhin gshegs| /rgya mtsho 'dra ba'i rdzogs sangs rgyas/ /ded dpon bla na med pa la/ /phul ba'i phan yon bstan pa yin/ /bzhugs pa'i tshe na gang gis mchod/ /mya ngan 'das</text></item>
<item><p>308b5</p><section>mdo sde</section><text>'og gang gis mchod/ /sems dge ba ni mtshungs 'gyur na/ /bsod nams la ni khyad par med/ /de ltar sangs rgyas bsam mi khyab/ /sangs rgyas chos kyang bsam mi khyab//</text></item>
<item><p>308b6</p><section>mdo sde</section><text>bsam mi khyab la dang rnams kyis/ /rnam par smin pa'ang bsam mi khyab/ /mchod rten bskor ba'i tshigs su bcad pa rdzogs so// //rgya gar skad du/ pra se na</text></item>
<item><p>308b7</p><section>mdo sde</section><text>dzi ta gA thA/ bod skad du/ gsal rgyal gyi tshigs su bcad pa/ dkon mchog gsum la phyag 'tshal lo/ /rgyal po gsal rgyal gdugs dang cod pan dang / /rnga yab ral gri</text></item>
<item><p>309a1</p><section>mdo sde</section><text>nor bu lham bzhag ste/ /thal mo sbyar te legs par phyag btsal nas/ /'jig rten mgon po la ni zhu ba zhus/ /phan bar dgongs pa thugs rje'i</text></item>
<item><p>309a2</p><section>mdo sde</section><text>bdag nyid can/ /de bzhin gshegs rnams mya ngan 'das pa na/ /mchod pa bgyis pas bla mchog ji lta bur/ /srid pa gzhan du mi rnams bde ba thob/ /bcom ldan mi yi</text></item>
<item><p>309a3</p><section>mdo sde</section><text>seng ge snga phyi'i mtha'i/ /chos rnams kun la mngon sum spyad gyur pas/ /kun dga' bzang pa yi ni mngon sum du/ /gsal rgyal zhus lan 'di dag bka' stsal pa/ /ji</text></item>
<item><p>309a4</p><section>mdo sde</section><text>ltar mchod rten dag la mi rnams kyis/ mchod pa byas pas srid pa gzhan dag tu/ /rnam smin 'dod pa sna tshogs ci thob pa/ /zhus pa'i don de rgyal pos mnyan par gyis//</text></item>
<item><p>309a5</p><section>mdo sde</section><text>bcom ldan 'das kyi mchod rten rnams dang ni/ /sku gzugs rnams la rdul phran ci song ba/ /de yi grangs snyed de byed mi rnams kyi/ /lha yul sa steng nges par rgyal srid 'thob//</text></item>
<item><p>309a6</p><section>mdo sde</section><text>gzugs dang gzugs med khams kyi ting nge 'dzin/ /phun sum tshogs pa'i sa mchog kun myong nas/ /tha mar skye dang rga la sogs pa yi/ /sdug bsngal med pa'i sangs</text></item>
<item><p>309a7</p><section>mdo sde</section><text>rgyas go 'phang 'thob/ /su dag 'di ni rgyal ba'i gzugs byed pa/ /de dag gzugs bzang yid 'ong yon tan ldan/ /dbang po bsdams shing 'od 'bar nyi ma bzhin/ /'jig</text></item>
<item><p>309b1</p><section>mdo sde</section><text>rten dag na mig tu sdug par 'gyur/ /su dag bde bar gshegs pa'i gzugs byed pa/ /de yi lus ni dri ma med pa dang / /pad+ma'i snying po lta bur 'jam zhing yangs/ /nad dang</text></item>
<item><p>309b2</p><section>mdo sde</section><text>mya ngan sdug bsngal 'jigs las thar/ /su zhig 'jig rten mgon po'i gzugs byed pa/ /bran du mi skye ma dag gzhug skye mi 'gyur/ /dbul por mi 'gyur rigs dman mi</text></item>
<item><p>309b3</p><section>mdo sde</section><text>'gyur zhing / /dbang po rnams kyang nyams par yang mi 'gyur/ /thub dbang mchod rten byed pa'i mi rnams ni/ /mya ngan yongs mod lus kun brten pa dang / /longs spyod</text></item>
<item><p>309b4</p><section>mdo sde</section><text>mchog ldan rin chen mdzod mang ldan/ /dgra yi tshogs rnams kyang ni thub par 'gyur/ /rgyal ba'i mchod rten srog shing phul ba yis/ /chos dang rjes mthun chos la</text></item>
<item><p>309b5</p><section>mdo sde</section><text>sgrub pa dang / /tshul khrims thos dang bzod pa'i mchog dang ldan/ /'jig rten dag na don kun grub par 'gyur/ /mchod rten mchog la gdugs brtsegs phul ba yis//</text></item>
<item><p>309b6</p><section>mdo sde</section><text>lha dang mi yi nang na skye ba dang / /sred med bu yi lus 'dra lus kun brtan/ /bkur sti bya ba'i yon tan ldan par 'gyur/ /thub dbang mchod rten rdo thal byugs pa yis/ /</text></item>
<item><p>309b7</p><section>mdo sde</section><text>lha mi'i 'jig rten dag na tshe ring zhing / /lus sems nad dang mya ngan byed spangs te/ /rtag tu skyid cing nor gyis phyug par 'gyur/ /gser dngul spa ba'i glegs mos</text></item>
<item><p>310a1</p><section>mdo sde</section><text>g.yogs pa yi/ /thub pa'i dbang po mchod rten byas pa yis/ /mi rnams srid pa'i khyad par gzhan dag tu/ /lus mkhregs 'od kyang 'bar</text></item>
<item><p>310a2</p><section>mdo sde</section><text>zhing mdzes par 'gyur/ /su dag la la mchod rten sku gzugs la/ /dad pa'i sems kyis bla re 'bul byed pa/ /de dag sa steng rgya mtsho'i mthas klas pa/ /ma lus gnod</text></item>
<item><p>310a3</p><section>mdo sde</section><text>med rgyal gcig dbang byed 'gyur/ /bde gshegs mchod rten dag la dga' bzhin du/ /rnam mang rgya chen gdugs ni btags pa yis/ /lha mi'i 'jig rten dag na gdugs</text></item>
<item><p>310a4</p><section>mdo sde</section><text>'dra ba/ /lha dang mi yi dbang po lta bur 'gyur/ /mi rnams su dag sku gdung snying po can/ /dri med bsod nams 'byung gnas gyur pa la/ /ba dan mdzes pa sna tshogs 'dogs</text></item>
<item><p>310a5</p><section>mdo sde</section><text>pa dang / /mthu dang ldan zhing srid gsum mchod gnas 'gyur/ /bde gshegs mchod rten cod pan btags pa yis/ /mi dbang dpal dang lha dbang dpal thob cing //</text></item>
<item><p>310a6</p><section>mdo sde</section><text>bde ba'i mchog kyang nyams su myong gyur nas/ /rnam par grol ba'i cod pan khyad par 'thob/ /rgyal ba'i mchod rten dag la dril phul bas/ /tshig btsan grags pa</text></item>
<item><p>310a7</p><section>mdo sde</section><text>chen po dag dang ldan/ /tshangs pa'i sgra dbyangs yid 'ong skye ba dran/ /de dag gis ni rgyan rnams sna tshogs 'thob/ /mkhas pa su dag bde gshegs mchod rten la/ /</text></item>
<item><p>310b1</p><section>mdo sde</section><text>dad pa'i sems kyis phreng ba 'dogs byed pa/ /gser phreng rin chen mang pos legs spras pa/ /bsod nams las ldan de yi mgo la thogs/ /ston pa'i mchod rten dag la</text></item>
<item><p>310b2</p><section>mdo sde</section><text>rgyan 'phyang 'dogs/ /de dag do shal rgyan phreng nor bu dang / /gdu bu dag dang dpung rgyan mchog rnams kyis/ /lus brgyan 'jig rten dag na rgyu bar 'gyur/ /su dag</text></item>
<item><p>310b3</p><section>mdo sde</section><text>bde bar gshegs pa'i mchod rten la/ /sa dang lci bas nyug pa de dag ni/ /lha dang mir skye lus mdog sdug pa dang / /rnam dag rma med bde dang ldan par 'gyur/ /thub</text></item>
<item><p>310b4</p><section>mdo sde</section><text>dbang mchod rten byi dor byas pa yis/ /shin tu blta na sdug cing mig tu mdzes/ /byed bzhin bzang zhing pad+mo'i mdog dang ldan/ /srid pa'i skyon rnams dang yang 'bral</text></item>
<item><p>310b5</p><section>mdo sde</section><text>bar 'gyur/ /su dag spos mchog sbyar ba'i 'bru mar gyis/ /bde bar gshegs pa'i mchod rten nyug byed pa/ /de dag spos kyis mchod cing tsan dan gyis/ /lus byugs</text></item>
<item><p>310b6</p><section>mdo sde</section><text>nyi ma'i 'od dang 'dra bar 'gyur/ /mi rnams gang dag thub dbang mchod rten la/ /spos chu gtsang zhing dad pas khrus gsol pa/ /de dag lus la dri ma med pa dang / /</text></item>
<item><p>310b7</p><section>mdo sde</section><text>gdung ba med cing mdog 'jam mya ngan med/ /su zhig sangs rgyas mchod rten sku gzugs khang / /tshon rtsi sna tshogs dag gis mdzes byed pa/ /de ni bde gshegs mnga'</text></item>
<item><p>311a1</p><section>mdo sde</section><text>ba'i yon tan rnams/ /sna tshogs ldan pa kun gyis brtsegs par 'gyur/ /su dag dpyid ka'i dus su gtsang ma'i chus/ /mchod rten nye 'khor</text></item>
<item><p>311a2</p><section>mdo sde</section><text>rdul rnams zhi byed pa/ /de la bud med rnams ni dga' bzhin du/ /rdul yab gser gyi yu ba can gyi g.yo ba/ /dkon mchog gsum phyir mi rnams gang dag gis/ /'phags</text></item>
<item><p>311a3</p><section>mdo sde</section><text>pa dgyes pa'i dkyil 'khor byas pas ni/ /rkang pas sor mo dra bas 'brel ba dang / /yan lag thams cad kyang ni skyon med 'gyur/ /su dag dkon mchog gsum la me</text></item>
<item><p>311a4</p><section>mdo sde</section><text>tog dang / /'bras bu gser thog byung ba 'bul byed pa/ /de dag 'gro ba rnams su 'khor ba na/ /ro mchog kun thob mi rdzi stobs dang ldan/ /phreng ba rgyan chen me tog char</text></item>
<item><p>311a5</p><section>mdo sde</section><text>rnams kyis/ /su dag 'dir ni rgyal ba'i gzugs la mchod/ /de dag lha dang mi yi 'jig rten du/ /chu byad yid 'ong sna tshogs legs par brgyan/ /sangs rgyas mchod</text></item>
<item><p>311a6</p><section>mdo sde</section><text>rten dag la dri zhim phul/ /bdug spos rgya chen mang po ldan sbyar dang / /a ga ru yi bdug spos phul ba yis/ /de yi lus kun spos dang ldan par 'gyur/ /su dag bde</text></item>
<item><p>311a7</p><section>mdo sde</section><text>bar gshegs pa'i mchod rten la/ /dga' bzhin rnga yab rnams ni 'bul byed pa/ /thugs dga' rgyal rnams snying rje rnga yab thogs/ /che ba de la cher yang g.yob par byed/ /</text></item>
<item><p>311b1</p><section>mdo sde</section><text>shin tu dri med zla ba nya 'dra ba'i/ /me long sdug gu thams cad mkhyen la 'bul/ /de dag tshe rabs brgyud pa rnams su yang / /lha mi rnams kyis blta bar 'os par 'gyur/ /su</text></item>
<item><p>311b2</p><section>mdo sde</section><text>dag bde bar gshegs pa'i mchod rten la/ /mchod pa'i khyad par ci yod ci 'byor pa/ /'tsham par 'bul byed de dag dri med cing / /mya ngan med pa'i bla med byang chub thob//</text></item>
<item><p>311b3</p><section>mdo sde</section><text>mi rnams gang dag sangs rgyas mchod rten nam/ /sku gzugs dag la mgos btud gus phyag 'tshal/ /de dag lha rnams dang ni mi rnams kyis/ /cher yang che bar bkur ba'i</text></item>
<item><p>311b4</p><section>mdo sde</section><text>gnas su 'gyur/ /su zhig dang pas thub pa'i mchod rten nam/ /sku gzugs dag la skor ba byed pa de/ /phyi ma'i tshe la dgra chen rnams kyis btud/ /bzang po'i snod</text></item>
<item><p>311b5</p><section>mdo sde</section><text>'gyur yon tan rnams dang ldan/ /mi rnams su dag dga' bzhin gus pa yis/ /bla med mchod rten rnams dang sku gzugs la/ /lus kyi las rnams byed pa de dag ni//</text></item>
<item><p>311b6</p><section>mdo sde</section><text>srid pa kun tu mdzod rnams shin tu rgyas/ /rgyal ba'i mchod rten rol mo'i sgra phul bas/ /zab cing rigs pa'i spobs pa phun sum tshogs/ /yan lag lnga rdzogs yid</text></item>
<item><p>311b7</p><section>mdo sde</section><text>'ong tshig dang ldan/ /sgra skad dag gis 'jig rten 'gengs par byed/ /su dag rgyal ba'i gdung ldan bstod byed pa/ /de dag gling bu'i sgra dang glu snyan dang / /sgra snyan yid</text></item>
<item><p>312a1</p><section>mdo sde</section><text>du 'ong ba thob pa dang / /so so yang dag rig pa'ang thob par 'gyur/ /mi rnams gang dag rtswa shing so phag gis/ /'jig rten bla ma'i spyi</text></item>
<item><p>312a2</p><section>mdo sde</section><text>gab rig pas byed/ /yang na gzhan dag byed du 'jug kyang rung / /de dag 'gro ba rnams kyi skyabs 'drar 'gyur/ /mi rnams gang dag rgyal ba'i gtsang khang byed/ /de</text></item>
<item><p>312a3</p><section>mdo sde</section><text>dag 'gro ba rnams su 'khor ba na/ /lha dbang gnas 'dra'i khang khyim 'od 'bar ba/ /dus rigs kun tu bde ldan thob par 'gyur/ /mtho ris las bzang 'bras bu'i</text></item>
<item><p>312a4</p><section>mdo sde</section><text>gnas rnams su/ /bskal pa dga' byed rtag tu dga' bzhin du/ /rtson par byed cing mya ngan med pa dang / /tha mar zhi ba'i go 'phang thob par 'gyur/ /gang dag 'ja' khugs 'dra</text></item>
<item><p>312a5</p><section>mdo sde</section><text>ba'i rta babs mdzod/ /thub pa'i chab sgor sbreng byed de dag ni/ /srid pa gzhan du khang khyim sgo dang bcas/ /rnam par brgyan pa rnams ni thob par 'gyur/ /mi rnams gang</text></item>
<item><p>312a6</p><section>mdo sde</section><text>dag ston pa'i sku gdung khang / /bsrung phyir dad pas 'obs dang sgo 'dzugs pa/ /de dag tshe rabs gzhan du dgra rnams kyis/ /dpal yon rnams dang dbral bar</text></item>
<item><p>312a7</p><section>mdo sde</section><text>yongs mi nus/ /mi rnams su dag mchod rten rnying pa rnams/ /gzhan gyi ngor byed ma yin rang gi blos/ /ral tshems byed pa'i skye bo de dag ni/ /lus bzang yon tan</text></item>
<item><p>312b1</p><section>mdo sde</section><text>dam pas brgyan par 'gyur/ /rgyal ba'i mchod rten me tog rnying bsal byas/ /'dod chags chags med zhe sdang sdang mi 'gyur/ /gti mug rmongs med lta ngan chags</text></item>
<item><p>312b2</p><section>mdo sde</section><text>mi 'gyur/ /mi rnams rab tu dga' zhing skyid par 'gyur/ /su dag glang chen dril dbyangs spa bar brgyan/ /dul ba'i rta dang sbyar ba'i shing rta dag /ston pa dang ni 'phags</text></item>
<item><p>312b3</p><section>mdo sde</section><text>pa'i tshogs la 'bul/ /de dag bla med theg chen thob par 'gyur/ /skye bo su dag 'jig rten mgon po la/ /rin chen 'bar ba yid dang 'thad pa rnams/ /'bul ba</text></item>
<item><p>312b4</p><section>mdo sde</section><text>de dag rin chen bdun po dang / /byang chub yan lag rin chen dri med 'thob/ /rgyal ba'i mchod rten la ni gos phul bas/ /bsod nams byams pa'i ngo tsha'i gos gyon</text></item>
<item><p>312b5</p><section>mdo sde</section><text>te| |dga' zhing yon tan kun ldan ser sna med/ /mdog kyang 'jam zhing kha dog gser 'drar 'gyur/ /dpe med mchod rten mar me phul ba yis/ /ut+pa la sngon po kha</text></item>
<item><p>312b6</p><section>mdo sde</section><text>bye 'dra mig /gsal zhing sdug la mig gi dkyus ring mdzes/ /dri ma med pa'i lha yi mig dang ldan/ /su dag mchod rten mar me dngar ba 'bul/ /de dag mig tu sdug cing mi</text></item>
<item><p>312b7</p><section>mdo sde</section><text>rab rgyas/ /mig gi dkyus ring mthong ka'i mdog dang ldan/ /skyes pa bud med dag gis blta bar 'os/ /mtshan mo thub chen spyan sngar thal sbyar 'khod/ 'byor dang mtshan</text></item>
<item><p>313a1</p><section>mdo sde</section><text>ma mar me'i sdong bu 'bul/ /de dag srid pa gzhan du 'bras bur ldan/ /rin chen rags pa'i 'od ldan lus kyang thob/ /rgyal la phul ba'i</text></item>
<item><p>313a2</p><section>mdo sde</section><text>mar me 'chi ba na/ /dga' ba'i sems kyi 'dir ni dga' bzhin du/ /snying po skul bar byed pa de dag ni/ /spyan lnga dag kyang nges par 'thob par 'gyur/ /mi rnams</text></item>
<item><p>313a3</p><section>mdo sde</section><text>gang dag dge ba'i sems ldan pas/ /rgyal ba'i mchod pa gzhan gyis byas pa la/ /rjes su yi rang don de ma byas kyang / /mdor na de dag gis kyang byas par 'gyur/ /</text></item>
<item><p>313a4</p><section>mdo sde</section><text>tshul khrims ldan pa phyogs nas lhags pa la/ /su dag dga' bzhin mal stan sbyin byed pa'i/ /mi rnams 'gro ba dag tu 'khor ba na/ /gser gyi khri dang stan gyi mchog</text></item>
<item><p>313a5</p><section>mdo sde</section><text>rnams 'thob/ /su dag rab tu byung dang 'tsham pa yi/ /kha zas bzang po dge 'dun sbyin byed pa/ /de dag 'khor ba'i dgon par gnas pa na/ /kha zas kha dog ro la</text></item>
<item><p>313a6</p><section>mdo sde</section><text>sogs ldan 'thob/ /su dag rab tu byung dang 'tsham pa yi/ /btung rgya chen dge 'dun sbyin byed pa/ /de dag 'khor ba'i dgon par gnas pa na/ /btung ba kha dog</text></item>
<item><p>313a7</p><section>mdo sde</section><text>ro la sogs pa 'thob/ /su dag 'jig rten bla mas gsungs pa yi/ /dam chos tshul bzang thos nas nyams su len/ /de dag nyon mongs chu rlabs rab 'jigs pa'i /srid</text></item>
<item><p>313b1</p><section>mdo sde</section><text>pa'i rgya mtsho myur du brgal bar 'gyur/ /rgyal po dge ba'i las 'di thams cad ni/ /'khor ba'i bde ba sna tshogs smin gyur nas/ /sangs rgyas kyi ni byang chub dam pa yi/ /'bras</text></item>
<item><p>313b2</p><section>mdo sde</section><text>bu bde blag kho nar thob par 'gyur/ /de nas rgyal po dga' mdangs ldan pa yis/ /drang srong dge 'dun bskor ba byas nas kyang / /thub dbang zhabs la mgo bos phyag btsal te/ /</text></item>
<item><p>313b3</p><section>mdo sde</section><text>rgyal po rgyal byed tshal nas byung bar gyur/ /gsal rgyal gyi tshigs su bcad pa rdzogs so// //rgya gar skad du/ e ka gA thA/ bod skad du/ tshigs su bcad pa</text></item>
<item><p>313b4</p><section>mdo sde</section><text>gcig pa/ dkon mchog gsum la phyag 'tshal lo/ /skyes bu khyu mchog khyod 'dra'i dge sbyong chen po gzhan dag lha yul sa la med/ /'jig rten 'di na'ang yod pa ma</text></item>
<item><p>313b5</p><section>mdo sde</section><text>yin rnam thos bu yi gnas na'ang yod ma yin/ /lha yi pho brang gnas mchog dag na'ang yod min phyogs dang phyogs mtshams dag na'ang med/ /ri dang nags</text></item>
<item><p>313b6</p><section>mdo sde</section><text>su bcas pa'i sa steng rgyas pa kun tu yul zhig ga la yod/ /tshigs su bcad pa gcig pa rdzogs so// //rgya gar skad du/ tsa tu ra gA thA/ bod skad du/ tshigs</text></item>
<item><p>313b7</p><section>mdo sde</section><text>su bcad pa bzhi pa/ dkon mchog gsum la phyag 'tshal lo/ /skur gyur pa ni thams cad la/ /mtshan mchog sum cu gnyis mnga' ba/ /rdzogs pa'i sangs rgyas grags</text></item>
<item><p>314a1</p><section>mdo sde</section><text>ldan pa'i/ /rgyal ba kun la phyag 'tshal lo/ /rdzogs sangs gang du bltams pa dang / /gang du byang chub la reg dang / /zhi ba'i 'khor lo bskor ba dang /</text></item>
<item><p>314a2</p><section>mdo sde</section><text>zag med mya ngan 'das pa dang / /bde gshegs gang du bzhugs pa dang / /'chag pa dang ni bzhengs pa dang / /seng ge lta bur gzims pa yi/ /gnas de la ni bdag phyag</text></item>
<item><p>314a3</p><section>mdo sde</section><text>'tshal/ /steng dang 'og dang bar dag dang / /phyogs dang phyogs mtshams rnams su yang / /sku bcas sku ni med pa yi/ /mchod rten la ni bdag phyag 'tshal/ /rkang gnyis</text></item>
<item><p>314a4</p><section>mdo sde</section><text>dam pa shar dang ni/ /byang gi phyogs char bzhugs pa yi/ /rgyal ba bstan dka' zhes bya ba/ /des ni tshigs bcad 'di gsungs so/ /gang gi tshigs bcad 'di bzhi</text></item>
<item><p>314a5</p><section>mdo sde</section><text>yis| |de bzhin gshegs la bstod byed pa/ /de ni tshe rabs stong du yang / /ngan 'gror 'gro bar mi 'gyur ro/ /tshigs su bcad pa bzhi pa rdzogs so// //</text></item>
<item><p>314a6</p><section>mdo sde</section><text>rgya gar skad du/ nA ga rA dza b+he rI gA thA/ bod skad du/ klu'i rgyal po rnga sgra'i tshigs su bcad pa/ sangs rgyas dang / byang chub sems dpa' thams cad la phyag 'tshal</text></item>
<item><p>314a7</p><section>mdo sde</section><text>lo| |de bzhin gshegs pas rab bstan pa/ /byang chub sems dpa' skyes pa'i rabs/ /thams cad legs par 'dus nas su/ /shin tu dad pa'i sems kyis nyon//</text></item>
<item><p>314b1</p><section>mdo sde</section><text>rdzogs pa'i sangs rgyas lha yi lha/ /de bzhin gshegs pa bzhugs pa na/ /dge slong rnams ni gcig la gcig /kha stobs la sogs rnams kyis 'gying / /dge slong tshig ngan</text></item>
<item><p>314b2</p><section>mdo sde</section><text>'don pa dang /drang srong chen pos gsan pa na/ /de phyir thub pas dge 'dun rnams/ /bsdus nas 'di skad bka' stsal te/ /khyed cag kha stobs la sogs pas/ /gcig</text></item>
<item><p>314b3</p><section>mdo sde</section><text>la gcig ni 'tshe byed pa/ /khyim nas khyim med rab byung dang / /de dag mthun pa ma yin no/ /rtag tu yang dag dga' byed pa'i/ /chos drug gang yin la 'jug pa/ /'di ni khyim</text></item>
<item><p>314b4</p><section>mdo sde</section><text>nas khyim med par/ /rab tu byung ba rnams dang mthun/ /sems can kun la snying brtse'i phyir/ /'tshe ba med par ngas bsgoms nas/ /ji ltar byang chub don gnyer ba/ /</text></item>
<item><p>314b5</p><section>mdo sde</section><text>dge slong nga las 'di nyon cig /shes rab ldan pa'i mi yi 'di/ /thos nas sdig pa rnam spongs la/ /grub dang bde ba thob bya'i phyir/ /dge ba'i chos la spyad par</text></item>
<item><p>314b6</p><section>mdo sde</section><text>gyis| |sngon gyi spun drung gyur pa yi/ /klu yi rgyal po gnyis byung ba/ /gcig gi mang ni rnga zhes bya/ /gnyis pa nye rnga zhes bya'o/ /gnyis ka srog gcod las ldog cing //</text></item>
<item><p>314b7</p><section>mdo sde</section><text>tshul khrims ldan zhing dbang chen grags/ /klu yi skye gnas la smod cing / /mi yi srid pa 'dod par gyur/ /tshul ldan mang du thos pa yis/ /dge sbyong bram ze mthong</text></item>
<item><p>315a1</p><section>mdo sde</section><text>ba dang / /mi yi tshul du bsgyur nas ni/ /bsnyen bkur dag kyang byed par 'gyur/ /zla ba phyed dang tshes brgyad dang / /bcu bzhi bco lnga gang yin pa/ /</text></item>
<item><p>315a2</p><section>mdo sde</section><text>de la yan lag brgyad pa yi/ /gso sbyong la ni legs mnyam 'jog/ de gnyis sngon gyi gnas spangs nas/ /yul gzhan zhig tu phyin pa dang / /de dang nye ba'i gnas</text></item>
<item><p>315a3</p><section>mdo sde</section><text>de na/ /rnga sgra zhes bya'i klu gnas so/ /klu yi skyes mchog spun gnyis po/ /de gnyis 'od bar des shes nas/ /khengs shing khros pa'i yid kyis su/ /du ba can gyi</text></item>
<item><p>315a4</p><section>mdo sde</section><text>dbugs 'byin cing / /khyed gnyis chos spyod ma yin te/ /g.yon can tshul ngan 'chos pa'o zhes/ /rnga sgras tshig ni rtsub mo yis/ /yang dang yang du skrod par byed/ /dman</text></item>
<item><p>315a5</p><section>mdo sde</section><text>pas bskrad pa thos pa dang / /nye rnga rab tu khros gyur te/ /de tshe phu bo rnga la ni/ /tshig rnams kyis ni go byas pa/ /kye rnga mi yi 'jig rten dag 'di na/ /tshig ngan mngon</text></item>
<item><p>315a6</p><section>mdo sde</section><text>du smra bas gdung byed cing / /sbal zan chu yi 'gram na skyes pa yis/ /mche ba gdug pas bdag cag skrod par byed/ /'di ni chu nang dud 'gro rnams la 'tshe/ /</text></item>
<item><p>315a7</p><section>mdo sde</section><text>thang la mi rnams la yang 'tshe bar byed/ /gtso bo gal te bdag la bzod mchis kyang / /tshig ngan smra la yid ni bzod mi nus/ /deng ni 'di yi grong khyer dang / /pho brang</text></item>
<item><p>315b1</p><section>mdo sde</section><text>gnyen 'dun bcas brlag ste/ /rnga sgra gtan nas blangs nas su/ /'di nas bdag cag 'dod par bya/ /klu yi rgyal po stobs po che/ /de yis nu bo'i tshig thos nas/ /yid la bab par</text></item>
<item><p>315b2</p><section>mdo sde</section><text>byed pa yi/ /tshigs bcad 'di skad smras te bsgo/ /gang gis khyim du nyin zhag 'ga' gnas shing / /bza' dang btung ba legs par blangs gyur pa/ /de la yid kyis gnod par</text></item>
<item><p>315b3</p><section>mdo sde</section><text>mi bsam ste/ /byas pa gzo ba skyes bu dam pas bsngags/ /ljon shing gang gi grib ma yis/ /yud tsam zhig kyang legs 'gebs de'i/ /lo ma'ang bcad par mi bya na/ /yal ga</text></item>
<item><p>315b4</p><section>mdo sde</section><text>ljon shing smos ci dgos/ /nags tshal shing ni bcad dam bsregs kyang rung / /slar yang skye 'gyur 'di la the tshom med/ /lag pa rlon bcad phyir yang mi skye ltar/ /grogs la</text></item>
<item><p>315b5</p><section>mdo sde</section><text>'khu bas yun ring bde mi thob/ /skye bo ngan pa yun ring mchod byas shing / /bza' btung zhim po mang pos phan btags kyang / /des ni nges par grogs po spong 'gyur te/ /glang</text></item>
<item><p>315b6</p><section>mdo sde</section><text>chen gyis ni ko'u shi'i spyil bu bzhin/ /ji ltar chu 'gram shing ni 'gyel 'gyur ltar/ /mi gang blo ni g.yo zhing 'gyur byed pa/ /de yi mdza' bshes brtan par mi 'gyur te/ /</text></item>
<item><p>315b7</p><section>mdo sde</section><text>shing shun tshon gyis ras dkar btsos pa bzhin/ /gal te mkhas pas dgra bo dag /mi dga' bar ni byed 'dod na/ /sems la skyon ni med byas dang / /de nyid kyis ni der gnod 'gyur/</text></item>
<item><p>316a1</p><section>mdo sde</section><text>rgya mtsho dang ni ri rab dang / /sa rnams bdag gi khur min gyi/ /byas pa mi gzo gang yin pa/ /de ni bdag gi khur chen yin/ /mi gang sems ni</text></item>
<item><p>316a2</p><section>mdo sde</section><text>mi rgod cing / /byas pa gzo dang byas pa tshor/ /byas pa chud gzon mi byed pa/ /de dag mkhas pas rab tu bsngags/ /chos bde byams pa bde ba ste/ /'jug dogs bde</text></item>
<item><p>316a3</p><section>mdo sde</section><text>ba'i chu klung bzhin/ /grogs la 'khu ba med pa dang / /nga snyems nga rgyal zad pa bde/ /khengs dang zol byed nga rgyal che/ /sdig pa'i grogs po bsten pa dang / /stobs</text></item>
<item><p>316a4</p><section>mdo sde</section><text>ldan rnams la rgol byed pa/ /de dag rnams kyi grags pa 'jig /de phyir khengs par mi bya ste/ /khro ba rnam par spang bar bya/ /khengs dang khro ba 'ongs 'gyur na/ /grags</text></item>
<item><p>316a5</p><section>mdo sde</section><text>pa mtha' dag 'jig par 'gyur/ /gang zhig rgan dang byis pa nad pa dang / nyam chung thabs stor de bzhin dman pa dang / /rgyal pos spangs dang skyabs med pa dag la//</text></item>
<item><p>316a6</p><section>mdo sde</section><text>snying brtse med pa de dag mir mi rung / /rang gi yul 'khor gnas spangs te/ /gzhan gyi ljongs su phyin pa na/ /tshig ngan so sor zlog pa la/ /bzod pa chen po bya dgos</text></item>
<item><p>316a7</p><section>mdo sde</section><text>so| |rang gi yul na brnyas bzhin 'dug pa bas/ /mi rnams gzhan gyi yul na gnas kyang rung / /gang na mi rnams gzhan gyis mi brnyas te/ /rang gi yul yin de dag rang</text></item>
<item><p>316b1</p><section>mdo sde</section><text>gi mi/ /mi mchog rnams ni brnyas thabs byas pa'i tshe/ /chung ma sdug dang longs spyod rgya chen gtong / /ngan ba rnams ni de na'ang yongs su 'khyam/ /brnyas thabs byas pa de</text></item>
<item><p>316b2</p><section>mdo sde</section><text>yang chu bzhin 'thung / /dar ba rnyed pa dga' ba ste/ /rgud pa med pa yin pa'i phyir/ /sems can dmas par gyur pa'i tshe/ /kha rog 'dug dang bde ba 'thob/ /gal te nor med</text></item>
<item><p>316b3</p><section>mdo sde</section><text>phyogs nyung ngam/ /mdza' bshes phyogs kyi stobs chung ngam/ /dgra bo phyogs kyi stobs lngan tshe/ /kha rog 'dug dang bde ba 'thob/ /mi rnams chos min byed pa dang / /'dod pa'i</text></item>
<item><p>316b4</p><section>mdo sde</section><text>longs spyod mngon dga' zhing / /dad tshung ngo tsha med pa'i tshe/ /kha rog 'dug dang bde ba 'thob/ /mi rnams khro bar byed pa dang / /gnod sems mang por gyur pa dang / /gzhan</text></item>
<item><p>316b5</p><section>mdo sde</section><text>la'ang gdug pa'i tshul ldan tshe/ /kha rog 'dug dang bde ba 'thob/ /mi rnams dad pa med pa dang / /khwa bzhin mu cor smra ba dang / /sgyu dang g.yo dag byed pa'i tshe/ /kha rog 'dug</text></item>
<item><p>316b6</p><section>mdo sde</section><text>dang bde ba 'thob/ /mi rnams tshul khrims 'chal ba dang / /gtum zhing gzu lums byed pa dang / /bden pa'i chos dang mi ldan tshe/ /kha rog 'dug dang bde ba 'thob/ /mi rnams</text></item>
<item><p>316b7</p><section>mdo sde</section><text>dang tshul ngan pa dang / /log pa'i lta bas bcom pa dang / /gtum zhing sdang bar gyur pa'i tshe/ /kha rog 'dug dang bde ba 'thob/ /ngo tsha med cing brdzun du smra/ /don med phra ma</text></item>
<item><p>317a1</p><section>mdo sde</section><text>tshig rtsu ba dang / /dbyen dang khyal pa smra ba'i tshe/ /kha rog 'dug dang bde ba 'thob/ /ya rabs tshul med shin tu khengs/ /nga rgyal gyis ni 'gying ba</text></item>
<item><p>317a2</p><section>mdo sde</section><text>dang / /phrag dog brkam dang tshul nyams tshe/ /kha rog 'dug dang bde ba 'thob/ /gang tshe mi yi rus rnams dang / /rigs rnams shes pa ma yin pa'i/ /mi dang lhan</text></item>
<item><p>317a3</p><section>mdo sde</section><text>cig 'dug pa na/ /de tshe nga rgyal byar mi rung / /gzhan gyi yul na 'dug pa dang / /gzhan gyi 'tsho bas 'tsho ba'i tshe/ /yul gyi phyir dang bde ba'i phyir/ /gzhan gyis brnyas</text></item>
<item><p>317a4</p><section>mdo sde</section><text>pa de bzod bya/ /gzhan gyi yul na gnas pa dang / /gzhan gyi 'tsho bas 'tsho ba'i tshe/ /sdang bas 'khrug par gyur pa na/ /gzhan gyis brnyas pa de bzod bya/ /gzhan gyi yul</text></item>
<item><p>317a5</p><section>mdo sde</section><text>na 'dug pa dang / /gzhan gyi 'tsho bas 'tsho ba'i tshe/ /dman pas bskrad par gyur kyang rung / /shes rab ldan pas de bzod bya/ /kye ma yul log bdag gnas shing / /mdza'</text></item>
<item><p>317a6</p><section>mdo sde</section><text>bshes ngan dang phrad pa na/ /byis pa rnams dang 'grogs pa yi/ /gnas su mi ngan rten byed med/ /shes rab ldan pas de bsams nas/ /mi shes mi dang 'grogs byed</text></item>
<item><p>317a7</p><section>mdo sde</section><text>kyang / /mkhas pas nor dang longs spyod phyir/ /gzu lums kho nar khro mi bya/ /ji ltar thal bas bkab pa'i me/ /rtswa dang shing gis g.yogs pa la/ /rlung rnams kyis ni</text></item>
<item><p>317b1</p><section>mdo sde</section><text>legs bus na/ /shin tu rab tu 'bar 'gyur te/ /rtswa dang shing de bsregs nas su/ /chen por mched cing 'bar ba yis/ /rtswa dang gel ba mang po dag /ljon shing chen po</text></item>
<item><p>317b2</p><section>mdo sde</section><text>sreg pa ltar/ /de bzhin rnam rtog bud shing las/ /byung ba'i khro ba me 'dra bas/ /bdag nyid dang ni gzhan dag la/ /phung khrol chen po byed par 'gyur/ /de phyir khro ba byung ba na/ /</text></item>
<item><p>317b3</p><section>mdo sde</section><text>zhe sdang gnyen por gyur pa yi/ /byams pa'i sems la bsgoms nas su/ /mkhas pa rnams kyis zlog par byed/ /bstod pa byas na mdza' byed la/ /ma bstod mdza' bar mi byed</text></item>
<item><p>317b4</p><section>mdo sde</section><text>cing / /mod la yongs su spong byed pa/ /de ni byis pa'i mtshan nyid yin/ /gal te 'di na byis pa dag /sgro gshog btogs pa'i bya lta bur/ /blo spangs shes rab ma 'chal na/ /</text></item>
<item><p>317b5</p><section>mdo sde</section><text>mkhas pa ji ltar 'tsho bar 'gyur/ /gang phyir byis pa phal cher ni/ /blo gros spangs shing shes 'chal ba/ /de phyir mkhas pa shes rab can/ /khyad par du ni bde bar 'tsho/ /</text></item>
<item><p>317b6</p><section>mdo sde</section><text>mkhas pa nor rnyed dga' bar mi 'gyur la/ /phongs par gyur kyang mi 'khrul 'khrug pa med/ /rjes su bzung phyir phan pa de smra na/ /legs smra yin zhes gzhan gyis cis mi</text></item>
<item><p>317b7</p><section>mdo sde</section><text>rtogs| |mkhas pa gzu lums med par gyur pa de/ /de nyid dpyad pa legs par mnyan nas su/ /de ltar rnam par bsams nas rang don dang / /gzhan gyi don dag legs</text></item>
<item><p>318a1</p><section>mdo sde</section><text>par spyod par byed/ /mkhas pa rnams ni 'tsho ba'i rgyu tsam gyis/ /sdig pa'i las rnams kun tu spyod mi 'gyur/ /gal te bde dang sdug bsngal</text></item>
<item><p>318a2</p><section>mdo sde</section><text>ldan gyur kyang / /rtag tu chos don yongs su gtong ba med/ /blo ldan g.yo sgyu can du mi 'gyur te/ /rmongs par mi 'gyur tshig rtsu ba khro mi 'gyur/ /phongs pa'i gnas na mya</text></item>
<item><p>318a3</p><section>mdo sde</section><text>ngan mi byed pa/ /gzhan gyis gnas la 'bebs par byed re skan/ /ha cang thal dang ha cang zhum pa yi/ /dman pa'i mi rnams la yang ma yin te/ /bar ma'i gnas la ston</text></item>
<item><p>318a4</p><section>mdo sde</section><text>par byed pa dag /de ni mkhas pa rnams kyi mtshan nyid yin/ /ha cang thal ba rtag tu 'khon/ /ha cang zhum pa rtag tu brnyas/ /de phyir de gnyis spangs nas su/ /go 'phang bar</text></item>
<item><p>318a5</p><section>mdo sde</section><text>ma bsten par bya/ /res 'ga' lkugs pa'am 'on pa lta bur gyis/ /dus la bab na sa bdag bzhin du smros/ /res 'ga' gangs ri bzhin du bsil bar gyis/ /dus la</text></item>
<item><p>318a6</p><section>mdo sde</section><text>bab na me lce bzhin du spor/ /res 'ga' rtswa dang 'dra bar zhum par bya/ /dus la bab na ri rab lta bur gyis/ /res 'ga' rgyal po lta bur 'gyur bar bya/ /dus la bab na thub</text></item>
<item><p>318a7</p><section>mdo sde</section><text>'dra nags su song / /res 'ga' bkres dang skom pa'ang bzod par bya/ /dus su bde dang sdug bsngal dang du blang / /nor phyir bran bzhin bkol bar mi bya ste/ /khro ba'i dbang</text></item>
<item><p>318b1</p><section>mdo sde</section><text>du gyur par mi bya'o/ /res 'ga' dga' ba'i glu dang sil snyan gyis/ /rtse zhing sha dang chang yang spyad par bya/ /res 'ga' ri drags lta bur 'jigs bzhin song / /dus su gcan</text></item>
<item><p>318b2</p><section>mdo sde</section><text>zan bzhin du nyams rtsal bstan/ /dang por dus dang dus min dang / /bdag nyid stobs ldan stobs med dang / /dar dang rgud pa brtags nas su/ /de nas don rnams legs par</text></item>
<item><p>318b3</p><section>mdo sde</section><text>brtsam/ /bzod med rnams la bzod pa dang / /bzod ldan rnams la'ang bzod par gyis/ /nyam chung rnams la'ang bzod pa dang / /stobs ldan rnams la rtag bzod gyis/ /</text></item>
<item><p>318b4</p><section>mdo sde</section><text>'khon gyis 'khon zhir nams kyang mi 'gyur bas/ /bzod med rnams la'ang bzod par byas na legs/ /khros pa rnams la rtag tu dad pa dang / /gzhan gyi skyon rnams rtag</text></item>
<item><p>318b5</p><section>mdo sde</section><text>tu bcab par gyis/ /gtso bo rnams kyi tshig ni 'jigs phyir dang / /'thab zla'i tshig dag 'thab gcugs gyur phyir bzod/ /gang zhig 'og ma'i tshig dag bzod byed pa/ /de ni</text></item>
<item><p>318b6</p><section>mdo sde</section><text>bzod pa'i mchog ces dam pas gsungs/ /gshe dang gya tshom smra ba dang / /tshig ngan smra bar byed pa la/ /blo gros chung du mi bzod de/ /pad+ma la ni rdo char bzhin/ /gshe dang</text></item>
<item><p>318b7</p><section>mdo sde</section><text>gya tshom smra ba dang / /tshig ngan smra bar byed pa la/ /mkhas pa shin tu bzod byed de/ /glang chen me tog char pa bzhin/ /khro ba dang ni rdzun dag dang / /tshig ngan smra bar byed pa la/ /</text></item>
<item><p>319a1</p><section>mdo sde</section><text>mkhas pas shes rab ldan gyur pa/ /gang yin de ni thams cad bzod/ /rdo ba bsregs kyang 'ju mi 'gyur/ /char pa bab kyang 'jig pa med/ /de bzhin</text></item>
<item><p>319a2</p><section>mdo sde</section><text>bde dang sdug bsngal gyis/ /mkhas pa nyams par 'gyur ba med/ /gang zhig bden pas gshe byed pa/ /de la mkhas pas bzod par byed/ /bden pa ma yin pa yang bzod//</text></item>
<item><p>319a3</p><section>mdo sde</section><text>de las gzhan pa bstan du med/ /'di ltar skyes bu mkhas pa nor gyi phyir/ /sdug bsngal bzod bya bzod par 'gyur bar bya/ /gal te mi bzod mya ngan rnam spangs te/ /</text></item>
<item><p>319a4</p><section>mdo sde</section><text>gzhan du song na stong phrag rnyed dang 'dra/ /yal ga snyegs la 'ju bar mi bya zhing / /chags bral sems la chags par mi bya ste/ /bzang zhing sdug pas sa steng gang bas na/ /</text></item>
<item><p>319a5</p><section>mdo sde</section><text>'jig rten yangs pa gzhan du 'gror zad mod/ /gang na brnyas byed bkur sti mi byed dang / /smod par byed cing bstod par mi byed na/ /mkhas dang blun 'grogs ched ka mi che</text></item>
<item><p>319a6</p><section>mdo sde</section><text>bas| |rang rgyal bzhin du mi smra de 'gro rigs/ /gang na skyes bu 'thab la dga' gyur nas/ /g.yo sgyu'i bsam ldan rtag tu glags kyang byed/ /kyal pa dbyen rdzun tshig rtsub smra</text></item>
<item><p>319a7</p><section>mdo sde</section><text>byed pa/ /de tshe mkhas pa myur du yul gzhan song / /gang na mi rnams 'tsho bar byed gyur nas/ /phan tshun gnod la 'bebs par dga' ba dang / /lus dang ngag yid sdom</text></item>
<item><p>319b1</p><section>mdo sde</section><text>pa med gyur pa/ /de tshe mkhas pa myur du yul gzhan song / /gang na mi rnams phrag dog byed gyur nas/ /gzhan gyi rnyed la rtag tu mi bzod cing / /sdang ba'i bsam pas rnam</text></item>
<item><p>319b2</p><section>mdo sde</section><text>rmongs tshul 'chos pa/ /de tshe bdag 'dod yul gzhan 'gro bar gyis/ /gang na mi rnams sdig byed 'dod gyur nas/ /bkur sti 'dod cing tshul 'chos g.yo sgyu byed/ /nang yang ma</text></item>
<item><p>319b3</p><section>mdo sde</section><text>dag phyi yang ma dag pa/ /de tshe bdag 'dod yul gzhan 'gro bar gyis/ /gang na mi rnams zhes med gyur nas/ /ya rabs tshul med khengs shing nga rgyal ldan/ /byis pas</text></item>
<item><p>319b4</p><section>mdo sde</section><text>mkhas pa rtag tu brnyas byed la/ /de tshe bdag 'dod yul gzhan 'gro bar gyis/ /gang dang gang du bza' btung dang / /gang du gos rnams rnyed pa dang / /gang du 'tsho</text></item>
<item><p>319b5</p><section>mdo sde</section><text>ba der song la/ /chags 'byung gnas su ma 'dug cig /lan 'ga' rtsod 'gyur sred pa gang yin spongs/ /rtag khengs mchod med nga rgyal gang yin spongs/ /'bras bu</text></item>
<item><p>319b6</p><section>mdo sde</section><text>ngan pa'i khro ba gang yin spongs/ /phongs dus mi lta'i grogs po gang yin spongs/ /me yis gang ba'i lam 'dra'i ma rig spongs/ /byas gzo med pa'i gnyen 'dra'i 'dod</text></item>
<item><p>319b7</p><section>mdo sde</section><text>chags spongs/ /mche ba mi bzad klu 'dra'i chags pa spongs/ /dgra bo mtshon thogs lta bu'i sdug bsngal spongs/ /klu mo lta bu mi bzod chung ma spongs/ /mgo la me 'bar</text></item>
<item><p>320a1</p><section>mdo sde</section><text>lta bu'i bu rnams thongs/ /'go ba'i nad bcas lta bu'i khyim rnams thongs/ /btung ba dug chen lta bu'i 'dod pa thongs/ /khyim gyi phyir ni</text></item>
<item><p>320a2</p><section>mdo sde</section><text>gcig btang ste/ /grong khyer don du khyim btang ngo / /ljongs kyi phyir ni grong khyer te/ /bdag gi don dus btang ngo / /mi yi yan lag phyir ni nor btang zhing / /srog</text></item>
<item><p>320a3</p><section>mdo sde</section><text>gi don du yan lag btang bar bya/ /nor dang yan lag rnams dang de bzhin srog /thams cad btang gi 'dir ni chos srung ngo / /chos spyod pa la 'jigs skrag med</text></item>
<item><p>320a4</p><section>mdo sde</section><text>pa nyid/ /chos spyod pa dag ngan 'gror mi 'gro ste/ /chos spyod pa ni 'dod pa'i 'gro bar 'gro /chos mi spyod pa shi nas gdung bar 'gyur/ /mkhas pa nor rnyed</text></item>
<item><p>320a5</p><section>mdo sde</section><text>dga' bar mi 'gyur la/ /nor zad na yang blo gros mi 'khyar bar/ /'jig rten dag na ci dgar legs rgyu ba/ /sems can nang na mi yi snying por chud/ /gang zhig</text></item>
<item><p>320a6</p><section>mdo sde</section><text>dga' bas gzhan la nor sbyin zhing / /nga rgyal 'tshe ba rnam spangs bden la gnas/ /rgya mtsho 'dra ba'i sems ldan de dag ni/ /dpa' bo rtul phod ya rabs thabs ldan</text></item>
<item><p>320a7</p><section>mdo sde</section><text>yin| |gang zhig de dang de la legs bslabs pas/ /don rnams kun la mkhas par gyur pa dang / /des la 'grogs na bde ba de dag ni/ /dam pas legs pa yin zhes</text></item>
<item><p>320b1</p><section>mdo sde</section><text>bsngags pa mdzad/ /nye rngas smras pa/ /rnga khyod la ni phyi phyir zhing / /'di ltar bdag ni rab tu dad/ /bdag gi lus 'di skams pa'am/ /yang na sems ni med kyang sla/ /</text></item>
<item><p>320b2</p><section>mdo sde</section><text>sdug bsngal shin tu mi bzad par/ /lhung yang phyin chad sdig mi bgyid/ /tshul khrims nyams pa gson pa bas/ /tshul khrims ldan pa shi yang sla/ /skye ba gcig tu 'di</text></item>
<item><p>320b3</p><section>mdo sde</section><text>yi phyir/ /ji lta bur ni mi zad spyad/ /bcom ldan 'das kyis bka' stsal pa/ /sngon tshe gang du rab gnas shing / /de dang der ni skyes pa na/ /mi dge'i grogs dang 'grogs</text></item>
<item><p>320b4</p><section>mdo sde</section><text>pa yis/ /nga yi mi dge las rnams byas/ /dge ba'i bshes dang phrad pa na/ /mi dge'i las rnams sdangs pa yis/ /bdag gis mi dge'i las rnams bsal/ /bcom</text></item>
<item><p>320b5</p><section>mdo sde</section><text>ldan de bzhin gshegs pa yis/ /sngon gyi gnas rnams mngon mkhyen nas/ /de phyir dge slong rnams la ni/ /thub pas lung yang bstan par mdzad/ /sngon tshe nga ni</text></item>
<item><p>320b6</p><section>mdo sde</section><text>rngar gyur te/ /kun dga' bo ni nye rnga yin/ /lha sbyin rnga sgar gyur to zhes/ /skyes rabs de ltar gzung bar gyis/ /chos rnams sdud par byed pa yi/ /don rgyas mdo sde 'di thos</text></item>
<item><p>320b7</p><section>mdo sde</section><text>nas| |dge slong thams cad gus bcas pa/ /chos la spyad pa nyid du gyis/ /klu'i rgyal po rnga sgra'i tshigs su bcad pa rdzogs so// //rgya gar skad du/ u dA na brga/</text></item>
<item><p>321a1</p><section>mdo sde</section><text>bod skad du/ ched du brjod pa'i tshoms/ bam po dang po/ thams cad mkhyen pa la phyag 'tshal lo/ /bkra shis par gyur cig /rgyal bas</text></item>
<item><p>321a2</p><section>mdo sde</section><text>ched du brjod gsungs pa/ /bdag gis rab tu bshad par bya/ /gnyid dang rmugs pa rnams sol la/ /yid la dga' ba bskyed de nyon/ /thams cad mkhyen pa skyob</text></item>
<item><p>321a3</p><section>mdo sde</section><text>pa po/ /thub pa rjes su thugs brtse ba/ /sku yi tha ma 'dzin pa yi/ /bcom ldan 'das kyis 'di skad gsungs/ /kye ma 'du byed rnams mi rtag /skye zhing 'jig pa'i chos</text></item>
<item><p>321a4</p><section>mdo sde</section><text>can yin/ /skyes nas 'jig par 'gyur ba ste/ /de dag nye bar zhi ba bde/ /de ltar rab tu 'bar ba la/ /ci zhig dgar yod mgur ci yod/ /mun pa'i nang zhugs gnas</text></item>
<item><p>321a5</p><section>mdo sde</section><text>pa dag /ci phyir sgron ma tshol mi byed/ /rus pa thi ba'i mdog 'dra ba/ /bor ba gang yin 'di dag ni/ /phyogs dang phyogs su rnam 'thor ba/ /de mthong 'di la ci zhig dga'//</text></item>
<item><p>321a6</p><section>mdo sde</section><text>gang gi nub mo kho na nas/ /mngal du dang por 'jug pa'i mi/ /de ni sdod med 'gro 'gyur zhing / /song ba las kyang ldog pa med/ /snga dro skye bo mang mthong ba/ /phyi dro kha cig</text></item>
<item><p>321a7</p><section>mdo sde</section><text>mthong mi 'gyur/ /phyi dro skye bo mang mthong ba/ /snga dro kha cig mthong mi 'gyur/ /skyes pa bud med mang po dang / /dar la bab pa'ang 'chi 'gyur na/ /de la mi 'di gzhon</text></item>
<item><p>321b1</p><section>mdo sde</section><text>zhes te/ /gson pa'i gdeng drod ci zhig yod/ /kha cig mngal du 'chi bar 'gyur/ /de bzhin kha cig btsas pa'i sar/ /de bzhin kha cig gog tsam na/ /de bzhin kha cig</text></item>
<item><p>321b2</p><section>mdo sde</section><text>yongs rgyug na/ /la la rgan dang la la gzhon/ /la la dar la bab pa'i mi/ /rim gyis rab tu 'gro 'gyur te/ /'bras bu smin pa ltung ba bzhin/ /dper na 'bras bu smin pa rnams/ /ltung</text></item>
<item><p>321b3</p><section>mdo sde</section><text>bas rtag tu 'jigs pa ltar/ /de bzhin skyes par gyur pa'i mi/ /rtag tu 'chi bas 'jigs par 'gyur/ /dper na rdza ma'i mkhan po yis/ /'jim pa las ni snod byas pa/ /thams</text></item>
<item><p>321b4</p><section>mdo sde</section><text>cad tha mar 'jig pa ltar/ /mi rnams srog kyang de bzhin no/ /dper na thags ni brkyang ba la/ /spun ni gang dang gang bcug pa'i/ /spun gyis rting la gtugs par ltar/ /mi rnams</text></item>
<item><p>321b5</p><section>mdo sde</section><text>srog kyang de bzhin no/ /dper na nges par bsad pa dag /gom pa gang dang gang bor bas/ /bsad sa'i drung du bsnyen pa ltar/ /mi rnams srog kyang de bzhin no/ /chu klung drag</text></item>
<item><p>321b6</p><section>mdo sde</section><text>tu 'bab pa'i rgyun/ /ldog pa med pa ji lta bar/ /de bzhin mi yi tshe 'gro ba/ /slar ni ldog par 'gyur ba med/ /dka' ba nyid dang 'thung ba dang / /de yang sdug bsngal</text></item>
<item><p>321b7</p><section>mdo sde</section><text>ldan pa dag /myur ba kho nar 'jig 'gyur te/ /chu la dbyug gus bris pa bzhin/ /dper na phyugs rdzi dbyug thogs kyis/ /phyugs rnams gnas su phyin byed ltar/ /de</text></item>
<item><p>322a1</p><section>mdo sde</section><text>bzhin nad dang rga ba yis/ /mi rnams 'chi bdag drung du skyel/ /chu bran gyi ni chu lta bur/ /nyin dang mtshan mo 'das pa yis/ /mi rnams tshe yang zad</text></item>
<item><p>322a2</p><section>mdo sde</section><text>'gyur zhing / /srog kyang nye bar 'jig par 'gyur/ /mel tshe byed la mtshan mo ring / /lam kyis dub la rgyang grags ring / /dam chos rnam par mi shes pa'i/ /byis pa</text></item>
<item><p>322a3</p><section>mdo sde</section><text>rnams la 'khor ba ring / /bdag la bu yod de bzhin du/ /nor yod ces pas byis pa brlag /phyi rol nang na bdag med na/ /su yi bu yin ci zhig nor/ /skyes pa bud</text></item>
<item><p>322a4</p><section>mdo sde</section><text>med rnams kyi rigs/ /brgya dang stong phrag mang po dang / /longs spyod legs par bsgrubs pa yang / /'chi bdag dbang du 'gro bar 'gyur/ /bsags pa kun gyi</text></item>
<item><p>322a5</p><section>mdo sde</section><text>mtha' zad cing / /bslang ba'i mtha' ni 'gyel bar 'gyur/ /phrad pa'i mtha' na bral ba ste/ /gson pa'i mtha' ni 'chi ba ni/ /gson mtha' 'chi ba yin pas na/ /sems</text></item>
<item><p>322a6</p><section>mdo sde</section><text>can thams cad 'chi 'gyur zhing / /dge sdig 'bras bur nyer 'gro ba'i/ /ji bzhin las kyi rjes su 'brang / /sdig pa'i las kyis dmyal ba dang / /bsod nams byas pa bde</text></item>
<item><p>322a7</p><section>mdo sde</section><text>'gro ste/ /gzhan dag gis ni lam bsgoms pas/ /zag med mya ngan 'das par 'gyur/ /gang yang sangs rgyas rang sangs rgyas/ /sangs rgyas rnams kyi nyan thos kyang / /sku</text></item>
<item><p>322b1</p><section>mdo sde</section><text>lus 'di ni spong mdzad na/ /skye bo phal pa smos ci dgos/ /gang du gnas na 'chi bas mi tshugs pa'i/ /sa phyogs de ni yod pa ma yin te/ /bar snang la med rgya mtsho'i nang na</text></item>
<item><p>322b2</p><section>mdo sde</section><text>med| |ri bo rnams kyi gseb tu zhugs na'ang min/ /byung dang 'byung bar 'gyur ba ji snyed pa/ /kun gyis lus 'di btang nas 'gro ba dang / /de kun 'jigs par mkhas pas rtogs</text></item>
<item><p>322b3</p><section>mdo sde</section><text>gyis te/ /chos la gnas gyis tshangs par spyad pa spyod/ /rga ba mthong zhing nad kyis sdug bsngal dang / /sems dang bral ba'i shi ba mthong nas ni/ /brtan pas btson ra 'dra ba'i</text></item>
<item><p>322b4</p><section>mdo sde</section><text>khyim spangs kyi/ /'jig rten phal pas 'dod spang nus re skan/ /rgyal po'i shing rta shin tu bkra ba'ang 'jig /de bzhin lus kyang nye bar rga bar 'gyur/ /dam pa rnams kyi</text></item>
<item><p>322b5</p><section>mdo sde</section><text>chos 'di dam pa ste/ /mi mchog gzhan rtogs byed cing rga mi 'gyur/ /rga ba khyod ni blun zhing ngan/ /khyod ni mi rigs byed pa ste/ /yid du 'ong ba'i gzugs 'di yang / /khyod</text></item>
<item><p>322b6</p><section>mdo sde</section><text>kyis mngon par bcom par gyur/ /gang zhig lo ni brgyar 'tsho ba/ /de yang 'chi bdag nyid kyis khrid/ /'di dag rga bar 'gyur ba 'am/ /yang na na ba'ang 'chi bas 'joms/ /rtag</text></item>
<item><p>322b7</p><section>mdo sde</section><text>tu ldog pa med par 'gro 'gyur zhing / /nyin dang mtshan du rab tu 'jig pa dang / /skye dang 'chi ba'i sdug bsngal dang ldan pa/ /chu tshan nang du gdungs pa'i nya dang 'dra/ /tshe</text></item>
<item><p>323a1</p><section>mdo sde</section><text>'di nyin dang mtshan mo dang / /'gro ba dang ni 'dug pa na/ /chu klung chen po'i rgyun bzhin du/ /phyir mi ldog par 'gro bar 'gyur/ /chu chung</text></item>
<item><p>323a2</p><section>mdo sde</section><text>nang gi nya lta bur/ /gang zhig nyin mtshan 'da' ba yis/ /tshe 'di shin tu thung 'gyur na/ /de la dga' bar byar ci yod/ /gson mtha' 'chi ba yin pa'i phyir/ /lus 'di</text></item>
<item><p>323a3</p><section>mdo sde</section><text>yongs su rga ba dang / /nad kyi tshang 'di myur 'jig cing / /snag gi tshogs kyang 'jig par 'gyur/ /kye ma lus 'di mi thogs par/ /stong zhing rnam shes dang bral nas/ /dur</text></item>
<item><p>323a4</p><section>mdo sde</section><text>khrod bor ba'i mgal dum ltar/ /sa yi steng du 'gyel bar 'gyur/ /rgyun du nad kyis mngon gdung zhing / /rtag tu mi gtsang 'dzag pa dang / /rga dang 'chi bas 'tsher</text></item>
<item><p>323a5</p><section>mdo sde</section><text>'grib pa'i/ /lus 'di dor bcir mi rung / /myur du 'jig cing na ba dang / /rnag dang ldan pa'i lus 'di yis/ /grub dang bde ba bla med pa/ /zhi mchog don du gnyer</text></item>
<item><p>323a6</p><section>mdo sde</section><text>bar gyis/ /dgun kha dang ni dpyid ka dang / /dbyar kha 'di dag bya'o zhes/ /byis pa rnam par sems byed pas/ /bar chad mthong bar ma gyur to/ /bu dang nor phyugs</text></item>
<item><p>323a7</p><section>mdo sde</section><text>'byor pa la/ /mi yi yid ni rnam chags pa/ /'chi bdag gis ni blangs nas 'gro /nyal grong chu bos bdas pa bzhin/ /'chi ba'i dus la bab pa na/ /bu rnams skyabs</text></item>
<item><p>323b1</p><section>mdo sde</section><text>su mi 'gyur zhing / /pha yang ma yin gnyen 'dun min/ /khyod la skyabs su 'gyur ba med/ /'di ni bya ba byas zin don 'di bya/ /de dag byas nas bdag gis 'di bya zhes/ /</text></item>
<item><p>323b2</p><section>mdo sde</section><text>de ltar mi ni yongs su shom pa na/ /rga dang nad bcas 'chi bas mngon du bcom/ /de ltas rtag tu ting 'dzin la dga' mnyam par zhog /brtson bskyed la skye dang rga ba'i</text></item>
<item><p>323b3</p><section>mdo sde</section><text>mtha' ma ltos/ /bdud rnams sde dang bcas pa mngon par zil non la/ /dge slong dag go skye shi'i pha rol 'gro bar gyis/ /mi rtag pa'i tshoms te dang po'o// //kun rtog las ni 'dod skyes pas/ /'dod pa'i rtsa bar shes gyis te/ /khyod ni kun rtog ma byed dang / /des na khyod la 'byung mi 'gyur/ /'dod pa rnams las mya ngan skyes/ /</text></item>
<item><p>323b4</p><section>mdo sde</section><text>'dod pa rnams las 'jigs pa 'byung / /'dod pa dag ni rnam spangs na/ /mya ngan med cing 'jigs pa med/ /dga' ba rnams las mya ngan skyes/ /dga' ba rnams las</text></item>
<item><p>323b5</p><section>mdo sde</section><text>'jigs par 'byung / /dga' ba dag ni rnam spangs na/ /mya ngan med cing 'jigs pa med/ /'dod dga'i rnam smin sdug bsngal te/ /dang po mngar la 'bras bu tsha/ /me</text></item>
<item><p>323b6</p><section>mdo sde</section><text>sbron lag nas ma bor pa/ /mjug tu phyis ba sreg byed bzhin/ /nor bu'i rna cha bu dang bu mo la/ /yongs su chags sems gang yin la ltos na/ /lcags shing gres</text></item>
<item><p>324a1</p><section>mdo sde</section><text>ma las byas chings ma gang / /de dag dam po min zhes 'phags pa gsung / /'dod pa'i chings ma gang yin de lhod kyang / /rab tu dgrol bar</text></item>
<item><p>324a2</p><section>mdo sde</section><text>dka' zhes 'phags pa gsung / /brtan rnams 'dod pa'i bde la mi lta bar/ /de dag gtubs nas myur du 'gro bar byed/ /'jig rten sna tshogs gang de 'dod min</text></item>
<item><p>324a3</p><section>mdo sde</section><text>gyi| |skyes bu'i kun rtog 'dod chags 'dod pa yin/ /'jig rten sna tshogs de bzhin gnas kyang ni/ /'on kyang brtan rnams 'di la 'dun pa 'dul/ /mi rnams</text></item>
<item><p>324a4</p><section>mdo sde</section><text>la ni rtag pa'i 'dod pa med/ /'dod can gang la chags de mi rtag pas/ /yang srid med phyir sems kyis rab spongs la/ /'chi ba'i gnas mi 'gyur bar byos zhes</text></item>
<item><p>324a5</p><section>mdo sde</section><text>gsungs/ /'dun pa skyes shing zad par mi byed dam/ /sems la skyon med pa dang dran pa dang / /'dod pa rnams la so sor ma chags gang / /de ni gong du 'pho ba yin</text></item>
<item><p>324a6</p><section>mdo sde</section><text>zhes gsungs/ /mgar ba yis ni dngul bzhin du/ /blo gros ldan pas rim pa bzhin/ /skad cig skad cig cung zad tsam/ /rang gi dri ma bsal bar bya/ /lham mkhan</text></item>
<item><p>324a7</p><section>mdo sde</section><text>gyis ni ko ba dag /yongs su spyangs nas lham byed ltar/ /'dod pa gang dang gang spangs pa/ /de de bde ba phun sum ldan/ /gal te bde ba kun 'dod na/ /'dod pa thams</text></item>
<item><p>324b1</p><section>mdo sde</section><text>cad yongs su spongs/ /'dod pa thams cad yongs spangs pas/ /mchog tu bde ba thob par 'gyur/ /ji srid 'dod pa'i rjes 'brang ba/ /de srid par du ngoms mi 'gyur/ /de</text></item>
<item><p>324b2</p><section>mdo sde</section><text>las gang dag shes rab kyis/ /ldog byed de dag tshim pa thob/ /'dod pas ngoms par mi 'gyur pas/ /shes rab kyis ni ngoms pa skyid/ /shes rab kyis ni ngoms</text></item>
<item><p>324b3</p><section>mdo sde</section><text>pa'i mi/ /srid pa'i dbang du mi 'gyur ro/ /'dod pa chags pa'i mi gang yin/ /de dag kye ma chos min dga'/ /cung zad gson por 'dug pa na/ /bar chad mthong bar mi</text></item>
<item><p>324b4</p><section>mdo sde</section><text>'gyur ro/ /blo ngan longs spyod kyis bcom pas/ /pha rol tshol bar mi byed cing / /bsam brlag 'dod la sred pa yis/ /bdag dang gzhan yang phung bar byed/ /kAr ShA</text></item>
<item><p>324b5</p><section>mdo sde</section><text>pa Na'i char bab kyang / /'dod pa rnams kyis ngoms mi 'gyur/ /'dod pa mnog chung nyes mang ba/ /mkhas pa rnams kyis khong du chud/ /lha yi 'dod pa rnams la yang / /</text></item>
<item><p>324b6</p><section>mdo sde</section><text>lhag par dga' bar mi 'gyur gyi/ /rdzogs sangs rgyas dang nyan thos rnams/ /sred pa zad pas dgyes par 'gyur/ /gangs can dang ni mnyam pa yi/ /gser gyi ri bo yod</text></item>
<item><p>324b7</p><section>mdo sde</section><text>gyur kyang / /nor des gcig kyang mi tshim par/ /rtogs par gyis la legs par spyod/ /gang dag sdug bsngal de yi rgyu shes pa/ /de dag nam yang 'dod la dga' mi 'gyur//</text></item>
<item><p>325a1</p><section>mdo sde</section><text>'jig rten dag na zug rngu'i rgyur shes nas/ /de dag gdul phyir brtan pa slob par byed/ /'dod pa'i tshoms te gnyis pa'o// //lus can rnam par rtog pas rab bcom pa/ /'dod chags mi bzad gtsang bar rjes lta bas/ /'dod chags phyir zhing rab tu 'phel 'gyur te/ /rang gi 'ching ba de</text></item>
<item><p>325a2</p><section>mdo sde</section><text>yis dam por byed/ /gang dag rnam rtog nye bar zhi dga' zhing / /mi sdug sgom pa rtag tu dran byed de/ /de yi sred pa rab tu spangs pa yis/ /rang gi 'ching ba de dag</text></item>
<item><p>325a3</p><section>mdo sde</section><text>rul bar byed/ /'dod pa mun nag 'dra bas g.yogs/ /srid pa'i dga' bas bkab pa dang / /bag med 'ching bas bcings pa dag /tshed mar chud pa'i nya dang</text></item>
<item><p>325a4</p><section>mdo sde</section><text>'dra| |skyes bu bag med rab tu spyod byed pa/ /'khri shing bzhin du sred pa 'phel 'gyur zhing / /rga dang 'chi ba'i rjes su 'gro 'gyur te/ /ma drung nu zho 'dod pa'i be'u</text></item>
<item><p>325a5</p><section>mdo sde</section><text>dang 'dra/ /mi dag dran par byed dang chags byed dang / /yid bde ba la rtog par byed pa dag /de yis yang dang yang du 'khor bar 'khyams/ /tshal nang 'bras bu 'dod pa'i</text></item>
<item><p>325a6</p><section>mdo sde</section><text>spre'u dang mtshungs/ /mi gang rtag tu bde ba 'dod byed pa/ /skye dang rga bar nye bar 'gro 'gyur zhing / /skye dgu sred pa rnams kyis mdun du bdar/ /rgya nang ri bong yongs</text></item>
<item><p>325b1</p><section>mdo sde</section><text>su rgyug pa bzhin/ /sred pa rnams kyi mdud pa'i sems can dag /srid dang srid min dag la sems chags shing / /kun sbyor ro la dga' ba'i byis pa rnams/ /yang dang</text></item>
<item><p>325b2</p><section>mdo sde</section><text>yang du sdug bsngal 'thob par 'gyur/ /skye bo grub dang bde rnams dang bral zhing / /bdud kyi sbyor ba dag dang ldan pa de/ /rga dang 'chi ba'i rjes su 'gro 'gyur te/ /ma drung nu zho</text></item>
<item><p>325b3</p><section>mdo sde</section><text>'dod pa'i be'u dang 'dra/ /'di na sred pa de 'dra spong byed pa/ /srid dang srid min dag la sred bral zhing / /dge slong srid pa zil gyis gnon byed pa/ /lhag ma med par yongs su mya ngan</text></item>
<item><p>325b4</p><section>mdo sde</section><text>'da'/ /gang zhig 'jig rten spang dga' ba'i/ /sred pa'i bud med 'dis bkol ba/ /de yi mya ngan 'phel 'gyur te/ /rtswa la char pa bab pa bzhin/ /gang zhig 'jig rten</text></item>
<item><p>325b5</p><section>mdo sde</section><text>spang dka' ba'i/ /sred pa'i bud med 'di spong ba/ /de yi mya ngan ldog 'gyur te/ /pad+ma las ni chu thigs bzhin/ /de phyir ji snyed 'dir lhags pa/ /khyed la smra yi khyed bde</text></item>
<item><p>325b6</p><section>mdo sde</section><text>zhig /u shir phyir ni rtswa bzhin du/ /sred pa rtsar bcas drung nas phyung / /skyes bu sred pa dang 'grogs na/ /yun ring dus su 'khyam 'gyur bas/ /sred pa drungs nas phyung</text></item>
<item><p>325b7</p><section>mdo sde</section><text>zhig dang / /mya ngan med cing 'jigs pa med/ /yang dang yang du nyer len cing / /yang dang yang du mngal du 'jug /gnas skabs 'gyur dang gzhan 'gyur bas/ /sems</text></item>
<item><p>326a1</p><section>mdo sde</section><text>can 'ong dang 'gro bar byed/ /'dir ni spang dka'i sred pa de/ /spongs las bon chod cig dang / /de la sred pa med 'gyur zhing / /de ni yang du 'khor</text></item>
<item><p>326a2</p><section>mdo sde</section><text>mi 'gyur/ /dal 'byor chud ni ma gzan par/ /gang gis lha dang mi rnams su/ /don gnyer bcings nas 'jog byed pa/ /yul la sred pa de las rgol/ /sems can dmyal</text></item>
<item><p>326a3</p><section>mdo sde</section><text>bar skyes na yang / /dal 'byor thal bas 'gyod par 'ong / /gang phyir srid mtsho rgyur gyur pa/ /yul la sred pa 'bras kyi gzhi/ /'khri shing dra bas khebs byed pa/ /gdung</text></item>
<item><p>326a4</p><section>mdo sde</section><text>bar byed pa ma btul na/ /sdug bsngal 'di ni yang dang yang / /rnam pa kun tu ldog mi 'gyur/ /dper na ljon shing rtsa nas ma bton na/ /bcad kyang phyir zhing skye ba kho</text></item>
<item><p>326a5</p><section>mdo sde</section><text>nar zad/ /de bzhin sred pa'i phra rgyas ma bton na/ /yang dang yang du sdug bsngal 'di mi ldog /dper na bdag nyid kyis ni byas pa'i mtshon/ /de yis rkun pa'i mthu</text></item>
<item><p>326a6</p><section>mdo sde</section><text>yis bdag gsod ltar/ /de bzhin nang gi sems las byung ba yi/ /sred pas lus can nye bar gsod par byed/ /de ltar sred las sdug bsngal dag /'byung ba'i nyes</text></item>
<item><p>326a7</p><section>mdo sde</section><text>dmigs shes gyis te/ /sred spongs nye bar len med dang / /dran ldan dge slong kun tu rgyus/ /sred pa'i tshoms te gsum pa'o// //bag yod 'chi</text></item>
<item><p>326b1</p><section>mdo sde</section><text>med gnas yin te/ /bag med pa ni 'chi ba'i gnas/ /bag yod 'chi bar mi 'gyur te/ /bag med pa ni rtag tu 'chi/ /de yi khyad par de rig pas/ /mkhas pa rnams ni bag</text></item>
<item><p>326b2</p><section>mdo sde</section><text>dang bcas/ /bag yod pa la rab dga' ba/ /'phags pa'i spyod yul dga' ba yin/ /de la rgyun du bsgoms pa dang / /rtag tu pha rol gnon brtan pa'i/ /brtan pas grub</text></item>
<item><p>326b3</p><section>mdo sde</section><text>bde bla med pa/ /mya ngan 'das la reg pa yin/ /gang tshe mkhas pas bag yod pas/ /bag med bcom pa de yi tshe/ /shes rab khang bzang steng 'dzegs nas/ /mya nga med</text></item>
<item><p>326b4</p><section>mdo sde</section><text>pas gdung bcas dang / /brtan rnams ri bo'i spo dag las/ /sa steng byis pa rnams la blta/ /brtson 'grus dang ni bag yod dang / /yang dag sdom dang dul ba yis/ /mkhas</text></item>
<item><p>326b5</p><section>mdo sde</section><text>pas gling du byas nas ni/ /chu bo chen po mngon du zlog /brtson 'grus ldan zhing dran dang ldan pa dang / /spyod pa gtsang zhing brtags nas byed pa dang / /yang dag sdom dang chos kyis</text></item>
<item><p>326b6</p><section>mdo sde</section><text>'tsho ba dang / /bag yod rnams kyi grags pa mngon par 'phel/ /lhag pa'i sems la bag bya ste/ /thub pa'i thub gzhi rnams la bslab/ /nyer zhi rtag tu dran ldan pa'i/ /</text></item>
<item><p>326b7</p><section>mdo sde</section><text>skyong ba mya ngan med pa yin/ /dman pa'i chos la mi rten cing / /bag med pa la bsten mi bya/ /log par blta la 'dod med dang / /'jig rten 'phel bar mi bya'o/ /'jig</text></item>
<item><p>327a1</p><section>mdo sde</section><text>rten pa yi yang dag lta/ /chen po su la yod gyur pa/ /de ni tshe rabs stong du yang / /ngan 'gror 'gro bar mi 'gyur ro/ /bag med pa la sbyor byed pa/ /</text></item>
<item><p>327a2</p><section>mdo sde</section><text>skye bo byis pa bsam brlag yin/ /tshong dpon nor rnams srung ba ltar/ /mkhas pa bag dang ldan par bya/ /bag med pa la mi sbyor zhing / /'dod la dga' ba mi gsog</text></item>
<item><p>327a3</p><section>mdo sde</section><text>dang | |rtag tu bag yod sems byed pa/ /zag pa zad pa thob par 'gyur/ /zag pa zad pa ma thob kyang / /dus 'dir bag med mi bya ste/ /ri dwags ma yin seng ge ltar/ /bag</text></item>
<item><p>327a4</p><section>mdo sde</section><text>med pa dag bsad par 'gyur/ /bag med pha rol bud med sten byed pa'i/ /mi gang yid la gnas skabs 'di bzhi 'byung / /bsod nams mi 'thob bde bar mi nyal</text></item>
<item><p>327a5</p><section>mdo sde</section><text>dang | |gsum pa smad 'gyur bzhi pa dmyal bar 'gyur/ /bsod nams ma thob sdig pa'i 'gro ba dang / /'jigs dang bag tsha lhan cig bde ba chung / /rgyal po'i chad pa</text></item>
<item><p>327a6</p><section>mdo sde</section><text>chen pos gcod 'gyur zhing / /lus zhig sems can dmyal ba rnams su 'tshod/ /gang zhig bdag bde lta 'dod pa/ /des ni gong ma bzhin du bya/ /byis pa'i shing</text></item>
<item><p>327a7</p><section>mdo sde</section><text>rta bzhin 'gyur bags/ /brtan pas brtson 'grus zhan mi bya/ /dper na byis pa'i shing rta dag /lam chen bzang po bor nas su/ /lam ngan dag tu 'gro byed pas/ /</text></item>
<item><p>327b1</p><section>mdo sde</section><text>mig chags sems khong chud pa ltar/ /de bzhin chos ni spangs nas kyang / /chos min rjes su 'jug byed pa'i/ /byis pa 'chi ba dag dbang 'gro zhing / /mig chag bzhin</text></item>
<item><p>327b2</p><section>mdo sde</section><text>du bcom pa thob/ /gang zhig bya ba rnam spangs nas/ /mi bya ba dag byed pa dang / /bag med pa yis rlom byed pa/ /de dag rnams kyi zag pa 'phel/ /gang gis zag pa 'phel</text></item>
<item><p>327b3</p><section>mdo sde</section><text>'gyur pa/ /de yi zag med rgyang ma na/ /gang zhig lus gtogs ldan pa dag /rtag tu legs par brtsams pa dang / /bya ba ma yin mi byed cing / /rgyun du bya ba byed</text></item>
<item><p>327b4</p><section>mdo sde</section><text>pa dang / /dran dang shes bzhin ldan pa de'i/ /zag pa rnams ni zad par 'gyur/ /gang gi zag pa zad gyur pa/ /des ni zag med thob par 'gyur/ /ji tsam mang du smra</text></item>
<item><p>327b5</p><section>mdo sde</section><text>byed pa/ /de dag dam chos 'dzin ma yin/ /gang dag 'di na thos nyung yang / /lus kyis chos dag mngon sum byas/ /gang dag chos la bag byed pa/ /de dag dam</text></item>
<item><p>327b6</p><section>mdo sde</section><text>chos 'dzin pa yin/ /gal te rigs bcas mang du smras kyang ni/ /bag med mi dag de ltar byed mi 'gyur/ /dper na phyugs rdzis gzhan gyi phyugs bgrangs ltar/ /de</text></item>
<item><p>327b7</p><section>mdo sde</section><text>dag dag sbyong skal pa thob ma yin/ /gal te rigs bcas nyung du smra byed kyang / /chos kyi rjes su chos la spyod pa dang / /'dod chags zhe sdang gti mug spong byad pa/ /de</text></item>
<item><p>328a1</p><section>mdo sde</section><text>dag dge sbyong skal pa thob pa yin/ /bag yod bsngags pa rjod byed cing / /rtag tu bag med la smod pas/ /bag yod mchod sbyin brgya</text></item>
<item><p>328a2</p><section>mdo sde</section><text>pa yang / /lha rnams nang na gtso bor gyur/ /bya ba byas rung ma byas rung / /mkhas pa bag yod bsngags pa brjod/ /bag dang bcas pa'i mkhas pa yis/ /don gnyis</text></item>
<item><p>328a3</p><section>mdo sde</section><text>rab tu len par byed/ /tshe 'di'i don ni gang yin dang / /phyi ma'i don ni gang yin pa/ /de dag brtan pas rtogs pas na/ /mkhas pa zhes ni brjod pa yin/ /dge</text></item>
<item><p>328a4</p><section>mdo sde</section><text>slong bag yod la dga' zhing / /bag med pa la 'jigs lta bas/ /bdag nyid ngan 'gro las 'drel te/ /'dam rdzab las ni glang chen bzhin/ /dge slong bag yod</text></item>
<item><p>328a5</p><section>mdo sde</section><text>la dga' zhing / /bag med pa la 'jigs lta bas/ /sdig pa'i chos rnams sprug par byed/ /rlung gis ljon shing lo ma bzhin/ /dge slong bag yod la dga' zhing / /</text></item>
<item><p>328a6</p><section>mdo sde</section><text>bag med pa la 'jigs lta bas/ /kun tu sbyor ba phra sbom dag /me yis bsregs pa bzhin du 'gro /dge slong bag yod la dga' zhing / /bag med pa la 'jigs</text></item>
<item><p>328a7</p><section>mdo sde</section><text>lta bas/ /kun tu sbyor ba kun zad pa/ /rim gyis nyams su myong bar 'gyur/ /dge slong bag yod la dga' zhing / /bag med pa la 'jigs lta bas/ /'du byed nyer</text></item>
<item><p>328b1</p><section>mdo sde</section><text>zhi zhi ba yi/ /zhi ba'i go 'phangs so sor rtogs/ /dge slong bag yod la dga' zhing / /bag med pa la 'jigs lta bas/ /mya ngan 'das dang nye ba'i phyir/ /yongs su nyams</text></item>
<item><p>328b2</p><section>mdo sde</section><text>'gyur mi srid do/ /brtson 'grus ldan zhing bag yod dang / /chos spyad legs par spyod byed pa/ /'jig rten 'di dang pha rol tu/ /chos spyod pas ni bde ba 'thob/ /zhi phyir</text></item>
<item><p>328b3</p><section>mdo sde</section><text>bslab pa la brten dang / /rtsol ba dang ni brtson 'grus skyed/ /mi dran pa dang bag med dang / /brtson 'grus chung dang kun sdom med/ /gnyid dang snyom dang g.yeng ba ste/ /'di</text></item>
<item><p>328b4</p><section>mdo sde</section><text>dag bslab pa'i bar chad pas/ /khyed kyis yan lag de rtogs la/ /dran pa chud ni ma gzan gcig /dge slong tshul khrims bzang ba dang / /bag yod pa la dga' ba</text></item>
<item><p>328b5</p><section>mdo sde</section><text>yis| |kun rtogs legs par mnyam zhog ste/ /rang gi sems ni rjes su srungs/ /brtsam par bya zhing dbyung bar bya/ /sangs rgyas bstan la 'jug par bya/ /'dam bu'i</text></item>
<item><p>328b6</p><section>mdo sde</section><text>khyim la glang chen bzhin/ /'chi bdag sde ni gzhom par bya/ /gang zhig chos 'dul 'di nyid la/ /bag dang ldan par spyod byed pa/ /skye ba'i 'khor ba rab spangs nas/ /sdug</text></item>
<item><p>328b7</p><section>mdo sde</section><text>bsngal tha mar byed par 'gyur/ /bag yod pa'i tshoms te bzhi pa'o// //sdug pa rnams las mya ngan skye/ /sdug pa rnams las 'jigs pa skye/ /sdug pa dag</text></item>
<item><p>329a1</p><section>mdo sde</section><text>ni rnam spangs na/ /mya ngan med cing 'jigs pa med/ /sdug gu ma las mya ngan skye/ /sdug las sdug bsngal sdug las 'jigs/ /sdug gu ma</text></item>
<item><p>329a2</p><section>mdo sde</section><text>dag gzhan gyur na/ /yi mug 'gyur ba thob par byed/ /'jig rten sdug bsngal rnam pa du ma dang / /mya ngan smre sngags 'don pa ji snyed pa/ /de dag sdug pa dag las</text></item>
<item><p>329a3</p><section>mdo sde</section><text>rten te 'byung / /sdug pa spangs na de dag yod mi 'gyur/ /gang phyir 'jig rten 'ga' na'ang sdug med pa/ /gang yin de dag bde zhing mya ngan med/ /de bas gdung</text></item>
<item><p>329a4</p><section>mdo sde</section><text>med rdul bral don gnyer bas/ /nam yang sdug pa byed pa mi bya'o/ /sdug pa ma mthong sdug bsngal la/ /mi sdug mthong na'ang de bzhin pas/ /nam yang sdug dang phrad mi bya/ /</text></item>
<item><p>329a5</p><section>mdo sde</section><text>mi sdug dang yang phrad mi bya/ /sdug pa dang ni bye bral dang / /mi sdug pa dang phrad pa yis/ /gang gis mi dag rgas byed pa'i/ /mya ngan mi bzad skye bar 'gyur/ /sdug pa shi bar gyur pa na/ /gnyen</text></item>
<item><p>329a6</p><section>mdo sde</section><text>'dun mdza' bshes mang po dag /yun ring dus su mya ngan dang / /sdug dang bral bas sdug bsngal 'gyur/ /gang la sdug dang sdug min med/ /de la mdud pa yod</text></item>
<item><p>329a7</p><section>mdo sde</section><text>min pas/ /de ltas sdug nyid sdig can la/ /sdug par byed pa mi bya'o/ /sdug la bltas te don btang nas/ /bde sbyor rnams la mi 'jug cing / /bdag nyid</text></item>
<item><p>329b1</p><section>mdo sde</section><text>mi bde'i sbyor ldan dag /bde sbyor don ldan rnams la smon/ /gzugs sdug bde bas bsdams pa dag /lha mi so so'i ris dag tu/ /sdig pa byed cing yongs nyams nas/ /rga</text></item>
<item><p>329b2</p><section>mdo sde</section><text>dang 'chi ba'i dbang du 'gro /gang zhig nyin dang mtshan rnams su/ /bag yod gzugs sdug spong byed pa/ /des ni spang dka' bdud zas dang / /sdig pa'i rtsa ba'ang</text></item>
<item><p>329b3</p><section>mdo sde</section><text>drungs nas phyung / /legs min legs pa'i tshul dang ni/ /sdug min sdug pa'i tshul gyis dang / /sdug bsngal bde ba'i tshul gyis su/ /bag med rnams ni mngon du</text></item>
<item><p>329b4</p><section>mdo sde</section><text>'joms/ /gal te bdag la dga' byed na/ /nyes par byed pas bde ba dag /bde blag kho nar mi 'thob pas/ /'di ni sdug la gzhug mi bya/ /gal te bdag la</text></item>
<item><p>329b5</p><section>mdo sde</section><text>dga' byed na/ /legs par byed pas bde ba dag /bde blag kho nar thob 'gyur bas/ /'di ni sdig pa gzhug mi bya/ /dper na dgon pa'i grong khyer dag /brtan pa'i 'obs</text></item>
<item><p>329b6</p><section>mdo sde</section><text>kyis bskor ba ltar/ /gal te bdag la dga' byed na/ /'di ni bsrungs pas legs par bsrung / /gal te bdag la dga' byed na/ /thun gsum gang yang rung ba la/ /mkhas pas</text></item>
<item><p>329b7</p><section>mdo sde</section><text>mel che bya ba yis/ /'di ni spa bas legs par sba/ /dper na dgon pa'i grong khyer dag /phyi nang srung bar byed pa ltar/ /dal 'byor chud ni mi zos pa/ /de ltar bdag ni bsrung</text></item>
<item><p>330a1</p><section>mdo sde</section><text>bar bya/ /sems can dmyal bar skya na yang / /dal 'byor thal bas 'gyod par 'ong / /phyogs rnams kun tu sems kyis yongs brtags</text></item>
<item><p>330a2</p><section>mdo sde</section><text>kyang | |bdag las ches sdug 'ga' yang ma mthong ba/ /de ltar so sor gzhan la'ang rang sdug pas/ /de phyir bdag dgas gzhan la gnod mi bya/ /thams cad la</text></item>
<item><p>330a3</p><section>mdo sde</section><text>yang srog 'di sdug /thams cad chad pas 'jigs pa na/ /rang gi nyams las dpag gyis te/ /brdeg par mi bya gsad mi bya/ /rgyang thag bcad par sbyugs pa'i mi/ /ring</text></item>
<item><p>330a4</p><section>mdo sde</section><text>nas nye zho med 'ongs na/ /gnyen bshes mdza' bo lhags nas su/ /a la la zhes mngon par dga'/ /de bzhin bsod nams byas pa'i mi/ /'jig rten 'di nas pha</text></item>
<item><p>330a5</p><section>mdo sde</section><text>rol tu/ /phyin tshe gnyen bzhin bsod nams dag /'ongs nas mngon par dga' bar byed/ /de bas 'jig rten pha rol gyi/ /ched du bsod nams bsags par gyis/ /</text></item>
<item><p>330a6</p><section>mdo sde</section><text>bsod nams 'jig rten pha rol tu/ /lus can rnams kyi gnas su 'gyur/ /gang zhig legs spyad spyod byed pa'i/ /dge la lha rnams bstod par byed/ /'di na'ang smad</text></item>
<item><p>330a7</p><section>mdo sde</section><text>par mi 'gyur la/ /mtho ris su yang dga' ba 'thob/ /chos gnas tshul khrims phun sum tshogs/ /ngo tsha shes shing bden par smra/ /rang ga bya ba byed pa la/ /skye</text></item>
<item><p>330b1</p><section>mdo sde</section><text>bo gzhan rnams dga' bar byed/ /rang gi don ni byed pa la/ /'di ltar gzhan rnams dga' 'gyur zhing / /mthong ba'i chos la bsngags pa dang / /pha rol tu yang bde 'gror</text></item>
<item><p>330b2</p><section>mdo sde</section><text>'gyur/ /gtams na gnang ba'i tshig smra dang / /mi rigs spyod las zlog pa la/ /dam pa rnams ni dga' bar byed/ /dam pa ma yin dga' mi 'gyur/ /de bas mchog</text></item>
<item><p>330b3</p><section>mdo sde</section><text>dang mchog min pa/ /shi 'phos bral bar gyur pa na/ /dam pa ma yin dmyal bar 'gro /dam pa mtho ris 'gro bar 'gyur/ /sdug pa'i tshoms te lnga pa'o// //bsngags par 'gyur dang nor 'thob dang / /pha rol bde 'gror dga' 'gyur ba'i/ /bde ba gsum po don gnyer ba'i/ /mkhas pas tshul khrims bsrung bar bya/ /'phags dang mthong</text></item>
<item><p>330b4</p><section>mdo sde</section><text>ba phun tshogs dang / /'jig rten zhi ba rten 'gyur ba'i/ /gnas gzhan 'di dag mthong ba yis/ /mkhas pas tshul khrims bsrung bar bya/ /lus la yongs su gdung med par/ /tshul</text></item>
<item><p>330b5</p><section>mdo sde</section><text>khrims kyi ni bde ba 'thob/ /mtshan mo bde bar nyal ba dang / /sad pa na yang dga' bar 'gyur/ /sbyin pa tshul khrims ldan pa dag /mkhas pas byas pa'i bsod nams kyis/ /'di dang pha</text></item>
<item><p>330b6</p><section>mdo sde</section><text>rol dag tu yang / /rtag tu bde ba thob par 'gyur/ /rgan pa'i bar la tshul khrims dge /dad la rab tu gnas na legs/ /mi yi rin chen shes rab ste/ /bsod nams chom pos dbrog par</text></item>
<item><p>331a1</p><section>mdo sde</section><text>dka'/ /dge slong tshul khrims la gnas shing / /dbang po rnams kyang bsdams pa dang / /zas kyi tshod ni rig pa dang / /mi nyal ba la 'bad pa ste/ /de ltar</text></item>
<item><p>331a2</p><section>mdo sde</section><text>gnas par brtson pa dang / /nyin mtshan snyoms las mi byed pa/ /mya ngan 'das dang nye ba'i phyir/ /yongs su nyams 'gyur mi srid do/ /mi ni tshul khrims la gnas nas/ /sems</text></item>
<item><p>331a3</p><section>mdo sde</section><text>dang shes rab bsgom pa la/ /brtson zhing des nas dge slong gis/ /sdug bsngal bzad par thob par 'gyur/ /de phyir rtag tu tshul khrims dang / /ting 'dzin rjes su srung ba dang / /</text></item>
<item><p>331a4</p><section>mdo sde</section><text>lhag mthong la ni bslab pa dang / /shes bzhin so sor dran par bya/ /des ni kun sbyor zad byas nas/ /yid bral lhag ma med 'gyur te/ /lus zhig shes rab ldan pa yis/ /</text></item>
<item><p>331a5</p><section>mdo sde</section><text>bgrang du med pa'i mya ngan 'das/ /gang zhig tshul khrims ting 'dzin dang / /shes rab 'di gsum legs bsgoms te/ /shin tu dri med mthar phyin cing / /gdung med yang</text></item>
<item><p>331a6</p><section>mdo sde</section><text>srid zad gyur dang / /chags pa'i 'ching las rnam grol zhing / /lus spangs shes rab ldan pa dang / /bdud kyi yul las 'das pa dang / /nyi ma bzhin du lam me 'bar/ /</text></item>
<item><p>331a7</p><section>mdo sde</section><text>dge slong phyi dang nang nyid la/ /bag med rlom par byed pa yis/ /tshul khrims ting 'dzin shes rab rnams/ /yongs su rdzogs par mi 'gyur ro/ /sprin gyis khebs</text></item>
<item><p>331b1</p><section>mdo sde</section><text>las char 'bab cing / /nam thang ba las char mi 'bab/ /de bas khebs pa sol cig dang / /'di ltar char ba 'bab ba mi 'gyur/ /de ltar rtag tu mthong ba dang / /dge slong tshul khrims</text></item>
<item><p>331b2</p><section>mdo sde</section><text>sdom pa yi/ /mya ngan 'das par 'gro ba'i lam/ myur ba kho nar rnam par 'dag/ me tog dri ni rdzi phyogs min mi 'gro/ rtsa ba rgya spos tsan+dan rnams kyang min/ /dam pa'i dri ni rdzi phyogs</text></item>
<item><p>331b3</p><section>mdo sde</section><text>mi 'gro ste/ /phyogs rnams kun tu mi mchog dri yis khyab/ /rgya spos dang ni tsan+dan dang / /ut+pa la dang ma li ka /spos kyi rigs ni 'di dag pas/ /tshul khrims dri bsung phul du</text></item>
<item><p>331b4</p><section>mdo sde</section><text>phyin/ /rgya spos tsan+dan gang yin pa'i/ /dri bsung 'di ni chung du ma/ /tshul khrims ldan pa'i dri bsung gang / /des ni 'di dang mtho ris khyab/ /de ltar bag yod gnas bya zhing / /</text></item>
<item><p>331b5</p><section>mdo sde</section><text>tshul khrims rnam par dag par bya/ /yang dag shes pas rnam grol na/ /bdud kyi lam ni rnyed mi 'gyur/ /'di ni bde bar 'gro lam ste/ /rnam par dag byed lam 'di la/ /</text></item>
<item><p>331b6</p><section>mdo sde</section><text>rab tu zhugs te bsgoms nas kyang / /bdud kyi 'ching ba spong bar gyis/ /tshul khrims kyi tshoms te drug pa'o// //lus kyi nyes par spyod spangs shing / /lus kyi</text></item>
<item><p>331b7</p><section>mdo sde</section><text>legs spyad spyad pa'i phyir/ /lus kyi nyes chen las bsrungs na/ /lus ni bsdam par byas par 'gyur/ /ngag gi nyes par spyad spangs shing / /ngag gi legs spyad spyad</text></item>
<item><p>332a1</p><section>mdo sde</section><text>pa'i phyir/ /ngag gi nyes chen las bsrungs na/ /ngag ni bsdam pa byas par 'gyur/ /yid kyi nyes par spyod spangs shing / /yid kyi legs spyad spyad pa'i phyir//</text></item>
<item><p>332a2</p><section>mdo sde</section><text>yid kyis nyes chen las bsrungs na/ /yid ni bsdams pa byas par 'gyur/ /lus kyi nyes par spyod spangs shing / /ngag gi nyes par spyod pa spang / /yid kyi nyes par spyod</text></item>
<item><p>332a3</p><section>mdo sde</section><text>spang zhing / /skyon gzhan ldan pa gang yin spang / /lus kyi dge ba rnams bya zhing / /ngag gi dge ba phal chen bya/ /yid kyi dge ba rnams bya zhing / /tshad med bzhi dang ldan</text></item>
<item><p>332a4</p><section>mdo sde</section><text>par bya/ /lus kyi dge ba rnams bya zhing / /ngag dang yid kyis byas na ni/ /'di dang pha rol dag tu yang / /rtag tu bde ba thob par 'gyur/ /rtag tu lus ni bsdams pa'i</text></item>
<item><p>332a5</p><section>mdo sde</section><text>phyir/ /thub pa 'tshe ba med pa yin/ /de ni 'chi med gnas 'gro zhing / /gang du song na'ang mya ngan med/ /rtag tu ngag ni bsdams pa'i phyir/ /thub pa 'tshe ba med pa yin/ /de</text></item>
<item><p>332a6</p><section>mdo sde</section><text>ni 'chi med gnas 'gro zhing / /gang du song na'ang mya ngan med/ /rtag tu yid ni bsdams pa'i phyir/ /thub pa 'tshe ba med pa yin/ /de ni 'chi med gnas 'gro zhing / /gang</text></item>
<item><p>332a7</p><section>mdo sde</section><text>du song na'ang mya ngan med/ /brtan pa rnams kyis lus bsdam zhing / /brtan pa rnams kyis ngag kyang bsdam/ /brtan pa rnams kyis yid bsdam zhing / /brtan pas kun</text></item>
<item><p>332b1</p><section>mdo sde</section><text>tu bsdams byas na/ /de dag 'chi med gnas 'gro zhing / /gang du song yang mya ngan med/ /lus kyi sdom pa legs pa ste/ /ngag gi sdom pa'ang legs pa yin/ /yid kyi sdom pa'ang</text></item>
<item><p>332b2</p><section>mdo sde</section><text>legs pa ste/ /thams cad du ni bsdams pa legs/ /kun tu bsdams pa'i dge slong ni/ /sdug bsngal kun las rnam par 'grol/ /ngag rnams bsrung zhing yid ni legs</text></item>
<item><p>332b3</p><section>mdo sde</section><text>bsdams te/ /lus kyis mi dge ba dag spyad mi bya/ /las lam gsum po 'di dag rnam sbyangs na/ /drang srong gsungs pa'i lam ni thob par 'gyur/ /legs par spyad pa'i</text></item>
<item><p>332b4</p><section>mdo sde</section><text>tshoms te bdun pa'o// //gang dag byas bzhin ma byas zer ba dang / /brdzun du smra ba dmyal bar 'gro bar 'gyur/ /mi de gnyis ka 'dra ba pha rol tu/ /song</text></item>
<item><p>332b5</p><section>mdo sde</section><text>nas dman pa'i chos dang ldan par 'gyur/ /skyes bu skyes pa'i kha nas ni/ /tshig ngan smra bar byed pa yis/ /tshig gi sta re skyes gyur nas/ /bdag nyid gcod par byed par 'gyur/ /</text></item>
<item><p>332b6</p><section>mdo sde</section><text>gang zhig smad 'os skye bo bstod byed dang / /bstod 'os skye bo rnam par smad byed pa/ /de ni kha yis 'thab khrol kun gsog cing / /'thab khrol can gang des ni bde mi 'thob/ /gang</text></item>
<item><p>332b7</p><section>mdo sde</section><text>'dir cho los rang nor pham byed pa/ /'thab khrol de ni cung zad tsam du zad/ /gang zhig bde bar gshegs la yid 'khrug pa/ /de 'dir 'thab khrol shin tu chen po yin/ /ngag</text></item>
<item><p>333a1</p><section>mdo sde</section><text>yid 'phags pas smad pa'i sdig bsten na/ /bye bar chu pur can dang stong phrag ni/ /bzhi bcu gcig tu chu bur rdol ba yi/ /sems can dmyal ba rnams su</text></item>
<item><p>333a2</p><section>mdo sde</section><text>'gro bar 'gyur/ /sdig pa'i sems kyis ma nyes skyon brjod pa/ /bdag nyid bsad phyir dmyal ba spel bar zad/ /stobs ldan nyes med pa dag bzod byed cing / /de la sems</text></item>
<item><p>333a3</p><section>mdo sde</section><text>kyang 'khrugs par mi byed do/ /bsam brlag gang zhig sdig can gyi/ /lta la brten nas 'phags pa ni/ /dgra bcom chos kyis 'tsho ba dang / /bstan pa spong bar byed pa dag/</text></item>
<item><p>333a4</p><section>mdo sde</section><text>smyig ma 'bru chags lta bur ni/ /de ni rang gi 'bras bus gsod/ /tshig bzang kho na smra bya yi/ /sdig pa can dag smra mi bya/ /sdig can gdung byed smra ba bas/ /tshig bzang</text></item>
<item><p>333a5</p><section>mdo sde</section><text>smra bar byed pa rung / /byis pa sdig can smra byed pa/ /smra ba'i tshe na 'ching 'gyur la/ /gal te smra na gzhan spong ba/ /de dag 'phags pa mi gsung ngo / /dge slong dag ni</text></item>
<item><p>333a6</p><section>mdo sde</section><text>bsdams pa dang / /dal bus smra zhing rlom pa med/ /gang zhig chos ldan don ston pa/ /de ni snyan par smra ba yin/ /legs par smra ba mchog ces 'phags pa gsung / /</text></item>
<item><p>333a7</p><section>mdo sde</section><text>snyan smra mi snyan ma yin de gnyis pa/ /bden smra rdzun pa ma yin de gsum pa/ /chos smra phal pa ma yin bzhi bde'o/ /tshig de rnams ni smra bya zhing / /gang gis bdag</text></item>
<item><p>333b1</p><section>mdo sde</section><text>kyang mi gdung la/ /pha rol la yang gnod med pa'i/ /tshig de legs par smra bar bya/ /gang gis mngon par dga' 'gyur zhing / /gang gis sdig pa mi skyed dang / /smras pas pa</text></item>
<item><p>333b2</p><section>mdo sde</section><text>rol dga' 'gyur ba'i/ /snyan tshig kho na smra bar bya/ /bden pa'i tshig ni bdud rtsi ste/ /bden pa'i tshig ni bla med yin/ /don dang chos la rab gnas pa/ /bden pa yin zhes/</text></item>
<item><p>333b3</p><section>mdo sde</section><text>dam pa gsung / /sdug bsngal thams cad spang ba'i phyir/ /sangs rgyas kyis ni gsungs tshig gang / /bden pa mya ngan 'das 'gro ba'i/ /tshig de bla na med pa yin/ /tshig gi tshoms</text></item>
<item><p>333b4</p><section>mdo sde</section><text>te brgyad pa'o// //chos gcig las ni rab 'das shing / /'jig rten pha rol bcom pa yi/ /lus can brdzun du smra ba yi/ /sdig pa mi bya ci yang med/ /lcags</text></item>
<item><p>333b5</p><section>mdo sde</section><text>sgong me lce 'bar 'dra ba/ /zos par gyur pa ches sla yi/ /tshul 'chal legs par mi sdom pas/ /yul 'khor bsod snyoms za mi rung / /khyod ni sdug bsngal gyis 'jigs</text></item>
<item><p>333b6</p><section>mdo sde</section><text>shing / /khyod la sdug bsngal mi sdug na/ /mngon sum dag gam lkog tu'ang rung / /sdig pa can gyis las mi bya/ /gal te sdig pa'i las byas sam/ /byed kyang rung ste khyod</text></item>
<item><p>333b7</p><section>mdo sde</section><text>kyis ni/ /kog ces langs te bros byas kyang / /sdug bsngal las ni thar mi 'gyur/ /gang du gnas na las kyis mi tshugs pa'i/ /sa phyogs de ni yod pa ma yin te/ /bar snang</text></item>
<item><p>334a1</p><section>mdo sde</section><text>la med rgya mtsho'i nang nas med/ /ri bo rnams kyi gseb tu zhugs kyang min/ /pha rol po la brtags kyang gang / /sdig ba can gyi las mthong ba/ /de dag</text></item>
<item><p>334a2</p><section>mdo sde</section><text>bdag gis mi bya ste/ /sdig byas las ni rjes su 'brang / /las gang shin tu mi bzad dang / /zol byed gzhal blugs 'chos pa dang / /mi la 'tshe bar byed pa dang / /gzhan la</text></item>
<item><p>334a3</p><section>mdo sde</section><text>byed du 'jug pa yi/ /las de mi yi rjes 'brang bas/ /de yis g.yang sar ltung bar byed/ /mi yis dge ba'am/ sdig pa yi/ /las ni gang dang gang byas pa'i/ /las rnams chud</text></item>
<item><p>334a4</p><section>mdo sde</section><text>zar me 'gyur te/ /de lta de ltar 'bras bur 'gyur/ /de yi tshogs pa ji srid par/ /de srid 'di ni rdung bar byed/ /de la gzhan dag rdung byed de/ /rdung byed de ni brtags par</text></item>
<item><p>334a5</p><section>mdo sde</section><text>'gyur/ /'di ni bdag rjes mi 'brang zhes/ /byis pas ma brtags byas pa yi/ /sdig pa'i las kyis 'gro ba dag/ pha rol tu ni shes par 'gyur/ /gal te byis pas mi</text></item>
<item><p>334a6</p><section>mdo sde</section><text>shes par/ /sdig pa'i las ni byas pa dag/ nam zhig na ni de nyid kyis/ /rnam smin tsha ba so sor sten/ /rang gi las kyis de'i 'og tu/ /me yis bsregs pa bzhin du</text></item>
<item><p>334a7</p><section>mdo sde</section><text>gdungs/ /byis pa shes rab chung du dag/ bdag la dgra bzhin byad pa yis/ /gang zhig 'bras bu tsher 'gyur ba'i/ /sdig can las ni sbyong bar byed/ /gang dag byas</text></item>
<item><p>334b1</p><section>mdo sde</section><text>bas gdung 'gyur zhing / /ma chi mas gdong yog du bzhin du/ /snam smin so sor sten pa yi/ /las de dag ni ma byas legs/ /gang zhig byas na mi gdung zhing / /dga' zhing yid</text></item>
<item><p>334b2</p><section>mdo sde</section><text>ni bde ba yis/ /rnam smin so sor sten pa yi/ /las de dag ni byas na legs/ /bdag nyid bde ba 'dod pa'i phyir/ /dgod bzhin sdig pa'i las byas pa'i/ /sdig pa'i las de'i rnam</text></item>
<item><p>334b3</p><section>mdo sde</section><text>smin dag/ du bzhin nyams su myong bar 'gyur/ /des par sdig las 'phral du ni/ /'o ma lta bur 'gyur mi byed/ /thal bas g.yogs pa'i me lta bur/ /des ni byis pa sreg par</text></item>
<item><p>334b4</p><section>mdo sde</section><text>byed/ /sdig las 'phral du nges par ni/ /mtshon bzhin gcod par mi byed kyang / /sdig pa'i las kyi 'gro ba dag/ pha rol tu ni mngon par 'gyur/ /gang du de dag rnam smin ni/ /</text></item>
<item><p>334b5</p><section>mdo sde</section><text>tshab so sor sten pa yi/ /sdig pa'i las kyi 'gro ba dag/ pha rol tu ni shes par 'gyur/ /lcags las g.ya' ni langs gyur pa/ /langs pa des ni de nyid za/ /de bzhin ma brtags</text></item>
<item><p>334b6</p><section>mdo sde</section><text>byas pa yi/ /rang gi las kyis ngan 'gror 'gro/ /las kyi tshoms te dgu pa'o// //dad dang ngo tsha tshul khrims sbyin pa ste/ /chos 'di ni rnams ni skyes bu dam pas</text></item>
<item><p>334b7</p><section>mdo sde</section><text>bsngags/ /'di yis lha yi 'jig rten 'gro 'gyur zhing / /lam 'di nyid kyis lha yul 'gro zhes gsungs/ /'jungs rnams lha yi 'jig rten mi 'gro zhing / /de yis byis pa sbyin</text></item>
<item><p>335a1</p><section>mdo sde</section><text>ba'i bsngags mi brjod/ /brtan rnams sbyin la rjes su yi rang ba/ /des ni de dag gzhan du bde ba myong / /'di na skyes bu'i nor mchog dad pa ste/ /'di na</text></item>
<item><p>335a2</p><section>mdo sde</section><text>chos la legs spyod pa de pa 'thog/ /bde na kho na ro bro rnams kyi phul/ /shes rab kyis 'tsho 'tsho ba'i mchog ces gsungs/ /mya ngan 'das par 'gro ba yi/ /dgra bcom chos</text></item>
<item><p>335a3</p><section>mdo sde</section><text>la dang bskyed de/ /mkhas pas gus par mnyan na ni/ /de dang de yi shes rab 'thob/ /bag can gyis ni rgya mtsho dang / /dad pas chu bo rnams las sgrol/ /brtson 'grus kyis</text></item>
<item><p>335a4</p><section>mdo sde</section><text>ni sdug bsngal spong / /shes rab kyis ni yongs dag 'gyur/ /dge slong dad pa'i grogs ldan zhing / /shes rab kyis ni gtams pa dang / /mya ngan 'das la mngon dga'</text></item>
<item><p>335a5</p><section>mdo sde</section><text>bas/ /'ching ba thams cad gcod par 'gyur/ /gang gis dang dang tshul khrims dang / /shes rab nyid ni legs bsgoms shing / /mkhas pa skyon rnams spong ba de'i/ /legs</text></item>
<item><p>335a6</p><section>mdo sde</section><text>pa'i ngang tshul can zhes brjod/ /dad dang tshul khrims phun sum tshogs/ /gtong ldan 'jungs pa rnam spangs pa/ /de ni gang dang gar song ba/ /de dang der ni mchod par 'gyur//</text></item>
<item><p>335a7</p><section>mdo sde</section><text>mkhas gang 'tsho ba'i 'jig rten na/ /dad dang shes rab stan byed pa/ /de dag de yi nor mchog ste/ /de yi nor gzhan phal par zad/ /'phags pa lta bar 'dod pa dang //</text></item>
<item><p>335b1</p><section>mdo sde</section><text>dam chos nyan par dga' ba dang / /ser sna'i dri ma rnams spangs pa/ /de ni dad pa can zhes bya/ /dad pa'i lam rgyags bskur bar bya/ /bsod nams chom pos dbrog mi nus/ /chom</text></item>
<item><p>335b2</p><section>mdo sde</section><text>rkun 'phrog par byed pa bzlog /dge spyong rnams kyis blangs nas dga'/ /mkhas pa dge sbyong 'ongs pa la/ /mngon par dga' bar byed 'gyur zhing / /skye bo rnams ni ci rigs</text></item>
<item><p>335b3</p><section>mdo sde</section><text>par/ /dad pa ji bzhin sbyin byed cig /gzhan gyi zas dang skom de la/ /gang zhig yin ni mi bde ba/ /des ni nyin dang mtshan rnams su/ /ting 'dzin thob par mi 'gyur ro/ /</text></item>
<item><p>335b4</p><section>mdo sde</section><text>gang gis ta la'i mgo bcad ltar/ /de 'dra kun tu gcod byed pa/ /des ni nyin dang mtshan rnams su/ /ting nge 'dzin dag thob par 'gyur/ /khron pa skam po ji lta bar/ /dad pa</text></item>
<item><p>335b5</p><section>mdo sde</section><text>med pa bsten mi bya/ /ji ste de la yongs brkos kyang / /'dam chu dring 'byung bar 'gyur/ /chu mang rnam par dad pa dang / /bsil bar gyur cing rnyog med pa'i/ /mtsho la chu 'dod ji</text></item>
<item><p>335b6</p><section>mdo sde</section><text>lta bar/ /shes rab can gyis dad ldan pa sten/ /chags sam ma chags kyang rung ste/ /de yis thub sku mi nges pas/ /ma dad pa dag spang bar bya/ /dad pa rnams ni nye bar bsten/ /</text></item>
<item><p>335b7</p><section>mdo sde</section><text>dad pa'i tshems te bcu pa'o// //sdom la/ mi rtag 'dod dang sred pa dang / /bag yod de bzhin dga' ba dang / /tshul khrims legs spyod tshig dag dang / /</text></item>
<item><p>336a1</p><section>mdo sde</section><text>las dang dad pa de dag bcu/ /bram zes 'dod pa rab spang zhing / /brtson 'grus kyis ni rgyun chod cig/ 'dod pa rab tu ma spangs par/ /thub pa gcig</text></item>
<item><p>336a2</p><section>mdo sde</section><text>gis ma thob bo/ /kun tu rgyu ba zhan pa dag/ nyon mongs phyir yang kun gsog pas/ /brtson 'grus brtan po kho na yis/ /bya ba de nyid byed la rag/ zhan pa'i las ni ji snyed</text></item>
<item><p>336a3</p><section>mdo sde</section><text>dang / /kun nas nyon mongs dka' thub dang / /tshangs spyod yongs su ma dag de/ /don chen 'gyur snyam mi byed do/ /ji ltar mda' ni gzung nyes pas/ /lag pa chod par gyur pa</text></item>
<item><p>336a4</p><section>mdo sde</section><text>ltar/ /dge slong bsrung pa bya nyes dang / /dmyal bar nye bar khrid par byed/ /ji ltar mda' ni bzung legs pas/ /lag pa chod par mi 'gyur ltar/ /dge sbyong bsrung ba bya legs</text></item>
<item><p>336a5</p><section>mdo sde</section><text>na| |mya ngan 'das par nye bar 'dren/ /dge sbyong rnam par ma shes dang / /rgal bar dka' dang bzod dka' dang / /gang dag zhan pa 'gyod 'gyur ba'i/ /sdug bsngal mang</text></item>
<item><p>336a6</p><section>mdo sde</section><text>po de dag 'byung / /yang dang yang du 'gyod pa yi/ /kun rtog dbang du 'gro ba yi/ /sems ni zlog pa ma byas par/ /dge sbyong spyod pa ji ltar bya/ /nyes par rab byung nyes</text></item>
<item><p>336a7</p><section>mdo sde</section><text>dga' ba/ /khyim 'dug nyes rtsom byed pa dag/ sdug bsngal mnyam med sten pa dang / /yang srid sdug bsngal sogs par zad/ /tshem bu dur smrig gyon pa dang / /phal</text></item>
<item><p>336b1</p><section>mdo sde</section><text>cher yang dag mi sdom zhing / /sdig pa'i chos can sdig la dga'/ /sdig can de dag ngan 'gror 'gro/ sA la'i shing la 'khri shing ltar/ /gang zhig shin tu khrims 'chal te/ /ji</text></item>
<item><p>336b2</p><section>mdo sde</section><text>ltar rang la dgra bzhin du/ /de ni de ltar byed par 'dod/ /mgo bo skya bor gyur par du/ /de dung rgan rabs ma chud pa/ /de ni lang tsho gtugs pa ste/ /de ni rgan blun zhes bya'o/ /</text></item>
<item><p>336b3</p><section>mdo sde</section><text>gang zhig dge dang sdig pa dag/ spangs shing tshangs par spyod pa dang / /sde tshogs spangs nas spyod byed pa/ /de ni rgan rabs zhes bya'o/ /brtul zhugs med cing brdzun smra na/ /</text></item>
<item><p>336b4</p><section>mdo sde</section><text>mgo po bregs tsam dge sbyong min/ /rmongs pa 'dod la zhugs pa dag/ ji ga dge sbyong yin nam kye/ /brtul zhugs med cing brdzun smra na/ /mgo bo bregs tsam dge sbyong min//</text></item>
<item><p>336b5</p><section>mdo sde</section><text>gang zhig sdig pa zhi gyur te/ /mkhas pas dge sbyong yin par shes/ /brtul zhugs med cing brdzun smra na/ /mgo bo bregs tsam dge sbyong min/ /gang dag sdig pa che phra</text></item>
<item><p>336b6</p><section>mdo sde</section><text>dag/ kun la brtags nas byed pa dang / /sdig pa zhi ba de dag ni/ /dge sbyong nyid ces brjod par bya/ /sdig pa spangs pa bram ze ste/ /zhi bar byed pa dge sbyong yin/ /bdag gi/</text></item>
<item><p>336b7</p><section>mdo sde</section><text>dri ma rab spangs pa/ /des na rab tu byung zhes brjod/ /dge sbyong gi tshoms te bcu gcig pa'o// //gang tshe 'phags pa'i bden pa bzhi/ /shes rab kyis</text></item>
<item><p>337a1</p><section>mdo sde</section><text>ni mthong ba dang / /lam 'di rab tu shes pa yis/ /srid pa'i sred pa rab tu 'dral/ /dper na rlung gis rdul bslang ba/ /char pa bab pas zhi byed ltar/ /gang</text></item>
<item><p>337a2</p><section>mdo sde</section><text>tshe shes rab kyis mthong ba/ /de tshe kun rtog zhi bar 'gyur/ /gang zhig legs par rtogs pa yis/ /skye shi legs par zad 'gyur zhing / /'jig rten nges 'byed 'gyur ba yi//</text></item>
<item><p>337a3</p><section>mdo sde</section><text>shes rab de ni gtso bo yin/ /bden pa'i nang na bden bzhi dang / /lam nang yan lag brgyad pa mchog/ rkang gnyis nang na mig can dang / /chos kyi nang na chags bral</text></item>
<item><p>337a4</p><section>mdo sde</section><text>mchog/ /'du byed thams cad mi rtag par/ /gang tshe shes rab kyis mthong ba/ /de tshe sdug bsngal las yid 'byung / /lam 'di rnam par dag par 'gyur/ /'du byed</text></item>
<item><p>337a5</p><section>mdo sde</section><text>thams cad sdug bsngal bar/ /gang tshe shes rab kyis mthong ba/ /de tshe sdug bsngal las yid 'byung / /lam 'di rnam par dag par 'gyur/ /'du byed thams cad stong nyid</text></item>
<item><p>337a6</p><section>mdo sde</section><text>du| |gang te shes rab kyis mthong ba/ /de tshe sdug bsngal las yid 'byung / /lam 'di rnam par dag par 'gyur/ /'du byed thams cad bdag med par/ /gang tshe shes</text></item>
<item><p>337a7</p><section>mdo sde</section><text>rab kyis mthong ba/ /de tshe sdug bsngal las yid 'byung / /lam 'di rnam par dag par 'gyur/ /srid pa'i zug rdu gcod byed lam/ /das ni khyed cag rnams la bstan/ /</text></item>
<item><p>337b1</p><section>mdo sde</section><text>de bzhin gshegs pa ston pa ste/ /khyed cag rnams kyis bya dgos so/ /srid pa'i zug rngu sel ba'i lam/ /ngas ni khyed cag rnams la bstan/ /de bzhin gshegs pa ston pa ste/ /</text></item>
<item><p>337b2</p><section>mdo sde</section><text>khyed cag rnams kyis bya dgos so/ /lta ba rnam par dag byed pa/ /lam 'di ma gtogs gzhan med pas/ /ting nge 'dzin la rab gnas te/ /bdud kyi 'ching ba spang bar gyis/ /'di</text></item>
<item><p>337b3</p><section>mdo sde</section><text>ni drang lam 'di ni pha rol gnon/ /mtsho la ngang pa'i srang ltar bgrod pa gcig/ shAkya thub pas mnyam gzhag gang rtogs nas/ /tshogs la yang dang yang du bshad pa 'di//</text></item>
<item><p>337b4</p><section>mdo sde</section><text>skye shi'i mtha' rtogs phan mdzad thugs brtse bas/ /bgrod pa gcig lam rab tu bstan mdzad pa'i/ /lam 'dis chu bo rnams las sngon brgal cing / /de bzhin brgal bar</text></item>
<item><p>337b5</p><section>mdo sde</section><text>'gyur zhing rgal bar mdzad/ /shin tu mthar gtugs gdul bya dag bya dang / /'khor ba'i skye shi zad par bya ba dang / /khams rnams du ma so sor rtogs bya'i phyir/ /sbyan dang</text></item>
<item><p>337b6</p><section>mdo sde</section><text>ldan pas lam 'di rab tu bstan/ /ji ltar chu klung gang+gA'i chu rgyun zhugs/ /rgya mtsho'i nang du 'bab par 'gyur ba ltar/ /de bzhin gshegs rab yangs pas bstan pa'i lam/ 'di</text></item>
<item><p>337b7</p><section>mdo sde</section><text>ni 'chi med thob par bya phyir 'jug/ gang zhig 'byung pa kun la thugs brtse bas/ /sngon chad ma thos chos kyi 'khor lo bskor/ /skyob pa lha dang mi rnams 'dul mdzad pa/ /</text></item>
<item><p>338a1</p><section>mdo sde</section><text>srid pa'i mthar phyin de la phyag 'tshal lo/ /rnam rtog dge ba gsum ni brtag bya zhing / /dge ba ma yin gsum yang rnam par spangs/ /kun nas</text></item>
<item><p>338a2</p><section>mdo sde</section><text>rdul langs char gyis mnan pa ltar/ /de nas rtog dang dpyod pa zhi ba bya/ /de nas sems la rnam rtog nyer zhi nas/ /bla med byang chub bde la reg par 'gyur/ /ting 'dzin</text></item>
<item><p>338a3</p><section>mdo sde</section><text>gsum po rnams la yid gtad cing / /bden pa las skyed tshad med bsgom par bya/ /dran ldan mkhas pas mdud pa zhi bya zhing / /gsum po rnams kyis gnas gsum rab tu</text></item>
<item><p>338a4</p><section>mdo sde</section><text>dral/ /shes rab mtshon dang brtson 'grus stobs dang ldan/ /dran ldan mnyam gzhag ting 'dzin la dga' bas/ /'jig rten skye dang 'jig par rtogs nas ni/ /kun</text></item>
<item><p>338a5</p><section>mdo sde</section><text>las rab tu rnam grol de rig yin/ /'jig rten mtha' ma legs par rtogs gyur nas/ /'jig rten mthar son pha rol phyin zhes brjod/ /gang gis zhi ba 'phags lam</text></item>
<item><p>338a6</p><section>mdo sde</section><text>yan lag brgyad/ /lam dang bsgoms pa des ni bdud rtsi rnyed/ /de ltar spyod pas bde 'dod bde ba 'thob/ /snyan pa 'thob cing grags pa 'phel bar 'gyur/ /lam gyi</text></item>
<item><p>338a7</p><section>mdo sde</section><text>tshoms te bcu gnyis pa'o// //ched du brjod pa'i tshoms bam po gnyis pa/ /dre'u mo rang gi mngal gyis dang / /'dam bu smyig ma 'bras bu</text></item>
<item><p>338b1</p><section>mdo sde</section><text>bu dang / /chu shing 'bras bus phung ba ltar/ /pho bshal bkur stis phul bar 'gyur/ /ji srid blun po mchod byas pa/ /de srid rab tu brlag par 'gyur/ /byis pa'i dkar po'i cha 'grib</text></item>
<item><p>338b2</p><section>mdo sde</section><text>cing / /de yi sbyi bo'ang nges par nyams/ /ngan pa rnyid pa 'dod pa dang / /dge slong 'khor ni 'dod pa dang / /gnas la ser sna byed pa dang / rigs gzhan dag gis mchod pa dang / /</text></item>
<item><p>338b3</p><section>mdo sde</section><text>rab tu byung dang khyim pa dag/ gang yang rung bas bdab/ 'phrigs te/ /bya ba byas rung ma byas rung / /bdag dbang gyur re stes zhes/ /de ltar byis pa kun rtogs na/ /sems</text></item>
<item><p>338b4</p><section>mdo sde</section><text>la 'dod chen 'phel bar 'gyur/ /rnyed pa'i thabs ni gzhan yin la/ mya ngan 'dad 'gro'i gzhan yin zhes/ /de ltar ci rigs shes nas su/ /bur sti dag la mi dga'</text></item>
<item><p>338b5</p><section>mdo sde</section><text>zhing / /dben pa rim gyis 'phel byed pa'i/ /dge slong sangs rgyas nyan thos yin/ /thams cad la ni mi rtsol zhing / /mi yis 'phrigs par mi gyur dang / /'tsho ba gzhan la</text></item>
<item><p>338b6</p><section>mdo sde</section><text>mi rten cing / /chos la tshod pa bzhi mi spyad/ /rang gi rnyed pa blang bya zhing / /gzhan gyi la ni 'dod mi bskyed/ /dge slong gzhan gyi 'dod byed pas/ /ting nge 'dzin 'thob par mi</text></item>
<item><p>338b7</p><section>mdo sde</section><text>'gyur ro/ /gal te bde bar 'tsho 'dod cing / /dge spyod 'di la lta 'dod na/ /dge 'dun gyis ni chos gos dang / /bza' ba tung byin par gyur na blang / /gal te bde bar</text></item>
<item><p>339a1</p><section>mdo sde</section><text>'tsho 'dod cing / /dge sbyong 'di la lta 'dod na/ /byi ba'i khung nas sprul lta bur/ /gnas mal dag la bsten par gyis/ /gal te bde bar 'tsho 'dod</text></item>
<item><p>339a2</p><section>mdo sde</section><text>cing / /dge sbyong 'di la lta 'dod na/ /ngan ngon tsam gyis chog shes shing / /chos gcig po yang bsgom par bya/ /gal te mang po mi shes shing / /tshul khrims legs par</text></item>
<item><p>339a3</p><section>mdo sde</section><text>mnyam gzhag na/ /de shes pa dag 'tsho dag cing / /snyoms las med ces bstod par byed/ /gal te 'chi bdag nyams byed pa'i/ /zag med rig pa gsum ldan na/ /blun pos</text></item>
<item><p>339a4</p><section>mdo sde</section><text>ci yang mi shes zhes/ /bsams nas de la 'phya yang sla/ /gang zag sdig pa'i chos can la/ /gal te bza' dang btung ba yis/ /rnyed pa dag dang ldan gyur na/ /de la de dag mchod</text></item>
<item><p>339a5</p><section>mdo sde</section><text>pa byed/ /mgo bregs ngur smrig byis pa yi/ /bza' ba dang ni btung ba dang / /gos dang mal cha rnyed pa lta/ /dgra byed mang ba kho nar zad/ /de ltar bkur sti 'jigs chen gyi/ /</text></item>
<item><p>339a6</p><section>mdo sde</section><text>skyon rnams khong du chud byas nas/ /'phrigs nyung sems khral bskyungs nas su/ /dran ldan dge slong kun tu rgyus/ /kham gyi zas kyis sems zhing mi 'gyur yang / /'tsho ba 'di</text></item>
<item><p>339a7</p><section>mdo sde</section><text>phyir mi bza' mi bya ste/ /kha zas kyis ni lus dag gnas 'gyur pa/ /de ltar rtogs la bsod snyoms dag la rgyus/ /rigs kyis phyag byas mchod pa gang yin 'di/ /zug rngu</text></item>
<item><p>339b1</p><section>mdo sde</section><text>phra mo dbyung bar dka' ba ste/ /mi yis bzod dka' bkur sti gang yin 'di/ /'dam dang 'dra bar rab tu rtogs par gyis/ /bkur sti'i tshoms te bcu gsum pa'o// //sdig pa'i las ni mi byed pa/ /'khu bya min la gang 'khu ba/ /'jig rten 'di dang pha rol tu/ /de nyid sdig pa rnams kyi gos/ /dang por bdag ni phung byed cing / /phyi nas gzhan yang phung</text></item>
<item><p>339b2</p><section>mdo sde</section><text>byed pa/ /khra yi gzan ma'i bya lta bur/ /phung zhing gzhan yang phung bar byed/ /rdeg par byed pa rdeg pa 'thob/ /'khon du 'dzin pas 'khon can mthong / /de bzhin gshe bas gshe</text></item>
<item><p>339b3</p><section>mdo sde</section><text>ba ste/ /khro bar byed la khro ba 'byung / /'di gzhan dge sbyong byis pa ste/ /ngam pa'i chos la mi mkhas pa/ /yongs su tshe thung 'di la yang / /gyi na'i phyir ni 'khon par byed/ /'di ni</text></item>
<item><p>339b4</p><section>mdo sde</section><text>mchog ces bsams nas su/ /so sor smra zhing mthun 'jug pas/ /'di na dge 'dun 'byed pa'i tshe/ /ci phyir stobs med sems mi byed/ /rus pa gcog cing srog gcod</text></item>
<item><p>339b5</p><section>mdo sde</section><text>la| |rta phyugs nor ni 'phrog pa dang / /yul 'khor 'joms par byed pa yang / /phyi nas 'jal du ma byed pa ltar/ /mkhas pas brtags shing gsungs pa'i tshig/ spyod</text></item>
<item><p>339b6</p><section>mdo sde</section><text>yul ston par byed pa yi/ /chos 'di rnam par shas na ko/ /khyed cag ci phyir byed mi 'gyur/ /khyod ni mi mkhas lugs can te/ /kha bya yis ni rtsol byed pa/ /pha rol po</text></item>
<item><p>340a1</p><section>mdo sde</section><text>dag mi shes pas/ /bdag ni 'di la brtson par byed/ /'di na mkhas pa gang yin pa/ /de dag bzhams pa'i tshig gis zhi/ /bdag la kha zer bdag la</text></item>
<item><p>340a2</p><section>mdo sde</section><text>gshe/ bdag pham bdag pham byed pa'o zhes/ /'di gang sems la 'dzin byed pa/ /de yi 'khon ni zhi mi 'gyur/ /bdag la kha zer bdag la gshe/ bdag pham bdag</text></item>
<item><p>340a3</p><section>mdo sde</section><text>pham byed pa'o zhes/ /'di gang sems la mi 'dzin pa/ /de yi 'khon ni zhi bar 'gyur/ /'di na 'khon gyis 'khon can dag/ nam yang zhi bar 'gyur ba med/ /bzod pas</text></item>
<item><p>340a4</p><section>mdo sde</section><text>'kho na ni zhi 'gyur ba/ /'di ni chos kyi rang bzhin yin/ /'khon gyis 'khon can nam yang zhi mi 'gyur/ /'khon med rnams kyis 'khon ni zhi bar byed/ /sha khon zhugs</text></item>
<item><p>340a5</p><section>mdo sde</section><text>pa lus can la gnod pas/ /de phyir mkhas pas 'khon par mi bya'o/ /brtan pa legs gnas lhan cig spyad pa yi/ /grogs po mkhas pa gal te rnyed na ni/ /nyon mongs</text></item>
<item><p>340a6</p><section>mdo sde</section><text>thams cad mngon par zil mnan nas/ /dran ldan dga' ba'i yid kyis de dang spyad/ /brtan pa lags gnas lhan cig spyad pa yi/ /grogs po mkhas pa gal te ma rnyed</text></item>
<item><p>340a7</p><section>mdo sde</section><text>na| |yul 'khor yangs pa spangs pa'i rgyal po ltar/ /gcig pus spyad byas sdig pa mi bya'o/ /bdag dang mthun par spyod pa yi/ /grogs bzang rnyed par ma gyur na/ /</text></item>
<item><p>340b1</p><section>mdo sde</section><text>byis pa grogs su mi 'gyur bas/ /gcig pus spyod pa brtan par bya/ /byis pa grogs su mi 'gyur bas/ /gcig pus spyod par byed slabs/ /ma tang dgon pa'i glang po ltar/ /sems</text></item>
<item><p>340b2</p><section>mdo sde</section><text>khral bskyangs te gcig pu spyad/ /'khu ba'i tshoms te bcu bzhi pa'o// //sangs rgyas kyis ni bstan pa bzhin/ /gang gi dbugs dbyung rngub dran pa/ /yongs su</text></item>
<item><p>340b3</p><section>mdo sde</section><text>rdzogs par legs bsgoms pas/ /rim gyis yongs su byung gyur te/ /sprin bral nyi ma zla ba ltar/ /'jig rten 'di ni kun nas gsal/ /'greng dang 'dug dang de bzhin nyal</text></item>
<item><p>340b4</p><section>mdo sde</section><text>ba dang / /lus dang de bzhin sems ni 'jog byed cing / /dge slong dran pa de legs 'jog pa na/ /snga phyi'i khyad par rnams ni thob par 'gyur/ /snga phyi'i khyad par rnams ni thob</text></item>
<item><p>340b5</p><section>mdo sde</section><text>gyur na/ /'chi bdag rgyal pos bltar yang med par 'gro/ lus rtogs dran pa nye bar gzhag nas su/ /reg pa'i skye mched drug ni bsdam byas te/ /gang zhig rtag tu mnyam</text></item>
<item><p>340b6</p><section>mdo sde</section><text>par 'jog byed pa/ /de bdag nyid kyis mya ngan 'das pa rtogs/ /gang zhig rtag tu rnam pa thams cad du/ /lus rtogs dran pa nye bar 'jog byed pa/ /bdag nyid med cing</text></item>
<item><p>340b7</p><section>mdo sde</section><text>bdag gir 'dzin pa med/ /bdag tu mi 'gyur bdag gir 'dzin mi 'gyur/ /de ltar dge slong mnyam 'jog myur du ni/ /yul la sred pa dag las brgal bar 'gyur/ /gang</text></item>
<item><p>341a1</p><section>mdo sde</section><text>zhig dran dang shes bzhin mnyam 'jog dang / /dga' dang rab tu dang pas dus dus su/ /chos 'di la spyod mel tshe byed pa de/ /skye rga rnams las</text></item>
<item><p>341a2</p><section>mdo sde</section><text>brgal bar 'gyur zhes gsung / /de ltas rtag tu mel tshe byed sten cing / /dge slong mkhas pa dran ldan brtson pa yis/ /skye ba kun tu sbyor ba spangs nas su/ /des ni 'di la mya ngan</text></item>
<item><p>341a3</p><section>mdo sde</section><text>'das pa 'thob/ /gnyid log de dag sad par byed pa yi/ /mel tshe bdag las khyod nyon cig /nyal bas mel tshe byed sla ste/ /mel tshe byed la 'jigs pa med/ /mel tshe byed</text></item>
<item><p>341a4</p><section>mdo sde</section><text>par brtson pa dang / /nyin mtshan rjes su slob byed cing / /'chi ba med la lhag mos pa'i/ /zag pa rnams ni zad par 'gyur/ /gang zhig nyin dang mtshan rnams su/ /sangs rgyas</text></item>
<item><p>341a5</p><section>mdo sde</section><text>rjes su dran byed cing / /gang dag sangs rgyas skyabs song ba/ /de dag mi yi rnyed pa yin/ /gang zhig nyin dang mtshan rnams su/ /chos rnams rjes su dran byed cing / /gang dag</text></item>
<item><p>341a6</p><section>mdo sde</section><text>chos la skyabs song ba/ /de dag mi yi rnyed pa yin/ /gang zhig nyin dang mtshan rnams su/ /dge 'dun rjes su dran byed cing / /gang dag dge 'dun skyabs song ba/ /de dag</text></item>
<item><p>341a7</p><section>mdo sde</section><text>mi yi rnyed pa yin/ /gang zhig nyin dang mtshan rnams su/ /sangs rgyas rjes su dran byed pa/ /gau ta ma yi nyan thos de/ /legs par sad pas sad par 'gyur/ /gang zhig nyin</text></item>
<item><p>341b1</p><section>mdo sde</section><text>dang mtshan rnams su/ /chos rnams rjes su dran byed pa/ /gau'u ta ma yi nyan thos de/ /legs par sad pas sad par 'gyur/ /gang zhig nyin dang mtshan rnams su/ /dge 'dun rjes su dran</text></item>
<item><p>341b2</p><section>mdo sde</section><text>byed pa/ /gau ta ma yi nyan thos de/ /legs par sad pas sad par 'gyur/ /gang zhig nyin dang mtshan rnams su/ /tshul khrims rjes su dran byed pa/ /gau ta ma yi nyan thos de/ /legs</text></item>
<item><p>341b3</p><section>mdo sde</section><text>par sad pas sad par 'gyur/ /gang zhig nyin dang mtshan rnams su/ /gtong pa rjes su dran byed pa/ /gau ta ma yi nyan thos te/ /legs par sad pas sad par gyur/ /gang zhig nyin</text></item>
<item><p>341b4</p><section>mdo sde</section><text>dang mtshan rnams su/ /lha ni rjes su dran byed pa/ /gau ta ma nyan thos de/ /legs par sad pas sad par 'gyur/ /gang zhig nyin dang mtshan rnams su/ /rtag tu lus rtogs dran byed</text></item>
<item><p>341b5</p><section>mdo sde</section><text>pa/ /gau ta ma yi nyan thos de/ /legs par sad pas sad par 'gyur/ /gang zhig nyin dang mtshan rnams su/ /rtag tu ting 'dzin bzhi dran pa/ /gau ta ma yi nyan thos de/ /legs par</text></item>
<item><p>341b6</p><section>mdo sde</section><text>sad pas sad par 'gyur/ /gang zhig nyin dang mtshan rnams su/ /'tshe ba med la yid dga' ba/ /gau ta ma yi nyan thos de/ /legs par sad pas sad par 'gyur/ /gang zhig</text></item>
<item><p>341b7</p><section>mdo sde</section><text>nyin dang mtshan rnams su/ /gnod sems med la yid dga' ba/ /gau ta ma yi nyan thos de/ /legs par sad pas sad par 'gyur/ /gang zhig nyin dang mtshan rnams su/ /</text></item>
<item><p>342a1</p><section>mdo sde</section><text>bsgom pa la ni yid dga' ba/ /gau ta ma yi nyan thos de/ /legs par sad pas sad par 'gyur/ /gang zhig nyin dang mtshan rnams su/ /stong pa nyid la</text></item>
<item><p>342a2</p><section>mdo sde</section><text>yid dga' ba/ /gau ta ma yi nyan thos de/ /legs par sad pas sad par 'gyur/ /gang zhig nyin dang mtshan rnams su/ /mtshan ma med la yid dga' ba/ /gau'u ta ma yi</text></item>
<item><p>342a3</p><section>mdo sde</section><text>nyan thos de/ /legs par sad pas sad par 'gyur/ /gang zhig nyin dang mtshan rnams su/ /dben pa la ni yid dga' ba/ /gau ta ma yi nyan thos de/ /legs par sad pas</text></item>
<item><p>342a4</p><section>mdo sde</section><text>sad par 'gyur/ /gang zhig nyin dang mtshan rnams su/ /nges par 'byung la yid dga' ba/ /gau ta ma yi nyan thos de/ /legs par sad pas sad par 'gyur/ /gang zhig</text></item>
<item><p>342a5</p><section>mdo sde</section><text>nyin dang mtshan rnams su/ /ci yang med la yid dga' ba/ /gau ta ma yi nyan thos te/ /legs par sad pas sad par 'gyur/ /gang zhig nyin dang mtshan rnams su/ /mya</text></item>
<item><p>342a6</p><section>mdo sde</section><text>ngan 'das la yid dga' ba/ /gau ta ma yi nyan thos de/ /legs par sad pas sad par 'gyur/ /dran pa'i tshoms te bco lnga pa'o// //bdag gi bya ba</text></item>
<item><p>342a7</p><section>mdo sde</section><text>bya ba'i dus g.yo bas/ /dang po kho nar bya ba'i mel tshe gyis/ /bdag gis dang po de ltar byas na ni/ /bya ba bya ba'i dus lta zas 'dod cing / /ji ltar 'dod pa de bzhin 'byor</text></item>
<item><p>342b1</p><section>mdo sde</section><text>'gyur bar/ /de yi rang bzhin nga yis mthong bas na/ /ji srid don ni phun sum tshogs 'gyur ba/ /de srid bar du mi yis bsgrim par gyis/ /bsgrim zhing brtson par bya ba yis/ /</text></item>
<item><p>342b2</p><section>mdo sde</section><text>bdag nyid gling du 'gyur bar bya/ /mgar ba yis ni dngul bzhin du/ /rang gi dri ma sbyang bar gyis/ /dri ma sbyangs ba skyon mi 'byung / /phyi nas skye dang rga mi 'thob/ /ngo tsha min la ngo</text></item>
<item><p>342b3</p><section>mdo sde</section><text>tsha zhing / /ngo tsha ba la ngo mi tsha/ /mi 'jigs pa la 'jigs lta dang / /'jigs la mi 'jigs lta ba yi/ /log par lta ba blangs pa yis/ /sems can ngan 'gror 'gro bar 'gyur/</text></item>
<item><p>342b4</p><section>mdo sde</section><text>'di na gang sngon bag med las/ /phyi nas bag dang ldan gyur te/ /sprin bral nyi ma zla ba ltar/ /'jig rten 'di na kun nas gsal/ /'di na gang sngon bag med las/ /phyi nas bag dang</text></item>
<item><p>342b5</p><section>mdo sde</section><text>ldan gyur te/ /'jig rten 'di na sred pa las/ /dran pa legs par 'da' bar 'gyur/ /gang zhig gzhon nur rab byung nas/ /sangs rgyas bstan la 'jug pa de/ /sprin bral nyi</text></item>
<item><p>342b6</p><section>mdo sde</section><text>ma zla ba ltar/ /'jig rten 'di na kun nas gsal/ /gang zhig gzhon nur rab byung nas/ /sangs rgyas bstan la 'jug pa de/ /'jig rten 'di na sred pa las/ /dran pas legs</text></item>
<item><p>342b7</p><section>mdo sde</section><text>par 'da' bar 'gyur/ /gang zhig sdig pa'i las byas pa/ /dge bas 'gebs par byed pa de/ /sprin bral nyi ma zla ba ltar/ /'jig rten 'di na kun nas gsal/ /gang zhig sdig</text></item>
<item><p>343a1</p><section>mdo sde</section><text>pa'i las byas pa/ /dge bas 'gebs par byed pa de/ /'jig rten 'di na sred pa las/ /dran pas legs par 'da' bar 'gyur/ /gang zhig</text></item>
<item><p>343a2</p><section>mdo sde</section><text>gson la mi dga' ba/ /de ni shi na'ang mya ngan med/ /brtan pa go 'phang mthong ba de/ /mya ngan dbus na'ang gdung mi 'gyur/ /gang zhig gson la mi dga' ba/ /de ni shi na</text></item>
<item><p>343a3</p><section>mdo sde</section><text>mya ngan med/ /brtan pa go 'phang mthong ba de/ /gnyen 'dun dbus na lam mer 'dug/ dge slong dkar po bsgom gyis la/ /nag po'i chos ni rnam par spongs/ /khyim nas</text></item>
<item><p>343a4</p><section>mdo sde</section><text>khyim med song nas su/ /spyod yul dben pa gang yin pa/ /de la mngon par dga' bslab cing / /'dod pa ci yang med par spongs/ /rtag tu snying po dag pa dang / /rtag tu gso</text></item>
<item><p>343a5</p><section>mdo sde</section><text>sbyong dag pa dang / /gtsang ma'i las ni dag pa de'i/ /brtul zhugs phun sum tshogs par 'gyur/ /zhing gi skyon ni rtswa yin ltar/ /skye dgu 'di la 'dod chags skyon/ /</text></item>
<item><p>343a6</p><section>mdo sde</section><text>de bas 'dod chags bral rnam la/ /byin na 'bras bu chen por 'gyur/ /zhing gi skyon ni rtswa yin ltar/ /skye dgu 'di la zhe sdang skyon/ /de bas zhe sdang bral rnams la/ /byin na</text></item>
<item><p>343a7</p><section>mdo sde</section><text>'bras bu chen por 'gyur/ /zhing gi skyon ni rtswa yin ltar/ /skye dgu 'di la gti mug skyon/ /de bas gti mug bral rnams la/ /byin na 'bras bu chen por 'gyur/ /zhing gi</text></item>
<item><p>343b1</p><section>mdo sde</section><text>skyon ni rtswa yin ltar/ /skye dgu 'di la nga rgyal skyon/ /de bas nga rgyal bral rnams la/ /byin na 'bras bu chen por 'gyur/ /zhing gi skyon ni rtswa yin ltar/ /skye dgu 'di la chags pa skyon/ /de bas</text></item>
<item><p>343b2</p><section>mdo sde</section><text>chags dang bral rnams la/ /byin na 'bras bu chen por 'gyur/ /zhing gi skyon ni rtswa yin ltar/ /skye dgu 'di la sred pa skyon/ /de bas sred dang bral rnam la/ /byin na 'bras bu chen por</text></item>
<item><p>343b3</p><section>mdo sde</section><text>'gyur/ /drug pa bdag po rgyal po ste/ /chags par gyur na chags can yin/ /ma chags gyur na ma chags yin/ /chags pa byis pa zhes brjod do/ /'dod chags zhe sdang nga rgyal</text></item>
<item><p>343b4</p><section>mdo sde</section><text>dang / /'chab pa gang du gnas pa yi/ /grong khyer rus pa'i ra ba can/ /sha dang khrag gis zhal zhal byas/ /rgyu yis kun nas bslang ba las byung sdug bsngal can/ /de ma mthong</text></item>
<item><p>343b5</p><section>mdo sde</section><text>na der ni de dag 'ching 'gyur zhing / /de dag rtogs na chu bo rnams ni rab tu spong / /phyi rol pa la chags pa de dag spong pa med/ /sil bu'i tshoms te bcu drug pa'o// //de dag khyim la mi dga' bar/ /dran dang ldan pa 'bad pa yis/ /dang pas mtsho ngan spong ba ltar/ /de dag khyim spangs chu bo brgal/ /brtan pa 'jig rten nges byung nas/ /bdud</text></item>
<item><p>343b6</p><section>mdo sde</section><text>kyi sde rnams rab bcom ste/ /nyi ma'i lam nas ngang pa ltar/ /rdzu 'phrul gyis ni mkha' la 'gro/ tshangs par spyod pa ma spyad cing / /gzhon nur nor ni ma rnyed pa/ /mtsho ngan nya</text></item>
<item><p>344a1</p><section>mdo sde</section><text>nyung ngogs dag na/ /chu skyar rgan sems bzhin du 'gyur/ /tshangs par spyod pa ma spyad cing / /gzhon nur nor ni ma rnyed pa/ /sngan chad byas pa rjes dran</text></item>
<item><p>344a2</p><section>mdo sde</section><text>zhing / /lus bskums nas ni nyal bar 'gyur/ /sdig pa chung byas bdag nyid kyi/ /phyi bzhin mi 'ong ma sems shig/ chu yi thigs pa lhung ba yis/ /bum chen gang ba ji bzhin</text></item>
<item><p>344a3</p><section>mdo sde</section><text>du| /cung zad cung zad bsags pa yi/ /sdig pas byis pa gang bar 'gyur/ /dge ba chung byas bdag nyid kyi/ /phyi bzhin mi 'ong ma sems shig /chu yi thigs pa lhung ba yis</text></item>
<item><p>344a4</p><section>mdo sde</section><text>bum chen gang ba ji bzhin du/ /cung zad cung zad bsags pa yi/ /dge bas brtan pa gang bar 'gyur/ /gang zhig rags brtsigs mtsho ngan spangs/ /rgya mtsho'i chu bo rgal 'dod</text></item>
<item><p>344a5</p><section>mdo sde</section><text>pa| |skye bos gzings ni bcas nas kyang / /skye bo mkhas pa rgal bar byed/ /brgal nas sangs rgyas bcom ldan 'das/ /bram ze skam sar gnas par mdzod/ /de la dge</text></item>
<item><p>344a6</p><section>mdo sde</section><text>slong khrus byed cing / /nyan thos rnams kyis gzings kyang bcas/ /ji ltar mtsho chen zab mo dag/ rab tu man ma dang rnyog med ltar/ /de bzhin mkhas pa rab dang bas/ /'di</text></item>
<item><p>344a7</p><section>mdo sde</section><text>ni chos ni nyan par byed/ /'di ltar kun na chu yod pas/ /su zhig tshol zhing rgyu byed de/ /khron pa'i chu lta ci zhig dgos/ /sred pa rtsa nas bcad par gyis/ /btso blag mkhan</text></item>
<item><p>344b1</p><section>mdo sde</section><text>dag chus 'khru zhing / /mda' mkhan mes ni spong ba dang / /shing mkhan shing la 'jog sbyong ltar/ /mkhas pas bdag nyid gdul bar bya/ /nam mkha' lta bur chags med cing /</text></item>
<item><p>344b2</p><section>mdo sde</section><text>sgo them lta bur g.yo ba med/ /rnyog pa can gyi mtsho lta bur/ /mkhas pa 'khor ba la mi dga'/ /chu'i tshoms te bcu bdun pa'o// //lhar bcas gshin rje'i</text></item>
<item><p>344b3</p><section>mdo sde</section><text>'jig rten 'di/ /sa steng las rgyal gang zhing lags/ /me tog lta bur rab 'dod pa'i/ /chos bzhi legs par ston mkhas gang / /lhar bcas gshin rje'i 'jig rten 'di/ /sa</text></item>
<item><p>344b4</p><section>mdo sde</section><text>steng las rgyal slob pa yi/ /me tog lta bur rab 'dod pa'i/ /chos bzhi legs par ston mkhas de/ /nags tshal las ni 'jigs skyes phyir/ /nags tshal gcad kyi shing ma</text></item>
<item><p>344b5</p><section>mdo sde</section><text>yin/ /nags dang nags sbyor chod cig dang / /dge sbyong mya ngan 'da' bar 'gyur/ /gal te nags sbyor ma bcad na/ /phra rab kyis kyang mi rnams skye/ /ma drung nu zho 'dod be'u</text></item>
<item><p>344b6</p><section>mdo sde</section><text>ltar/ /de yis yid ni rab tu 'ching / /lag pas ston ga'i pad+ma ltar/ /bdag la dga' ba bcad nas su/ /rgyal gsungs mya ngan 'das pa'i phyir/ /zhi ba'i lam nyid bskyed</text></item>
<item><p>344b7</p><section>mdo sde</section><text>par gyis/ /ji ltar me tog yid 'ong ba/ /kha dog bzang yang dri med ltar/ /de bzhin legs pa gsungs pa'i tshig/ /'bras bu med par ma byed cig/ ji ltar bung ba me to</text></item>
<item><p>345a1</p><section>mdo sde</section><text>gi| kha dog dri la mi gnod par/ /khu ba bzhibs nas 'phur ba ltar/ /de bzhin thub pa grong du rgyu/ /gzhan gyi skyon la mi brtag cing / /gzhan gyi byas</text></item>
<item><p>345a2</p><section>mdo sde</section><text>dang ma byas min/ /bdag nyid kyis ni rigs pa dang / /mi rigs pa la brtag par bya/ /ji ltar phyag dar phung po dag/ mi gtsang chu ni med 'di las/ /pad+ma kha bye gtsang ba</text></item>
<item><p>345a3</p><section>mdo sde</section><text>dang / /dri zhim yid 'ong rab skyes ltar/ /de bzhin so so skye bo dag/ ldongs gyur phyag dar phung 'di las/ /rdzogs sangs rgyas kyi nyan thos dag/ shes rab kyis ni gsal</text></item>
<item><p>345a4</p><section>mdo sde</section><text>ba 'byung / /ji ltar me tog phung po las/ /me tog phreng rgyud mang byed ltar/ /de bzhin mir ni skyes pa yi/ /dge ba phal chen rnams kyang bya/ /ji ltar dbyar kha ba ku la'i/ /</text></item>
<item><p>345a5</p><section>mdo sde</section><text>me tog rab tu rnam 'brul ltar/ /de bzhin dge slong 'dod chags dang / /zhe sdang gti mug spang bar gyis/ /mi yi yid la rnam chags dang / /me tog bzhin du rab bsags</text></item>
<item><p>345a6</p><section>mdo sde</section><text>pa| |'chi bdag gis ni blangs nas 'gro/ /nyal 'gro chu bos bcas pa bzhin/ /mi yi yid la rnam chags dag/ me tog bzhin du rab bsags pa/ /'dod pa rnams kyis</text></item>
<item><p>345a7</p><section>mdo sde</section><text>mi ngoms shing / /'chi bdag gis ni dbang du byed/ /mi yi yid la rnam chags dag/ me tog bzhin du rab bsags pa/ /longs spyod skye bar mi 'gyur zhing / /'chi bdag</text></item>
<item><p>345b1</p><section>mdo sde</section><text>gis ni dbang du byed/ /mi yi yid la rnam chags dag /me tog bzhin du rab bsags pa/ /bya ba mthar ni ma phyin bar/ /'chi bdag gis ni dbang du byed/ /lus 'di bung ba 'dra</text></item>
<item><p>345b2</p><section>mdo sde</section><text>bar rtogs byas shing / /de bzhin chos rnams smig rgyu 'drar shes nas/ /bdud kyi me tog mchog ni 'dir gcod pa/ /'chi bdag rgyal pos bltar yang med par 'gro /</text></item>
<item><p>345b3</p><section>mdo sde</section><text>'jig rten 'di dag bung ba 'drar rtogs shing / /de bzhin chos rnams smig rgyu 'drar shes nas/ /bdud kyi me tog mchog ni 'dir gcod pa/ /'chi bdag rgyal pos</text></item>
<item><p>345b4</p><section>mdo sde</section><text>bltar yang med par 'gro/ lus 'di dbu ba 'dra bar rtogs byas shing / /de bzhin chos rnams smig rgyu 'drar shes nas/ /bdud kyi me tog mchog ni 'dir gcod pa/ /</text></item>
<item><p>345b5</p><section>mdo sde</section><text>'chi bdag rgyal pos bltar yang med par 'gro/ 'jig rten 'di dag dbu ba 'drar rtogs shing / /de bzhin chos rnams smig rgyu 'drar shes nas/ bdud kyi me tog</text></item>
<item><p>345b6</p><section>mdo sde</section><text>mchog ni 'dir gcod pa/ /'chi bdag rgyal pos bltar yang med par 'gro/ srid pa u du ma bA ra'i me tog ltar/ /snying po med par sems pa'i dge slong gang / /de ni pha</text></item>
<item><p>345b7</p><section>mdo sde</section><text>rol min pa'i pha rol po/ /spong ste sprul rgas pags rnying rje ba bzhin/ /chu skyes rtsa ba'i me tog chu gnas lta'i/ /'dod chags ma lus gcod byed dge slong gang / /de ni pha rol</text></item>
<item><p>346a1</p><section>mdo sde</section><text>min pa'i pha rol po| |slong ste sbrul rgas pags rnying rje ba bzhin/ /chu skyes rtsa ba'i me tog chu gnas lta'i/ /zhe sdang ma lus gcod byed dge slong gang</text></item>
<item><p>346a2</p><section>mdo sde</section><text>de ni pha rol min pa'i pha rol po/ /spong ste sbrul rgas pags rnying rje ba bzhin/ /chu skyes rtsa ba'i me tog chu gnas lta'i/ /gti mug ma lus gcod byed dge slong gang / /de ni pha</text></item>
<item><p>346a3</p><section>mdo sde</section><text>rol min pa'i pha rol po/ /spong ste sbrul rgas pags rnying rje ba bzhin/ /chu skyes rtsa ba'i me tog chu gnas lta'i/ /nga rgyal ma lus gcod byed dge slong gang / /de ni pha rol</text></item>
<item><p>346a4</p><section>mdo sde</section><text>min pa'i pha rol po/ /spong ste sprul rgas pags rnying rjes bzhin/ /chu skyes rtsa ba'i me tog chu gnas lta'i/ /chags pa ma lus gcod byed dge slong gang / /de ni pha rol min</text></item>
<item><p>346a5</p><section>mdo sde</section><text>pa'i pha rol po/ /spong ste sbrul rgas pags rnying rje ba bzhin/ /chu skyes rtsa ba'i me tog chu gnas lta'i/ /sred pa ma lus gcod byed dge slong gang / /de ni pha rol min pa'i pha</text></item>
<item><p>346a6</p><section>mdo sde</section><text>rol po/ /spong ste sbrul rgas pags rnying rje ba bzhin/ /me tog gi tshoms te bco brgyad pa'o// //ji ltar rta bzang lcag gis gzhus pa na/ /skrag cing shugs</text></item>
<item><p>346a7</p><section>mdo sde</section><text>drag 'gro byed ji bzhin du/ /dad pa tshul khrims ting 'dzin ldan pa dang / /chos rnams rnam par gtan la 'bebs ldan zhing / /dbang po mnyam gzhag bzod ldan 'grogs</text></item>
<item><p>346b1</p><section>mdo sde</section><text>bde ba/ /skyob pa de rnams sred pa ma lus spong / /ji ltar rta bzang lcag gis gzhus pa na/ /skrag cing shugs drag 'gro byed ji bzhin du/ /dad pa tshul khrims ting 'dzin ldan pa dang / /chos</text></item>
<item><p>346b2</p><section>mdo sde</section><text>rnams rnam par gtan la 'bebs ldan zhing / /rig dang rkang par ldan zhing dran ldan pa'i/ /skyob rnams sdug bsngal ma lus spong bar mdzad/ /'dul sbyod byed pas legs brtul rta lta</text></item>
<item><p>346b3</p><section>mdo sde</section><text>bur/ /gang zhig dbang po legs par sdom pa yis/ /khro ba spong zhing zag pa zad byed pa/ /thub de rnams kyis lha yi bar du myong / /bag yod pa yis bag med dang / /mi nyal mang pos</text></item>
<item><p>346b4</p><section>mdo sde</section><text>gnyid log dang / /rta bzang gis ni rta rgod ltar/ /shin tu mkhas pas spangs nas 'gro/ /rta bzang la ni lcag bzhin du/ /gang zhig ngo tsha shes sten cing / /shes rab legs par</text></item>
<item><p>346b5</p><section>mdo sde</section><text>mnyam bzhag pa/ /des ni sdig pa sel bar byed/ /dul ba 'dun sar 'gro byed cing / /dul ba rgyal po lhag par zhon/ /gang zhig tshig nang bzod byed pa/ /dul ba mi yi nang na mchog/</text></item>
<item><p>346b6</p><section>mdo sde</section><text>glang po'i nang na glang chen dang / /sin du'i cang shes rta dang ni/ /dre'u 'dul byed pa gang yin pa/ /de bas bdag nyid 'dul ba mchog/ bdag nyid legs 'dul gang yin pa'i/ /</text></item>
<item><p>346b7</p><section>mdo sde</section><text>mkhas des zhi ba thob 'gyur gyi/ /bzhon pa de dag rnams kyis ni/ /sa de mngon par 'thob mi srid/ /glang po'i nang na glang chen dang / /sin du'i cang shes rta dang ni/ /dre'u 'dul</text></item>
<item><p>347a1</p><section>mdo sde</section><text>byed pa gang yin pa/ /de bas bdag nyid 'dul ba mchog/ bdag nyid legs 'dul dran ldan gang / /des ni sdug bsngal mthar phyin gyi/ /bzhon pa de</text></item>
<item><p>347a2</p><section>mdo sde</section><text>dag rnams kyis ni/ /sa de mngon par 'thob mi srid/ /glang po'i nang na glang chen dang / /sin du'i cang shes rta dang ni/ /dre'u 'dul byed pa gang yin pa/ /de bas bdag nyid 'dul</text></item>
<item><p>347a3</p><section>mdo sde</section><text>ba mchog/ bdag nyid legs 'dul dran ldan gang / /des ni 'gro rnams spong 'gyur gyi/ /bzhon pa de dag rnams kyis ni/ /sa de mngon par 'thob mi srid/ /glang po'i nang ni</text></item>
<item><p>347a4</p><section>mdo sde</section><text>glang chen dang / /sin du'i cang shes rta dang ni/ /dre'u 'dul byed pa gang yin pa/ /de bas bdag nyid 'dul ba mchog/ bdag nyid legs 'dul gang yin des/ /'ching ba</text></item>
<item><p>347a5</p><section>mdo sde</section><text>bcad nas 'gro 'gyur gyi/ /bzhon pa de dag rnams kyis ni/ /sa de mngon par 'thob mi srid/ /'dul sbyong byed pas rta bzang ltar/ /bdag nyid kho na gdul bar bya/ /bdag</text></item>
<item><p>347a6</p><section>mdo sde</section><text>med legs par 'dul ba yis/ /sdug bsngal rnams kyi pha mthar phyin/ /bdag nyid kho na bdag gi mgon/ /bdag nyid bdag gi skyabs yin pas/ /'dul spyod byed pas</text></item>
<item><p>347a7</p><section>mdo sde</section><text>rta bzang ltar/ /de bas bdag nyid gdul bar bya/ /rta yi tshoms te bcu dgu pa'o// //khro ba spangs shing nga rgyal rnams spangs na/ /kun sbyor kun las shin</text></item>
<item><p>347b1</p><section>mdo sde</section><text>tu 'da' 'gyur zhing / /ming dang gzugs la chags pa med de dag/ ci yang med par chags pa'i rjes mi ltung / /skyes ma thag tu khro ba spongs/ /skyes nas 'dod chags spang bar gyis/ /</text></item>
<item><p>347b2</p><section>mdo sde</section><text>brtan pas ma rig rab tu spang / /bden pa mthong na bde bar 'gyur/ /khro ba spangs na bde bar nyal/ /khro ba spangs na gdung mi 'gyur/ /dge slong khro ba bde 'joms pa'i/ /dug gi rtsa</text></item>
<item><p>347b3</p><section>mdo sde</section><text>ba chom zhig dang / /'phags pa rnams kyis bsngags 'gyur zhing / /de bcom pa yis mya ngan med/ /gang khros bdag gis legs byas kyi/ /ma legs min zhes rab smra ba/ /de ni khro</text></item>
<item><p>347b4</p><section>mdo sde</section><text>ba zhi 'og tu/ /me yis bsregs bzhin gdung bar 'gyur/ /ngo tsha med cing khrel med pa/ /khro ba can la brtul zhugs med/ /khro bas mngon par zil non pa/ /de la su yang rten mi</text></item>
<item><p>347b5</p><section>mdo sde</section><text>byed/ /gang zhig byis pa'i mthu stobs can/ /de yi stobs ni stobs med yin/ /byis pa chos dang bral ba la/ /bsgrub par bya ba yod re skan/ /gang zhig stobs dang ldan gyur kyang //</text></item>
<item><p>347b6</p><section>mdo sde</section><text>stobs chung rnams kyi bzod byed pa/ /de ni bzod pa'i mchog ces gsungs/ /nyam chung ba lta rtag tu sgur/ /gang zhig gzhan gyi dpon gyur kyang / /stobs chung rnams kyi bzod</text></item>
<item><p>347b7</p><section>mdo sde</section><text>byed pa/ /de ni bzod pa'i mchog ces gsungs/ /nyam chung ba lta rtag tu sgur/ /gzhan gyis lhag par brgyad bkag kyang / /stobs ldan gang zhig bzod byed pa/ /de ni bzod</text></item>
<item><p>348a1</p><section>mdo sde</section><text>pa'i mchog ces gsungs/ /nyam chung ba lta rtag tu skur/ /gzhan gyis lhag par smad byas kyang / /stobs ldan gang zhig bzod byed pa/ /de ni bzod pa'i</text></item>
<item><p>348a2</p><section>mdo sde</section><text>mchog ces gsungs/ /nyam chung ba lta rtag tu sgur/ /gang zhig pha rol khros rig nas/ /bdag nyid nye bar zhi byed pa/ /de ni bdag dang gzhan dag gi/ 'jigs chen dag las</text></item>
<item><p>348a3</p><section>mdo sde</section><text>skyob pa yin/ /gang zhig pha rol khros rig nas/ /bdag nyid nye bar zhi byed pa/ /de ni bdag dang gzhan dag gi /gnyis ka'i don ni spyod pa yin/ /bdag nyid dang ni gzhan</text></item>
<item><p>348a4</p><section>mdo sde</section><text>dag dang / /gnyis ka'i don ni spyod de la/ /skye bo chos la mi mkhas rnams/ /byis pa yin zhes sems kyang sla/ /gtso ba'i tshig ni 'jigs phyir bzod byed dang / /'thab zla'i</text></item>
<item><p>348a5</p><section>mdo sde</section><text>tshig ni 'thab gcugs rgyu bzod pas/ /gang zhig dman pa'i tshig la bzod byed de/ /bzod pa'i mchog ces dam pas rab tu gsungs/ /byis pa khros nas tshig rtsub dag/</text></item>
<item><p>348a6</p><section>mdo sde</section><text>smras na rgyal bar 'gyur snyam sems/ /gang zhig tshig dag bzod byed pa/ /de ni rtag tu rgyal ba yin/ /bden par smra bya khro mi bya/ /slong la chung yang sbyin par bya/ /rnam</text></item>
<item><p>348a7</p><section>mdo sde</section><text>pa 'di gsum gnas kyis ni/ /lha yi gnas su 'gro bar 'gyur/ /khro ba'i zil gyis non pa'i mis/ /rang gi don kyang mi rtogs pas/ /'khor gyi nang du bag skyong la/ /</text></item>
<item><p>348b1</p><section>mdo sde</section><text>khro ba med pa'i tshig smros shing / /gang zhig khros la slar khro ba/ /de ni sdig pa can 'gyur bas/ /khros la slar ni ma khro dang / /thub bar dka' ba'i g.yul las rgyal/ /khro ba med pas</text></item>
<item><p>348b2</p><section>mdo sde</section><text>khro ba thub/ /legs pas legs pa ma yin thub/ /sbyin pa yis ni 'jungs pa thub/ /bden pas bden pa ma yin thub/ /dul zhing rigs pas 'tsho ba dang / /khro ba med pa gal</text></item>
<item><p>348b3</p><section>mdo sde</section><text>khro/ /yang dag shes pas rnam grol ba'i/ /mkhas pa rnams la khro ba med/ /khro ba med la 'tshe med la/ /'phags pa'i skye bos rtag bsten kyang / /skye bo sdig can khro ba dang / /ri</text></item>
<item><p>348b4</p><section>mdo sde</section><text>bo bzhin du sgur bar byed/ /gang zhig khro ba byung ba dang / /shing rta 'khyams las 'dzin byed de/ /'dul sbyong mkhan du ngas gsungs kyi/ /zhogs 'dogs skye bo phal pa yin/ /khro</text></item>
<item><p>348b5</p><section>mdo sde</section><text>ba'i tshoms te nyi shu pa'o// //sdom la/ dge sbyong lam dang bkur sti dang / /'khu dang lnga pa dran pa ste/ /sil bu chu dang me tog dang / /rta dang khro ba</text></item>
<item><p>348b6</p><section>mdo sde</section><text>bcu pa'o// //'jig rten 'di na kun rig kun zil gnon/ /'di ni chos rnams kun gyis ma gos shing / /kun spangs sred zad rab tu rnam grol ba/ /</text></item>
<item><p>348b7</p><section>mdo sde</section><text>nyid kyis mngon mkhyen pa la su yid bstan/ /de bzhin gshegs pa lha mi'i ston pa ste/ /stobs rnams kun ldan thams cad mkhyen pa nga / /byang chub brnyes nas nyid kyis</text></item>
<item><p>349a1</p><section>mdo sde</section><text>rab ston pa/ /mtshungs med mnyam med nga la su yis bstan/ /nga ni 'jig rten dgra bcom ste/ /'jig rten dag na bla med dang / /lha dang bcas pa'i</text></item>
<item><p>349a2</p><section>mdo sde</section><text>'jig rten na/ /bdud rnams zil gnon rgyal ba nga / /nga dang 'dra ba med pas na/ /nga la slob dpon su yang med/ /'jig rten 'di ni gcig pu yis/ /rdzogs pa'i byang chub bla</text></item>
<item><p>349a3</p><section>mdo sde</section><text>med brnyes/ /gang zhig zag pa zad brnyes pa/ /rgyal ba nga 'drar shes par gyis/ /sdig pa'i chos las nga rgyal bas/ /de bas nye 'gro nga rgyal ba/ /'jig rten yul sred brgal ba</text></item>
<item><p>349a4</p><section>mdo sde</section><text>yi| |kun mkhyen sangs rgyas mya ngan 'das/ /'jig rten pa la ma bstan par/ /kun nas 'byung ba mi shes pas/ /wA ra NA sir song nas su/ /ngas ni chos kyis rnga brdung zhing / /'jig</text></item>
<item><p>349a5</p><section>mdo sde</section><text>rten sus kyang ma bskor ba'i/ /chos kyi 'khor lo bskor bar bya/ /dpa' bo de bzhin gshegs pa rnams/ /'di na chos kyis 'dul bar mdzad/ /de dag chos kyis btul ba la/ /</text></item>
<item><p>349a6</p><section>mdo sde</section><text>mkhas pa su yang smod mi byed/ /brtan gang ting 'dzin la zhugs shing / /nges 'byung zhi la dga' ba dang / /sku yi tha ma 'dzin pa yi/ /rdzogs pa'i sangs rgyas grags ldan pa/ /shes</text></item>
<item><p>349a7</p><section>mdo sde</section><text>rab myur ba de dag la/ /lha dang mi rnams dga' bar byed/ /gang dag 'das pa'i sangs rgyas dang / /gang dag ma byon sangs rgyas dang / /gang dag da ltar rdzogs sangs rgyas/ /mang</text></item>
<item><p>349b1</p><section>mdo sde</section><text>po'i mya ngan sel mdzad pa/ /bzhugs par gyur cing bzhugs pa dang / /de bzhin bzhugs par 'gyur kun gyis/ /dam chos bla ma mdzad pa 'di/ /rdzogs sangs rgyas kyi chos nyid yin/ /</text></item>
<item><p>349b2</p><section>mdo sde</section><text>de bas 'di na bdag dga' zhing / /bdag nyid chen po mngon 'dod pas/ /sangs rgyas bstan pa dran byas te/ /dam pa'i chos la bla mar bya/ /mi gang sangs rgyas bstan pa la/ /dad pa</text></item>
<item><p>349b3</p><section>mdo sde</section><text>ma skyes byis pa de/ /rgud pa'i gnas su 'gro 'gyur te/ /srin mo rnams kyis tshong pa bzhin/ /mi gang sangs rgyas bstan pa la/ /dad pa bskyed pa shes rab can/ /de ni bde bar pha</text></item>
<item><p>349b4</p><section>mdo sde</section><text>rol 'gro/ /sprin shugs ldan pas tshong pa bzhin/ /de bzhin gshegs pa mnyam med mtshungs pa med/ /bde bar rnam rtog de bzhin rab dben pa'i/ /rnam rtog gnyis po spyod</text></item>
<item><p>349b5</p><section>mdo sde</section><text>pa'i sangs rgyas rnams/ /mun bsal pha rol gshegs shing grags dang ldan/ /des ni brnyes bya ba rnyes shing yid dbang gyur/ /kun grol zag zad rab tu rnam par grol/ /rnam</text></item>
<item><p>349b6</p><section>mdo sde</section><text>grol thugs ldan tha ba zag med rnams/ /lus can 'jig rten rnams la phan phyir gzigs/ /'ga' zhig ri bo'i spo la 'dug nas su/ /'gro ba rnams la kun tu lta ba ltar/ /de</text></item>
<item><p>349b7</p><section>mdo sde</section><text>bzhin blo bzang mya ngan bral ba dag/ chos las byung ba'i khang bzang steng gshegs nas/ /skye bo skye rgas zil gnon mya ngan gyis/ /gdungs pa rnams la kun tu spyan gzigs</text></item>
<item><p>350a1</p><section>mdo sde</section><text>nas/ /'chi ba med pa'i sgo mo 'byed mdzad kyi/ /gang dag nyan 'dod the tshom bsal bar gyis/ /de bzhin gshegs pa'i tshoms te nyi shu gcig</text></item>
<item><p>350a2</p><section>mdo sde</section><text>pa'o|| ||legs par thos dang legs spyod dang / /khyim nas legs par byung ba dang / /spong bar byed pas rab bskor cing / /dge sbyong gi ni rjes mthun</text></item>
<item><p>350a3</p><section>mdo sde</section><text>legs/ /byis pa mi mkhas pa dag ni/ /'chi ba med pa lta bur spyod/ /mkhas pa dam pa'i chos dag la/ /mtshan mo'i nad pa bzhin du byed/ /ji ltar khyim ni legs g.yogs</text></item>
<item><p>350a4</p><section>mdo sde</section><text>pa| |mun pas khebs pa'i nang zhugs na/ /gzugs rnams yod par gyur kyang ni/ /mig ldan bzhin du mi mthong ba/ /de bzhin 'di na rigs skyes pa'i/ /mi ni blo gros</text></item>
<item><p>350a5</p><section>mdo sde</section><text>ldan gyur kyang / /sdig pa dang ni dge ba'i chos/ /ma thos bar du shes mi 'gyur/ /mig ldan mar me yod pa yis/ /gzugs rnams mthong ba ji lta bar/ /de bzhin dge</text></item>
<item><p>350a6</p><section>mdo sde</section><text>dang sdig pa'i chos/ /thos pas rnam par shes par 'gyur/ /thos pas chos rnams rnam par shes/ /thos pas sdig las ldog par 'gyur/ /thos pas don med spong bar</text></item>
<item><p>350a7</p><section>mdo sde</section><text>byed| |thos pas mya ngan 'das pa 'thob/ /gal te thos pa mang gyur kyang / /tshul khrims legs par mi sdom na/ /de ni tshul khrims phyir smad cing / /de yi thos pa phun</text></item>
<item><p>350b1</p><section>mdo sde</section><text>sum min/ /gal te thos pa nyung gyur kyang / /tshul khrims legs par sdom byed na/ /de ni tshul khrims phyir bsngags shing / /de yi thos pa phun sum 'gyur/ /gang zhig thos pa nyung ba</text></item>
<item><p>350b2</p><section>mdo sde</section><text>dang / /tshul khrims legs par mi sdom pa/ /de ni gnyis ka'i phyir smad cing / /de yi brtul zhugs phun sum min/ /gang zhig mang du thos pa dang / /tshul khrims legs par sdom</text></item>
<item><p>350b3</p><section>mdo sde</section><text>byed pa/ /de ni gnyis ka'i phyir bsngags shing / /de yis brtul zhugs phun sum 'gyur/ /thos pa mang zhing chos 'dzin dang / /shes rab ldan zhing mnyam gzhag pa/ /de dag sus</text></item>
<item><p>350b4</p><section>mdo sde</section><text>kyang smad 'os min/ /dzam+bu'i gling gi gser rgyan bzhin/ /gang zhig gzugs kyis rjes dpog cing / /nga la sgra yis 'jal byed pa/ /'dun pa'i 'dod chags ldan pa yi/ /skye bo de</text></item>
<item><p>350b5</p><section>mdo sde</section><text>yis nga mi shes/ /gal te nang ni rnam shes shing / /phyi rol mthong bar ma 'gyur na/ /nang gi 'bras bu mthong ba gang / /de ni sgra yis drang du rung / /gal te phyi rol mthong gyur cing / /</text></item>
<item><p>350b6</p><section>mdo sde</section><text>nang ni shes par ma gyur na/ /phyi rol 'bras bu mthong ba gang / /de ni sgra yis drang du rung / /gal te nang yang mi shes shing / /phyi rol mthong bar ma gyur na/ /byis pa kun nas bsgribs</text></item>
<item><p>350b7</p><section>mdo sde</section><text>pa dag/ de ni sgra yis drang du rung / /gal te nang ni rnam shes shing / /phyi rol dag kyang mthong gyur pa/ /bstan pa nges 'byung shes rab can/ /de ni sgra yis drang du rung / /rna bas</text></item>
<item><p>351a1</p><section>mdo sde</section><text>phal cher thos pa dang / /mig gis mang po mthong na yang / /bstan pa mthong thos de kun gyis/ /yid ches bya ba'i mi rigs so/ /legs gsungs</text></item>
<item><p>351a2</p><section>mdo sde</section><text>thos pa snying por shes pa dang / /ting nge 'dzin dag snying por shes gyur kyang / /gang zhig bag med rlang por byed pa de'i/ /thos dang shes pa don chen mi 'gyur ro/ /gang zhig</text></item>
<item><p>351a3</p><section>mdo sde</section><text>'phags pas bstan pa'i chos 'ga' zhing / /de bzhin lus dang ngag gis spyod byed pa/ /de dag bzod ldan 'grogs dga' dbang po bsdams/ /thos dang shes pa'i pha rol</text></item>
<item><p>351a4</p><section>mdo sde</section><text>phyin pa 'thob/ /thos pa'i tshoms te nyi shu gnyis pa'o// //legs par gsungs la bslab bya zhing / /dge sbyong la ni bsnyen bkur dang / dpen pa dang ni</text></item>
<item><p>351a5</p><section>mdo sde</section><text>stan gcig dang / /sems ni nye bar zhi bar bya/ /stan gcig mal stan gcig pa dang / /gcig pu snyom las med spyod cing / /gcig pu nags tshal gnas pa dang / /gcig pus</text></item>
<item><p>351a6</p><section>mdo sde</section><text>bdag nyid gdul bar bya/ /gang zhig stong phrag stong dag gi /mi yi g.yul las rgyal ba bas/ /gang zhig bdag las rgyal byed pa/ /de ni mi yi g.yul las rgyal/ /rtag tu</text></item>
<item><p>351a7</p><section>mdo sde</section><text>sdom pa spyod pa yi/ /mi yis bdag brtul gcig pu yis/ /bdag nyid las rgyal mchog yin gyi/ /skye dgu gzhan lta phal par zad/ /shes rab kyis gnas dge slong gis//</text></item>
<item><p>351b1</p><section>mdo sde</section><text>rgyal bar byas la bdud dang ni/ /tshangs par bcas pas lam mi nus/ /lha yis ma yin dri zas min/ /bdag nyid dang por rigs par gnas byas nas/ /phyi nas gzhan dag bdag bzhin</text></item>
<item><p>351b2</p><section>mdo sde</section><text>gdul bar bya/ /bdag nyid dang por rigs par gnas byas na/ /phyi dus 'dul tshe mkhas pa nyon mi mongs/ /bdag la ji ltar byas pa bzhin/ /gzhan dag la yang de ltar bya/ /bdag</text></item>
<item><p>351b3</p><section>mdo sde</section><text>nyid dul zhing zhi ba yis/ /gzhan dag bde bar gdul bar bya/ /bdag la ji ltar byas pa bzhin/ /gzhan dag la yang de ltar bya/ /kye ma bdag dang legs dul ba/ /bdag nyid dul</text></item>
<item><p>351b4</p><section>mdo sde</section><text>bas dga' bar 'gyur/ /bdag gi don phyir gzhan don ni/ /mang po dag kyang gtang bar bya/ /bdag don ched cher shes gyur na/ /rang gi don gyi mchog tu 'gyur/ /bdag nyid bdag</text></item>
<item><p>351b5</p><section>mdo sde</section><text>gis mgon yin gyi/ /gzhan lta su zhig mgon du 'gyur/ /bdag nyid bdag gi mgon gyur pa'i/ /mkhas pas don rnams 'thob par 'gyur/ /bdag nyid bdag gi mgon</text></item>
<item><p>351b6</p><section>mdo sde</section><text>yin gyi| |gzhan lta su zhig mgon du 'gyur/ /bdag nyid bdag gi mgon gyur pa'i/ /mkhas pas chos rnams 'thob par 'gyur/ /bdag nyid bdag gi mgon yin gyi/ /gzhan</text></item>
<item><p>351b7</p><section>mdo sde</section><text>lta su zhig mgon du 'gyur/ /bdag nyid bdag gi mgon gyur pa'i/ /mkhas pas grags pa 'thob par 'gyur/ /bdag nyid bdag gi mgon yin gyi/ /gzhan lta su zhig mgon</text></item>
<item><p>352a1</p><section>mdo sde</section><text>du 'gyur/ /bdag nyid bdag gi mgon gyur pa'i/ /mkhas pas bde ba 'thob par 'gyur/ /bdag nyid bdag gi mgon yin gyi/ /gzhan lta su zhig</text></item>
<item><p>352a2</p><section>mdo sde</section><text>mgon du 'gyur/ /bdag nyid bdag gi mgon gyur pa'i/ /mkhas pas bde 'gro thob par 'gyur/ /bdag nyid bdag gi mgon yin gyi/ /gzhan lta su zhig mgon du</text></item>
<item><p>352a3</p><section>mdo sde</section><text>'gyur/ /bdag nyid bdag gi mgon gyur pas/ /yun ring mtho ris dga' bar 'gyur/ /bdag nyid bdag gi mgon yin gyi/ /gzhan lta su zhig mgon du 'gyur/ /bdag</text></item>
<item><p>352a4</p><section>mdo sde</section><text>nyid bdag gi mgon gyur pa/ /gnyen gyi nang na lam mer 'bar/ /bdag nyid bdag gi mgon yin gyi/ /gzhan lta su zhig mgon du gyur/ /bdag nyid bdag gi mgon</text></item>
<item><p>352a5</p><section>mdo sde</section><text>gyur pa/ /mya ngan nang na gdung mi 'gyur/ /bdag nyid bdag gi mgon yin gyi/ /gzhan lta su zhig mgon du 'gyur/ /bdag nyid bdag gi mgon gyur pas/ /'ching ba</text></item>
<item><p>352a6</p><section>mdo sde</section><text>thams cad gcod par 'gyur/ /bdag nyid bdag gi mgon yin gyi/ /gzhan lta su zhig mgon du 'gyur/ /bdag nyid bdag gi mgon gyur pas/ /ngan 'gro thams cad</text></item>
<item><p>352a7</p><section>mdo sde</section><text>spong bar 'gyur/ /bdag nyid bdag gi mgon yin gyi/ /gzhan lta su zhig mgon du 'gyur/ /bdag nyid bdag gi mgon gyur pas/ /sdug bsngal kun las rab tu thar/ /</text></item>
<item><p>352b1</p><section>mdo sde</section><text>bdag nyid bdag gi mgon yin gyi/ /gzhan lta su zhig mgon du 'gyur/ /bdag nyid bdag gi mgon gyur pas/ /bdag nyid mgon du 'gyur ba 'thob/ /bdag nyid bdag gi</text></item>
<item><p>352b2</p><section>mdo sde</section><text>mgon yin gyi/ /gzhan lta su zhig mgon du 'gyur/ /bdag nyid bdag gi mgon yin gyi/ /mya ngan 'das nyid nye bar 'gyur/ /bdag gi tshoms te nyi shu gsum pa'o// //gang dag don dang mi ldan tshig /tshigs bcad brgya dag smra ba bas/ /gang dag nye bar zhi 'gyur ba'i/ /don ldan tshig gcig thos pa rung / /gang dag chos dang mi ldan tshig/ tshigs</text></item>
<item><p>352b3</p><section>mdo sde</section><text>bcad brgya dag smra ba bas/ /gang dag nye bar zhi 'gyur ba'i/ /chos ldan tshig gcig thos pa rung / /tshul 'chal mnyam par ma bzhag pa/ /lo brgyar gson pa gang yin pas/ /</text></item>
<item><p>352b4</p><section>mdo sde</section><text>tshul khrims ldan zhing mnyam bzhag pa/ /nyin zhag 'ga' zhig gson pa rung / /brtson med le lo ldan pa dag/ lo brgyar gson pa gang yin pas/ /brtson 'grus brtan pa</text></item>
<item><p>352b5</p><section>mdo sde</section><text>brtsams pa dag/ nyin zhag 'ga' zhig gson pa rung / /shes 'chal mnyam par ma bzhag pa/ /lo brgyar gson pa gang yin pas/ /shes rab chen po mnyam bzhag pa/ /</text></item>
<item><p>352b6</p><section>mdo sde</section><text>nyin zhag 'ga' zhig gson pa rung / /skye dang 'jig pa ma mthong ba/ /lo brgyar gson pa gang yin pas/ /skye dang 'jig pa mthong ba dag/ nyin zhag 'ga' zhig gson pa</text></item>
<item><p>353a1</p><section>mdo sde</section><text>rung / /tshor ba zad pa ma mthong ba/ /lo brgyar gson pa gang yin pas/ /tshor ba zad pa mthong ba dag /nyin zhag 'ga' zhig gson pa rung / /zag pa zad</text></item>
<item><p>353a2</p><section>mdo sde</section><text>pa ma mthong ba/ /lo brgyar gson pa gang yin pas/ /zag pa zad pa mthong ba dag /nyin zhag 'ga' zhig gson pa rung / /go 'phang mi g.yo ma mthong ba/ /lo brgyar</text></item>
<item><p>353a3</p><section>mdo sde</section><text>gson pa gang yin pas/ /go 'phang mi g.yo mthong ba dag /nyin zhag 'ga' zhig gson pa rung / /go 'phang blta dka' ma mthong ba/ /lo brgyar gson pa gang yin pas/ /</text></item>
<item><p>353a4</p><section>mdo sde</section><text>go 'phang blta dga' mthong ba dag /nyin zhag 'ga' zhig gson pa rung / /go 'phang mthon po ma mthong ba/ /lo brgyar gson pa gang yin pas/ /go 'phang mthon po mthong</text></item>
<item><p>353a5</p><section>mdo sde</section><text>ba dag/ nyin zhag 'ga' zhig gson pa rung / /go 'phang dam pa ma mthong ba/ /lo brgyar gson pa gang yin pas/ /go 'phang dam pa mthong ba dag /nyin zhag 'ga'</text></item>
<item><p>353a6</p><section>mdo sde</section><text>zhig gson pa rung / /'chi med go 'phang ma mthong ba/ /lo brgyar gson pa gang yin pas/ /'chi med go 'phang mthong ba dag /nyin zhag 'ga' zhig gson pa rung / /</text></item>
<item><p>353a7</p><section>mdo sde</section><text>bdud rtsi'i go 'phang ma mthong ba/ /lo brgyar gson pa gang yin pas/ /bdud rtsi'i go 'phang mthong ba dag /nyin zhag 'ga' zhig gson pa rung / /rdul med go 'phang</text></item>
<item><p>353b1</p><section>mdo sde</section><text>ma mthong ba/ /lo brgyar gson pa gang yin pas/ /rdul med go 'phang mthong ba dag /nyin zhag 'ga' zhig gson pa rung / /rdul bral go 'phang ma mthong ba/ /lo brgyar</text></item>
<item><p>353b2</p><section>mdo sde</section><text>gson pa gang yin pas/ /rdul bral go 'phang mthong ba dag /nyin zhag 'ga' zhig gson pa rung / /mi ni lo brgyar nags tshal na/ /me la yongs sten gang yin dang / /bdag nyid</text></item>
<item><p>353b3</p><section>mdo sde</section><text>bsgom la yud tsam zhig /mchod pa byed pa gang yin pa/ /mchod byed de nyid ches rung gi /lo brgyar sbyin sreg byed mi rung / /zla ba re re ku sha'i rtses/ /kha zas za ba gang yin</text></item>
<item><p>353b4</p><section>mdo sde</section><text>des| |sangs rgyas la ni dad pa yi/ /bcu drug char yang mi phod do/ /zla ba re re ku sha'i rtses/ /kha zas za ba gang yin des/ /dam pa'i chos la dad pa yi/ /bcu drug char yang mi</text></item>
<item><p>353b5</p><section>mdo sde</section><text>phod do| |zla ba re re kun sha'i rtses/ /kha zas za ba gang yin des/ /dge 'dun la ni dad pa yi/ /bcu drug char yang mi phod do/ /zla ba re re kun sha'i rtses/ /kha zas za ba gang yin</text></item>
<item><p>353b6</p><section>mdo sde</section><text>des| |sems can rnams la snying brtse ba'i/ /bcu drug char yang mi phod do/ /zla ba re re ku sha'i rtses/ /kha zas za ba gang yin des/ /srog chags rnams la snying rtse ba'i/ /bcu</text></item>
<item><p>353b7</p><section>mdo sde</section><text>drug char yang mi phod do/ /zla ba re re ku sha'i rtses/ /kha zas za ba gang yin des/ /'byung po rnams la snying brtse ba'i/ /bcu drug char yang mi phod do/ /zla ba re rer ku sha'i rtses//</text></item>
<item><p>354a1</p><section>mdo sde</section><text>kha zas za ba gang yin des/ /byams pa sems par byed pa yi/ /bcu drug char yang mi phod do/ /zla ba re rer ku sha'i rtses/ /kha zas za ba gang yin des//</text></item>
<item><p>354a2</p><section>mdo sde</section><text>legs par gsungs pa'i dam chos kyi/ /bcu drug char yang mi phod do/ /zla ba re rer mchod sbyin stong / /lo brgyar byed pa gang yin des/ /sangs rgyas la ni dad pa yi/ /bcu drug</text></item>
<item><p>354a3</p><section>mdo sde</section><text>char yang mi phod do/ /zla ba re rer mchod sbyin stong / /lo brgyar byed pa gang yin des/ /dam pa'i chos la dad pa yi/ /bcu drug char yar mi phod do/ /zla ba re rer mchod sbyin</text></item>
<item><p>354a4</p><section>mdo sde</section><text>stong / /lo brgyar byed pa gang yin des/ /dge 'dun la ni dad pa yi/ /bcu drug char yang mi phod do/ /zla ba re rer mchod sbyin stong / /lo brgyar byed pa gang yin des/ /sems</text></item>
<item><p>354a5</p><section>mdo sde</section><text>can rnams la snying brtse ba'i/ /bcu drug char yang mi phod do/ /zla ba re rer mchod sbyin stong / /lo brgyar byed pa gang yin des/ /srog chags rnams la snying brtse ba'i/ /bcu</text></item>
<item><p>354a6</p><section>mdo sde</section><text>drug char yang mi phod do/ /zla ba re rer mchod sbyin stong / /lo brgyar byed pa gang yin des/ /'byung po rnams la snying brtse ba'i/ /bcu drug char yang mi phod do/ /zla ba re rer</text></item>
<item><p>354a7</p><section>mdo sde</section><text>mchod sbyin stong / /lo brgyar byed pa gang yin des/ /byams pa sems par byed pa yis/ /bcu drug char yang mi phod do/ /zla ba re rer mchod sbyin stong / /lo brgyar byed pa</text></item>
<item><p>354b1</p><section>mdo sde</section><text>gang yin des/ /legs par gsungs pa'i dam chos kyi/ /bcu drug char yang mi phod do/ /bsod nams 'dod pa'i mi yis 'jig rten du/ /sbyin sreg mchod sbyin chung zad ci byas</text></item>
<item><p>354b2</p><section>mdo sde</section><text>des| |gang zhig drang po'i sems kyis phyag 'tshal ba/ /de yi bzhi char yang ni mi phod do/ /bsgre ba'i tshoms te nyi shu rtsa bzhi pa'o// //ched du brjod pa'i tshoms/</text></item>
<item><p>354b3</p><section>mdo sde</section><text>bam po gsum pa/ dad pa med cing 'jungs pa dang / /dbyen byed phra ma can dag dang / /mkhas pas shes par mi bya zhing / /sdig can mi dang 'grogs mi bya/ /dad ldan snyan par smra</text></item>
<item><p>354b4</p><section>mdo sde</section><text>ba dang / /thos mang tshul khrims ldan pa dang / /mkhas pa yis ni mdza' bya zhing / /mi mchog dag dang 'grogs par bya/ /sdig pa'i grogs po mi bsten cing / /skyes bu ngan pa</text></item>
<item><p>354b5</p><section>mdo sde</section><text>bsten mi bya/ /dge ba'i bshes gnyen bsten bya zhing / /skyes bu dam pa bsten par bya/ /de lta bu dag bsten byas na/ /sdig par mi 'gyur legs par 'gyur/ /gang dag thos</text></item>
<item><p>354b6</p><section>mdo sde</section><text>mang gnas mang sems pa dang / /dad dang shes rab ldan de mi yis bsten/ /'dir ni de yis legs smras mnyan byas na/ /ring po nas kyang khyad par thob par 'gyur/ /dman pa</text></item>
<item><p>354b7</p><section>mdo sde</section><text>bsten pas mi dag nyams 'gyur zhing / /thad kar bab pa bsten pas so na gnas/ /gtso bo bsten pas dam pa 'thob 'gyur bas/ /de phyir bdag pas gtsor gyur bsten par</text></item>
<item><p>355a1</p><section>mdo sde</section><text>bya| |tshul khrims nye bar zhi ba dang / /shes rab ches mchog ldan pa yi/ /gtso bo gang yin de bsten na/ /gtso bo pas kyang ches gtsor 'gyur/ /mi yis</text></item>
<item><p>355a2</p><section>mdo sde</section><text>'di na nye rul la/ /ku sha'i gtsang byed bcings pa gang / /ku sha nyid kyang rul 'gyur ba/ /sdig pa bsten pa'ang de bzhin 'gyur/ /mi yis rgya spos pa la sha'i/ /lo mar phur</text></item>
<item><p>355a3</p><section>mdo sde</section><text>ma byas pa gang / /lo ma nyid kyang dri zhim pa/ /dam pa bsten pa'ang de bzhin 'gyur/ /gal te sdig pa byed pa dag /sdig mi byed pas bsten na yang / /sdig pa byed par dogs</text></item>
<item><p>355a4</p><section>mdo sde</section><text>skye zhing / /mi snyan pa yang 'phel bar 'gyur/ /bsten bya ma yin bsten pa'i mi/ /de yi skyon gyis skyon can 'gyur/ /dong par dug bskus mda' bcug pas/ /dug ma skus</text></item>
<item><p>355a5</p><section>mdo sde</section><text>pa'ang gos pa bzhin/ /brten pa skyon gos 'jigs par dag /sdig pa can dang bshes mi bya/ /ji ltar grogs po bsten pa dang / /ji ltar nye bar bsten byas pa/ /bsten bya</text></item>
<item><p>355a6</p><section>mdo sde</section><text>de ni ci 'dra bar/ /ring po mi thogs de 'drar 'gyur/ /de bas 'bras bu'i snod bzhin du/ /bdag gis bsten pa shes pa yis/ /dam pa ma yin mi bsten cing / /mkhas pas</text></item>
<item><p>355a7</p><section>mdo sde</section><text>dam pa bsten byas la/ /dge slong de'i lam rjes 'brang na/ /sdug bsngal zad pa thob par 'gyur/ /byis pas ji srid gson par du/ /gal te mkhas pa bsten byas kyang / /</text></item>
<item><p>355b1</p><section>mdo sde</section><text>de yis chos shes mi 'gyur te/ /gzar bus tshod ma'i ro bzhin no/ /shes rab ldan pas yud tsam zhig /mkhas pa nye bar bsten pas kyang / /de yis chos rnams shes 'gyur te/ /</text></item>
<item><p>355b2</p><section>mdo sde</section><text>lce yis tshod ma'i ro bzhin no/ /byis pas ji srid gson par du/ /gal te mkhas pa bsten byas na/ /de la mig ni med pa'i phyir/ /chos rnams shes par mi 'gyur ro/ /shes</text></item>
<item><p>355b3</p><section>mdo sde</section><text>rab ldan pas yud tsam zhig /mkhas pa nye bar bsten pas kyang / /de la mig ni yod pa'i phyir/ /chos rnams rab tu shes par 'gyur/ /byis pas ji srid gson par du/ /gal te</text></item>
<item><p>355b4</p><section>mdo sde</section><text>mkhas pa bsten byas kyang / /rdzogs sangs rgyas kyis bstan pa yi/ /chos rnams de yis shes mi 'gyur/ /shes rab ldan pas yud tsam zhig /mkhas pa nye bar bsten pas</text></item>
<item><p>355b5</p><section>mdo sde</section><text>kyang / /rdzogs sangs rgyas kyi bstan pa yi/ /chos rnams de yis shes par 'gyur/ /don ldan tshig ni gcig gis kyang / /mkhas pa yi ni bya ba byed/ /sangs rgyas kun gyi</text></item>
<item><p>355b6</p><section>mdo sde</section><text>gsung gis kyang / /byis pa'i bya ba byed mi 'gyur/ /blo dang ldan pa tshig gcig gis/ /tshig brgya dag ni shes par 'gyur/ /byis pa la ni tshig stong gis/ /tshig gcig shes</text></item>
<item><p>355b7</p><section>mdo sde</section><text>par mi 'gyur ro/ /gnyis na mkhas dang mi mdza' sla'i/ /byis pa rnams dang mdza' mi rung / /byis pa rnams dang mdza' byed pa/ /sems can dmyal bar khrid par byed/ /</text></item>
<item><p>356a1</p><section>mdo sde</section><text>byis pa gang zhig byis pa'o zhes/ /shes pa de 'dir mkhas pa yin/ /byis pa gang zhig mkhas sems pa/ /de ni byis pa zhes brjod do/ /byis pas bstod</text></item>
<item><p>356a2</p><section>mdo sde</section><text>pa gang yin dang / /mkhas pas smad pa gang yin las/ /mkhas pas smad pa ches rung gis/ /byis pas bstod pa mi rung ngo / /byis pa bsten pa sdug bsngal zhing / /rnam pa kun tu dgra 'dra</text></item>
<item><p>356a3</p><section>mdo sde</section><text>bas/ /byis pa mi thos mi mthong zhing / /ma bsten gyur pa nyid rung ngo / /gnyen dang phrad pa ji lta bar/ /brtan pa bsten na bde bar 'gyur/ /de bas rgyu skar lam du zla ba ltar/ /brtan zhing thos mang</text></item>
<item><p>356a4</p><section>mdo sde</section><text>mchog 'dren byed pa dang / /tshul khrims ldan dang 'phags pa'i brtul zhugs can/ /mi mchog brtse ldan blo bzang bsten par gyis/ /mdza' bshes kyi tshoms te nyi shu rtsa</text></item>
<item><p>356a5</p><section>mdo sde</section><text>lnga pa'o// //rus sbal rang gi khog par yan lag ltar/ /dge slong yid kyi rnam rtog nang bsdus nas/ /rten pa med cing gzhan la 'tshe med par/ /mya ngan</text></item>
<item><p>356a6</p><section>mdo sde</section><text>'das la su yang smod mi byed/ /bzod pa dka' thub mchog ste bzod pa ni/ /mya ngan 'das pa mchog ces sangs rgyas gsung / /rab tu byung ba gzhan la 'tshe ba dang / /gzhan</text></item>
<item><p>356a7</p><section>mdo sde</section><text>la gnod pas dge sbyong ma yin no/ /tshig rtsub ci yang smra mi bya/ /smras na slar yang smra bar byed/ /'thab gcugs tshig gis sdug bsngal zhing / /de la phyir yang chad pas</text></item>
<item><p>356b1</p><section>mdo sde</section><text>gcod/ /gal te bdag gis phar byas na/ /'khar ba'i snod la brdungs pa bzhin/ /'khor bar skye dang rga ba dag/ yun ring nyams su myong bar 'gyur/ /bdag gis phar ni ma</text></item>
<item><p>356b2</p><section>mdo sde</section><text>byas dang / /'khar ba'i snod la ma brdungs ltar/ /'di ltar 'thab mo mi 'gyur zhing / /mya ngan 'das pa thob par 'gyur/ /nad med rnyed pa'i dam pa ste/ /chog shes pa ni nor</text></item>
<item><p>356b3</p><section>mdo sde</section><text>gyi dbyig/ yid gcugs shes pa'i mchog yin te/ /mya ngan 'das pa bde ba'i phul/ /'du byed sdug bsngal ma rungs pa/ /nad kyi nang na bkres mi bzad/ /de ltar ji bzhin</text></item>
<item><p>356b4</p><section>mdo sde</section><text>shes na ni/ /mya ngan 'das pa mchog tu 'gyur/ /bde 'gror 'gro ba nyung zad de/ /ngan 'gror 'gro ba bsams yas shig /de lta'i nyes dmigs rtogs gyur na/ /myur du mya</text></item>
<item><p>356b5</p><section>mdo sde</section><text>ngan 'das pa 'thob/ /bde 'gror 'gro ba rgyu dang bcas/ /ngan 'gror 'gro ba rgyu dang ldan/ /mya ngan 'das 'gro rgyu can te/ /de dag thams cad rgyu dang bcas/ /nags tshal</text></item>
<item><p>356b6</p><section>mdo sde</section><text>mchog tu ri dwags 'gro/ mkha' la bya rnams 'gro bar byed/ /chos la rnam par bsgoms 'gro ste/ /dgra bcom mya ngan 'das par 'gro/ 'di na brtson 'grus zhan pa dang //</text></item>
<item><p>356b7</p><section>mdo sde</section><text>blo chung shes pa med pa yis/ /mdud pa thams cad rab gtubs pa'i/ /mya ngan 'das pa thob mi 'gyur/ /khyod kyis gru 'di'i chu phyags dang / /'di ni yang bar 'gyur ba</text></item>
<item><p>357a1</p><section>mdo sde</section><text>ltar| |de bzhin zhe sdang 'dod chags spongs/ /de nas mya ngan 'das pa 'thob/ /sngon chad byung pa mi 'byung zhing / /ma byung ba dag 'byung bar 'gyur//</text></item>
<item><p>357a2</p><section>mdo sde</section><text>ma byung 'byung bar mi 'gyur la/ /da ltar byung ba'ang yod ma yin/ /blta dka' mtha' med bder mi mthong / /bden pa rab rtogs shes pa dang / /sred dang dga' ba med mthong</text></item>
<item><p>357a3</p><section>mdo sde</section><text>ba| |'di 'dra 'di ni sdug bsngal mtha'/ /srid pa rnams ni bcad pa dang / /'dod chags rab tu spangs pa dang / /mtsho bskams nas ni mi 'bab pa/ /'di 'dra 'di ni sdug</text></item>
<item><p>357a4</p><section>mdo sde</section><text>bsngal mtha'/ /lus zhig tshor ba bsil bar gyur/ /'du shes 'gags shing 'du byed zhi/ /rnam par shes pa nub gyur pa/ /'di 'dra 'di ni sdug bsngal mtha'/ /lta</text></item>
<item><p>357a5</p><section>mdo sde</section><text>bas mthong bar gyur tsam dang / /nyan pas thos par gyur pa tsam/ /rtogs par byed pas rtogs tsam dang / /rnam par shes pas rnam shes tsam/ /'di 'dra 'di ni sdug</text></item>
<item><p>357a6</p><section>mdo sde</section><text>bsngal mtha'/ /'di dang ma dang gdungs rab gdungs/ /'di 'dra 'di ni sdug bsngal mtha'/ /ma re ma dga' rab zhi dang / /kun tu 'dod chags bral 'gyur ba/ /'di 'dra</text></item>
<item><p>357a7</p><section>mdo sde</section><text>'di ni sdug bsngal mtha'/ /rten pa yod pas spyod par 'gyur ro/ /spyod pa yod pas gzhol bar 'gyur ro/ /gzhol ba yod pas shin tu ma sbyangs par 'gyur ro/ /shin tu ma</text></item>
<item><p>357b1</p><section>mdo sde</section><text>sbyangs pa yod pas 'gro ba dang / 'ong bar 'gyur ro/ /'gro ba dang / 'ong ba yod pas gzhan du shi 'pho len par 'gyur ro/ /gzhan du shi 'pho blangs pas 'di ltar gzhan du skye ba dang / rga</text></item>
<item><p>357b2</p><section>mdo sde</section><text>ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa 'byung zhing 'di lta sdug bsngal gyi phung po chen po 'ba'</text></item>
<item><p>357b3</p><section>mdo sde</section><text>zhig bo 'di 'byung bar 'gyur ro/ /rten pa med pas spyod pa med par 'gyur ro/ /spyod pa med pas gzhol bar mi 'gyur ro/ /gzhol bar ma gyur pas shin tu sbyangs par 'gyur</text></item>
<item><p>357b4</p><section>mdo sde</section><text>ro/ /shin tu sbyangs pas 'gro ba dang / 'ong bar mi 'gyur ro/ /'gro ba dang / 'ong ba med pas gzhan du 'chi 'pho len pa med par 'gyur ro/ /gzhan du 'chi 'pho len pa med pas</text></item>
<item><p>357b5</p><section>mdo sde</section><text>'di ltar gzhan du skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'gag</text></item>
<item><p>357b6</p><section>mdo sde</section><text>par 'gyur zhing / 'di ltar sdug bsngal gyi phung po chen po 'ba' zhig pho 'di 'gag par 'gyur ro/ /dge slong dag /ma skyes pa dang / ma byung ba dang / ma bcos pa dang /</text></item>
<item><p>357b7</p><section>mdo sde</section><text>'dus ma byas pa dang / mi 'byung ba yod do/ /skye ba dang / 'byung ba dang / bcos ma dang / sems pas byas pa dang / 'dus byas dang / rten cing 'brel bar 'byung ba yod do/ /dge</text></item>
<item><p>358a1</p><section>mdo sde</section><text>slong dag /gal te ma skyes pa dang / ma byung ba dang / ma bcos pa dang / 'dus ma byas pa dang / mi 'byung ba med du zin no/ /skye ba dang / 'byung ba dang /</text></item>
<item><p>358a2</p><section>mdo sde</section><text>bcos ma dang / 'dus byas dang / sems pas byas pa dang / rten cing 'brel bar 'byung ba'i nges par 'byung ba yod do zhes nga mi smra'o/ /dge slong dag /gang gi phyir 'di na</text></item>
<item><p>358a3</p><section>mdo sde</section><text>ma skyes pa dang / ma byung ba dang / ma bcos pa dang / 'dus ma byas pa dang / mi 'byung ba yod pa de'i phyir/ skye ba dang / 'byung ba dang / bcos ma dang / 'dus byas dang //</text></item>
<item><p>358a4</p><section>mdo sde</section><text>sems pas byas pa dang / rten cing 'brel bar 'byung ba'i nges par 'byung ba yod do zhes nga smra'o/ /skyes dang byung dang 'byung ba dang / /bcos dang 'dus byas mi brten</text></item>
<item><p>358a5</p><section>mdo sde</section><text>zhing | |rga dang 'chi dang rmongs pa yi/ /chos can rab tu 'jig 'gyur ba/ /zas kyi rgyud las byung ba yi/ /'jig 'gyur 'di la dga' mi bya/ /de yi nges par 'byung ba'i</text></item>
<item><p>358a6</p><section>mdo sde</section><text>gzhi| |rtog dang dpyod dang zhi ba dang / /sdug bsngal chos rnams 'gags pa ste/ /'du byed nye bar zhi ba bde/ /dge slong dag /de ni gang du'ang gnas par mi 'gyur</text></item>
<item><p>358a7</p><section>mdo sde</section><text>te| sa la gnas par mi 'gyur/ chu la ma yin/ me la ma yin/ /rlung la ma yin/ /nam mkha' mtha' yas skye mched la ma yin/ rnam shes mtha' yas skye mched la</text></item>
<item><p>358b1</p><section>mdo sde</section><text>ma yin| |ci'ang med pa'i skye mched la ma yin/ 'du shes yod min med min skye mched la ma yin/ 'jig rten 'di la ma yin/ 'jig rten pha rol la ma yin/ nyi ma dang / zla ba</text></item>
<item><p>358b2</p><section>mdo sde</section><text>gnyis la gnas pa ma yin te/ 'di la dmigs pa med par ngas mngon par shes so/ /dge slong dag /de la 'gro ba dang / 'ong ba yod par nga mi smra ste/ gnas par ma yin no/ /'chi</text></item>
<item><p>358b3</p><section>mdo sde</section><text>'pho yod par nga mi smra ste/ skye bar ma yin/ 'di lta bu 'di ni sdug bsngal gyi mtha' yin no/ /sa dang chu dang me dang rlung / /gang la'ang gnas pa ma yin pa/ /de la dkar pos</text></item>
<item><p>358b4</p><section>mdo sde</section><text>gsal mi byed/ /de la mun pa'ang yod ma yin/ /de la zla bas snang mi byed/ /de la nyi mas mngon mi byed/ /thub pa bram ze gang yin pa/ /des ni rang gis rig pa yin/ /de ni</text></item>
<item><p>358b5</p><section>mdo sde</section><text>gzugs dang gzugs med dang / /sdug bsngal kun las rab tu grol/ /mthar phyin 'jigs pa med pa ste/ /rlom med 'gyod pa med pa yin/ /srid pa'i zug rngu gtugs</text></item>
<item><p>358b6</p><section>mdo sde</section><text>pa ste| |lus kyi tha mar gyur pa yin/ /'di ni mthar phyin rnams kyi mchog /zhi ba'i go 'phang bla med pa/ /mtshan ma thams cad zad pa ste/ /byang grol go 'phang 'chi med</text></item>
<item><p>358b7</p><section>mdo sde</section><text>yin| |mtshungs dang mi mtshungs 'byung ba yi/ /'du byed thub pas rab tu spangs/ /nang du mnyam gzhag dga' ba yis/ /sgo nga'i spubs ni dral nas byung / /sbyin kun</text></item>
<item><p>359a1</p><section>mdo sde</section><text>chos kyi sbyin pas thub/ /dga' kun chos kyi dga' bas thub/ /stobs kun bzod pa'i stobs kyis thub/ /bde kun sred pa zad pas thub/ /mya ngan</text></item>
<item><p>359a2</p><section>mdo sde</section><text>las 'das pa'i tshoms te nyi shu rtsa drug pa'o// //bdag las gzhan pa'i skyon dag ni/ /phug ma gtor ba ji bzhin du/ /gzhan gyi skyon mthong sla</text></item>
<item><p>359a3</p><section>mdo sde</section><text>ba ste| |rang gi skyon ni mthong bar dka'/ /g.yo can cho lo 'jo ba ltar/ /rang gi de ni sbed pa dang / /gzhan gyi skyon la lta byed cing / /rtag tu 'phyas lang 'du shes can/ /de</text></item>
<item><p>359a4</p><section>mdo sde</section><text>yis ring du chos mi mthong / /g.yon phyogs chos ni rab tu 'phel/ /spyi rdol byed cing 'phrog rlom can/ /mi gtsang las ldan khwa lta bu/ /shin tu nyon mongs 'tsho ba can//</text></item>
<item><p>359a5</p><section>mdo sde</section><text>ngo tsha med pa'i 'tsho ba sla/ /rtag tu gtsang ma tshol ba dang / /thub chod mi byed 'dzem bag can/ /'tsho ba dag pa lta ba yi/ /ngo tsha shes pa'i 'tsho ba dka'/ /'jig rten</text></item>
<item><p>359a6</p><section>mdo sde</section><text>mun par gyur 'di ste/ /de las lhag mthong ldan pa nyung / /rgya las shir ba'i bya lta bur/ /mtho ris la dga' shas tsam zhig /byis pa lus kyis bcings gyur pa/ /mun</text></item>
<item><p>359a7</p><section>mdo sde</section><text>pa'i 'khor gyis bskor ba yin/ /'jig rten nor la chags pa dag /gzhan rdzas lta bur lta bar byed/ /bdag gis skye dgu 'di phyung zhing / /gzhan gyis byas so snyam</text></item>
<item><p>359b1</p><section>mdo sde</section><text>sems pa/ /bden pa min la bden lta bas/ /ci yang mthong bar mi 'gyur ro/ /de ni 'gas kyang mi mthong zhing / /zug rngu mthong bar mi 'gyur ro/ /yul sred gang la skye bo chags</text></item>
<item><p>359b2</p><section>mdo sde</section><text>pa yi| |zug rngu de dag sngon chad mthong ba dag /de ni bdag gis byas snyam mi 'dzin cing / /de ni gzhan gyis bya snyam mi 'dzin to/ /skye dgu 'di dag nga rgyal ldan/ /nga rgyal</text></item>
<item><p>359b3</p><section>mdo sde</section><text>la chags nga rgyal bcings/ /rtsod par gyur pa'i lta ba can/ /'khor ba ldog par mi 'gyur ro/ /thob par gyur pa gang yin dang / /thob par bya ba gang yin pa/ /de dag gnyis</text></item>
<item><p>359b4</p><section>mdo sde</section><text>ka rngul gyis yog /rjes su nad pa slob par byed/ /gang zhig tshul khrims dang / bslab pa dang / brtul zhugs dang / tshangs par spyod pa dang / dka' thub dang / nye bar</text></item>
<item><p>359b5</p><section>mdo sde</section><text>gnas pa snying por byed pa de ni mtha' gcig go /gang zhig de ltar lta zhing 'di skad ces 'dod pa ni gtsang ba'o/ /'dod pa ni bsod nams can no/ /'dod pa ni longs spyad</text></item>
<item><p>359b6</p><section>mdo sde</section><text>par bya ba'o/ /'dod pa ni skyon med pa yin no zhes smra zhing / de dag lhag par 'dod pa rnams su lhung bar byed pa'i brtul zhugs len pa 'di 'ang mtha' gcig go /mtha'</text></item>
<item><p>359b7</p><section>mdo sde</section><text>gnyis po 'di dag ni dur khrod 'phel bar byed pa ste/ 'di dag gis dur khrod 'phel bar byas so/ /mtha' gnyis po 'di dag ma mthong ba kha cig zhen par byed cing / kha</text></item>
<item><p>360a1</p><section>mdo sde</section><text>cig mngon par rgyug par byed la/ de dag lhag par zhen par byed cing lhag par rgyug par byed pa dag mig dang ldan pas mthong ngo / /mtha' gnyis po 'di</text></item>
<item><p>360a2</p><section>mdo sde</section><text>dag mthong ba na zhen par mi byed/ rgyug par mi byed la/ de dag lhag par zhen par mi byed cing lhag par rgyug par mi byed pa'ang mig dang ldan pas mthong ngo / /de dag de ltar</text></item>
<item><p>360a3</p><section>mdo sde</section><text>mi byed cing de dag de ltar mi sems na/ de dag gi lam du mi gdags pa/ 'di lta ste/ 'di ni sdug bsngal gyi mtha' yin no/ /ji ltar chu bur mthong ba dang / /ji ltar smig rgyu mthong ba ltar/ /</text></item>
<item><p>360a4</p><section>mdo sde</section><text>de bzhin 'jig rten lta byed pa/ /'chi bdag rgyal pos mthong mi 'gyur/ /ji ltar chu bur mthong ba dang / /ji ltar smig rgyu mthong ba ltar/ /de bzhin lus la lta byed pa/ /'chi</text></item>
<item><p>360a5</p><section>mdo sde</section><text>bdag rgyal pos mthong mi 'gyur/ /gang la byis pa mngon chags pa/ /de la mkhas pa chags mi 'gyur/ /rgyal po'i shing rta bkra ba ltar/ /lus 'di rtag tu blta bar gyis//</text></item>
<item><p>360a6</p><section>mdo sde</section><text>gang la byis pa rmongs 'gyur pa/ /de la mkhas pa rmongs mi 'gyur/ /rgyal po'i shing rta bkra ba ltar/ /lus 'di rtag tu blta bar gyis/ /gang du byis pa nyams gyur ba/ /glang</text></item>
<item><p>360a7</p><section>mdo sde</section><text>rgan rdzab tu chud pa bzhin/ /rgyal po'i shing rta bkra ba ltar/ /lus 'di rtag tu blta bar gyis/ /nad pa lta bur 'jig chos can/ /rma byung ba dang 'dra ba ste/ /gang yang brtan</text></item>
<item><p>360b1</p><section>mdo sde</section><text>par mi gnas pa/ /lus 'di rtag tu blta bar gyis/ /nad pa 'jig pa'i chos can ltar/ /gang yang brtan par mi gnas par/ /nor bu'i rna cha gdub 'khor gyis/ /brgyan pa'i lus la</text></item>
<item><p>360b2</p><section>mdo sde</section><text>blta bar gyis/ /skra ni lan bu brgyad byas shing / /mig sman gyis ni bskus pa'i mig/ phyis pa lhag par rmongs byed kyang / /pha rol tshol bar mi byed do/ /mig sman gyis ni gsar bris</text></item>
<item><p>360b3</p><section>mdo sde</section><text>shing / /rnag can lus ni brgyan pa yis/ /byis pa lhag par rmongs byed kyang / /pha rol tshol bar mi byed do/ /lus 'di dri zhim gyis bskus nas/ /rkang pa btsag gis byugs pa</text></item>
<item><p>360b4</p><section>mdo sde</section><text>dag /byis pa lhag par rmongs byed kyang / /pha rol tshol bar mi byed do/ /gang zhig 'dod par kun sbyor 'brel chags shing / /kun tu sbyor ba'i skyon rnams ma mthong ba/ /'dod</text></item>
<item><p>360b5</p><section>mdo sde</section><text>par 'brel la chags pa'i mi de yis/ /chu bo mtha' yas yangs pa rgal mi 'gyur/ /chags bral mchog dang tha ma thams cad dag /'di la bdag dang bdag gir mi lta</text></item>
<item><p>360b6</p><section>mdo sde</section><text>zhing / /de ltar rnam grol sngon chad ma brgal ba'i/ /chu bo rab brgal yang srid med par 'gyur/ /gang zhig tshal spangs tshal med pa/ /nags tshal spangs nas nags su rgyug</text></item>
<item><p>360b7</p><section>mdo sde</section><text>grol ba 'ching bar gcen pa yin/ /gang zag 'di la ltos shig tshur/ /shing rta mthun pa'i rtsibs ldan pa/ /yan lag yid 'ong gos dkar g.yogs/ /sdig med 'gro ba</text></item>
<item><p>361a1</p><section>mdo sde</section><text>la ltos la/ /chings ma'i rgyun rnams bcad par gyis/ /'jigs pas skrag pa'i mi dag ni/ /phal cher ri dang nags tshal dang / /skyed mos tshal dang</text></item>
<item><p>361a2</p><section>mdo sde</section><text>mchod gnas dang / /ljon shing rnams la skyabs su 'gro /skyabs de gtso bo ma yin zhing / /skyabs de mchog tu gyur pa min/ /de la skyabs su song ba yis/ /sdug bsngal kun</text></item>
<item><p>361a3</p><section>mdo sde</section><text>las grol mi 'gyur/ /gang zhig sangs rgyas chos dang ni/ /dge 'dun la ni skyabs song zhing / /sdug bsngal sdug bsngal kun 'byung dang / /sdug bsngal yang dag 'das pa</text></item>
<item><p>361a4</p><section>mdo sde</section><text>dang / /bde ba mya ngan 'das 'gro ba'o/ /'phags lam yan lag brgyad pa ste/ /'phags pa'i bden pa bzhi po dag /gang tshe shes rab kyis mthong ba/ /de ni skyabs kyi</text></item>
<item><p>361a5</p><section>mdo sde</section><text>mchog yin zhing / /de ni skyabs kyi dam pa yin/ /de la skyabs su song ba yis/ /sdug bsngal kun las grol bar 'gyur/ /mthong bas mthong zhing mthong bas ma mthong</text></item>
<item><p>361a6</p><section>mdo sde</section><text>mthong / /ma mthong mi mthong mthong bya mthong mi 'gyur/ /'dra mthong lhag mthong tha dad dngos por brjod/ /nyin mtshan nam yang lhan cig mi gnas bzhin/ /'dra ba</text></item>
<item><p>361a7</p><section>mdo sde</section><text>mthong bas mthong mi 'gyur/ /gal te mthong na 'dra mi mthong / /mthong 'dis 'dra ba mi mthong ste/ /'dra mthong mi yis mthong ba med/ /mi yis ci ma mthong na 'dra ba</text></item>
<item><p>361b1</p><section>mdo sde</section><text>mthong / /ci zhig mthong na 'dra ba mthong mi 'gyur/ /ji ltar 'di ni 'dra ba mthong ba dag /gang zhig med na 'dra bar mthong dang bral/ /gang tshe 'di yis sdug bsngal ma mthong</text></item>
<item><p>361b2</p><section>mdo sde</section><text>ba| |de yi tshe na bdag tu mthong bar 'gyur/ /ji lta ji ltar sdug bsngal rtogs gyur ba/ /des ni bdag 'di 'dra ba mthong mi 'gyur/ /gang gis so so'i skye bsgribs na/ /'du</text></item>
<item><p>361b3</p><section>mdo sde</section><text>byed sdug bsngal ma mthong ba/ /de phyir 'di na 'dra mthong ste/ /de med 'dra ba mi mthong ngo / /mthong ba'i tshoms te nyi shu rtsa bdun pa'o// //sdig pa thams</text></item>
<item><p>361b4</p><section>mdo sde</section><text>cad mi bya ste/ /dge ba phun sum tshogs par bya/ /rang gi sems ni yongs su gdul/ /'di ni sangs rgyas bstan pa yin/ /sbyin pas bsod nams rab tu 'phel/ /legs</text></item>
<item><p>361b5</p><section>mdo sde</section><text>bsdams dgra gsog mi 'gyur ro/ /dge dang ldan pas sdig pa spong / /nyon mongs zad pa mya ngan 'da'/ /mkhas dang 'dre dang byis pa'i skye bo dang / /lhan cig spyod dang</text></item>
<item><p>361b6</p><section>mdo sde</section><text>gcig pu gnas kyang rung / /ngang pas chu las 'o ma 'thung ba ltar/ /mkhas pas sdig pa can rnams rab tu spang / /'jig rten nyes dmigs mthong ba dang / /'gog par</text></item>
<item><p>361b7</p><section>mdo sde</section><text>'gyur ba'i chos mthong bas/ /'phags pa sdig la dga' mi byed/ /sdig can dge la dga' mi 'gyur/ /legs par nyer zhi'i ro dang ni/ /rab tu dben pa'i ro shes pa//</text></item>
<item><p>362a1</p><section>mdo sde</section><text>rims nad med cing sdig med la/ /chos la dga' ba'i ro dag 'thung / /sems kyi zag pa med pa dang / /sems ni 'ching bas ma bcos la/ /dge</text></item>
<item><p>362a2</p><section>mdo sde</section><text>dang sdig pa rab spangs pa/ /ngan 'gro rnams kyis 'jigs pa med/ /gnas min zlog dang legs smra dang / /nyes dmigs ston par byed pa dang / /mkhas pas tshar gcod</text></item>
<item><p>362a3</p><section>mdo sde</section><text>smra byed pa/ /de lta'i skye dgu bsten par bya/ /de lta bu dag bsten byas na/ /sdig par mi 'gyur legs par 'gyur/ /nye bar zhi zhing rab zhi la/ /dal bus smra zhing khengs</text></item>
<item><p>362a4</p><section>mdo sde</section><text>med pa| |sdig pa'i chos rnams sprug byed de/ /rlung gis ljon shing lo ma bzhin/ /gang zhig skyes bu dag cing nyon mongs med/ /rab tu sdang med mi la khro byed pa'i/ /byis</text></item>
<item><p>362a5</p><section>mdo sde</section><text>pa de la sdig pa phyir 'gog ste/ /rdzi phyogs su ni rdul rnams gtor ba bzhin/ /dge ba byed pas dge ba dang / /sdig pa byed pas sdig pa ste/ /mi yis gang dang gang byas</text></item>
<item><p>362a6</p><section>mdo sde</section><text>pa| |de de rang gis mthong bar 'gyur/ /bdag gis sdig pa byas na ni/ /de bdag kho na kun nyon mongs/ /bdag gis sdig pa ma byas na/ /bdag nyid kho na rnam par</text></item>
<item><p>362a7</p><section>mdo sde</section><text>dag /gzhan gyis gzhan spyod mi byed kyi/ /dag dang ma dag rang rang byed/ /bdag nyid kyis ni sdig pa dag /byas shing nye bar bsags pa yis/ /bsam brlag mngon</text></item>
<item><p>362b1</p><section>mdo sde</section><text>du 'joms par byed/ /rdo rjes nor bu 'bigs pa bzhin/ /mig ldan 'gro bar byed pa yis/ /nyam nga'i lam dag ji lta bar/ /mkhas pas 'tsho ba'i 'jig rten 'dir/ /sdig pa dag</text></item>
<item><p>362b2</p><section>mdo sde</section><text>ni yongs su spang / /nor chen gyis ni grogs nyung dang / /tshong pas 'jigs bcas lam dang ni/ /gson par 'dod pas dug lta bur/ /mkhas pas sdig can yongs su spang / /</text></item>
<item><p>362b3</p><section>mdo sde</section><text>gal te lag mthil rma med na/ /lag pas dug ni bzung byas kyang / /rma med dug ni mi 'jen ltar/ /ma byas pa la sdig pa med/ /bdag la mi phan bya ba dang / /legs par</text></item>
<item><p>362b4</p><section>mdo sde</section><text>ma yin bya bar sla/ /gang dag phan zhing bder 'gyur ba/ /de ni mchog tu bya bar dka'/ /dam pas legs pa bya sla yi/ /dam pas sdig pa bya bar dka'/ /ngan pas sdig pa bya sla</text></item>
<item><p>362b5</p><section>mdo sde</section><text>yi| |'phags pas sdig pa bya bar dka'/ /ji srid sdig pa ma smin pa/ /de srid byis pa mngar bar sems/ /gang tshe sdig pa smin gyur pa/ /de tshe de ni tsha bar sems/ /ji srid</text></item>
<item><p>362b6</p><section>mdo sde</section><text>sdig pa ma smin pa/ /de srid sdig la rung bar lta/ /gang tshe sdig pa smin gyur pa/ /de tshe sdig par mthong bar 'gyur/ /ji srid bzang po ma smin pa/ /de srid bzang po sdig par</text></item>
<item><p>362b7</p><section>mdo sde</section><text>mthong / /gang tshe bzang po smin gyur pa/ /de tshe bzang por mthong bar 'gyur/ /sdig pa sdug bsngal gsog pas na/ /de la dga' bar mi bya'o/ /brgya la sdig pa byas na</text></item>
<item><p>363a1</p><section>mdo sde</section><text>yang / /yang dang yang du de mi bya/ /bsod nams bde ba gsog pas na/ /de nyid la ni dga' bar bya/ /gal te bsod nams byas na yang / /de ni yang</text></item>
<item><p>363a2</p><section>mdo sde</section><text>dang yang du bya/ /sdig la yid ni mngon dga' ba/ /bsod nams dal bus byed 'gyur bas/ /sdig pa las ni sems zlog cing / /bsod nams mngon par smyur te bya/ /</text></item>
<item><p>363a3</p><section>mdo sde</section><text>sdig pa chung du byas pas kyang / /'jig rten pha rol 'jig chen dang / /phung khrol chen po byed 'gyur te/ /khong bar song ba'i dug bzhin no/ /bsod nams chung du byas</text></item>
<item><p>363a4</p><section>mdo sde</section><text>pas kyang / /'jig rten pha rol bde ba 'dren/ /don chen dag kyang byed 'gyur te/ /'bru rnams phun sum 'byor ba bzhin/ /gang zhig nyes med chad pas gcod/ /sdang ba</text></item>
<item><p>363a5</p><section>mdo sde</section><text>min la rab sdang ba/ /gnas gzhan gang yang rung ba bcu/ /myur du thob pa kho nar 'gyur/ /tshor ba mi bzad pa dag gam/ /yang na lus ni 'dral ba'am/ /gnod pa'i</text></item>
<item><p>363a6</p><section>mdo sde</section><text>tshor ba tsha ba'ang rung / /yang na sems 'khrugs thob par 'gyur/ /gnyen 'dun rnams dang bral ba'am/ /longs spyod zad par 'gyur ba'am/ /rgyal po'i gnod pa</text></item>
<item><p>363a7</p><section>mdo sde</section><text>'byung ba'am/ /mi snyan shin tu mi bzad dam/ /yang na khyim ni me chen pos/ /nges par sreg par byed par 'gyur/ /shes rab 'chal ba lus zhig nas/ /bcu pa ngan</text></item>
<item><p>363b1</p><section>mdo sde</section><text>'gror 'gro bar 'gyur/ /sdig pa byas pas bag dbab mi bya ste/ /ring byas rgyang mar byas kyang bag mi dbab/ /dben par byas kyang bag dbab mi bya ste/ /de yi rnam smin yod pas bag mi</text></item>
<item><p>363b2</p><section>mdo sde</section><text>dbab/ /bsod nams byas pas bag ni dbab bya ste/ /ring byas rgyang ring byas kyang bag dbab cing / /dben par byas kyang bag ni dbab par bya/ /de yi rnam smin yod pas bag dbab bo//</text></item>
<item><p>363b3</p><section>mdo sde</section><text>bdag gis sdig pa byas pas mya ngan byed/ /ring dang rgyang ring byas pas mya ngan byed/ /bdag gis dben par byas pas mya ngan byed/ /de yi rnam smin yod pas mya ngan byed/ /bdag nyid</text></item>
<item><p>363b4</p><section>mdo sde</section><text>nag po'i las dang ldan mthong nas/ /'dir yang mya ngan gzhan du'ang mya ngan byed/ /sdig pa byas pas gnyis kar mya ngan byed/ /de ni mya ngan de rab mya ngan byed/ /bdag gis bsod</text></item>
<item><p>363b5</p><section>mdo sde</section><text>nams byas pas dga' bar 'gyur/ /ring dang rgyang ring byas pas dga' bar 'gyur/ /bdag gis dben par byas pas dga' bar 'gyur/ /de yi rnam smin yod pas dga' bar 'gyur//</text></item>
<item><p>363b6</p><section>mdo sde</section><text>bdag nyid rnam dag las dang ldan mthong nas/ /'di na dga' 'gyur gzhan du'ang dga' bar 'gyur/ /bsod nams byas pas gnyis kar dga' 'gyur zhing / /de ni dga' 'gyur</text></item>
<item><p>363b7</p><section>mdo sde</section><text>de rab dga' bar 'gyur/ /bdag gis sdig pa byas pas gdung 'gyur zhing / /ring byas rgyang ring byas pas gdung bar 'gyur/ /bdag gis dben par byas pas gdung 'gyur zhing //</text></item>
<item><p>364a1</p><section>mdo sde</section><text>de yi rnam smin yod pas gdung bar 'gyur/ /bdag nyid nag po'i las dang ldan mthong nas/ /'di na gdung 'gyur pha rol gdung bar 'gyur/ /sdig pa byas</text></item>
<item><p>364a2</p><section>mdo sde</section><text>pas gnyis kar gdung 'gyur zhing / /de ni gdung 'gyur de rab gdung bar 'gyur/ /bdag gis bsod nams byas pas dga' 'gyur zhing / /ring byas rgyang ring byas pas</text></item>
<item><p>364a3</p><section>mdo sde</section><text>dga' bar 'gyur/ /bdag gis dben par byas pas dga' 'gyur zhing / /de yi rnam smin yod pas dga' bar 'gyur/ /bdag nyid dkar po'i las dang ldan mthong nas/ /</text></item>
<item><p>364a4</p><section>mdo sde</section><text>'di na dga' 'gyur pha rol dga' bar 'gyur/ /bsod nams byas pa gnyis ka dga' 'gyur zhing / /de ni dga' 'gyur de rab dga' bar 'gyur/ /sdig pa byas shing</text></item>
<item><p>364a5</p><section>mdo sde</section><text>bsod nams ma byas la/ /chos dang gol zhing chos min thob pa'i mi/ /sdig pa'i las can 'chi bas 'jigs 'gyur te/ /chu chen nang du gru ngan zhig pa bzhin/ /bsod</text></item>
<item><p>364a6</p><section>mdo sde</section><text>nams byas shing sdig pa ma byas la/ /dam pa rnams kyi sngon gyi chos spyod pas/ /nga ni nam yang 'chi bas 'jigs med de/ /brtan pa'i gru yis pha rol 'gro ba bzhin/ /</text></item>
<item><p>364a7</p><section>mdo sde</section><text>sdig pa'i tshoms te nyi shu rtsa brgyad pa'o// //ji srid nyi ma ma shar ba/ /de srid srin bu me khyer snang / /nyi ma shar bar gyur pa na/ /snang ba med cing sngon</text></item>
<item><p>364b1</p><section>mdo sde</section><text>por 'gyur/ /ji srid de bzhin gshegs ma shar/ /de srid rtog ge ba rnams snang / /'jig rten rdzogs sangs rgyas shar ba/ /rtog can nyan thos bcas mi snang / /gces min gces</text></item>
<item><p>364b2</p><section>mdo sde</section><text>par blos 'dzin cing / /gces la gces pa min rtag pa/ /log par kun rtog spyod yul can/ /des ni gces pa thob mi 'gyur/ /gces pa min la gces min dang / /gces la</text></item>
<item><p>364b3</p><section>mdo sde</section><text>gces par 'du shes pa/ /legs par kun rtog spyod yul can/ /des ni gces pa 'thob par 'gyur/ /'di na lta dang nyan la mngon zhen pa'i/ /chings ma gsar dang gsar du</text></item>
<item><p>364b4</p><section>mdo sde</section><text>'phel ba dag /'khor bar rgyug cing 'gro dang sdod 'gyur te/ /me nang lhung ba'i phye ma leb dang 'dra/ /'di la myong 'gyur gzhan la myong 'gyur ba'am/ /'di na the tshom tha</text></item>
<item><p>364b5</p><section>mdo sde</section><text>dad ji snyed pa/ /de dag tshangs par spyad spyod 'bad pa dang / /sems par byed pas rab tu rnam par spong / /gang zhig snyigs ma yod bzhin du/ /ngur smrig gos ni gyon byed</text></item>
<item><p>364b6</p><section>mdo sde</section><text>pa| |dul dang nges pa med pa de/ /ngur smrig gyon pa'i 'os ma yin/ /gang zhig snyigs ma rnams spangs nas/ /tshul khrims legs par mnyam gzhag pa/ /dul dang nges</text></item>
<item><p>364b7</p><section>mdo sde</section><text>par ldan pa de/ /ngur smrig gyon pa'i 'os yin no/ /g.yo sgyu 'jungs dang ldan pa'i mi/ /kha dog dang ni gzugs ldan pa'am/ /yang na smra bar byed tsam gyis/ /pho mchog</text></item>
<item><p>365a1</p><section>mdo sde</section><text>yin par mi chud do/ /gang zhig chos gsum de dag rnams/ /ta la'i mgo bo bzhin bcad nas/ /blo ldan skyon ni bsal ba de/ /pho mchog yin par brjod</text></item>
<item><p>365a2</p><section>mdo sde</section><text>par bya| |'jig rten 'di na legs par ma bsdams pa/ /phal cher legs bsdams rtags kyis rgyu byed pas/ /legs par ma brtags par du mi dag gi /mdog gzugs</text></item>
<item><p>365a3</p><section>mdo sde</section><text>lan 'ga' mthong bas yid ma rton/ /ra gan kha bsgyur lta bur mi 'tsham zhing / /lcags phyed gser gyis g.yogs pa ji lta bur/ /khong pa rab gdug phyi rol 'phags</text></item>
<item><p>365a4</p><section>mdo sde</section><text>tshul gyis/ /'jig rten 'di na 'khor dang bcas par rgyu/ /gang zhig rde 'gengs gnyid ni log pa dang / /nyin dang mtshan du 'gre ldog nyal byed pa/ /rdzab nang phag chen lus</text></item>
<item><p>365a5</p><section>mdo sde</section><text>rgyas ji lta bar/ /yang dang yang du smad pa'i mngal du 'jug /mi ni rtag tu dran pa ldan pa dang / /rtag tu kha zas kyi ni tshod shes pa/ /de yi sdug bsngal chung bar 'gyur ba</text></item>
<item><p>365a6</p><section>mdo sde</section><text>dang / /dal bus 'ju bas tshe yang ring bar byed/ /gang zhig dbang po ma bsdams shing / /zas kyi tshod ni mi shes la/ /dran pa nyams dang le lo can/ /gtsang bar lta zhing</text></item>
<item><p>365a7</p><section>mdo sde</section><text>gnas byed pa/ /de ni 'dod chags rnams kyis bcom/ /rlung gis mi brtan ljon shing bzhin/ /gang zhing dbang po legs bsdams shing / /zas kyi tshod ni shes pa</text></item>
<item><p>365b1</p><section>mdo sde</section><text>dang / /so sor dran zhing brtson 'grus ldan/ /mi gtsang lta bas gnas byed pa/ /de ni 'dod chags kyis mi tshems/ /rlung gis ri bo mi g.yos bzhin/ /dgon pa dga' bar bya 'os</text></item>
<item><p>365b2</p><section>mdo sde</section><text>pa| |de la skye bo mi dga' yang / /de la 'dod chags bral ba dga'/ /'dod pa tshol bar byed rnams min/ /dgon pa'am yang na grong dag gam/ /gshong dam thang bu dag</text></item>
<item><p>365b3</p><section>mdo sde</section><text>kyang rung / /gang na 'phags pa bzhugs pa yi/ /sa de yid du 'ong ba yin/ /dam pa ring nas snang gyur te/ /gangs can gyi ni ri bo bzhin/ /ngan pa nye yang mi snang ste/ /mun khrod</text></item>
<item><p>365b4</p><section>mdo sde</section><text>mda' ni 'phangs pa bzhin/ /mkhas pa don sems byed pa yi/ /dam pa nyid dang 'grogs na ni/ /don chen 'gyur zhing zab mo yi/ /shes rab so sor rtogs par 'gyur/ /</text></item>
<item><p>365b5</p><section>mdo sde</section><text>gzhu yis mda' 'phangs bsnun pa yi/ /g.yul ngo'i glang chen ji bzhin du/ /tshul 'chal skye bo mang po yis/ /mi snyan smras pa bzod par bya/ /mi gang khyim 'bigs byed pa</text></item>
<item><p>365b6</p><section>mdo sde</section><text>dang / /dad pa med cing byas mi gzo/ /go skabs bcom dang skyugs pa za/ /de ni skyes bu dam pa yin/ /pha ma dag ni bsad byas shing / /rgyal po gtsang sbra can gnyis dang / /yul</text></item>
<item><p>365b7</p><section>mdo sde</section><text>'khor 'khor dang bcas pa bcom na/ /mi ni dag par 'gyur zhes bya/ /gang dag kun tu gsog med cing / /gang dag kha zas yongs shes pa/ /stong dang mtshan ma med pa dang / /</text></item>
<item><p>366a1</p><section>mdo sde</section><text>dben pa nyid kyi spyod yul can/ /de dag 'gro ba rtogs dka' ste/ /nam mkha' la ni bya rjes bzhin/ /gang dag kun tu gsog med cing / /gang dag kha zas</text></item>
<item><p>366a2</p><section>mdo sde</section><text>yongs shes pa/ /stong dang mtshan ma med pa dang / /dben pa nyid kyi spyod yul can/ /de dag rjes ni rtogs dka' ste/ /nam mkha' la ni bya rjes bzhin/ /gang dag kun tu gsog</text></item>
<item><p>366a3</p><section>mdo sde</section><text>med cing / /gang dag kha zas yongs shes pa/ /stong dang mtshan ma med pa dang / /rtag tu bsam gtan spyod yul can/ /de dag 'gro ba rtogs dka' ste/ /nam mkha' la ni bya</text></item>
<item><p>366a4</p><section>mdo sde</section><text>rjes bzhin/ /gang dag kun tu gsog med cing / /gang dag kha zas yongs shes pa/ /stong dang mtshan ma med pa dang / /rtag tu bsam gtan spyod yul can/ /de dag rjes</text></item>
<item><p>366a5</p><section>mdo sde</section><text>ni rtogs dka' ste/ /nam mkha' la ni bya rjes bzhin/ /gang dag kun tu gsog med cing / /gang dag kha zas yongs shes pa/ /stong dang mtshan ma med pa dang / /dben pa</text></item>
<item><p>366a6</p><section>mdo sde</section><text>nyid kyi spyod yul can/ /de dag 'gro ba rtogs dka' ste/ /nam mkha' la ni bya rjes bzhin/ /gang dag kun tu gsog med cing / /gang dag kha zas yongs shes pa/ /stong</text></item>
<item><p>366a7</p><section>mdo sde</section><text>dang mtshan ma med pa dang / /dben pa nyid kyi spyod yul can/ /de dag rjes ni rtogs dka' ste/ /nam mkha' la ni bya rjes bzhin/ /gang dag pha mthar rten med cing / /</text></item>
<item><p>366b1</p><section>mdo sde</section><text>gang gis zag zad yongs shes pa/ /stong dang mtshan ma med pa dang / /dben pa nyid kyi spyod yul can/ /de dag 'gro ba rtogs dka' ste/ /nam mkha' la ni bya rjes bzhin/ /gang</text></item>
<item><p>366b2</p><section>mdo sde</section><text>dag pha mthar rten med cang / /gang gis zag zad yongs shes pa/ /stong dang mtshan ma med pa dang / /dben pa nyid kyi spyod yul can/ /de dag rjes ni rtogs dka' ste/ /nam mkha'</text></item>
<item><p>366b3</p><section>mdo sde</section><text>la ni bya rjes bzhin/ /gang dag pha mthar rten med cing / /gang gis zag zad yongs shes pa/ /stong dang mtshan ma med pa dang / /rtag tu bsam gtan spyod yul can/ /de dag</text></item>
<item><p>366b4</p><section>mdo sde</section><text>'gro ba rtogs dka' ste/ /nam mkha' la ni bya rjes bzhin/ /gang dag pha mthar rten med cing / /gang gis zag zad yongs shes pa/ /stong dang mtshan ma med pa dang / /rtag tu</text></item>
<item><p>366b5</p><section>mdo sde</section><text>bsam gtan spyod yul can/ /de dag rjes ni rtogs dka' ste/ /nam mkha' la ni bya rjes bzhin/ /gang dag pha mthar rten med cing / /gang gis zag zad yongs shes pa/ /stong</text></item>
<item><p>366b6</p><section>mdo sde</section><text>dang mtshan ma med pa dang / /rtag tu bsam gtan spyod yul can/ /de dag 'gro ba rtogs dka' ste/ /nam mkha' la ni bya rjes bzhin/ /gang dag pha mthar rten med cing / /</text></item>
<item><p>366b7</p><section>mdo sde</section><text>gang gis zag zad yongs shes pa/ /stong dang mtshan ma med pa dang / /rtag tu bsam gtan spyod yul can/ /de dag rjes ni rtogs dka' ste/ /nam mkha' la ni bya rjes</text></item>
<item><p>367a1</p><section>mdo sde</section><text>bzhin| |skye dgu phal pa 'di dag ni/ /pha mtha' nyid du rgyug byed pas/ /gang dag pha rol 'gro byed pa'i/ /mi yi skye bo de dag nyung / /gang dag</text></item>
<item><p>367a2</p><section>mdo sde</section><text>legs par gsungs pa yi/ /chos la chos kyi rjes lta bas/ /skye bo de dag skye shi yi/ /mtsho chen rgal dka'i pha rol 'gro/ skyob pa rab tu rnam grol zhing / /dus 'dus mya</text></item>
<item><p>367a3</p><section>mdo sde</section><text>ngan bral ba dang / /mdud pa thams cad spangs pa la/ /yongs su gdung ba yod mi 'gyur/ /'jigs dang bcas pa'i lam brgal cing / /g.yang sa yongs su spangs pa dang / /</text></item>
<item><p>367a4</p><section>mdo sde</section><text>sbyor dang mdud pa las grol bas/ /'dod chags kyi ni dug kun bcom/ /'dod pa lta bu'i 'dam rdzab med/ /zhe sdang lta bu'i gnod med do/ /gti mug lta bu'i rgya med</text></item>
<item><p>367a5</p><section>mdo sde</section><text>de| |sred pa lta bu'i chu klung med/ /nam mkha' la ni rjes lta bur/ /phyi rol pa la dge sbyong med/ /byis pa spros la mngon par dga'/ /de bzhin gshegs pa spros mi</text></item>
<item><p>367a6</p><section>mdo sde</section><text>mnga'| |sbyor bas byis pa khrid pa'i phyir/ /mkhas pa sbyor ba 'joms par byed/ /mkhas pa lha dang mi dag gi /sbyor ba gang yin 'joms byed pa/ /sbyor ba kun dang</text></item>
<item><p>367a7</p><section>mdo sde</section><text>bral ba'i phyir/ /sdug bsngal kun las grol bar 'gyur/ /sbyor ba las ni srid pa byung / /sbyor ba med pas srid pa zad/ /srid pa dang ni srid med pa'i/ /lam 'di gnyis</text></item>
<item><p>367b1</p><section>mdo sde</section><text>ni shes gyis la/ /sbyor las rab tu 'da' bya'i phyir/ /mkhas pas de la bslab par gyis/ /nyes par spyad pa byas pas gdung 'gyur zhing / /ngan 'gror song ba'i 'og tu'ang gdung</text></item>
<item><p>367b2</p><section>mdo sde</section><text>bar 'gyur/ /legs par sbyad pa byas pas dga' 'gyur zhing / /bde 'gror song ba'i 'og tu'ang dga' bar 'gyur/ /phyi nas gdung 'gyur de byed pas/ /gnyis na nyes spyad ma byas</text></item>
<item><p>367b3</p><section>mdo sde</section><text>sla| |gdung bar mi 'gyur de bya ste/ /legs par spyad pa byas na rung / /mkhas dang byis pa 'dres pa las/ /ma smras shes par mi 'gyur bas/ /zhi ba'i go 'phang smros shig dang //</text></item>
<item><p>367b4</p><section>mdo sde</section><text>smras pa yis ni shes par 'gyur/ /legs bshad drang srong rgyal mtshan to/ /drang srong rgyal mtshan chos yin pas/ /chos ni bshad pas gsal bya zhing / /drang srong rgyal mtshan</text></item>
<item><p>367b5</p><section>mdo sde</section><text>bsgreng bar gyis/ /ma smras na yang smod byed cing / /mang du smras na smod par byed/ /dal bus smras kyang smod byed de/ /'jig rten na ni mi smad med/ /gcig tu smad par bya ba dang /</text></item>
<item><p>367b6</p><section>mdo sde</section><text>gcig tu bstod par bya ba'i mi/ /da ltar yod pa ma yin te/ /byung bar ma gyur 'byung mi 'gyur/ /gang dag la ni gnas pa'i spros med cing / /gang dag kun sbyor gdung las rab</text></item>
<item><p>367b7</p><section>mdo sde</section><text>log pa| |thub pa srid bral de dag rgyu mdzad kyang / /lhar bcas 'jig rten rnams kyis mi shes so/ /gang gis dad dang tshul khrims dang / /blo la phan ni ma byung bar/ /ji lta</text></item>
<item><p>368a1</p><section>mdo sde</section><text>ji ltar rtogs gyur pa'i/ /shes pa can dag bstod byed de/ /de dag sus kyang smad 'os min/ /dzam+bu'i gling gi gser rgyan bzhin/ /ji ltar ri dang brag</text></item>
<item><p>368a2</p><section>mdo sde</section><text>dag ni| |rlung gis g.yos par mi 'gyur ltar/ /de bzhin bstod dang smad pa yis/ /mkhas pa rab tu g.yo ba med/ /sa la gang gi rtswa med pa/ /lo med lcug phran ga la yod/ /</text></item>
<item><p>368a3</p><section>mdo sde</section><text>'ching ba las grol brtan pa de'i/ /ji ga sus kyang smad 'os min/ /gang zhig rgyal las mi nyams shing / /'jig rten ma rgyal cung zad med/ /sangs rgyas spyod yul mtha'</text></item>
<item><p>368a4</p><section>mdo sde</section><text>yas de| |'gro med gom pa gang gis bkri/ /gang zhig rgyal las mi nyams shing / /'jig rten ma rgyal cung zad med/ /sangs rgyas mthu rtsal mtha' yas de/ /'gro med</text></item>
<item><p>368a5</p><section>mdo sde</section><text>gom pa gang gis bkri/ /gang la 'khrid byed sred pa ni/ /yul sred dra ba dga' med pa/ /sangs rgyas spyod yul mtha' yas de/ /'gro med gom pa gang gis bkri/ /gang la</text></item>
<item><p>368a6</p><section>mdo sde</section><text>'khrid byed srid pa ni/ /yul sred 'dra ba 'ga' med pa/ /sangs rgyas mthu rtsal mtha' yas de/ /'gro med gom pa gang gis bkri/ /gang zhig rnam par rtog pa rnam</text></item>
<item><p>368a7</p><section>mdo sde</section><text>bsal cing / /nang gi kun la rnam par rtog med pa/ /kun tu sbyor dang gzugs dang 'du shes 'das/ /rnal 'byor bzhi dang bral la skye ba med/ /sngon bral phyi ma dang bral</text></item>
<item><p>368b1</p><section>mdo sde</section><text>zhing / /dbus bral srid pa'i pha rol phyin/ /rnam pa kun las sems grol ba/ /skye rga phyi ma 'dren mi 'gyur/ /phrugs kyi tshoms te nyi shu dgu pa'o// //rgyal ba las</text></item>
<item><p>368b2</p><section>mdo sde</section><text>ni 'khon byung zhing / /pha rol pham pa sdug bsngal 'thob/ /rgyal dang pha rol pham spangs na/ /nye bar zhi ba'i bde ba 'thob/ /gzhan la sdug bsngal bskyed pa yis/ /gang zhig</text></item>
<item><p>368b3</p><section>mdo sde</section><text>bdag ni bde 'dod pa/ /dgra dang mi 'bral 'grogs pa dang / /de ni sdug bsngal las mi 'grol/ /bde ba 'dod phyir 'byung po la/ /gang zhig 'tshe zhing chad pas gcod/ /bdag</text></item>
<item><p>368b4</p><section>mdo sde</section><text>gi bde ba 'dod pa de/ /pha rol tu ni bde mi 'gyur/ /gang zhig bde ba 'dod pa dag /'byung po la ni mi 'tshe zhing / /chad pas mi gcod bde 'dod pa/ /de dag pha rol bde ba</text></item>
<item><p>368b5</p><section>mdo sde</section><text>'thob| |chos spyod legs par spyad bya zhing / /nyes par spyad pa de mi spyod/ /'jig rten 'di dang pha rol tu/ /chos spyad pas ni bde ba 'thob/ /chos la legs spyod bde skyed</text></item>
<item><p>368b6</p><section>mdo sde</section><text>pas| |chos spyod chos kyis bsrung bar bya/ /chos spyod ngan 'gror mi 'gro ba/ /chos la legs spyod phan yod de'o/ /yangs pa'i gdugs kyis dbyar kha ltar/ /chos spyod chos</text></item>
<item><p>368b7</p><section>mdo sde</section><text>kyis bsrung bar bya/ /chos spyod ngan 'gror mi 'gro ba/ /chos la legs spyod phan yod de'o/ /bag med mi yis chos min spyad na ni/ /'gro ba gang yang rung ba ngan 'gror</text></item>
<item><p>369a1</p><section>mdo sde</section><text>'gro/ /'di na sbrul nag rked nas bzung ba ltar/ /chos min spyod pa de dag brlag par 'gyur/ /chos dang chos min gnyis ka yi/ /rnam smin 'dra</text></item>
<item><p>369a2</p><section>mdo sde</section><text>bar mi 'gyur te/ /chos ma yin pas dmyal bar 'gro/ /chos kyis bde 'gro thob par byed/ /sbyin pa byed pa'i dus dang g.yul 'gyed dus/ /rgyu yis yongs su bzung</text></item>
<item><p>369a3</p><section>mdo sde</section><text>bar 'dra bas na/ /sbyin pa byed dang g.yul 'gyed 'dra zhes gsungs/ /yon tan de gnyis mi ngan rten mi byed/ /shin tu legs par chas pa gcig pus kyang / /legs</text></item>
<item><p>369a4</p><section>mdo sde</section><text>par ma chas 'phyes las rgyal byed ltar/ /gal te dad bskyed chung du byin pas kyang / /des ni de dag gzhan du bde bar 'gyur/ /'di na lan brgyar g.yul zlog dpa'</text></item>
<item><p>369a5</p><section>mdo sde</section><text>bo bas| |ser sna dgrar gyur zil gyis mnan nas su/ /gang zhig chags med sems kyis sbyin byed pa/ /de dag ches dpa' yin par ngas gsungs so/ /bsod nams</text></item>
<item><p>369a6</p><section>mdo sde</section><text>rnam smin bde ba ste/ /mngon par bsams pa 'byor par byed/ /myur du zhi ba dam pa yi/ /mya ngan 'das pa thob par 'gyur/ /bsod nams byed pa rnams la ni/ /</text></item>
<item><p>369a7</p><section>mdo sde</section><text>gzhan las byung ba'i gnod pa dang / /lha dang bdud kyi ris rnams kyis/ /bar chad bya bar mi nus so/ /gal te sdug bsngal zad bya'i phyir/ /'phags dang shes rab</text></item>
<item><p>369b1</p><section>mdo sde</section><text>gtong ldan la/ /de yis 'bad rtsol byas na ni/ /lhag mthong gis ni reg par 'gyur/ /sems ni rab tu rnam dang bas/ /chos la dga' byed bde ba 'thob/ /'phags pas gsungs</text></item>
<item><p>369b2</p><section>mdo sde</section><text>ba'i chos dag la/ /mkhas pa rtag tu dga' bar byed/ /gang dag sems ni bsam gtan dga'/ /gang zhig skye med dga' ba dang / /dran pa nye bar gzhag bzhi dang / /byang chub</text></item>
<item><p>369b3</p><section>mdo sde</section><text>yan lag bdun dag dang / /rdzu 'phrul rkang pa bzhi rnams dang / /yan lag brgyad lam gang dga' ba/ /de dag chos gos 'chang ba dang / /bsod snyoms bde bar za bar byed/ /de</text></item>
<item><p>369b4</p><section>mdo sde</section><text>dag ri dang nags tshal na/ /bde bar 'chag par byed pa dang / /de dag bde 'thob bde bar ni/ /mthong ba'i chos la mya ngan 'da'/ /'khon dang 'jigs pa kun 'das zhing / /</text></item>
<item><p>369b5</p><section>mdo sde</section><text>'jig rten yul gyi srid las rgal/ /chos thos pa dang mthong ba dang / dben par dga' ba bde ba ste/ /'jig rten srog chags 'byung po la/ /'tshe med yang dag sdom pa</text></item>
<item><p>369b6</p><section>mdo sde</section><text>bde| |'dod pa rnams las rab 'das shing / /'jig rten 'dod chags bral ba bde/ /nga'o snyam pa'i nga rgyal dag /btul ba de dag mchog tu bde/ /rgas khar tshul khrims</text></item>
<item><p>369b7</p><section>mdo sde</section><text>ldan pa bde/ /dad la rab tu gnas pa bde/ /don ldan tshig la dga' ba bde/ /sdig pa mi byed pa dag bde/ /'jig rten na ni phar 'dzin bde| /de bzhin mar yang 'dzin pa</text></item>
<item><p>370a1</p><section>mdo sde</section><text>bde| |'jig rten dge sbyong 'dzin pa bde/ /de bzhin bram zer 'dzin pa bde/ /sangs rgyas rnams ni 'byung ba bde/ /de bzhin chos rnams bstan</text></item>
<item><p>370a2</p><section>mdo sde</section><text>pa bde| |dge 'dun rnams ni mthun pa bde/ /mthun pa rnams kyi dka' thub bde/ /tshul khrims ldan pa mthong ba bde/ /mang du thos pa mthong ba bde/ /yang srid rnam</text></item>
<item><p>370a3</p><section>mdo sde</section><text>par grol ba yi/ /dgra bcom pa dag mthong ba bde/ /'jug ngogs bde ba'i chu klung bde/ /chos kyis rgyal ba'i skye bo bde/ /shes rab thob par gyur pa bde/ /nga 'o nga rgyal</text></item>
<item><p>370a4</p><section>mdo sde</section><text>zad pa bde/ /'phags pa rnams ni mthong ba bde/ /dam pa dag dang 'grogs pa bde/ /byis pa rnams ni ma mthong na/ /rtag tu bde ba nyid du 'gyur/ /rnam pa kun tu</text></item>
<item><p>370a5</p><section>mdo sde</section><text>dgra 'dra ba'i/ /byis dang 'grogs pa sdug bsngal zhing / /byis pa dag dang 'grogs byed pa/ /yun ring rjes su 'gyod par 'gyur/ /skyes bu cang shes dkon pa ste/ /</text></item>
<item><p>370a6</p><section>mdo sde</section><text>de dag kun tu 'byung ma yin/ /brtan pa rnams dang 'grogs pa dag /gnyen dang phrad pa lta bur bde/ /gang du brtan pa de skyes pa/ /de yi rigs kyis bde ba 'thob/ /bram</text></item>
<item><p>370a7</p><section>mdo sde</section><text>ze mya ngan 'das pa dag/ rnam pa kun tu bde bar 'jug /gang zhig 'dod pas ma gos shing / /zag med rab tu rnam grol ba/ /sred pa thams cad gtubs pa dag /</text></item>
<item><p>370b1</p><section>mdo sde</section><text>snying las rims nad rnam par bsal/ /sems kyis zhi ba thob pa rnams/ /nye bar zhi zhing bde bar 'jug /gang zhig bde ba yangs 'dod cing / /bde ba chung du gtong 'dod pa'i//</text></item>
<item><p>370b2</p><section>mdo sde</section><text>brtan pas bde chung spang byas na/ /bde ba yangs pa legs pa mthong / /'jig rten 'dod bde gang yin dang / /lha yul bde ba gang yin pas/ /sred pa zad pa'i bde ba de'i/ /bcu</text></item>
<item><p>370b3</p><section>mdo sde</section><text>drug char yang mi phod do/ /khur gyis sdug bsngal blangs pas na/ /khur bor na ni bde bar 'gyur/ /lci ba'i khur dag nges bor na/ /phyi nas gzhan dag len mi 'gyur/ /kun sbyor</text></item>
<item><p>370b4</p><section>mdo sde</section><text>thams cad zad bya'i phyir/ /sred pa thams cad rab tu spongs/ /phung po thams cad yongs shes na/ /srid pa phyi mar 'gro ba med/ /don rnams bskrun pa la ni grogs ldan bde/ /</text></item>
<item><p>370b5</p><section>mdo sde</section><text>srog dag rab tu gtugs la bsod nams bde/ /ngan ngon tsam gyis legs par chog shes bde/ /sdug bsngal thams cad nges par nub pa bde/ /'di na me ni 'bar ba la/ /</text></item>
<item><p>370b6</p><section>mdo sde</section><text>lcags kyi tho bas brgyab pa yis/ /rim gyis nye bar zhi 'gyur te/ /ji ltar song ba mi shes ltar/ /'dod pa'i 'dam rdzab chu brgal cing / /go 'phang mi g.yo thob pa dang / /legs</text></item>
<item><p>370b7</p><section>mdo sde</section><text>par rnam par grol rnams kyi/ /'gro ba gdags su med pa yin/ /gang zhig khong na 'khrug pa med pa dang / /gang zhig sred dang sred min las log pa/ /de dag 'jigs bral</text></item>
<item><p>371a1</p><section>mdo sde</section><text>bde zhing mya ngan med/ /lhas kyang blta zhing bsam du med par 'gyur/ /'di na gang dag chos mang thos pa dang / /rtogs shing ci yang med pa kye re bde/ /</text></item>
<item><p>371a2</p><section>mdo sde</section><text>skye bo skye bo'i sems la rab chags shing / /cung zad yod pa brlag par gyur la ltos/ /'di na gang dag chos mang thos pa dang / /rtogs shing ci yang med pa kye re bde/ /skye bo</text></item>
<item><p>371a3</p><section>mdo sde</section><text>skye bo'i lus la rab chags shing / /cung zad yod pa brlag par gyur la ltos/ /skye bo ci med yon tan rtogs pa dang / /skye bo ci yang med par gyur pa bde/ /skye bo skye bo'i sems</text></item>
<item><p>371a4</p><section>mdo sde</section><text>la rab chags shing / /cung zad yod pa brlag par gyur la ltos/ /skye bo ci med yon tan rtogs pa dang / /skye bo ci yang med par gyur pa bde/ /skye bo skye bo'i lus la rab chags</text></item>
<item><p>371a5</p><section>mdo sde</section><text>shing / /cung zad yod pa brlag par gyur la ltos/ /gzhan gyi dbang gyur kun sdug ste/ /rang dbang yod pa thams cad bde/ /sbyor ba shin tu spang dka' ba/ /thun mong gyur</text></item>
<item><p>371a6</p><section>mdo sde</section><text>pas brlag par zad/ /zhen par gyur pa'i mi nang na/ /zhen pa med par gnas pa dang / /zhen pa'i nang na ma zhen pa/ /kye ma'o shin tu bde bar 'tsho/ /nad kyis thebs pa'i</text></item>
<item><p>371a7</p><section>mdo sde</section><text>mi nang na/ /nad med par ni gnas pa dang / /nad pa'i nang na nad med pa/ /kye ma'o shin tu bde bar 'tsho/ /'tshe ba can gyi mi nang na/ /'tshe ba med par gnas pa dang / /</text></item>
<item><p>371b1</p><section>mdo sde</section><text>'tshe ba'i nang na 'tshe med pa/ /kye ma'o shin tu bde bar 'tsho/ /gnod sems can gyi mi nang na/ /gnod sems med par gnas pa dang / /gnod sems can nang gnod med pa/ /kye</text></item>
<item><p>371b2</p><section>mdo sde</section><text>ma'o shin tu bde bar 'tsho/ /sha khon can gyi mi nang na/ /sha khon med par gnas pa dang / /sha khon can nang 'khon med pa/ /kye ma'o shin tu bde bar 'tsho/ /mi thi la dag rab</text></item>
<item><p>371b3</p><section>mdo sde</section><text>bsregs kyang / /nga la ci yang tshig pa med/ /nga la gang dag ci med pas/ /kye ma'o shin tu bde bar 'tsho/ /nga la ci yang med mod kyi/ /dga' ba za bar byed pas na/ /'od gsal</text></item>
<item><p>371b4</p><section>mdo sde</section><text>gyi ni lha bzhin du/ /kye ma'o shin tu bde bar 'tsho/ /'jig tshogs la ni mi rten pas/ /nga la ci yang med mod kyi/ /dga' ba za bar byed pas na/ /kye ma'o shin tu bde bar</text></item>
<item><p>371b5</p><section>mdo sde</section><text>'tsho| |len pa'i rkyen gyis phrad cing reg 'gyur gyi/ /len med ci dang phrad cing reg med pas/ /bdag dang gzhan gyis bskyed pa'i bde sdug gis/ /dgon pa'am grong du reg</text></item>
<item><p>371b6</p><section>mdo sde</section><text>par mi 'gyur ro/ /'jig rten 'di na bde dang sdug bsngal gyis/ /skyes bu dam pa mtho dman mi 'gyur zhing / /brtan rnams 'dod pa'i rgyu yis mi 'khyal bar/ /skyes bu dam</text></item>
<item><p>371b7</p><section>mdo sde</section><text>pa kun tu 'gro bar byed/ /bde ba'i tshoms te sum cu pa'o// //ched du brjod pa'i tshoms/ bam po bzhi pa ste tha ma/ gzung bar dka' zhing yang ba dang //</text></item>
<item><p>372a1</p><section>mdo sde</section><text>gang du dga' bar 'gro ba yis/ /sems dul ba ni legs pa ste/ /sems dul ba yis bde ba 'dren/ /bdud kyi gzhi dag spong ba na/ /chu bo'i gnas</text></item>
<item><p>372a2</p><section>mdo sde</section><text>nas rab bton te/ /thang la bor ba'i nya lta bur/ /bdag gi sems ni yongs su g.yo/ /nyi ma las ni 'od zer ltar/ /bdag gi sems ni so sor rgyug/ de dag mkhas pas</text></item>
<item><p>372a3</p><section>mdo sde</section><text>des bzlog ste/ /lcags kyu yis ni glang chen bzhin/ /nga la don med spyod pa dang / /bltar med snying po med pa de/ /rtag tu gdul bar bya ba'i phyir/ /sems de la ni nga smra'o/ /</text></item>
<item><p>372a4</p><section>mdo sde</section><text>sems 'di sngon chad ji ltar 'dod pa dang / /dga' dgur spyod cing rgyu bar byed pa dag/ glang chen myos la mi yis lcags kyu ltar/ /de ni tshul bzhin bya bas de bzung ngo / /</text></item>
<item><p>372a5</p><section>mdo sde</section><text>khang khyim byed pa 'di yis ni/ /yang yang skye ba'i sdug bsngal can/ /skye ba'i 'khor ba du ma zhig/ da ltar phan chad khyod kyi phyung / /khang khyim byed pa khyod mthong bas/ /</text></item>
<item><p>372a6</p><section>mdo sde</section><text>khyim gyi gdung chen rnams bcom la/ /phyam rnams thams cad bcag nas su/ /phyin chad khyim byed mi gzhug go/ sems ni 'du byed dang bral nas/ /'di nyid la</text></item>
<item><p>372a7</p><section>mdo sde</section><text>ni zad par 'dod/ /sems ni g.yo zhing rdzun pa ste/ /ring du 'gro zhing bzlog dka' ba/ /mda' mkhan me yis srong ba ltar/ /yid gzhungs pa yis bsrang bar bya/ /gang</text></item>
<item><p>372b1</p><section>mdo sde</section><text>zhig lus med phug na gnas/ /gcig pu rgyu zhing ring 'gro ba'i/ /sems de 'dul bar byed pa ni/ /'jigs pa che las thar bar 'gyur/ /log pa'i smon ldan sems gang gis/ /</text></item>
<item><p>372b2</p><section>mdo sde</section><text>bdag nyid sdug bsngal byed 'gyur ba'i/ /de ltar 'khon gyis 'khon can dang / /dgra bos dgra la'ang byed mi 'gyur/ /yang dag smon ldan sems gang gis/ /bdag nyid bde bar byed</text></item>
<item><p>372b3</p><section>mdo sde</section><text>'gyur ba/ /de ltar pha dang ma dag dang / /gnyen gzhan gyis kyang byed mi 'gyur/ /ji ltar khang steng g.yogs nyes na/ /char pa yongs su 'dzag pa ltar/ /de bzhin sems ni ma bsgoms</text></item>
<item><p>372b4</p><section>mdo sde</section><text>pa| |'dod chags rnams kyis yongs su bcom/ /ji ltar khang steng g.yogs legs na/ /char pa rnam par mi 'dzag pa/ /de bzhin legs par bsgoms pa'i sems/ /'dod chags</text></item>
<item><p>372b5</p><section>mdo sde</section><text>rnams kyis yong mi choms/ /ji ltar khang steng g.yogs nyes na/ /char pa yongs su 'dzag pa ltar/ /de bzhin sems ni ma bsgoms pa/ /zhe sdang rnams kyis yongs su bcom/ /ji</text></item>
<item><p>372b6</p><section>mdo sde</section><text>ltar khang steng g.yogs legs na/ /char pa rnam par mi 'dzag pa/ /de bzhin legs par bsgom pa'i sems/ /zhe sdang rnams kyis yong mi choms/ /ji ltar khang steng g.yogs</text></item>
<item><p>372b7</p><section>mdo sde</section><text>nyes na| |char pa yongs su 'dzag pa ltar/ /de bzhin sems ni ma bsgoms pa/ /gti mug rnams kyis yongs su bcom/ /ji ltar khang steng g.yogs legs na/ /char pa</text></item>
<item><p>373a1</p><section>mdo sde</section><text>rnam par mi 'dzag par/ /de bzhin legs par bsgoms pa'i sems/ /gti mug rnams kyis yong mi choms/ /ji ltar khang steng g.yogs nyes na/ /</text></item>
<item><p>373a2</p><section>mdo sde</section><text>char pa yongs su 'dzag pa ltar/ /de bzhin sems ni ma bsgoms pa/ /nga rgyal rnams kyis yongs su bcom/ /ji ltar khang steng g.yogs legs na/ /char pa rnam par mi</text></item>
<item><p>373a3</p><section>mdo sde</section><text>'dzag pa/ /de bzhin legs par bsgoms pa'i sems/ /nga rgyal rnams kyis yong mi choms/ /ji ltar khang steng g.yogs nyes pa/ /char pa yongs su 'dzag pa ltar/ /de bzhin</text></item>
<item><p>373a4</p><section>mdo sde</section><text>sems ni ma bsgoms pa/ /chags pa rnams kyis yongs su bcom/ /ji ltar khang steng g.yogs legs na/ /char pa rnam par mi 'dzag pa/ /de bzhin legs par bsgoms</text></item>
<item><p>373a5</p><section>mdo sde</section><text>pa'i sems/ /chags pa rnams kyis yong mi choms/ /ji ltar khang steng g.yogs nyes na/ /char pa yongs su 'dzag pa ltar/ /de bzhin sems ni ma bsgoms pa/ /sred pa rnams</text></item>
<item><p>373a6</p><section>mdo sde</section><text>kyis yongs su bcom/ /ji ltar khang steng g.yogs legs na/ /char pa rnam par mi 'dzag pa/ /de bzhin legs par bsgoms pa'i sems/ /sred pa rnams kyis yong mi</text></item>
<item><p>373a7</p><section>mdo sde</section><text>choms/ /chos kyi sngon du yid 'gro ste/ /yid mgyogs yid ni gtso bo yin/ /gal te yid rab gdug pa yis/ /smras sam yang na byas kyang rung / /de yis de ni sdug</text></item>
<item><p>373b1</p><section>mdo sde</section><text>bsngal 'thob/ /'khor los mgo bo bcad pa bzhin/ /chos kyi sngon du yid 'gro ste/ /yid mgyogs yid ni gtso bo yin/ /gal te yid rab dang pa yis/ /smras sam yang na byas kyang</text></item>
<item><p>373b2</p><section>mdo sde</section><text>rung / /de yi de ni bde ba 'thob/ /grib ma rjes su 'brang ba bzhin/ /brtsad pa ched cher 'dzin pa dang / /sems ni nyon mongs gyur pa yis/ /glags skabs tshol bar byed pa yis/ /legs</text></item>
<item><p>373b3</p><section>mdo sde</section><text>bshad legs par mi shes so/ /sdang ba'am yang na 'khrug pa'am/ /dad pa med pa'i sems dag gis/ /rdzogs sangs rgyas kyi bstan pa yi/ /dam chos kun shes mi nus so/ /</text></item>
<item><p>373b4</p><section>mdo sde</section><text>gang gis bag med sems dang ni/ /khro ba rnam par btul ba dang / /'di na gnod sems rab spangs pa/ /des ni legs par bshad pa shes/ /sems kyi brtan pa med pa yis/ /</text></item>
<item><p>373b5</p><section>mdo sde</section><text>dam chos rnam par shes mi 'gyur/ /dad pa 'gyur ldog byed pa yi/ /shes rab yongs su rdzogs mi 'gyur/ /kun rtog la chums rten pa yi/ /lha ngan sum cu rtsa drug gi/ chu bo'i</text></item>
<item><p>373b6</p><section>mdo sde</section><text>rgyun ni gang yin pa/ /yid kyi rgyun las rab tu 'bab/ /dga' sems dbang po phal pa dang / /sems kyi rjes 'brang zhan pa yi/ /mi de'i grags 'grib 'bras lhags pa'i/ /ljon</text></item>
<item><p>373b7</p><section>mdo sde</section><text>shing la ni bya bzhin no/ /sems khyod phung khrol 'dod la dga' ma byed/ /brtson sems bag yod pa la gnas par gyis/ /bag med byas pas dmyal bar btsos pa dang / /lcags</text></item>
<item><p>374a1</p><section>mdo sde</section><text>gong mid pas khyod ni ma du zhig/ ldang ba'i dus tshe 'dug par byed pa dang / /lang tsho stobs ldan mi 'bad khyim 'dug dang / /bsam pa rdzogs tshe le lo</text></item>
<item><p>374a2</p><section>mdo sde</section><text>byed pa yi/ /mi yi shes rab lam rtogs mi 'gyur ro/ /phran tshegs rnam rtog zhib mor rnam rtog pas/ /nang na gnas pa'i yid ni g.yen yang spyo/ /yid kyi rnam rtog de</text></item>
<item><p>374a3</p><section>mdo sde</section><text>dag ma shes na/ /'khrul sems yang dang yang du rgyug par byed/ /gang zhig dran ldan rnam 'byed brtson pa dang / /rnam par rtog la mkhas pas de shes na/ /nang na gnas</text></item>
<item><p>374a4</p><section>mdo sde</section><text>pa'i yid ni g.yen spyo ba/ /thams cad ma lus blo yis rab tu spong / /lus 'di bum pa 'dra bar rtogs byas shing / /grong khyer 'dra ba'i sems kyis sran btsugs nas/ /</text></item>
<item><p>374a5</p><section>mdo sde</section><text>shes rab mtshon gyis bdud dang g.yul sprang de/ /btul nas gnas med par ni bsrung bar bya/ /'jig rten 'di dag bum pa 'drar rtogs shing / /de bzhin chos rnams</text></item>
<item><p>374a6</p><section>mdo sde</section><text>smig rgyu 'drar shes nas/ /shes rab mtshon gyis bdud dang g.yul sprad de/ /btul nas gnas med par ni bsrung bar bya/ /lus 'di dbu ba 'dra bar rtogs byas shing //</text></item>
<item><p>374a7</p><section>mdo sde</section><text>grong khyer 'dra ba'i sems kyis sran btsugs nas/ /shes rab mtshon gyis bdud dang g.yul sprad de/ /btul nas gnas med par ni bsrung bar bya/ /'jig rten 'di dag</text></item>
<item><p>374b1</p><section>mdo sde</section><text>dbu ba 'drar rtogs shing / /grong khyer 'dra ba'i sems kyis sran btsugs nas/ /shes rab mtshon gyis bdud dang g.yul sprad de/ /btul nas gnas med par ni bsrung bar bya/ /gang</text></item>
<item><p>374b2</p><section>mdo sde</section><text>gis byang chub yan lag bdun/ /sems kyis legs par bsgoms pa dang / /gang zhig len la mi dga' zhing / /len pa rab tu spangs pa dang / /zag zad skyon rnams bsal ba de/ /</text></item>
<item><p>374b3</p><section>mdo sde</section><text>'jig rten dag na mya ngan 'das/ /gang zhig g.yag rnga'i rtse mo ltar/ /rang gi sems ni rjes srung zhing / /'byung po rnams la brtser ldan pa/ /de yi bde ba yongs mi nyams/ /gang</text></item>
<item><p>374b4</p><section>mdo sde</section><text>phyir glang po'i glang po che/ /mche ba bzang po'i glang chen dang / /sems dang sems mi mnyam pas na/ /de phyir gcig pu nags su dgyes/ /gang gi yid la gnod med cing / /</text></item>
<item><p>374b5</p><section>mdo sde</section><text>'byung po kun la brtse ba dang / /'byung po rnams la byams byed pa/ /de la nam yang 'khon mi 'byung / /gang la gnod pa'i sems med cing / /'byung po kun la brtse ba dang //</text></item>
<item><p>374b6</p><section>mdo sde</section><text>srog chags kun la byams byed pa/ /de la nam yang 'khon mi 'byung / /gang la gnod pa'i sems med cing / /'byung po rnams la brtse ba dang / /sems can kun la byams</text></item>
<item><p>374b7</p><section>mdo sde</section><text>byed pa/ /de la nam yang 'khon mi 'gyur/ /mdza' bshes kun dang grogs kun dang / /'byung po kun la brtse ba dang / /byams pa'i sems ni bsgom byas na/ /bde ba shin tu</text></item>
<item><p>375a1</p><section>mdo sde</section><text>'phel bar 'gyur/ /gal te gang zhig srog chags 'ga' la'ang sdang med sems/ /byams par byed na de yis de ni dge ba yin/ /sems can</text></item>
<item><p>375a2</p><section>mdo sde</section><text>thams cad la ni yid kyis brtse byas na/ /bsod nams phal cher 'phags pas rab tu bsgrub par 'gyur/ /mi gang dga' ba'i sems dang ni/ /zhum pa med pa'i yid</text></item>
<item><p>375a3</p><section>mdo sde</section><text>kyis su/ /dge ba'i chos la sgom byed pa/ /grub pa dang ni bde ba 'thob/ /yang dag shes pas rnam grol zhing / /skyo ba nye bar zhi gyur pa/ /de yi yid ni zhi gyur cing / /lus</text></item>
<item><p>375a4</p><section>mdo sde</section><text>dang ngag gi las kyang zhi/ /ji ltar rtse gcig sems kyis ni/ /chos rnams legs par mthong ba ltar/ /sil snyan yan lag lnga pas kyang / /de ltar dga' ba byed mi</text></item>
<item><p>375a5</p><section>mdo sde</section><text>'gyur/ /gang yid ting 'dzin la dga' ba/ /de dag 'dod pas rtse mi byed/ /gang zhig cung zad gdung med pa'i/ /skyob pa bde bar nyal bar 'gyur/ /gang yid ting</text></item>
<item><p>375a6</p><section>mdo sde</section><text>'dzin la dga' ba/ /de dag 'dod pas rtsen mi byed/ /gang zhig cung zad gdung med pa'i/ /thub pa kye ma'o dga' bar 'gyur/ /gang gi sems ni brag lta bur/ /rab</text></item>
<item><p>375a7</p><section>mdo sde</section><text>tu g.yo ba med 'dug pa/ /chags pa'i gnas la mi chags te/ /khro ba'i gnas la 'khrug med par/ /gang yid de ltar gyur pa de/ /sdug bsngal thob par ga la</text></item>
<item><p>375b1</p><section>mdo sde</section><text>'gyur| |skur ba mi gdab gnod mi bya/ /so sor thar pas bsdam par bya/ /zas kyi tshod kyang shes par bya/ /bas mtha' dgon par gnas bya zhing / /lhag pa'i sems la rnal 'byor</text></item>
<item><p>375b2</p><section>mdo sde</section><text>bya| |'di ni sangs rgyas bstan pa yin/ /sems kyi rtags la mkhas pa dang / /rab tu dben pa'i ro rnyed dang / /rab drang sems pa'i 'grus skyong can/ /zang zing med pa'i dga' ba myong /</text></item>
<item><p>375b3</p><section>mdo sde</section><text>gang zhig yid gzhungs dben dga' dben gnas pas/ /rtag tu rang gi lus kyis spyod lam dang / /smra dang yid ni srung bar byed pa de/ /mya ngan spong zhing sdug bsngal 'thob mi</text></item>
<item><p>375b4</p><section>mdo sde</section><text>'gyur| |ma bsrungs pa yi sems dang ni/ /log par lta bas bcom pa dang / /gnyid dang rmugs pas zil non pa/ /bdud kyi dbang du 'gro bar 'gyur/ /de bas sems ni bsrung</text></item>
<item><p>375b5</p><section>mdo sde</section><text>byas te| |yang dag lta bas mdun bdar cing / /yang dag kun rtog spyod yul can/ /yang dag skye dang 'jig pa shes/ /gnyid dang rmugs pa zil gnon pa'i/ /dge slong sdug</text></item>
<item><p>375b6</p><section>mdo sde</section><text>bsngal zad pa 'thob/ /bag yod sems ni srung ba dang / /sems dul yang dag sdom pa bde/ /skye dgu sems kyis bslus pa dag /gcig tu sems can dmyal bar 'tshed/ /</text></item>
<item><p>375b7</p><section>mdo sde</section><text>bag yod sems ni srung ba dang / /sems dul yang dag sdom pa bde/ /skye dgu sems kyis bslus pa dag /gcig tu dud 'gro rnams su 'tshed/ /bag yod sems ni srung ba</text></item>
<item><p>376a1</p><section>mdo sde</section><text>dang / /sems dul yang dag sdom pa bde/ /skye dgu sems kyis bslus pa dag/ gcig tu yi dwags rnams su 'tshed/ /bag yod sems ni srung ba dang / /</text></item>
<item><p>376a2</p><section>mdo sde</section><text>sems dul yang dag sdom pa bde/ /skye dgu sems ni bsrung ba dag / gcig tu mi yi nang du dga'/ /bag yod sems ni srung ba dang / /sems dul yang dag sdom pa bde/ /</text></item>
<item><p>376a3</p><section>mdo sde</section><text>skye dgu sems ni bsrung ba dag/ gcig tu mtho ris rnams su dga'/ /bag yod sems ni srung ba dang / /sems dul yang dag sdom pa bde/ /skye dgu sems ni bsrung ba</text></item>
<item><p>376a4</p><section>mdo sde</section><text>dag /gcig tu mya ngan 'das pa 'thob/ /sems kyi tshoms te sum cu rtsa gcig pa'o// //dge slong bsod snyoms byed pa bdag rang tsam/ /'drangs par</text></item>
<item><p>376a5</p><section>mdo sde</section><text>byed kyi gzhan dag mi gso ba/ /rtag tu nyer zhi dran dang ldan pa yi/ /skyob pa de la lha rnams dga' bar byed/ /dge slong bsod snyoms byed pa bdag rang tsam/ /'drangs par</text></item>
<item><p>376a6</p><section>mdo sde</section><text>byed kyi gzhan dag mi gso ba/ /skyob pa de la lha rnams dga' byed kyi/ /bkur sti nor dang grags 'dod rnams la min/ /dge slong 'dod pa kun spangs shing / /mdun</text></item>
<item><p>376a7</p><section>mdo sde</section><text>na gnas pa'i rdul bsal ba/ /bdag med thub pa brtan pa yis/ /gzhan la smra bar bya mi dgos/ /skye bo ma bsdams tshig gis gnod byed pa/ /mi bzad rjod pa'i</text></item>
<item><p>376b1</p><section>mdo sde</section><text>tshig de thos gyur kyang / /dge slong sdang sems bral la ji mi snyam/ /g.yul ngor glang chen mda' yis bsnun pa bzhin/ /skye bo ma bsdams tshig gis gnod byed pa/ /mi bzad rjod</text></item>
<item><p>376b2</p><section>mdo sde</section><text>pa'i tshig de thos gyur kyang / /dge slong yid legs bzhag la ji mi snyam/ /g.yul ngor glang chen mda' yis bsnun pa bzhin/ /bzo yis mi 'tsho yang zhing bdag la dga'/ /</text></item>
<item><p>376b3</p><section>mdo sde</section><text>dbang po dul zhing kun las rnam grol zhing / /khyim la ma chags bag med 'dod sred spangs/ /gcig pu spyod byed de ni dge slong yin/ /'tsho gtsang snyom las med pa yi/ /grogs</text></item>
<item><p>376b4</p><section>mdo sde</section><text>po mthun pa bsten bya zhing / /so sor mgo bsha' bya ba dang / /spyod yul cho ga mkhas par bya/ /lag pa legs bsdams rkang pa legs bsdams dang / /tshig rnams legs</text></item>
<item><p>376b5</p><section>mdo sde</section><text>bsdams dbang po legs bsdams shing / /gcig pu nang du mnyam par 'jog la dga'/ /chog shes de ni dge slong yin zhes gsung / /dge slong chos la kun dga' zhing / /</text></item>
<item><p>376b6</p><section>mdo sde</section><text>chos dga' chos la sems pa dang / /chos la rjes su dran pa dag/ chos las yongs su nyams mi 'gyur/ /dge slong khang stong zhugs nas su/ /nang la lta bar byed pa dang //</text></item>
<item><p>376b7</p><section>mdo sde</section><text>chos rnams legs par mthong ba dag/ lha yi dga' dang ldan par 'gyur/ /ji lta ji ltar phung po la/ /skye dang 'jig par legs rtogs pa/ /de lta de ltar de yis ni/ /</text></item>
<item><p>377a1</p><section>mdo sde</section><text>dga' dang mgu ba nyid kyang 'thob/ /dge slong dga' ba mang po yis/ /sdug bsngal zad par thob par 'gyur/ /ji ltar brag gi ri bo dag/ rlung gis</text></item>
<item><p>377a2</p><section>mdo sde</section><text>rab tu mi g.yos ltar/ /de bzhin dge slong 'dod chags dag /zad pa kun tu rab mi g.yo/ /ji ltar brag gi ri bo dag /rlung gis rab tu mi g.yos ltar/ /de bzhin dge slong</text></item>
<item><p>377a3</p><section>mdo sde</section><text>zhe sdang dag/ zad pa kun tu rab mi g.yo/ /ji ltar brag gi ri bo dag /rlung gis rab tu mi g.yos ltar/ /de bzhin dge slong gti mug dag/ zad pa kun tu rab mi g.yo/ /ji</text></item>
<item><p>377a4</p><section>mdo sde</section><text>ltar brag gi ri bo dag/ rlung gis rab tu mi g.yos ltar/ /de bzhin dge slong nga rgyal dag/ zad pa kun tu rab mi g.yo/ /ji ltar brag gi ri bo dag/ rlung gi rab tu mi g.yos</text></item>
<item><p>377a5</p><section>mdo sde</section><text>ltar/ /de bzhin dge slong chags pa dag /zad pa kun tu rab mi g.yo/ /ji ltar brag gi ri bo dag/ rlung gis rab tu mi g.yos ltar/ /de bzhin dge slong sred pa dag/ zad</text></item>
<item><p>377a6</p><section>mdo sde</section><text>pa kun tu rab mi g.yo/ /gang la kun tu gsog med cing / /gang la bdag gir byed med pa/ /gang dag med na'ang mi gdung ba/ /de ni dge slong zhes brjod do/ /re zhig</text></item>
<item><p>377a7</p><section>mdo sde</section><text>gzhan la slong ba tsam/ /ji ga dge slong min pa snyam/ /grong ba'i chos ni 'dzin byed pa/ /jig dge slong min pa snyam/ /gang zhig dge dang sdig pa dag/ rab spangs tshangs</text></item>
<item><p>377b1</p><section>mdo sde</section><text>par spyod ldan zhing / /sde tshogs spangs nas spyod byed pa/ /de ni dge slong zhes brjod do/ /dge slong gang zhig byams gnas shing / /sangs rgyas bstan la rab dad pa/ /des ni blta</text></item>
<item><p>377b2</p><section>mdo sde</section><text>bas mi ngoms pa'i/ /zhi ba'i go 'phang thob par 'gyur/ /dge slong gang zhig byams gnas shing / /sangs rgyas bstan la rab dad de/ /'du byed nyer zhi zhi ba yi/ /zhi ba'i go 'phang</text></item>
<item><p>377b3</p><section>mdo sde</section><text>thob par 'gyur/ /dge slong gang zhig byams gnas shing / /sangs rgyas bstan la rab dad pa/ /des ni kun sbyor kun zad pa/ /rim gyis mngon sum byed par 'gyur/ /dge slong</text></item>
<item><p>377b4</p><section>mdo sde</section><text>gang zhig byams gnas shing / /sangs rgyas bstan la rab dad pas/ /bdag nyid ngan 'gro las 'dren te/ /'dam rdzab las ni glang chen bzhin/ /dge slong gang zhig byams</text></item>
<item><p>377b5</p><section>mdo sde</section><text>gnas shing / /sangs rgyas bstan la rab dad pas/ /sdig pa'i chos rnams sprug byed de/ /rlung gis ljon shing lom bzhin/ /dge slong gang zhig byams gnas shing / /sangs</text></item>
<item><p>377b6</p><section>mdo sde</section><text>rgyas bstan la rab dad pas/ /mya ngan 'das dang nye ba'i phyir/ /yongs su nyams 'gyur mi srid do/ /sems dga' yid ni bzang ba dang / /dga' dang mi dga' zil gnon pa'i/ /</text></item>
<item><p>377b7</p><section>mdo sde</section><text>dge slong dga' ba mang po yis/ /sdug bsngal zad pa thob par 'gyur/ /lus zhi ngag ni zhi ba dang / /sems zhi legs par mnyam bzhag cing / /'jig rten zang zing spangs pa</text></item>
<item><p>378a1</p><section>mdo sde</section><text>yi| |dge slong nyer zhi yin zhes brjod/ /ting 'dzin med la shes rab med/ /shes rab med la ting 'dzin med/ /shes rab ting 'dzin ldan pa de/ /</text></item>
<item><p>378a2</p><section>mdo sde</section><text>dge slong yin zhes brjod par bya/ /de bas ting 'dzin shes rab la/ /mkhas pa rnams kyis 'jug bya ste/ /de bzhin shes rab dge slong de'i/ /dang por bya ba 'di yin no/ /</text></item>
<item><p>378a3</p><section>mdo sde</section><text>chog shes dbang po bsdam bya zhing / /so sor thar pas bsdam par bya/ /zas kyi tshod kyang shes par bya/ /bas mtha' dgon par gnas bya zhing / /lhag pa'i sems la rnal</text></item>
<item><p>378a4</p><section>mdo sde</section><text>'byor bya/ /'di ni sangs rgyas bstan pa yin/ /gang gi lus dang ngag dang ni/ /yid la nyes byas med gyur pa/ /de ni dge ba'i tshul khrims can/ /ngo tsha'i yid ldan dge slong</text></item>
<item><p>378a5</p><section>mdo sde</section><text>yin| |gang gis rdzogs pa'i byang chub kyi/ /phyogs kyi chos bdun legs bsgom pa/ /de ni dge ba'i chos can de/ /mnyam gzhag dge slong yin zhes gsung / /'di na</text></item>
<item><p>378a6</p><section>mdo sde</section><text>gang zhig bdag nyid kyi/ /sdug bsngal zad pa rab shes la/ /dge zhing shes rab ldan pa de/ /zag med dge slong yin zhes gsung / /zag pa zad pa ma thob na/ /tshul</text></item>
<item><p>378a7</p><section>mdo sde</section><text>khrims brtul zhugs tsam dag gam/ /yang na thos pa mang po'am/ /dben pa dag tu gnas kyang rung / /ting 'dzin thob par gyur kyang ngal/ /rdeng drod chod pa'i dge</text></item>
<item><p>378b1</p><section>mdo sde</section><text>slong min/ /phung po la ni bdag zer ba'i/ /'jig rten 'di dag gdung ba ste/ /rdzogs pa'i byang chub bde ba ni/ /'phags pas bsten pa mngon du bya/ /ji lta ji ltar bsam byas pa/ /</text></item>
<item><p>378b2</p><section>mdo sde</section><text>de lta de ltar gzhan du 'gyur/ /gzhan du 'gyur ba'i 'jig rten 'di/ /sred pa la chags srid la dga'/ /srid la mngon chags srid la dga'/ /srid pa nyid la mngon par dga'//</text></item>
<item><p>378b3</p><section>mdo sde</section><text>dga' bya gang yin de sdug bsngal/ /spyi g.ya' gang yin de bde bas/ /srid pa rab tu spangs pa'i phyir/ /'di na tshangs par spyod pa ste/ /dge sbyong bram ze ji snyed pa/ /srid pas</text></item>
<item><p>378b4</p><section>mdo sde</section><text>srid las nges 'byung zer/ /de dag thams cad srid pa las/ /nges 'byung min zhes brjod par bya/ /dge sbyong bram ze ji snyed pa/ /srid pas srid las nges byung zer/ /de dag thams</text></item>
<item><p>378b5</p><section>mdo sde</section><text>cad srid pa las/ /rnam grol min zhes brjod par bya/ /len pa'i rkyen gyis sdug bsngal byung / /sdug bsngal las ni len pa byung / /len pa thams cad yongs zad na/ /sdug</text></item>
<item><p>378b6</p><section>mdo sde</section><text>bsngal rab tu 'byung ba med/ /len pa thams cad na srid pa'i rnam pa ji snyed yod pa de dag thams cad ni mi rtag pa/ sdug bsngal ba/ yongs su 'gyur ba'i chos can yin no</text></item>
<item><p>378b7</p><section>mdo sde</section><text>zhes de ltar de dag la yang dag pa'i shes rab kyis ji lta ba bzhin du mthong na/ /sred pa'i sred pa rab tu spong bar 'gyur zhing / /srid pa med pas mngon par mi dga' bar</text></item>
<item><p>379a1</p><section>mdo sde</section><text>'gyur ro/ /de ltar mya ngan las 'das pa'i dge slong skyob pa ni gzhan du len pa med cing yang srid med par 'gyur te/ bdud zil gyis non pa dang /</text></item>
<item><p>379a2</p><section>mdo sde</section><text>g.yul las rgyal ba dang / srid pa thams cad las rab tu 'das pa 'di lta bu 'di ni sdug bsngal gyi mtha' yin no/ /dge slong dngos po bcad pa dang / /nye bar zhi zhing</text></item>
<item><p>379a3</p><section>mdo sde</section><text>sems zhi ba/ /de ni yang srid med par 'gyur/ /skye ba'i 'khor ba rnam par spangs/ /dge slong dngos po bcad pa dang / /nye bar zhi zhing sems zhi ba/ /de ni bdud kyi 'ching</text></item>
<item><p>379a4</p><section>mdo sde</section><text>las grol/ /skye ba'i 'khor ba rnam par spangs/ /dge slong dngos po bcad pa dang / /sems ni zag pa med gyur pa/ /de ni yang srid med pa ste/ /skye ba'i 'khor ba rnam</text></item>
<item><p>379a5</p><section>mdo sde</section><text>par spangs/ /dge slong dngos po bcad pa dang / /sems ni zag pa med gyur pa/ /de ni bdud kyi 'ching las grol/ /skye ba'i 'khor ba rnam par spangs/ /dge slong dngos</text></item>
<item><p>379a6</p><section>mdo sde</section><text>po bcad pa dang / /srid pa'i sred pa gtubs gyur pa/ /de ni yang srid med par 'gyur/ /skye ba'i 'khor ba rnam par spangs/ /dge slong dngos po bcad pa dang / /srid pa'i</text></item>
<item><p>379a7</p><section>mdo sde</section><text>sred pa bcad gyur pa/ /de ni bdud kyi 'ching las grol/ /skye ba'i 'khor ba rnam par spangs/ /gang zhig 'dam rdzab legs brgal cing / /grong gi tsher ma bkrugs pa</text></item>
<item><p>379b1</p><section>mdo sde</section><text>pa dang / /'dod chags zad pa rjes thob pa/ /de ni dge slong yin zhes brjod/ /gang zhig 'dam rdzab legs brgal cing / /grong gi tsher ma dkrugs pa dang / /zhe sdang zad pa rjes thob</text></item>
<item><p>379b2</p><section>mdo sde</section><text>pa| |de ni dge slong yin zhes brjod/ /gang zhig 'dam rdzab legs brgal cing / /grong gi tsher ma dkrugs pa dang / /gti mug zad pa rjes thob pa/ /de ni dge slong yin zhes</text></item>
<item><p>379b3</p><section>mdo sde</section><text>brjod| |gang zhig 'dam rdzab legs brgal cing / /grong gi tsher ma dkrugs pa dang / /nga rgyal zad pa rjes thob pa/ /de ni dge slong yin zhes brjod/ /gang zhig 'dam rdzab legs</text></item>
<item><p>379b4</p><section>mdo sde</section><text>brgal cing / /grong gi tsher ma dkrugs pa dang / /chags pa zad pa rjes thob pa/ /de ni dge slong yin zhes brjod/ /gang zhig 'dab rdzab legs brgal cing / /grong gi tsher ma</text></item>
<item><p>379b5</p><section>mdo sde</section><text>dkrugs pa dang / /sred pa zad pa rjes thob pa/ /de ni dge slong yin zhes brjod/ /gang zhig gshe ba dang ni gsod pa dang / /'ching dang grong gi tsher ma thul ba dang / /gang zhig</text></item>
<item><p>379b6</p><section>mdo sde</section><text>ri bo bzhin gnas mi bkri zhing / /sdug des mi g.yo de ni dge slong yin/ /skur pa mi 'debs sgro 'dogs mi byed cing / /'jig rten 'di kun rdzun rtogs dge slong gang / /de ni</text></item>
<item><p>379b7</p><section>mdo sde</section><text>pha rol min pa'i pha rol po/ /spong ste sbrul rgas pags rnying rje ba bzhin/ /sbrul gyis dug btang ba la sman bzhin du/ /'dod chags langs pa 'dul ba'i dge slong gang / /</text></item>
<item><p>380a1</p><section>mdo sde</section><text>de ni pha rol min pa'i pha rol po/ /spong ste sprul rgas pags rnying rje ba bzhin/ /sbrul gyis dug btang ba la sman bzhin du/ /zhe sdang langs pa 'dul ba'i</text></item>
<item><p>380a2</p><section>mdo sde</section><text>dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /sprul gyis dug btang ba la sman bzhin du/ /gti mug langs pa 'dul ba'i</text></item>
<item><p>380a3</p><section>mdo sde</section><text>dge slong gang / /de ni pha rol min pa'i pha rol po/ /spong ste sprul rgas pags rnying rje ba bzhin/ /sbrul gyis dug btang ba la sman bzhin du/ /nga rgyal langs pa 'dul ba'i dge</text></item>
<item><p>380a4</p><section>mdo sde</section><text>slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /sbrul gyis dug btang pa la sman bzhin du/ /chags pa langs pa 'dul ba'i</text></item>
<item><p>380a5</p><section>mdo sde</section><text>dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /sbrul gyis dug btang ba la sman bzhin du/ /khro ba langs pa 'dul ba'i</text></item>
<item><p>380a6</p><section>mdo sde</section><text>dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /sbrul gyis dug btang ba la sman bzhin du/ /sred pa langs pa 'dul ba'i</text></item>
<item><p>380a7</p><section>mdo sde</section><text>dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /mthu chung 'dam bu'i rags la klung chen ltar/ /'dod chags ma lus drungs</text></item>
<item><p>380b1</p><section>mdo sde</section><text>'byin dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /mthu chung 'dam bu'i rags la klung chen ltar/ /zhe sdang ma lus drungs 'byin</text></item>
<item><p>380b2</p><section>mdo sde</section><text>dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /mthu chung 'dam bu'i rags la klung chen ltar/ /gti mug ma lus drungs 'byin</text></item>
<item><p>380b3</p><section>mdo sde</section><text>dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /mthu chung 'dam bu'i rags la klung chen ltar/ /nga rgyal ma lus drungs 'byin dge</text></item>
<item><p>380b4</p><section>mdo sde</section><text>slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /mthu chung 'dam bu'i rags la klung chen ltar/ /chags pa ma lus drungs 'byin dge</text></item>
<item><p>380b5</p><section>mdo sde</section><text>slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /mthu chung 'dam bu'i rags la klung chen ltar/ /sred pa ma lus drungs 'byin dge</text></item>
<item><p>380b6</p><section>mdo sde</section><text>slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /'dod pa'i yon tan thams cad spong byed cing / /'dod sbyor 'ching ba rnams</text></item>
<item><p>380b7</p><section>mdo sde</section><text>bsal dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /sgrib pa thams cad spangs shing sdig med pa/ /yid gnyis zug rngu</text></item>
<item><p>381a1</p><section>mdo sde</section><text>bcad pa'i dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /rtog pa rnam bsal nang gi ma lus la/ /</text></item>
<item><p>381a2</p><section>mdo sde</section><text>rnam par rtog pa med pa'i dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /nags sbyor byed pa 'ga' med mi dge ba'i/ /rtsa</text></item>
<item><p>381a3</p><section>mdo sde</section><text>ba legs par drungs phyung dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /rims nad bcas pa 'ga' med mi dge ba'i/ /</text></item>
<item><p>381a4</p><section>mdo sde</section><text>rtsa ba legs par drungs phyung dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /bags la nyal ba 'ga' med mi dge ba'i/ /rtsa</text></item>
<item><p>381a5</p><section>mdo sde</section><text>ba legs par drungs phyung dge slong gang / /de ni pha rol min pa'i pha rol po/ /spong ste sbrul rgas pags rnying rje ba bzhin/ /khrims ldan gang yin dge slong de/ /stong nyid</text></item>
<item><p>381a6</p><section>mdo sde</section><text>gang ldan bsam gtan de/ /rtag tu byed gang rnal 'byor de/ /mya ngan 'das gang bde ba de/ /dge slong dga' dang mi dgas mi brjod cing / /bas mtha'i gnas mal</text></item>
<item><p>381a7</p><section>mdo sde</section><text>dag tu sten pa dang / /de ni bag yod gnas shing sred pa yi/ /'dod chags phra rgyas legs par 'byin par byed/ /dge slong gi tshoms te sum cu gnyis pa'o// //</text></item>
<item><p>381b1</p><section>mdo sde</section><text>gang zhig brgyan kyang chos spyod dul ba dang / /zhi zhing yang dag sdom la tshangs bar spyod/ /'byung po kun la chad pas mi gcod de/ /bram ze dge sbyong de yin dge slong de/ /gcer</text></item>
<item><p>381b2</p><section>mdo sde</section><text>bur spyod pas ma yin ral bas ma yin rdzab kyis min/ /kha zas mi za ba yis ma yin thang la nyal ba'am/ /rdul dang dri mas ma yin tsog pur 'dug la 'bad pa yis/ /mi rnams</text></item>
<item><p>381b3</p><section>mdo sde</section><text>dag par mi 'gyur som nyi rnams las rgal mi 'gyur/ /dge sbyong bram ze gang yang rung / /de dag nyid la chags byed pa/ /zag pa zad pa ma thob par/ /bar ma dor ni rnam</text></item>
<item><p>381b4</p><section>mdo sde</section><text>par nyams/ /dge sbyong bram ze gang yang rung / /de dag nyid la chags byed pa/ /tshor ba zad pa ma thob par/ /bar ma dor ni rnam par nyams/ /dge sbyong bram ze gang yang</text></item>
<item><p>381b5</p><section>mdo sde</section><text>rung / /de dag nyid la chags byed cing / /byis pa mtha' gcig la lta ba/ /bar ma dor ni rnam par nyams/ /dge sbyong bram ze gang yang rung / /de dag nyid la chags byed pa//</text></item>
<item><p>381b6</p><section>mdo sde</section><text>byis pa'i skye bo blo ngan rnams/ /bar ma dor ni rnam par nyams/ /dge sbyong bram ze gang yang rung / /de dag nyid la chags byed pa/ /go 'phang dam pa ma thob par/ /bar ma</text></item>
<item><p>381b7</p><section>mdo sde</section><text>dor ni rnam par nyams/ /blo ngan na khyod kyi ral pa ci/ /khyod kyi g.yang gzhi gyon pa ci/ /khyod nang thibs por 'dug bzhin du/ /phyi rol legs par byi dor byed/ /blo ngan khyod</text></item>
<item><p>382a1</p><section>mdo sde</section><text>kyi ral pa ci/ /khyod kyi g.yang gzhi gyon pa ci/ /khyod nang dri ma ldan bzhin du/ /phyi rol legs par byi dor byed/ /rigs kyis bram zer 'gyur ma yin/ /</text></item>
<item><p>382a2</p><section>mdo sde</section><text>ral bas ma yin rus kyis min/ /gang zhig bden pa'i chos ldan pa/ /gtsang ma de yin bram ze yin/ /rigs kyis bram zer 'gyur ma yin/ /ral pas ma yin</text></item>
<item><p>382a3</p><section>mdo sde</section><text>rus kyis min/ /gang zhig sdig pa che chung rnams/ /thams cad spong bar byed pa dag/ sdig ba rnams ni spangs phyir de/ /bram ze yin zhes nges par brjod/ /mgo bo bregs</text></item>
<item><p>382a4</p><section>mdo sde</section><text>tsam dge sbyong min/ /oM zhes zer ba bram zer min/ /gang zhig dge ba'i chos ldan pa/ /gtsang ma de yin bram ze de/ /mgo bo bregs tsam dge sbyong min/ /oM zhes</text></item>
<item><p>382a5</p><section>mdo sde</section><text>zer ba bram ze min/ /gang zhig sdig pa che chung rnams/ /thams cad spong bar byed pa dag /sdig pa rnams ni spangs phyir te/ /dge sbyong bram ze de yin no/ /skye bo phal cher</text></item>
<item><p>382a6</p><section>mdo sde</section><text>'dir 'khru ba/ /chu yis dag par mi 'gyur te/ /gang zhig sdig pa che chung rnams/ /thams cad spong bar byed pa dag/ sdig pa rnams ni spangs phyir de/ /dge sbyong</text></item>
<item><p>382a7</p><section>mdo sde</section><text>bram ze de yin no/ /gang zhig sdig chos rab spangs shing / /rtag tu dran ldan spyod byed pa/ /kun sbyor zad pa'i sangs rgyas de/ /'jig rten dag na bram ze yin/ /bram ze</text></item>
<item><p>382b1</p><section>mdo sde</section><text>gang zhig sdig pa'i chos spangs shing / /bdag nyid tshul 'chos med cing rnyog med gnas/ /rig byed mthar phyin tshangs par spyod pa spyad/ /dus su smra byed de ni tshangs pa smra/ /</text></item>
<item><p>382b2</p><section>mdo sde</section><text>gang zhig rgyu la mi gnas nga rgyal med/ /gang zhig chags med bdag med re ba med/ /'khrug bcom bdag nyid mya ngan 'das phyogs te/ /bram ze dge sbyong de yin dge slong</text></item>
<item><p>382b3</p><section>mdo sde</section><text>de| |gang zhig ma yi mngal skyes nas/ /gal te 'dzin pa dang bcas nas/ /de ming bu zhes smra bar bstan/ /bram ze yin par nga mi smra/ /yongs su 'dzin med len med de/ /</text></item>
<item><p>382b4</p><section>mdo sde</section><text>bram ze yin par ngas gsungs so/ /gang zhig lus dang ngag dang ni/ /yid kyis nyes byas mi byed cing / /gang zhig gnas gsum legs bsdams de/ /bram ze yin par</text></item>
<item><p>382b5</p><section>mdo sde</section><text>ngas gsungs so/ /gang gi tshig dag mi rtsub cing / /go byed yid 'ong smra ba dang / /gang gis nyon mongs mi skyed de/ /bram ze yin par ngas gsungs so/ /gang zhig gsod</text></item>
<item><p>382b6</p><section>mdo sde</section><text>'ching gshe ba dang / /sdang ba min la bzod byed de/ /bzod pa'i brtul zhugs stobs tshogs can/ /bram ze yin par ngas gsungs so/ /khro ba med cing tshul khrims can//</text></item>
<item><p>382b7</p><section>mdo sde</section><text>brtul zhugs ldan zhing sems khral med/ /dul zhing lus mthar gnas pa de/ /bram ze yin par ngas gsungs so/ /gang zhig rab byung khyim pa dang / /de bzhin gnyis kar</text></item>
<item><p>383a1</p><section>mdo sde</section><text>mi 'dre zhing / /'dod chung khyim nas ma byung de/ /bram ze yin par ngas gsungs so/ /ma 'ongs pa la mngon mi dga'/ /'das pa rnams la gdung med</text></item>
<item><p>383a2</p><section>mdo sde</section><text>pa| |'khrig pa'i sbyor bral g.yul rgyal de/ /bram ze yin par ngas gsungs so/ /ma 'ongs pa la mngon mi dga'/ /'das la gdung med rdul bral zhing / /zhi ba mya ngan</text></item>
<item><p>383a3</p><section>mdo sde</section><text>med pa de/ /bram ze yin par ngas gsungs so/ /gang zhig 'dod chung gzhan mi gso/ /dul zhing snying por rab gnas la/ /zag zad skyon rnams bsal ba de/ /bram ze</text></item>
<item><p>383a4</p><section>mdo sde</section><text>yin par ngas gsungs so/ /gang zhig pha rol tshu rol dang / /pha rol tshu rol gnyis med cing / /chos rnams kun gyi mthar phyin de/ /bram ze yin par ngas gsungs so/ /gang</text></item>
<item><p>383a5</p><section>mdo sde</section><text>zhig pha rol tshu rol dang / /pha rol tshu rol gnyis med cing / /gang zhig gnas gsum ma chags de/ /bram ze yin par ngas gsungs so/ /gang zhig thung dang ring ba dang //</text></item>
<item><p>383a6</p><section>mdo sde</section><text>phra spom dge dang mi dge dang / /'jig rten cung zad mi len de/ /bram ze yin par ngas gsungs so/ /gang zhig 'di nyid rab shes shing / /rang gi sdug bsngal zad pa dang //</text></item>
<item><p>383a7</p><section>mdo sde</section><text>'dod chags bral zhing mi ldan de/ /bram ze yin par ngas gsungs so/ /gang zhig dge dang sdig pa dang / /gnyis ka yis kyang mi gos pa/ /gos med rdul bral zhi</text></item>
<item><p>383b1</p><section>mdo sde</section><text>pa de/ /bram ze yin par ngas gsungs so/ /gang zhig dge dang sdig pa'i las/ /chags gang yin de rab 'das shing / /chags las rab 'das rnam grol de/ /bram ze yin par</text></item>
<item><p>383b2</p><section>mdo sde</section><text>ngas gsungs so/ /gang zhig sngon dang phyi ma dang / /dbus kyang yod pa ma yin pa/ /rdul bral 'ching ba las grol te/ /bram ze yin par ngas gsungs so/ /pad+ma'i 'dab la chu</text></item>
<item><p>383b3</p><section>mdo sde</section><text>ltar dang / /smyung bu'i rtse la yungs kar ltar/ /gang zhig sdig la mi gnas de/ /bram ze yin par ngas gsungs so/ /pad+ma'i 'dab la chu ltar dang / /smyung bu'i rtse la yungs kar</text></item>
<item><p>383b4</p><section>mdo sde</section><text>ltar/ /gang zhig 'dod la mi gnas te/ /bram ze yin par ngas gsungs so/ /pad+ma'i 'dab la chu ltar dang / /smyung bu'i rtse la yungs kar ltar/ /srid la dga' ba yongs spangs</text></item>
<item><p>383b5</p><section>mdo sde</section><text>de| |bram ze yin par ngas gsungs so/ /zla ba dag cing dri med la/ /skyon bral rab tu dad pa ltar/ /gang zhig sdig pas mi gos de/ /bram ze yin par ngas gsungs so/ /</text></item>
<item><p>383b6</p><section>mdo sde</section><text>zla ba dag cing dri med la/ /skyon bral rab tu dad pa ltar/ /gang zhig 'dod pas mi gos te/ /bram ze yin par ngas gsungs so/ /zla ba dag cing dri med la/ /skyon bral rab tu dad</text></item>
<item><p>383b7</p><section>mdo sde</section><text>pa ltar/ /sred la dga' ba yongs spangs te/ /bram ze yin par ngas gsungs so/ /'dam rdzab kyis ni mkha' ltar dang / /rdul gyis zla ba ji lta bar/ /gang zhig sdig pas mi</text></item>
<item><p>384a1</p><section>mdo sde</section><text>gos de/ /bram ze yin par ngas gsungs so/ /'dam rdzab kyis ni mkha' ltar dang / /rdul gyis zla ba ji lta bar/ /gang zhig 'dod pas mi gos de//</text></item>
<item><p>384a2</p><section>mdo sde</section><text>bram ze yin par ngas gsungs so/ /'dam rdzab kyis ni mkha' ltar dang / /rdul gyis zla ba ji lta bar/ /srid la dga' ba yongs spangs te/ /bram ze yin par ngas gsungs</text></item>
<item><p>384a3</p><section>mdo sde</section><text>so| |gang zhig 'dug nas rdul bral ba/ /sems shing zag zad bya ba byas/ /dul zhing lus mthar gnas pa de/ /bram ze yin par ngas gsungs so/ /shes rab zab cing</text></item>
<item><p>384a4</p><section>mdo sde</section><text>yid gzhungs la/ /lam dang lam min rnams la mkhas/ /gang zhig don mchog rjes thob de/ /bram ze yin par ngas gsungs so/ /mi ni gang yang rung ba dag/ slong mo</text></item>
<item><p>384a5</p><section>mdo sde</section><text>tsam gyis 'tsho ba dang / /bdag med su la'ang gnod mi byed/ /brtan ldan tshangs par spyod pa can/ /kun shes spyad phyir chos ston de/ /bram ze yin par ngas gsungs so//</text></item>
<item><p>384a6</p><section>mdo sde</section><text>gang zhig 'dod pa legs spangs shing / /khyim med par ni rab byung ste/ /'dod pa'i zag pa yongs zad de/ /bram ze yin par ngas gsungs so/ /'gro ba dang ni gnas pa</text></item>
<item><p>384a7</p><section>mdo sde</section><text>yig 'byung po chad pas mi gcod cing / /gsod med gsod du mi 'jug de/ /bram ze yin par ngas gsungs so/ /gang zhig mi mthun mthun byed cing / /chad pas</text></item>
<item><p>384b1</p><section>mdo sde</section><text>gcod pa dang du len/ /'byung po rnams la brtse phan de/ /bram ze yin par ngas gsungs so/ /smyung bu'i rtse la yungs kar ltar/ /gang zhig 'dod chags zhe sdang dang / /nga rgyal 'chang</text></item>
<item><p>384b2</p><section>mdo sde</section><text>bar 'joms pa de/ /bram ze yin par ngas gsungs so/ /gang zhig sred pa'i rdzong 'di dang / /'khor ba'i klung las rab brgal cing / /rgal nas pha rol 'gro bar sems/ /yid nyid</text></item>
<item><p>384b3</p><section>mdo sde</section><text>kyis ni mi bkri zhing / /gang zhig len pa las log de/ /bram ze yin par ngas gsungs so/ /gang zhig 'jig rten 'di dang ni/ /pha rol na yang sred med cing / /sred pa'i sred pa</text></item>
<item><p>384b4</p><section>mdo sde</section><text>yongs zad de/ /bram ze yin par ngas gsungs so/ /gang zhig 'jig rten 'di dang ni/ /pha rol la yang chags med cing / /chags med rnam par bral ba de/ /bram ze yin</text></item>
<item><p>384b5</p><section>mdo sde</section><text>par ngas gsungs so/ /dga' dang mi dga' spangs pa dang / /bsil bar gyur cing zag pa med/ /'jig rten kun zil gnon brtan de/ /bram ze yin par ngas gsungs so/ /mi</text></item>
<item><p>384b6</p><section>mdo sde</section><text>yi sbyor ba spangs nas su/ /lha yi sbyor ba rab 'das shing / /sbyor ba kun dang rnam bral de/ /bram ze yin par ngas gsungs so/ /gang zhig lha dang dri za dang / /mi yi 'gro ba mi</text></item>
<item><p>384b7</p><section>mdo sde</section><text>shes shing / /zhi ba 'gro ba mi shes de/ /bram ze yin par ngas gsungs so/ /gang gis chos rnams mi shes pa'am/ /ma mthong ba ni med gyur la/ /shes bya mtha' yas lta ba</text></item>
<item><p>385a1</p><section>mdo sde</section><text>de| |bram ze yin par ngas gsungs so/ /gang gis sngon gyi gnas rtogs shing / /mtho ris ngan song mthong ba dang / /de nas skye ba zad thob pa'i/ /thub pa</text></item>
<item><p>385a2</p><section>mdo sde</section><text>mngon shes la brtson pa/ /sdug bsngal tha ma rab shes de/ /bram ze yin par ngas gsungs so/ /sems kyi rnam grol shes pa dang / /'dod chags kun las grol ba dang / /rig</text></item>
<item><p>385a3</p><section>mdo sde</section><text>pa gsum dang ldan pa de/ /bram ze yin par ngas gsungs so/ /gang gis sems can 'chi 'pho dang / /skye ba thams cad rtogs gyur pa/ /thogs med spyan ldan sangs rgyas de//</text></item>
<item><p>385a4</p><section>mdo sde</section><text>bram ze yin par ngas gsungs so/ /gang zhig kun sbyor kun 'das shing / /yongs su gdung ba med pa dang / /dga' med dran ldan ston pa de/ /bram ze yin par ngas gsungs so//</text></item>
<item><p>385a5</p><section>mdo sde</section><text>thub pa rnam rgyal drang srong che/ /khyu mchog rab mchog glang po che/ /bkrir med khrus byas sangs rgyas de/ /bram ze yin par ngas gsungs so/ /gang zhig srid 'das kun zil</text></item>
<item><p>385a6</p><section>mdo sde</section><text>gnon| |chu bo las brgal rnam par 'dren/ /rnam grol pha rol phyin pa de/ /bram ze yin pas ngas gsungs so/ /sdig can rnam par mi sems shing / /mi sgom smra bar mi</text></item>
<item><p>385a7</p><section>mdo sde</section><text>byed par/ /'dug nas rdul bral sems pa de/ /bram ze yin par ngas gsungs so/ /gang zhig phyag dar khrod 'chang zhing / /ngo tsha shes shing 'dod mi lta/ /shing drung dag tu</text></item>
<item><p>385b1</p><section>mdo sde</section><text>gnas pa de/ /bram ze yin par ngas gsungs so/ /gang zhig sdug bsngal kun spangs phyir/ /zhi ba 'phags lam yan lag brgyad/ /drang po sgom par byed pa de/ /bram ze yin par</text></item>
<item><p>385b2</p><section>mdo sde</section><text>ngas gsungs so/ /gang la cung zad gnas med cing / /kun shes yid gnyis zug rdu med/ /'chi med go 'phang mthong ba de/ /bram ze yin par ngas gsungs so/ /gang zhig lus</text></item>
<item><p>385b3</p><section>mdo sde</section><text>med phug na gnas/ /gcig pu rgyu zhing ring du 'gro/ gdul par dka' ba'i sems 'dul de/ /bram ze yin par ngas gsungs so/ /gang zhig gzugs med pa ltar</text></item>
<item><p>385b4</p><section>mdo sde</section><text>med mtha' yas la/ /shin tu bltar med phra zhing gzhi mngon rtogs/ /rtag dran kun sbyor zad rgyu sangs rgyas pa/ /'jig rten 'di na de ni bram ze yin/ /gang gis sog mig</text></item>
<item><p>385b5</p><section>mdo sde</section><text>'ching gtubs te/ /chings ma rgyang thag bcad nas su/ /yongs su gdung spangs sangs rgyas de/ /bram ze yin par ngas gsungs so/ /gang gis rnyed 'dod sdig can dang / /sog</text></item>
<item><p>385b6</p><section>mdo sde</section><text>mig chings ma gtubs gyur cing / /sred pa rtsar bcas drungs phyung de/ /bram ze yin par ngas gsungs so/ /brtson pas chu bo'i rgyun bcad cing / /'dod pa thams cad rab</text></item>
<item><p>385b7</p><section>mdo sde</section><text>bcom dang / /'du byed rnams kyi zad shes pa/ /sdig med gang yin bram ze yin/ /pha dang ma ni bsad byas shing / /rgyal po gtsang sgra can gnyis dang / /yul 'khor 'khor</text></item>
<item><p>386a1</p><section>mdo sde</section><text>dang bcas bcom pa/ /sdig med gang yin bram ze yin/ /pha dang ma ni bsad byas shing / /rgyal po gtsang sbra can gnyis dang / /mi bzad pa yi stag</text></item>
<item><p>386a2</p><section>mdo sde</section><text>bsad pa/ /sdig med gang yin bram ze yin/ /gang zhig bram ze rdeg pa blun/ /skrod par byed pa de ngan pas/ /bram ze rnams la brdeg mi bya/ /bram ze bskrad bar mi bya'o/ /gang</text></item>
<item><p>386a3</p><section>mdo sde</section><text>zhig chos rnams rnam shes na/ /rgan nam yang na gzhon yang rung / /de la bkur zhing phyag bya ste/ /bram ze gtsang mas me bzhin no/ /gang zhig chos rnams rnam shes na/ /</text></item>
<item><p>386a4</p><section>mdo sde</section><text>rgan nam yang na gzhon yang rung / /de la bkur zhing bsnyen bkur te/ /bram ze gtsang mas me bzhin no/ /gang zhig rdzogs pa'i sangs rgyas kyis/ /bstan pa'i chos rnams</text></item>
<item><p>386a5</p><section>mdo sde</section><text>rnam shes na/ /de la bkur zhing phyag byas ste/ /bram ze gtsang mas me bzhin no/ /gang zhig rdzogs pa'i sangs rgyas kyis/ /bstan pa'i chos rnams rnam shes na/ /de la</text></item>
<item><p>386a6</p><section>mdo sde</section><text>bkur zhing bsnyen bkur te/ /bram ze gtsang mas me bzhin no/ /gang tshe bram ze chos rnams kyi/ /pha rol phyin par gyur pa na/ /de tshe sha za ba ku la/ /gcig po las kyang shin</text></item>
<item><p>386a7</p><section>mdo sde</section><text>tu 'das/ /gang tshe bram ze chos rnams kyi/ /pha rol phyin par gyur pa na/ /de tshe des mthong tshor ba rnams/ /thams cad nub pa nyid du 'gyur/ /gang tshe bram ze chos rnams</text></item>
<item><p>386b1</p><section>mdo sde</section><text>kyi| |pha rol phyin par gyur pa na/ /de tshe de yis mthong bas na/ /rkyen rnams thams cad nub par gyur/ /gang tshe bram ze chos rnams kyi/ /pha rol tu phyin par gyur pa na/ /de tshe de yis</text></item>
<item><p>386b2</p><section>mdo sde</section><text>mthong bas na/ /kun sbyor thams cad nub par gyur/ /gang tshe bram ze chos rnams kyis/ /pha rol phyin par gyur pa na/ /de tshe skye dang rga ba dang / /'chi ba rnams las shin tu 'das/ /</text></item>
<item><p>386b3</p><section>mdo sde</section><text>nyin mo nyi ma gsal bar byed/ /mtshan mo zla ba snang ba ltar/ /rgyal rigs go chas chas pa gsal/ /bram ze sems par byed na gsal/ /nyin mo nyi ma gsal bar byed/ /</text></item>
<item><p>386b4</p><section>mdo sde</section><text>mtshan mo zla ba snang byed ltar/ /rtag tu sangs rgyas gzi brjid can/ /nyin dang mtshan du gsal bar byed/ /ji ltar mi sdug pa las yid ldog pa/ /de 'dra bram ze rnams la cung</text></item>
<item><p>386b5</p><section>mdo sde</section><text>zad med/ /ji lta ji ltar de yi yid ldog pa/ /de lta de ltar kun rdzob bden par zad/ /gang tshe bram ze brtson pas sems pa na/ /gang gis chos rnams rgyur bcas rab shes</text></item>
<item><p>386b6</p><section>mdo sde</section><text>pa| |chos 'di rnams las rab tu 'byung 'gyur te/ /de tshe de yi som nyi ma lus spong / /gang tshe bram ze brtson pas sems pa na/ /gang gis sdug bsngal rgyur bcas rab</text></item>
<item><p>386b7</p><section>mdo sde</section><text>shes pa/ /chos 'di rnams las rab tu 'byung 'gyur te/ /de tshe de yi som nyi ma lus spong / /gang tshe bram ze brtson pas sems pa na/ /gang gis tshor ba zad pa 'thob</text></item>
<item><p>387a1</p><section>mdo sde</section><text>'gyur pa/ /chos 'di rnams las rab tu 'byung 'gyur te/ /de tshe de yi som nyi ma lus spong / /gang tshe bram ze brtson pas 'bad pa na/ /gang gis</text></item>
<item><p>387a2</p><section>mdo sde</section><text>rkyen rnams zad par 'thob 'gyur ba/ /chos 'di rnams las rab tu 'byung 'gyur te/ /de tshe de yi som nyi ma lus spong / /gang tshe bram ze brtson pas sems pa na/ /gang gis</text></item>
<item><p>387a3</p><section>mdo sde</section><text>zag pa dad pa 'thob 'gyur ba/ /chos 'di rnams las rab tu 'byung 'gyur te/ /de tshe de yi som nyi ma lus spong / /gang tshe bram ze brtson pas sems pa na/ /ji ltar mkha'</text></item>
<item><p>387a4</p><section>mdo sde</section><text>la nyi ma shar ba ltar/ /'jig rten thams cad snang byed 'dug 'gyur ba/ /chos 'di rnams las rab tu 'byung bar 'gyur/ /gang tshe bram ze brtson pas sems pa na/ /blo</text></item>
<item><p>387a5</p><section>mdo sde</section><text>yis kun sbyor rnams las rab grol te/ /bdud sdo rnam par bsal nas 'dug 'gyur ba/ /chos 'di rnams las rab tu 'byung bar 'gyur/ /bram ze'i tshoms te sum</text></item>
<item><p>387a6</p><section>mdo sde</section><text>cu rtsa gsum pa'o// //sdom la/ de bzhin gshegs dang thos dang bdag/ bsgre dang mdza' bshes lnga pa'o/ /mya ngan 'das dang mthong ba dang / /sdig</text></item>
<item><p>387a7</p><section>mdo sde</section><text>dang phrugs dang bde ba dang / /sems dang dge slong cho mas dag dang / /bram ze yang ni tha ma yin/ /ched du brjod pa'i tshoms dgra bcom pa chos skyob kyis bsdus pa</text></item>
<item><p>387b1</p><section>mdo sde</section><text>rdzogs so// //rgya gar gyi mkhan po bid+yA pra b+ha ka ra dang / lo tsA ba ban+de rin chen mchog gis bsgyur/ zhus chen gyi lo tsA ba ban+de dpal brtsegs kyis zhus nas</text></item>
<item><p>387b2</p><section>mdo sde</section><text>gtan la phab pa// //rgya gar skad du/ AR+ya sa dzA na pu ru Sha sU tra/ bod skad du/ 'phags pa skyes bu dam pa'i mdo/ 'phags pa 'jam dpal gzhon nur gyur</text></item>
<item><p>387b3</p><section>mdo sde</section><text>pa la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs</text></item>
<item><p>387b4</p><section>mdo sde</section><text>te| de nas bcom ldan 'das kyis dge slong rnams la bka' stsal pa/ dge slong dag/ lnga po 'di dag ni skyes bu dam pa'i sbyin pa dag yin te/ lnga gang zhe na/ dge slong dag /</text></item>
<item><p>387b5</p><section>mdo sde</section><text>skyes bu dam pa ni dad pas sbyin pa sbyin par byed pa yin/ gus par byas te rang gi lag pa nas dang / dus su gzhan dag la mi gnod par sbyin pa sbyin par byed pa yin no/ /dge slong</text></item>
<item><p>387b6</p><section>mdo sde</section><text>dag/ dad pas sbyin pa byin pa'i 'bras bu rnam par smin par 'dod par bya ba gang zhe na/ dad pas sbyin pa byin pas phyug por 'gyur ba yin/ nor mang ba dang / longs spyod che ba yin/</text></item>
<item><p>387b7</p><section>mdo sde</section><text>nor gyi yo byad mang ba yin/ bdag dbang pa'i slong che ba yin/ nor dang / 'bru dang / dbyig dang / gser dang / mdzed dang / bde ba'i tshogs mang ba yin/ bran dang / bran mo</text></item>
<item><p>388a1</p><section>mdo sde</section><text>dang / las byed pa dang / zho shas 'tsho ba mang ba yin/ mdza' bo dang / blon po dang / nye du dang / snag gi gnyen mtshams mang ba yin te/ dge slong dag/</text></item>
<item><p>388a2</p><section>mdo sde</section><text>dad pas sbyin pa byin pa'i 'bras bu rnam par smin pa de lta bu 'dod par bya'o/ /dge slong dag/ gus par byas te sbyin pa byin pa'i 'bras bu rnam par smin pa 'dod par bya ba gang</text></item>
<item><p>388a3</p><section>mdo sde</section><text>zhe na/ /gus par byas te sbyin pa byin pas phyug por 'gyur ba yin/ mdza' bo dang / blon po dang / nye du dang / snag gi gnyen mtshams mang ba yin pa'i bar snga ma bzhin no/</text></item>
<item><p>388a4</p><section>mdo sde</section><text>bu dang / chung ma dag dang / bran dang / bran mo dang / las byed pa dang / zho shas 'tsho ba dang / mdza' bo dang / blon po dang / nye du dang / snag gi gnyen mtshams dag gis kyang gus par</text></item>
<item><p>388a5</p><section>mdo sde</section><text>byas par 'gyur ba yin te/ dge slong dag/ gus par byas te sbyin pa byin pa'i 'bras bu rnam par smin pa de lta bu 'dod par bya'o/ /dge slong dag/ rang gi lag pa nas sbyin/</text></item>
<item><p>388a6</p><section>mdo sde</section><text>pa byin pa'i 'bras bu rnam par smin pa 'dod par bya ba gang zhe na/ rang gi lag pa nas sbyin pa byin pas phyug por gyur pa nas mdza' bo dang / blon po dang / nye du dang / snag</text></item>
<item><p>388a7</p><section>mdo sde</section><text>gi gnyen mtshams mang ba yin pa'i bar snga ma bzhin no/ /de'i khyim gyi longs spyod rgya chen po dag la'ang sems 'jug pa yin/ zas kyi longs spyod rgya chen po dag dang /</text></item>
<item><p>388b1</p><section>mdo sde</section><text>theg pa'i longs spyod rgya chen po dag dang / gos kyi longs spyod rgya chen po dag dang / mal cha'i longs spyod rgya chen po dag dang / gzugs dang / sgra dang / dri dang / ro dang / reg bya rgya</text></item>
<item><p>388b2</p><section>mdo sde</section><text>chen dag la'ang sems 'jug pa yin no/ /dge slong dag/ rang gi lag pa nas sbyin pa byin pa'i 'bras bu rnam par smin pa de lta bu 'dod par bya'o/ /dge song dag/ dus su byin</text></item>
<item><p>388b3</p><section>mdo sde</section><text>pa byin pa'i 'bras bu rnam par smin pa 'dod par bya ba gang zhe na/ dus su byin pa byin pas phyug por 'gyur ba yin pa nas/ mdza' bo dang / blon po dang / nye du dang / snag gi gnyen</text></item>
<item><p>388b4</p><section>mdo sde</section><text>mtshams mang po'i bar snga ma bzhin no/ /de'i nor dag kyang dus su thob pa dang / mang zhing mthun pa mngon du byung ba yin te/ dge slong dag/ dus su byin pa byin pa'i 'bras bu rnam</text></item>
<item><p>388b5</p><section>mdo sde</section><text>par smin pa de lta bu 'dod par bya'o/ /dge slong dag/ gzhan la mi gnod par sbyin pa byin pa'i 'bras bu rnam par smin pa 'dod par bya ba gang zhe na/ gzhan la mi gnod par</text></item>
<item><p>388b6</p><section>mdo sde</section><text>sbyin pa byin pas phyug por 'gyur ba yin pa nas/ mdza' bo dang / blon po dang / nye du dang / snag gi gnyen mtshams mang ba'i bar snga ma bzhin no/ /de'i longs spyod gang dag</text></item>
<item><p>388b7</p><section>mdo sde</section><text>brtson 'grus brtsams pas thob pa lags/ mthus bsgrubs pa rdul zhing dri ma chags chags su bsgrubs pa/ chos dang ldan pa chos kyis thob pa de dag la'ang rgyal po'am/</text></item>
<item><p>389a1</p><section>mdo sde</section><text>rkun po'am/ me'am/ chu'am/ mi 'dza' ba bgo skal la spyod pa'am/ gang las kyang bar chad mi 'byung ba yin te/ gzhan la mi gnod par sbyin</text></item>
<item><p>389a2</p><section>mdo sde</section><text>pa byin pa'i 'bras bu rnam par smin pa 'di la 'dod par bya'o/ /bcom ldan 'das kyis de skad ces bka' stsal te/ bde bar gshegs pas 'di skad ces gsungs nas/ 'di</text></item>
<item><p>389a3</p><section>mdo sde</section><text>ltar ston pas gzhan yang 'di skad ces bka' stsal to/ /dad cing gus par byas te rang gi lag pa nas/ /dus su gnod pa med par mkhas pa sbyin pa byed/ /sbyin pa rgya che</text></item>
<item><p>389a4</p><section>mdo sde</section><text>ba dang | chen po 'dir byin nas/ /kun bged byed pa de ni bzang 'gror 'gro ba yin/ /bcom ldan 'das kyis de skad ces bka' stsal nas dge slong de dag yi rangs te/</text></item>
<item><p>389a5</p><section>mdo sde</section><text>bcom ldan 'das kyis gsungs pa la mngon par bstod do/ /'phags pa skyes bu dam pa'i mdo rdzogs so// //rgya gar gyi mkhan po d+ha rmA ga ra dang / lo ts+tsha</text></item>
<item><p>389a6</p><section>mdo sde</section><text>ba ban+de bzang skyong gis bsgyur/ ban+de dpal brtsegs kyis zhus chen bgyis// //rgya gar skad du/ nan+da pra pra dz+yA sU tra/ bod skad du/ /dga' bo rab tu byung ba'i</text></item>
<item><p>389a7</p><section>mdo sde</section><text>mdo/ thams cad mkhyen pa la phyag 'tshal lo/ /'di skad bdag gis thos pa'i dus gcig na/ bcom ldan 'das ser skya'i gnas kyi n+ya gro d+ha'i kun dga'i ra ba na bzhugs</text></item>
<item><p>389b1</p><section>mdo sde</section><text>so| |de nas bcom ldan 'das snga dro chos gos dang / sham thabs man bas te/ lhung bzed bsnams nas phyi bzhin 'brang ba'i dge sbyong tshe dang ldan pa kun dga' bo dang / ser skya'i</text></item>
<item><p>389b2</p><section>mdo sde</section><text>gnas su bsod snyoms la gshegs so/ /de nas bcom ldan 'das rigs kyi bu dga' bo'i khyim ga la ba der gshegs pa dang / rigs kyi bu dga' bos bcom ldan 'das</text></item>
<item><p>389b3</p><section>mdo sde</section><text>rgyang ring po nas gshegs pa mthong ngo / /mthong nas kyang rings pa rings par bcom ldan 'das kyi ched du gdan bshams nas 'di skad ces gsol to/ /bcom ldan 'das/ tshur</text></item>
<item><p>389b4</p><section>mdo sde</section><text>gshegs/ bcom ldan 'das/ gshegs pa legs so/ /bcom ldan 'das/ gdan bshams pa la bzhugs su gsol/ bcom ldan 'das bzhugs so/ /de nas rigs</text></item>
<item><p>389b5</p><section>mdo sde</section><text>kyi bu dga' bo bcom ldan 'das kyi zhabs gnyis la phyag btsal te/ bcom ldan 'das kyis spyan sngar 'dug go/ de nas bcom ldan 'das kyis rigs kyi bu dga' bo la 'di skad</text></item>
<item><p>389b6</p><section>mdo sde</section><text>ces bka' stsal to/ /dga' bo/ ci'i phyir rab tu mi 'byung / dga' bos gsol pa/ bcom ldan 'das/ rab tu 'byung ba zhes bya ba'i tshig gi don ci lags/ bcom ldan 'das</text></item>
<item><p>389b7</p><section>mdo sde</section><text>gis bka' stsal pa/ sdig pa thams cad yongs su spong ba yin no/ /'dod chags dang / zhe sdang dang / gti mug rab tu sel ba yin no/ /'thab pa dang / 'thab mo dang / mtshang</text></item>
<item><p>390a1</p><section>mdo sde</section><text>'dru ba dang / rtsod pa dang / 'gyed pa dang / sgyu dang / g.yo'i nu pas bsdus pa'i dri ma thams cad 'khru ba yin no/ /lo tog thams cad kyis gzhi</text></item>
<item><p>390a2</p><section>mdo sde</section><text>lta bur yon tan thams cad kyi gzhi yin no/ /rin po che thams cad kyi 'byung gnas yin no/ /bde ba thams cad kyi yid bzhin gyi nor bu yin no/ /yin tan thams cad kyi go</text></item>
<item><p>390a3</p><section>mdo sde</section><text>'phang gi gnas yin no/ /sems can thams cad dbugs 'byin pa yin no/ /'byung po thams cad kyi yid brtan pa yin no/ /srog chags thams cad la mi 'jigs pa</text></item>
<item><p>390a4</p><section>mdo sde</section><text>sbyin pa yin no/ /sems can dbul po thams cad kyi bum pa bzang po yin no/ /skyabs med pa rnams kyi dpung gnyen yin no/ /kun tu tshol bas phongs pa dang / sdug bsngal</text></item>
<item><p>390a5</p><section>mdo sde</section><text>gyis nyam thag pa rnams kyi bstis yin no/ /sangs rgyas thams cad kyi ma 'dres pa yin no/ /sems can thams cad kyi mchod par bya ba yin no/ /mkhas pa rnams kyis</text></item>
<item><p>390a6</p><section>mdo sde</section><text>bsngags pa yin no/ /thar pa 'gro ba rnams kyi lam yin no/ /sems can dag pa rnams kyi bsnyen par bya ba yin no/ /snod du gyur pa rnams kyis bsten par bya ba yin no//</text></item>
<item><p>390a7</p><section>mdo sde</section><text>ngan song gi sgo gcod pa yin no/ /mtho ris dang / thar pa'i sgo 'byed pa yin no/ /lha'i 'gro ba rnams kun tu 'grengs pa yin no/ /sdug bsngal thams cad kun tu</text></item>
<item><p>390b1</p><section>mdo sde</section><text>gcod pa yin no/ /sred pa'i 'ching bas bcings pa rnams rnam par grol bar byed pa yin te/ dga' bo/ de ni rab tu 'byung ba zhes bya'o/ /yang dag pa'i lta</text></item>
<item><p>390b2</p><section>mdo sde</section><text>ba'i khyim yin no/ /thar pa'i yang dag par sdom pa yin no/ /mya ngan las 'das pa la bsnyen pa yin no/ /rgyun nye bar gcod pa yin no/ /nyon mongs pa rnams sreg pa yin</text></item>
<item><p>390b3</p><section>mdo sde</section><text>no| |phra rgyas rnams 'byin pa yin no/ /lta ba ngan pa'i dra ba rnams 'jig par byed pa yin no/ /bdud kyi rgyal mtshan snyol ba yin no/ /bzod pa smra ba sgreng ba yin no/ /'khor ba'i</text></item>
<item><p>390b4</p><section>mdo sde</section><text>'khor lo ldog par byed pa yin no/ /chos kyi 'khor lo skor bar byed pa yin no/ /nu zho'i rgya mtsho skems pa yin no/ /rus pa'i ri 'jig par byed pa yin no/ /skye ba dang / rga ba dang /</text></item>
<item><p>390b5</p><section>mdo sde</section><text>na ba dang / 'chi ba'i mtha' yin no/ /phung po'i khur 'joms pa yin no/ /nyon mongs pa'i 'dam du bying ba rnams 'byin pa yin no/ /khyim gyi gzeb tu bcing pa rnams rnam par</text></item>
<item><p>390b6</p><section>mdo sde</section><text>grol bar byed pa yin no/ /gnod pa'i tshor ba rnams zad par byed pa yin no/ /theg tshom rnams dang / nyon mongs pa'i dri ma brtan por gyur pa rnams gcod pa yin no/ /rga shis</text></item>
<item><p>390b7</p><section>mdo sde</section><text>'jigs pa rnams dbugs 'byin pa yin no/ /sdug pa dang / bral bzad par byed pa yin no/ /'khor ba'i sdug bsngal gyis gtses pa rnams kyi bde ba dang / mi 'jigs pa'i 'gram</text></item>
<item><p>391a1</p><section>mdo sde</section><text>yin no/ /'dod pa'i khams las rgal bar byed pa yin no/ /gzugs kyi khams las yang dag par rgal bar byed pa yin no/ /gzugs med pa'i</text></item>
<item><p>391a2</p><section>mdo sde</section><text>khams las rnam par rgal par byed pa yin no/ /de dam par mya ngan las 'das pa mchog thob par byed pa yin te/ dga' bo/ de ni rab tu byung ba zhes bya ba'o/ /'jig rten</text></item>
<item><p>391a3</p><section>mdo sde</section><text>thams cad kyi mig lta bu yin no/ /gti mug gi mug pa'i sgron ma yin no/ /rgyud dag par byed pa yin no/ /nyon mongs pa'i nad thams cad rab tu zhi bar byed pa yin no/ /</text></item>
<item><p>391a4</p><section>mdo sde</section><text>lam stor ba rnams la lam kun tu ston pa yin no/ /chos thams cad kyi de kho na ston pa yin no/ /mdud pa thams cad rnam par grol bar byed pa yin no/ /ma rig pa'i mun pa</text></item>
<item><p>391a5</p><section>mdo sde</section><text>thams cad sel bar byed pa yin no/ /mi shes pa'i rab rib kyi sgrib ba'i mun pa rnams 'dral bar byed pa yin no/ /le lo can rnams brtson 'grus la rtsom par byed pa yin no/ /</text></item>
<item><p>391a6</p><section>mdo sde</section><text>tshul khrims la ltung ba rnams skyo bar byed pa yin no/ /tshul khrims phun sum tshogs pa rnams rab tu dga' bar byed pa yin no/ /brtson 'grus brtsams pa rnams</text></item>
<item><p>391a7</p><section>mdo sde</section><text>mchog tu dga' ba yin no/ /nang du yang dag 'jog la mngon par dga' ba rnams rab tu dga' ba yin no/ /rnal 'byor spyod pa rnams mchog tu chog shes par byed</text></item>
<item><p>391b1</p><section>mdo sde</section><text>pa yin no/ /nyon mongs pa'i dgra 'joms par byed pa rnams kyi mtshon cha yin no/ /phyir mi 'ong ba rnams mchog tu rgyal bar byed pa yin no/ /gnas med pa rnams kyi gnas so/ /</text></item>
<item><p>391b2</p><section>mdo sde</section><text>skyo ba pa med pa rnams kyi skye ba pa yin no/ /'jigs pas 'brel ba rnams kyi mi 'jigs par byed pa yin no/ /skyabs med pa rnams kyi skyabs yin no/ /sdug bsngal rnams kyi bde</text></item>
<item><p>391b3</p><section>mdo sde</section><text>ba'i yo byad yin no/ /'khor ba'i 'ching bas bcings pa rnams 'grol bar byed pa yin te/ /dga' bo/ de ni rab tu byung ba zhes bya'o/ /lha dang / mi rnams kyis bkur sti byas pa</text></item>
<item><p>391b4</p><section>mdo sde</section><text>yin no/ /mi'i dbang po rnams kyis mchod pa yin no/ /sangs rgyas thams cad kyi dgongs pa yin no/ /khyim gyi gnas yongs su gtong ba yin no/ /mya ngan las 'das pa'i lam</text></item>
<item><p>391b5</p><section>mdo sde</section><text>'dran pa yin no/ /skra'i khur 'dreg pa yin no/ /gos dur smrig ni 'dod chags dang bral ba'i rtags yin no/ /rigs pa la brtson pa brtson 'grus kyi zhing yin no/ /'di ni drang</text></item>
<item><p>391b6</p><section>mdo sde</section><text>spong rnams kyi rgyal mtshan yin no/ /bdud sdig to can rnams kyi grags pa 'joms pa yin no/ /lha dang / mi rnams rab tu dga' bar byed pa yin te/ dga' bo/ rab tu byung ba</text></item>
<item><p>391b7</p><section>mdo sde</section><text>ni de lta bu yin na ci'i phyir rab tu mi 'byung / dga' bo/ rab tu byung ba ni 'khor los bsgyur ba'i rgyal srid kyi bde ba bas kyang ches khyad par du 'phags par bde ba yin na/</text></item>
<item><p>392a1</p><section>mdo sde</section><text>dga' bo/ gzhan yang / dal ba thob pa ni bskal pas byed ba brgyar yang shin tu rnyed par dka' ba yin te/ sangs rgyas 'byung ba ni de bas kyang ches rnyed pa</text></item>
<item><p>392a2</p><section>mdo sde</section><text>par dka' ba yin no/ /dga' bo/ thar bar 'dod pa rgyal po'i drang srong rnams dang / gzhan yang / 'khor los bsgyur ba'i rgyal po rin po che sna bdun dang ldan pa rnams</text></item>
<item><p>392a3</p><section>mdo sde</section><text>kyang btsun mo'i 'khor dang bcas te/ sa bor nas rab tu byung ngo / /de bzhin du khyim bdag dang / bram ze'i tshogs gzhan rnams kyang khyim rnams bor nas rab tu byung</text></item>
<item><p>392a4</p><section>mdo sde</section><text>ngo / /de nas bcom ldan 'das la rigs kyi bu dga' bos 'di skad ces gsol to/ /btsun pa/ bdag ni khyim par mchis la sbyin pa dag stsal/ bsod nams dag</text></item>
<item><p>392a5</p><section>mdo sde</section><text>byi zhing / bcom ldan 'das nyan thos kyi dge 'dun dang bcas pa la'ang bsnyen bkur bgyi zhing / chos gos dang / bsod snyoms dang / gzigs cha dang / snun gyi</text></item>
<item><p>392a6</p><section>mdo sde</section><text>gsos sman dang / yo byad rnams kyang bsgrub par bgyi'o/ /bcom ldan 'das kyis bka' stsal pa/ de bzhin gshegs pa dag bcom pa yang dag par rdzogs pa'i</text></item>
<item><p>392a7</p><section>mdo sde</section><text>pa'i sangs rgyas rnams kyis khams gsum pa gang dag yin pa'i 'jig rten gang bar gyur la/ rigs kyi bu'am/ rigs kyi bu mo dad pa can las lo ba rgyar 'di lta</text></item>
<item><p>392b1</p><section>mdo sde</section><text>ste| chos gos dang / bsod snyoms dang / mal stan dang / nad kyi gsos sman dang / yo byad rnams kyis bsnyen bkur byed na/ dga' bo/ de ni rab tu byung bar nges par 'byung ba'i</text></item>
<item><p>392b2</p><section>mdo sde</section><text>sems kyi bcu drug gi char yang mi phod do/ /dga' bo khyod kyis rab tu byung / /dal ba shin tu rnyed dka' ste/ /dga' bo ston pa mngon gyur pa/ /ngal mi mnyes ma byed cig /</text></item>
<item><p>392b3</p><section>mdo sde</section><text>dga' bo/ dper na/ sa chen po 'di chu gcig pur rgya mtshor gyur la/ de na rus spal zhar ba gcig kyang yod/ de na gnya' shing bug gcig pa gcig kyang rgya la rus spal</text></item>
<item><p>392b4</p><section>mdo sde</section><text>zhar ba de/ 'di skad du/ gnya' shing gi bu ga der mgrin pa chud par bya'o snyam du sems skye zhing / gnya' shing bu ga can de'ang rlung gis bskyod nas phyogs phyogs su rgyug par</text></item>
<item><p>392b5</p><section>mdo sde</section><text>byed pa na/ dga' bo/ brgya la rkyen zhig gis rus spal zhar ba de'i mgrin pa gnya' shing gi bu ga der 'jug par 'gyur gyi/ dga' bo/ mi nyid thob pa ni ma yin no/ /dal ba</text></item>
<item><p>392b6</p><section>mdo sde</section><text>yun sum tshogs pa'ang de bzhin no/ /dga' bo/ khyod kyis mi nyid shin tu rnyed pa dka' ba dang / bde bzhin du dal ba phun sum tshogs pa'ang rnyed na/ dga' bo/ khyod kyis rab</text></item>
<item><p>392b7</p><section>mdo sde</section><text>tu byung / /dal ba shin tu rnyed dka' rnyed/ /dga' bo ston pa mngon gyur na/ /nga la mi mnyes ma byed cig/ dper na/ 'ga' zhig gis khab kyi mig gnam du bstan te yungs</text></item>
<item><p>393a1</p><section>mdo sde</section><text>kar gyi 'bru rnams 'thor bar byed na/ dga' bo/ brgya la rkyen zhig gis der yungs kar gyi 'bru gang yin pa gcig chud par 'gyur gyi/ dga'</text></item>
<item><p>393a2</p><section>mdo sde</section><text>bo| mi nyid rnyed pa ni ma yin no/ /dal ba phun sum tshogs pa'ang de bzhin no/ /dga' bo/ mi nyid shin tu rnyed par dka' ba dang / de bzhin du dal ba phun sum tshogs</text></item>
<item><p>393a3</p><section>mdo sde</section><text>pa'ang rnyed na/ dga' bo khyod kyis rab tu byung / dal ba shin tu rnyed dka' rnyed/ /dga' bo ston pa mngon gyur pa/ /nga la mi mnyes ma byed cig/ de ci'i phyir zhe na/ bskal</text></item>
<item><p>393a4</p><section>mdo sde</section><text>ba bye ba stong dang ni/ /brgya dang khrag khrig dag tu yang / /sangs rgyas sgra ni mi thos na/ /sangs rgyas mthong ba ga la zhig/ u du ma bA ra'i me tog ni/ /shing las shin tu</text></item>
<item><p>393a5</p><section>mdo sde</section><text>rnyed dka' ltar/ /de bzhin sangs rgyas rnyed dka' ste/ /khyed kyis nga ni rnyed gyur na/ /dga' bo khyod kyis rab tu byung / /dal ba shin tu rnyed dka' ste/ /dga' bo ston pa</text></item>
<item><p>393a6</p><section>mdo sde</section><text>mngon gyur pa/ /ngal mi mnyes ma byed cig/ de nas rigs kyi bu dga' bo skra dang kha spu bregs te gos ngur smrig bgos te/ rgyal ba'i bstan pa la yang dag par dad</text></item>
<item><p>393a7</p><section>mdo sde</section><text>pa kho nas khyim nas khyim med par rab tu byung ngo / /bcom ldan 'das kyis de skad ces bka' stsal ba dang / tshe dang ldan pa kun dga' bo dang / rigs kyi bu dga' bo bcom</text></item>
<item><p>393b1</p><section>mdo sde</section><text>ldan 'das kyis gsungs pa la mngon par bstod do/ /dga' bo rab tu byung ba'i mdo rdzogs so// //rtsa ngas de ben+d+ra rak+Shi tas zhus chen bgyis pa// //rgya gar skad</text></item>
<item><p>393b2</p><section>mdo sde</section><text>du| de ba tA sU tra/ bod skad du/ lha'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das</text></item>
<item><p>393b3</p><section>mdo sde</section><text>mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas mtshan mo mi nyal tsam na lha mdog bzang po zhig bcom ldan 'das ga la</text></item>
<item><p>393b4</p><section>mdo sde</section><text>ba der srong ste phyin nas/ bcom ldan 'das kyi zhabs la mgo bos phyag btsal te/ phyogs gcig tu 'dug go/ de nas lha de'i mthus rgyal byed kyi tshal thams cad</text></item>
<item><p>393b5</p><section>mdo sde</section><text>snang ba chen pos khyab par gyur to/ /de nas de'i tshe lha des tshigs su bcad pa 'di dag gsol to/ /mtshon cha rnon po de gang lags/ /ha la ha la'i dug gang lags/ /rab tu</text></item>
<item><p>393b6</p><section>mdo sde</section><text>'bar ba'i me gang lags/ /mun pa rab gang de gang lags/ /bcom ldan 'das kyis bka' stsal pa/ /tshig rtsub mtshon cha rnon po yin/ /'dod chags ha la ha la'i dug/</text></item>
<item><p>393b7</p><section>mdo sde</section><text>zhe sdang rab tu 'bar ba'i me/ /mun pa rab gnag ma rig pa'o/ /lhas gsol pa/ mi yis zin pa de gang lags/ /gang 'dir por ba de gang lags/ /mi shigs go cha ci</text></item>
<item><p>394a1</p><section>mdo sde</section><text>zhig lags/ /'di na mtshon du ci rno lags/ /bcom ldan 'das kyis bka' stsal pa/ bdag gis gang byin zin pa yin/ /khyim du gang bzhag 'dir</text></item>
<item><p>394a2</p><section>mdo sde</section><text>bor yin/ /mi shigs go cha bzod pa yin/ /'di na mtshon du shes rab rno/ /lhas gsol pa/ chom rkun zhes bgyi de gang lags/ /dam pa rnams kyi nor gang lags/ /</text></item>
<item><p>394a3</p><section>mdo sde</section><text>lha dang bcas pa'i 'jig rten na/ /bslus shes bgyi ba gang dag lags/ /bcom ldan 'das kyis bka' stsal pa/ /rnam rtog chom rkun mkhas pa yin/ /tshul khrims dam</text></item>
<item><p>394a4</p><section>mdo sde</section><text>pa rnams kyi nor/ /gang dag tshul khrims log lhung byas/ /de dag 'jig rten bslus pa yin/ /lhas gsol pa/ /bde zhes bgyi ba de gang lags/ /dbang phyug dam pa de</text></item>
<item><p>394a5</p><section>mdo sde</section><text>gang lags/ /rtag tu rnam par brgyan pa gang / /mtho ba tsams gang lags bka' stsal gsol/ /bcom ldan 'das kyis bka' stsal pa/ /'dod chung bde bar shes</text></item>
<item><p>394a6</p><section>mdo sde</section><text>par bya/ /chog shes dbang phyug dam pa yin/ /khrims ldan rtag tu rnam par brgyan/ /tshul khrims nyams pa mtho ba tsams yin/ /lhas gsol pa/ rtsa lag mnyes</text></item>
<item><p>394a7</p><section>mdo sde</section><text>gshin de gang lags/ /bsam pa sdang ba'i dgra gang lags/ /sdug bsngal mi bzad de gang lags/ /mchog tu bde ba de gang lags/ /bcom ldan 'das kyis</text></item>
<item><p>394b1</p><section>mdo sde</section><text>bka' stsal pa/ /rtsa lag mnyes gshin bsod nams yin/ /sdig pa bsam pa sdang ba'i dkra/ dmyal ba'i sdug bsngal mi bzad pa/ /phung po med pa'i bde ba'i mchog /lhas gsol</text></item>
<item><p>394b2</p><section>mdo sde</section><text>pa| sdug la mi phan de gang lags/ /phan yang mi sdug gang zhig lags/ /gnod pa bgyid pa'i nad gang lags/ /sman pa'i mchog gcig de gang lags/ /bcom ldan 'das kyis</text></item>
<item><p>394b3</p><section>mdo sde</section><text>bka' stsal pa/ /'dod pa sdug kyang mi phan pa/ /thar pa phan mi sdug pa/ /'dod chags gnod pa med pa'i nad/ /sman pa'i mchog gcig sangs rgyas yin/ /lha sa gsol</text></item>
<item><p>394b4</p><section>mdo sde</section><text>ba| gang gis 'jig rten 'di bsgribs lags/ /gang gis 'jig rten dbang du bgyis/ /gang gis mdza' bshes 'byed par bgyid/ /gang gis mtho ris mchi mi 'gyur/ /</text></item>
<item><p>394b5</p><section>mdo sde</section><text>bcom ldan 'das kyis bka' stsal pa/ /mi shes pas ni 'jig rten bsgribs/ /gti mug gis ni dbang du byas/ /zhen pas mdza' bshes 'byed par byed/ /chags pas</text></item>
<item><p>394b6</p><section>mdo sde</section><text>mtho ris 'gro mi 'gyur/ /lhas gsol pa/ gang gis mdza' bshes 'phel bar 'gyur/ /gang gis dgra rnams zhi bar bgyid/ /gang gis mtho ris 'thob par bgyid//</text></item>
<item><p>394b7</p><section>mdo sde</section><text>gang gis thar par 'gro bar 'gyur/ /bcom ldan 'das kyis bka' stsal pa/ /gtong bas mdza' bshes 'phel bar 'gyur/ /byams pas dgra rnams zhi bar byed/ /tshul</text></item>
<item><p>395a1</p><section>mdo sde</section><text>khrims kyis ni mtho ris thob/ shes pas thar par 'gro bar 'gyur/ /lha sa gsol pa/ rgyal po dang ni chom rkun gyis/ /shin tu bsgrim pa bgyis</text></item>
<item><p>395a2</p><section>mdo sde</section><text>gyur na| |skyes pa'am bud med gang gi'ang rung / /dbrog par mi tshugs ci zhig lags/ /bcom ldan 'das kyis bka' stsal pa/ rgyal po dang ni chom rkun gyis/ /shin</text></item>
<item><p>395a3</p><section>mdo sde</section><text>tu bsgrib pa byas gyur kyang / /skyes pa'am bud med gang gi'ang rung / /dbrog par mi tshugs tshul khrims so/ /lha sa gsol pa/ 'jig rten 'di ni gang gis 'ching / /gang</text></item>
<item><p>395a4</p><section>mdo sde</section><text>gis 'jig rten rnam par grol/ /gang zhig rnam par spangs pas na/ /mya ngan 'das zhes bgyi bar bgyi/ /bcom ldan 'das kyis bka' stsal pa/ /'dod pas 'jig rten</text></item>
<item><p>395a5</p><section>mdo sde</section><text>'ching par byed/ /'dod pa med pas rnam par grol/ /sred pa rnam par spangs pas na/ /mya ngan 'das zhes brjod pa yin/ /lha sa gsol pa/ rlung dmar gyis kyang mi shigs</text></item>
<item><p>395a6</p><section>mdo sde</section><text>shing / /zhugs kyis mi 'tshig de ci lags/ /dog sa gtam par bgyid pa yi/ /chab kyis mi 'drul ci zhig lags/ /bcom ldan 'das kyis bka' stsal pa/ /rlung</text></item>
<item><p>395a7</p><section>mdo sde</section><text>dmar gyis kyang mi shigs shing / /mes kyang mi 'tshig bsod nams yin/ /sa rnams khebs par byed pa yi/ /chus kyang mi 'drul bsod nams so/ /lha sa gsol pa/</text></item>
<item><p>395b1</p><section>mdo sde</section><text>su zhig shin tu bslus gyur nas/ /'jig rten 'di nas pha rol mchis/ /da dung bdag gi dogs pa 'di/ /khyod kyis bsal bar mdzad pa'i rigs/ /bcom ldan 'das kyis bka' stsal</text></item>
<item><p>395b2</p><section>mdo sde</section><text>pa| gang gis longs spyod yod bzhin du/ /bsod nams bsags pa ma byas pa/ /de ni shin tu bslus gyur nas/ /'jig rten 'di nas pha rol song / /lha sa gsol pa/ 'jigs</text></item>
<item><p>395b3</p><section>mdo sde</section><text>pa kun las 'das gyur cing / /rgal ba'i 'jig rten mthu ldan pa'i/ /bram ze mya ngan yongs 'das pa/ /kye ma bdag gis ring nas mthong / /bcom ldan 'das kyis de skad ces</text></item>
<item><p>395b4</p><section>mdo sde</section><text>bka' stsal nas lha de yi rangs te/ bcom ldan 'das kyi zhabs la mgo bos phyag btsal nas rjes su yi rangs ste de nyid du mi snang bar gyur to/ /lha'i mdo rdzogs so// //</text></item>
<item><p>395b5</p><section>mdo sde</section><text>rgya gar skad du/ alpa de ba tA sU tra/ bod skad du/ lha'i mdo nyung du/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>395b6</p><section>mdo sde</section><text>gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas lha zhig bcom ldan 'das ga la ba der</text></item>
<item><p>395b7</p><section>mdo sde</section><text>song ste phyin nas bcom ldan 'das kyi zhabs la mgo bos phyag btsal te phyogs gcig tu 'dug go/ phyogs gcig tu 'dug nas lha des bcom ldan 'das la zhu ba zhus</text></item>
<item><p>396a1</p><section>mdo sde</section><text>pa| tshul khrims gang lags spyod pa gang / /yon tan gang lags las gang gis/ /gnas pa ji ltar shes rab gang / /skye bo gang dag mtho ris mchi//</text></item>
<item><p>396a2</p><section>mdo sde</section><text>lha la thugs pa rtse nyer bzung nas/ /ston pas de la lung bstan pa/ /skye bo mtho ris gang 'gro ba/ /lha khyod nga la rab tu nyon/ /srog gcod pa las phyir ldog cing / /khrims</text></item>
<item><p>396a3</p><section>mdo sde</section><text>bzung yang dag sdom la dga'/ /gang dag 'byung po mi 'tshe ba/ /skye bo de dag mtho ris 'gro/ gang dag ma byin len spong zhing / /sbyin pa gtong la rtag dga' ste/ /rku ba spong</text></item>
<item><p>396a4</p><section>mdo sde</section><text>zhing mi rku ba/ /skye bo de dag mtho ris 'gro/ gzhan gyi chung ma'i thad mi 'gro/ log par g.yem pa rnam par spong / /bdag gi chung mas chog sems pa/ /skye bo de dag mtho</text></item>
<item><p>396a5</p><section>mdo sde</section><text>ris 'gro/ /gzhan gyi don la rku byed dang / /bdag gi phyir dang 'jigs pa'i phyir/ /rdzun gyi tshig rnams mi smra ba/ /skye bo de dag mtho ris 'gro/ grogs po rtag par 'byed</text></item>
<item><p>396a6</p><section>mdo sde</section><text>byed pa/ /phra ma'i tshig rnams rab spong zhing / /gang dag 'dun par rab dga' ba/ /skye bo de dag mtho ris 'gro/ rgyags la rten cing zhe gcod pa/ /tshig rtsub dag ni rnam</text></item>
<item><p>396a7</p><section>mdo sde</section><text>spong zhing / /'jam po'i tshig tu gang smra ba/ /skye bo de dag mtho ris 'gro/ don med gnas dang ldan pa yi/ /kyal ba'i tshig rnams rab spong zhing / /gang yang dus su chos</text></item>
<item><p>396b1</p><section>mdo sde</section><text>smra ba/ /skye bo de dag mtho ris 'gro| grong ngam 'on te dgon pa na/ /gzhan gyis bdag gir byas pa la/ /de la chags sems gang med la/ /skye bo de dag mtho ris 'gro/ byams pa'i</text></item>
<item><p>396b2</p><section>mdo sde</section><text>sems kyis mi 'tshe zhing / /gnod par sems pa med pa yis/ /skye bo kun la mi gnod pa/ /skye bo de dag mtho ris 'gro/ las dang las kyi rnam smin dang / /gnyis ka la yang gang</text></item>
<item><p>396b3</p><section>mdo sde</section><text>dad cing / /yang dag lta ba yang dag 'dzin/ /skye bo de dag mtho ris 'gro/ dge ba'i chos rnams 'di dag ni/ /dkar po chos kyi lam bcu ste/ /gang dag yang dag 'dzin 'gyur</text></item>
<item><p>396b4</p><section>mdo sde</section><text>ba| |skye bo de dag mtho ris 'gro /bram ze mya ngan 'das pa dang / /dgra dang 'jigs pa kun 'das shing / /'jig rten chags med brgal ba ni/ /mang po yod par ma mthong ngo //</text></item>
<item><p>396b5</p><section>mdo sde</section><text>bcom ldan 'das kyis de skad ces bka' stsal nas lha de yi rangs te/ bcom ldan 'das kyis gsungs pa la mngon par bstod do/ /lha'i mdo nyung du rdzogs so// //</text></item>
<item><p>396b6</p><section>mdo sde</section><text>zhus chen gyi lo tsA ba ban+de ye shes sdes bsgyur cing zhus te gtan la phab pa// //rgya gar skad du/ tsan+d+ra sU tra/ bod skad du/ zla ba'i mdo/ dkon mchog gsum la</text></item>
<item><p>396b7</p><section>mdo sde</section><text>phyag 'tshal lo/ /'di skad bdag gis thos pa dus gcig na/ bcom ldan 'das yul tsam pa can na 'gro ba po'i rdzing bu'i 'gram na bzhugs te/ de'i tshe lha ma yin gyi dbang</text></item>
<item><p>397a1</p><section>mdo sde</section><text>po sgra gcan gyi zla ba'i dkyil 'khor thams cad 'od kyis bkab par gyur to/ /de nas zla ba'i dkyil 'khor na gnas pa'i lha gang yin pa de skrag cing</text></item>
<item><p>397a2</p><section>mdo sde</section><text>dngangs la mi dga' bar gyur nas bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag btsal te phyogs gcig tu 'dug go/ phyogs</text></item>
<item><p>397a3</p><section>mdo sde</section><text>gcig tu 'dug nas lha des de'i tshe tshigs su bcad de gsol pa/ kun las rnam par rab grol ba'i/ /sangs rgyas dpa' bo khyod phyag 'tshal/ /gnod pa dag dang phrad gyur pa/ /</text></item>
<item><p>397a4</p><section>mdo sde</section><text>bdag gi skyabs ni mdzad par gsol/ /'jig rten dgra bcom bde gshegs la/ /zla ba skyabs su mchi lags kyi/ /sangs rgyas 'jig rten thugs brtse rnams/ /zla ba thar</text></item>
<item><p>397a5</p><section>mdo sde</section><text>mdzod sgra gcan las/ /bcom ldan 'das kyis bka' stsal pa/ /sgra gcan zla ba mun sel ba/ /nam mkha' dag la 'od byed cing / /lam mer 'dug la dkar ba</text></item>
<item><p>397a6</p><section>mdo sde</section><text>dang / /rnam par dag pa'i 'od ldan pa/ /bar snang dag la ma bzang bar/ /skye dgu'i sgron de myur du thong / /de nas rings bzhin sgra gcan de/ /lus kyang rdul cing skrag gyur la/ /</text></item>
<item><p>397a7</p><section>mdo sde</section><text>nad pa bzhin du brtad pa yis/ /zla ba rnam par gtong bar byed/ /de nas rnam par snang byed kyi bu chen pos lha ma yin gyi dbang po sgra gcan rings pa bas kyang rings par zla</text></item>
<item><p>397b1</p><section>mdo sde</section><text>ba'i dkyil 'khor gtong ba mthong ngo / /mthong nas kyang de'i tshe tshigs su bcad de smras pa/ /ci yi phyir na sgra gcan khyod/ /lus kyang rdul cing skrag gyur la/ /nad pa bzhin du brtad pa</text></item>
<item><p>397b2</p><section>mdo sde</section><text>yis| |rings par zla ba gtong bar byed/ sgra gcan gyis smras pa/ sangs rgyas tshigs bcad 'di brjod pas/ /gal te zla ba ma btang na/ /bdag gi mgo bo tshal bdun 'gas/ /</text></item>
<item><p>397b3</p><section>mdo sde</section><text>gson yang bde bar mi 'gyur ro/ /rnam par snang byed kyi bu chen pos smras pa/ kye ma bden pa gzigs pa yi/ /sangs rgyas rnams ni 'byung ba rmad/ /de dag gis ni tshigs su</text></item>
<item><p>397b4</p><section>mdo sde</section><text>bcad/ /brjod na sgra gcan zla ba gtong / /zla ba'i mdo rdzogs so// //rgya gar skad du/ kU TA gA ra sU tra/ bod skad du/ khang bu brtsegs pa'i mdo/ thams cad mkhyen</text></item>
<item><p>397b5</p><section>mdo sde</section><text>pa la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na</text></item>
<item><p>397b6</p><section>mdo sde</section><text>bzhugs so/ /de nas tshe dang ldan pa kun dga' bo bcom ldan 'das gang na ba der song ste phyin nas/ bcom ldan 'das kyi zhabs gnyis la spyi bos phyag btsal te phyogs</text></item>
<item><p>397b7</p><section>mdo sde</section><text>gcig tu 'dug go/ phyogs gcig tu 'dug nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das/ phyag dar bgyis pas</text></item>
<item><p>398a1</p><section>mdo sde</section><text>dge ba'i rtsa ba cir 'gyur lags/ dkyil 'khor bgyis pas cir 'gyur lags/ /skyabs su mchi ba dang / bslab pa'i gzhi rnams kyi dge bas</text></item>
<item><p>398a2</p><section>mdo sde</section><text>ni cir 'gyur lags/ de bzhin gshegs pa la phyag 'tshal ba'i thal mo sbyar ba'i sug las kyis ni cir 'gyur lags/ bcom ldan 'das/ dge ba'i rtsa ba 'khor bar</text></item>
<item><p>398a3</p><section>mdo sde</section><text>bas par mi 'gyur zhing yongs su gtugs par mi 'gyur la/ bas ma 'tshal pa'i mya ngan las 'das pa thob par 'gyur ba ni gang lags/ de bzhin gshegs pa'i sku</text></item>
<item><p>398a4</p><section>mdo sde</section><text>gzugs bgyis pas ni cir 'gyur lags/ /bcom ldan 'das kyis bka' stsal pa/ kun dga' bo/ phyag dar byas pa'i phan yon ni lngar 'gyur te/ lnga gang zhe na/ kun</text></item>
<item><p>398a5</p><section>mdo sde</section><text>dga' bo/ 'di lta ste/ bdag gi sems dang bar 'gyur ba dang / gzhan gyi sems dang bar 'gyur ba dang / lha rnams dga' bar 'gyur ba dang / mdzes pa'i las byas shing</text></item>
<item><p>398a6</p><section>mdo sde</section><text>bsags pa dang / lus zhig nas bde 'gro mtho ris kyi 'jig rten gyi lha rnams su skye bar 'gyur bo/ kun dga' bo/ gang la la zhig gis de bzhin gshegs pa'i ched du</text></item>
<item><p>398a7</p><section>mdo sde</section><text>dkyil 'khor gru bzhi pa byed na de byang gi sgra mi snyan gyi gling gi dbang phyug gi bdag por 'byung ba'i lus kyi gnas sum cu rtsa gsum gyi lha rnams su skye bar 'gyur bar nga</text></item>
<item><p>398b1</p><section>mdo sde</section><text>smra'o/ /kun dga' bo/ gang la la zhig gis de bzhin gshegs pa'i ched du dkyil 'khor zlum po byed na de nub kyi bal glang spyod kyi gling gi dbang phyug gi bdag por 'gyur zhing lus</text></item>
<item><p>398b2</p><section>mdo sde</section><text>zhig nas 'thab bral gyi lha rnams su skye bar 'gyur bar nga smra'o/ /kun dga' bo/ gang la la zhig gis sangs rgyas bcom ldan 'das la sems dad pas dkyil 'khor zla gam lta bu</text></item>
<item><p>398b3</p><section>mdo sde</section><text>byed na de shar gyi lus 'phags gling gi dbang phyug gi bdag por 'gyur zhing lus zhig nas dga' ldan gyi lha rnams su skye bar 'gyur bar nga smra'o/ /kun dga' bo/ gang la</text></item>
<item><p>398b4</p><section>mdo sde</section><text>la zhig gis sangs rgyas bcom ldan 'das la sems dad pas dkyil 'khor shing rta'i dbyibs lta bur byed na dzam+bu'i gling gi dbang phyug gi bdag por 'gyur zhing lus</text></item>
<item><p>398b5</p><section>mdo sde</section><text>zhig nas 'phrul dga'i lha rnams su skye bar 'gyur bar nga smra'o/ /kun dga' bo/ gang la la zhig gis sangs rgyas la skyabs su 'gro ba dang / gang chos dang / dge 'dun la skyabs</text></item>
<item><p>398b6</p><section>mdo sde</section><text>su 'gro zhing bslab pa'i gzhi rnams kyang mnos nas yongs su srung bar byed na/ kun dga' bo/ dge ba'i rtsa ba de'i bsod nams ni dpag tu med cing grangs med par nga smra ste/</text></item>
<item><p>398b7</p><section>mdo sde</section><text>nyan thos dang / rang sangs rgyas thams cad kyis mya ngan las 'das pa'i mthar thug pa'i bar du mtha' gzung bar mi nus par nga smra'o/ /de nas bcom ldan 'das kyis tshe dang ldan</text></item>
<item><p>399a1</p><section>mdo sde</section><text>pa kun dga' bo'i sems thugs su chud nas ljags pad+ma dmar po'i 'dab ma dri ma med cing lo ma 'jam pa dang / mtshal dmar po dang / shing mya ngan</text></item>
<item><p>399a2</p><section>mdo sde</section><text>'tshang gi lo ma dang / zangs kyi glegs ma srab mo dang 'dra la chu zheng gab pas zhal gyi dkyil 'khor dbu'i skra mtshams la thug pa'i bar thams cad du brkyang nas kun dga' bo la</text></item>
<item><p>399a3</p><section>mdo sde</section><text>bka' stsal pa/ kun dga' bo/ khyod kyis brdzun du smra ba dang / phra ma dang / tshig rtsub po dang / tshig kyal pa smra ba la lce 'di lta bu mthong ngam/ btsun pa/ ma lags so/ /kun</text></item>
<item><p>399a4</p><section>mdo sde</section><text>dga' bo/ de bzhin gshegs pa dgra bcom pa yang dag par rdzogs pa'i sangs rgyas rnams ni bden pa gsung ba yin no/ /kun dga' bo/ gang la la thal mo sbyar te/ bcom</text></item>
<item><p>399a5</p><section>mdo sde</section><text>ldan 'das de bzhin gshegs pa dgra bcom pa yang dag par rdzogs pa'i sangs rgyas de la phyag 'tshal lo/ /phyag 'tshal lo zhes phyag 'tshal bar byed na sems can de</text></item>
<item><p>399a6</p><section>mdo sde</section><text>dag ngas yongs su bzung zhing yongs su mya ngan las 'das pa yin no/ /sems can de rnams la ni nga thugs khral chung ba yin no/ /de ci'i phyir zhe na/ kun dga' bo/ 'di ltar</text></item>
<item><p>399a7</p><section>mdo sde</section><text>de bzhin gshegs pa'i chos kyi dbyings ni shin tu rab tu gnas pa yin no/ /de shin tu rab tu gnas pa'i phyir thal mo sbyar ba'ang chud za bar mi 'gyur na sbyin pa la sogs</text></item>
<item><p>399b1</p><section>mdo sde</section><text>pa byed pa lta smos kyang ci dgos/ kun dga' bo/ ltos shig/ skyes bu zhig la rang gi gzar bu bkrus pa tsam mam/ phor bu bkrus pa tsam pa'am/ phru ldog bkrus pa tsam gang yin pa</text></item>
<item><p>399b2</p><section>mdo sde</section><text>de'ang yod la/ gal te de 'di snyam du/ 'di na gnas pa'i srog chags thams cad 'dis bde bar gyur snyam du sems shing gtor khung du 'bor bar byed na/ kun dga' bo/ 'on kyang</text></item>
<item><p>399b3</p><section>mdo sde</section><text>bsod nams skye ba'i sgor 'gyur bar nga smra na mir gyur pa lta smos kyang ci dgos/ kun dga' bo/ gsum po 'di dag ni bar gyi bskal pa dag yin no/ /gsum gang zhe na/ mtshan gyi</text></item>
<item><p>399b4</p><section>mdo sde</section><text>bar gyi bskal pa dang / nad kyi bar gyi bskal pa dang / mu ge'i bar gyi bskal pa'o/ /kun dga' bo/ de la gang gis nyi ma gcig cig srog gcod pa spong zhing yang dag par blangs</text></item>
<item><p>399b5</p><section>mdo sde</section><text>te| gnas par byed na de mtshon gyi bar gyi bskal par mi skye bar 'gyur ro/ /gang zhig gis a ru ra gcig tsam yang dge 'dun la dbul bar byed na de nad kyi bar gyi bskal par mi</text></item>
<item><p>399b6</p><section>mdo sde</section><text>skye bar 'gyur ro/ /gang zhig gis zas nal tse gang tsam dge 'dun la phul na de mu ge'i bar gyi bskal par mi skye bar 'gyur ro/ /kun dga' bo/ dge ba'i rtsa ba gsum po</text></item>
<item><p>399b7</p><section>mdo sde</section><text>'di dag bskyed pa ni 'khor bar zad par mi 'gyur zhing yongs su gtugs par mi 'gyur la zad mi shes pa'i mya ngan las 'das pa thob par 'gyur bar byed pa yin no/ /</text></item>
<item><p>400a1</p><section>mdo sde</section><text>gsum po gang dag ce na/ kun dga' bo/ sangs rgyas la dge ba'i rtsa ba bskyed pa ni 'khor bar zad par mi 'gyur zhing yongs su gtugs par mi</text></item>
<item><p>400a2</p><section>mdo sde</section><text>'gyur la zad mi shes pa'i mya ngan las 'das pa thob par byed pa yin no/ /chos la dge ba'i rtsa ba bskyed pa dang / dge 'dun la bskyed pa ni 'khor bar zad par mi 'gyur</text></item>
<item><p>400a3</p><section>mdo sde</section><text>zhing yongs su gtugs par mi 'gyur la zad mi shes pa'i mya ngan las 'das pa thob par byed pa yin no/ /de nas bcom ldan 'das kyis de bzhin gshegs pa'i yon</text></item>
<item><p>400a4</p><section>mdo sde</section><text>tan bstan pa'i phyir kun dga' bo la bka' stsal pa/ kun dga' bo/ /khyod kyi dzam+bu'i gling gi gling mthong ngam/ kye btsun pa/ mthong lags so/ /kun dga' bo/ dzam+bu'i gling gi gling ni zheng du ni</text></item>
<item><p>400a5</p><section>mdo sde</section><text>dpag tshad bdun stong / chur yang dpag tshad bdun stong ste/ byang gi zhing ni che/ lho'i ni shing rta'i dbyibs so/ /de rigs kyi bu'am/ rigs kyi bu mo dad pa can la las rin po che sna</text></item>
<item><p>400a6</p><section>mdo sde</section><text>bdun gyis bkang ste rgyun du zhugs pa rnams dang / lan gcig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams</text></item>
<item><p>400a7</p><section>mdo sde</section><text>dang / phyogs bzhi'i dge slong gi dge 'dun la 'bul bar byed pa dang / gang zhig de bzhin gshegs pa dgra bcom pa yang dag par rdzogs pa'i sangs rgyas yongs</text></item>
<item><p>400b1</p><section>mdo sde</section><text>su mya ngan las 'das pa'i mchod rten 'jim pa las skyu ru ra tsam byed du 'jug/ srog shing khab tsam 'dzugs su 'jug /gdugs ni rgya shug gi lo ma tsam 'gebs su 'jug</text></item>
<item><p>400b2</p><section>mdo sde</section><text>cing sku gzugs nas 'bru tsam byed du 'jug la/ sku gdung yungs kar gyi 'bru tsam 'jug par byed na/ kun dga' bo/ 'di nyid de bas bsod nams shin tu mang bar nga smra'o//</text></item>
<item><p>400b3</p><section>mdo sde</section><text>kun dga' bo/ dzam+bu'i gling gi gling lta zhog gi /kun dga' bo/ shar gyi lus 'phags zhes bya ba'i gling zheng du'ang dpag tshad brgyad stong / chur yang dag tshad brgyad stong</text></item>
<item><p>400b4</p><section>mdo sde</section><text>kun nas zla ba gam pa lta bu zhig yod de/ de rigs kyi bu'am/ de rigs kyi bu mo dad pa can la las rin po che sna bdun gyis bkang ste/ rgyun du zhugs pa rnams dang / lan</text></item>
<item><p>400b5</p><section>mdo sde</section><text>gcig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / phyogs bzhi'i dge slong gi dge 'dun la dbul bar byed</text></item>
<item><p>400b6</p><section>mdo sde</section><text>pa dang / gang zhig de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i mchod rten 'jim pa las skyu ru ra tsam byed du 'jug/</text></item>
<item><p>400b7</p><section>mdo sde</section><text>srog shing kha ba tsam 'dzugs su 'jug /gdugs ni rgya shug gi lo ma tsam 'gebs su 'jug cing sku gzugs nas 'bru tsam byed du 'jug /sku gdung yungs kar gyi 'bru tsam</text></item>
<item><p>401a1</p><section>mdo sde</section><text>'jug par byed na/ kun dga' bo/ 'di nyid da bas bsod nams shin tu mang bar nga smra'o/ /kun dga' bo/ dzam+bu'i gling gi gling lta'ang zhog/ shar gyi</text></item>
<item><p>401a2</p><section>mdo sde</section><text>lus 'phags kyi gling lta'ang zhog gi/ kun dga' bo/ nub kyi ba glang spyod ces bya ba'i gling zheng du dpag tshad dgu stong / chur yang dpag tshad dgu stong pa kun nas zla ba nya ba</text></item>
<item><p>401a3</p><section>mdo sde</section><text>lta bu zhig yod de/ de rigs kyi bu'am/ rigs kyi bu mo dad pa can la las rin po che sna bdun gyis bkang ste/ rgyun du zhugs pa rnams dang / lan gcig phyir 'ong ba rnams dang /</text></item>
<item><p>401a4</p><section>mdo sde</section><text>phyir mi 'ong ba rnams dang / dgra bcom pa rnams dang / rang sangs rgyas rnams sam/ phyogs bzhi'i dge slong gi dge 'dun la 'bul bar byed pa dang / gang de bzhin gshegs</text></item>
<item><p>401a5</p><section>mdo sde</section><text>pa dgra bcom pa yang dag par rdzogs pa'i sangs rgyas yongs su mya ngan las 'das pa'i mchod rten 'jim pa las skyu ru ra tsam du byed du 'jug/ srog shing khab tsam</text></item>
<item><p>401a6</p><section>mdo sde</section><text>'dzugs su 'jug/ gdugs ni rgya shug gi lo ma tsam 'gebs su 'jug cing sku gzugs nas 'bru tsam byed du 'jug la/ sku gdung yungs kar gyi 'bru tsam</text></item>
<item><p>401a7</p><section>mdo sde</section><text>'jug par byed na/ kun dga' bo/ 'di nyid de bas bsod nams shin tu mang nga smra'o/ /kun dga' bo/ dzam+bu'i gling gi gling lta'ang zhog/ shar gyi lus 'phags</text></item>
<item><p>401b1</p><section>mdo sde</section><text>po'i gling lta'ang zhog/ nub kyi ba glang spyod kyi gling lta'ang zhog gi /kun dga' bo/ byang gi sgra mi snyan zhes bya ba'i gling zheng du dpag tshad khri/ chur yang dpag tshad khri pa kun nas gru bzhi</text></item>
<item><p>401b2</p><section>mdo sde</section><text>pa zhig yod de/ de rigs kyi bu'am /rigs kyi bu mo dad pa can la las rin po che sna bdun gyis bkang ste/ rgyun du zhugs pa rnams dang / lan gcig phyir 'ong ba rnams dang / phyir</text></item>
<item><p>401b3</p><section>mdo sde</section><text>mi 'ong ba rnams dang / dgra bcom pa rnams dang / rang sangs rgyas rnams sam/ phyogs bzhi'i dge slong gi dge 'dun la 'bul bar byed pa dang / gang de bzhin gshegs pa</text></item>
<item><p>401b4</p><section>mdo sde</section><text>dgra bcom pa yang dag par rdzogs pa'i sangs rgyas yongs su mya ngan 'das pa'i mchod rten 'jim pa las skyu ru ra tsam byed du 'jug/ srog shing ni khab tsam 'dzugs su</text></item>
<item><p>401b5</p><section>mdo sde</section><text>'jug/ gdugs ni rgya shug gi lo ma tsam 'gebs su 'jug cing sku gzugs nas 'bru tsam byed du 'jug la/ sku gdungs yungs kar gyi 'bru tsam 'jug par byed na/ kun dga'</text></item>
<item><p>401b6</p><section>mdo sde</section><text>bo| 'di nyid de bas bsod nams shin tu mang bar nga smra'o/ /kun dga' bo/ dzam+bu'i gling gi gling lta'ang zhog/ shar gyi lus 'phags kyi gling lta'ang zhog/ nub kyi ba glang spyod</text></item>
<item><p>401b7</p><section>mdo sde</section><text>kyi gling yang lta zhog/ byang gi sgra mi snyan gyi gling lta'ang zhog gi/ kun dga' bo/ lha rnams kyi dbang po brgya byin gyi khang bzang rnam par rgyal ba zhes bya ba yod de/ de rigs kyi</text></item>
<item><p>402a1</p><section>mdo sde</section><text>bu'am/ rigs kyi bu mo dad pa can la las rin po che sna bdun gyis bkang ste/ rgyun du zhugs pa rnams dang / lan gcig phyir 'ong ba rnams dang / phyir mi</text></item>
<item><p>402a2</p><section>mdo sde</section><text>'ong ba rnams dang / dgra bcom pa rnams dang / rang sangs rgyas rnams dang / phyogs bzhi'i dge slong gi dge 'dun la 'bul bar byed pa dang / gang de bzhin gshegs pa dgra</text></item>
<item><p>402a3</p><section>mdo sde</section><text>bcom pa yang dag par rdzogs pa'i sangs rgyas yongs su mya ngan las 'das pa'i mchod rten 'jim pa las skyu ru ra tsam byed du 'jug/ srog shing khab tsam 'dzugs su</text></item>
<item><p>402a4</p><section>mdo sde</section><text>'jug/ gdugs ni rgya shug gi lo ma tsam 'gebs su 'jug cing sku gzugs nas 'bru tsam byed du 'jug la/ sku gdung yungs kar gyi 'bru tsam 'jug par byed na/ kun</text></item>
<item><p>402a5</p><section>mdo sde</section><text>dga' bo/ 'di nyid de bas bsod nams shin tu rab tu mang bar nga smra'o/ /kun dga' bo/ dzam+bu'i gling gi gling lta'ang zhog/ shar gyi lus 'phags kyi gling lta'ang zhog//</text></item>
<item><p>402a6</p><section>mdo sde</section><text>nub kyi ba glang spyod kyi gling lta'ang zhog/ byang gi sgra mi snyan gyi gling lta'ang zhog/ lha rnams kyi dbang po brgya byin gyi khang bzang rnam par rgyal ba lta'ang zhog gi/ kun dga'</text></item>
<item><p>402a7</p><section>mdo sde</section><text>bo| stong gsum gyi stong chen po'i 'jig rten gyi khams yod de/ de rigs kyi du'am/ rigs kyi bu mo gang la las rin po che sna bdun gyis bkang ste/ rgyun du zhugs pa rnams</text></item>
<item><p>402b1</p><section>mdo sde</section><text>dang / lan gcig phyir 'ong ba'i rnams dang / phyir mi 'ong ba rnams dang / dgra bcom pa rnams dang / rang sangs rgyas rnams sam/ phyogs bzhi'i dge slong gi dge 'dun la 'bul</text></item>
<item><p>402b2</p><section>mdo sde</section><text>bar byed pa dang / gang zhig de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i mchod rten 'jim pa las skyu ru ra tsam</text></item>
<item><p>402b3</p><section>mdo sde</section><text>byed du 'jug/ srog shing ni khab tsam 'dzugs su 'jug/ gdugs ni rgya shug gi lo ma tsam 'gebs su 'jug cing sku gzugs nas 'bru tsam byed du 'jug la/ sku gdung</text></item>
<item><p>402b4</p><section>mdo sde</section><text>yungs kar gyi 'bru tsam 'jug par byed na/ kun dga' bo/ 'di nyid de bas bsod nams shin tu rab tu mang bar nga smra'o/ /de ci'i phyir zhe na/ kun dga' bo/ 'di ltar de bzhin</text></item>
<item><p>402b5</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas ni sbyin pa dpag tu med pa/ tshul khrims dpag tu med pa/ bzod pa dpag tu med pa/ brtson 'grus dpag</text></item>
<item><p>402b6</p><section>mdo sde</section><text>tu med pa/ bsam gtan dpag tu med pa/ shes rab dpag tu med pa/ byams pa nas/ btang snyoms kyi bar du dpag tu med de/ kun dga' bo/ de bzhin gshegs pa</text></item>
<item><p>402b7</p><section>mdo sde</section><text>dgra bcom pa yang dag par rdzogs pa'i sangs rgyas ni yon tan dpag tu med pa dang ldan pa'i phyir ro/ /bcom ldan 'das kyis de skad ces bka' stsal nas tshe dang ldan pa</text></item>
<item><p>403a1</p><section>mdo sde</section><text>kun dga' bo dang / dge slong de dag bcom ldan 'das kyis gsungs pa la rjes su yi rangs nas mngon par bstod do/ /khang bu brtsegs pa'i mdo rdzogs</text></item>
<item><p>403a2</p><section>mdo sde</section><text>so|| ||zhus chen gyi lots+tsha ba rat+na rak+Shi tas bsgyur cing zhus te gtan la phab pa// //'phags pa gnas 'jog gi mdo zhes bya ba/ sangs rgyas</text></item>
<item><p>403a3</p><section>mdo sde</section><text>dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das ser skya'i gnas na shing n+ya gro d+ha'i kun dga' ra</text></item>
<item><p>403a4</p><section>mdo sde</section><text>ba na bzhugs so/ /de nas drang srong chen po ser skya nyin re zhing rkang pas 'gro la 'chag cing rjes su 'chag pa bcom ldan 'das ga la ba der ched du song ste/ bcom ldan 'das</text></item>
<item><p>403a5</p><section>mdo sde</section><text>dang yang dag par dga' ba dang / yang dag par bsnyen pa'i gtam rnam pa sna tshogs dag byas nas phyogs gcig tu 'dug go/ bram ze gnas 'jog phyogs gcig tu</text></item>
<item><p>403a6</p><section>mdo sde</section><text>'dug par bcom ldan 'das kyis mkhyen nas de la 'di skad ces bka' stsal to/ /gnas 'jog/ khyod ci'i phyir 'di ltar skem zhing mdog mi sdug/ ag tshom dang / skra</text></item>
<item><p>403a7</p><section>mdo sde</section><text>dang / sen mo dang / spu ring zhing lus rtsub la gcom chung ngur smra/ gnas 'jog gis gsol pa/ gau ta ma/ bdag ni dgung zlar smyung ba bgyid pas 'di ltar skem zhing</text></item>
<item><p>403b1</p><section>mdo sde</section><text>mdog ngan/ ag tshem dang / skra dang / sen mo dang / spu ring zhing lus rtsub la gcom chung ngur smra ba lags so/ da/ nas bcom ldan 'das kyis mkhyen bzhin du drang srong gnas 'jog la</text></item>
<item><p>403b2</p><section>mdo sde</section><text>smra ba /gnas 'jog/ khyod 'phags pa'i yan lag brgyad dang ldan pa'i bsnyen gnas la gnas shing cho 'phrul gyi phyogs la yang nan tan gyis sgrub bam/ gnas 'jog gis</text></item>
<item><p>403b3</p><section>mdo sde</section><text>gsol pa/ kye gau ta ma/ gang 'phags pa'i yan lag brgyad dang ldan pa'i bsnyen gnas la gnas pa dang / cho 'phrul gyi phyogs la nan tan gyis sgrub pa de cir 'gyur/ bcom ldan</text></item>
<item><p>403b4</p><section>mdo sde</section><text>'das kyis bka' stsal pa/ bram ze/ de ni lha dang / mi rnams kyi 'dod pa la spyod par 'gyur ro/ /gnas 'jog gis gsol pa/ gau ta ma/ 'phags pa'i yan lag brgyad dang ldan pa'i</text></item>
<item><p>403b5</p><section>mdo sde</section><text>bsnyen gnas zhes bgyi ba de gang lags/ gau ta ma/ ji ltar na 'phags pa'i yan lag brgyad dang ldan pa la bsnyen pas lha dang / mi rnams kyi 'dod pa la nye bar spyod par 'gyur/</text></item>
<item><p>403b6</p><section>mdo sde</section><text>gnas 'jog/ rigs kyi bu'am/ rigs kyi bu mo dad pa dang ldan pa 'phags pa'i yan lag brgyad dang ldan pa'i bsnyen gnas la gnas par 'dod pas nang par langs nas</text></item>
<item><p>403b7</p><section>mdo sde</section><text>dge slong ngam/ bram ze'am/ gzhan gang yang rung ba shes pa zhig gi drung du song ste/ bla gos phrag pa gcig tu byas la pus mo g.yas pa'i lha ngas la btsugs te/ thal mo sbyar</text></item>
<item><p>404a1</p><section>mdo sde</section><text>nas tshig 'di skad ces brjod par bya ste/ bdag ming che ge mo zhes bgyi ba 'di dus 'di nas bzung ste/ gang do nub kyi mtshan mo 'di dang / sang nyi ma shar</text></item>
<item><p>404a2</p><section>mdo sde</section><text>gyi bar du srog gcod pa spong zhing srog gcod pa las slar log ste/ dbyug pa spangs shing mtshon cha spangs te ngo tsha dang ldan zhing snying rje dang ldan par bgyis la/ sems can</text></item>
<item><p>404a3</p><section>mdo sde</section><text>dang / srog chags 'byung po thams cad las chung du na srog chags phra mo grog sbur yan chad kyi srog gcod pa spangs te/ srog gcod pa las slar ldog par bgyi'o/ /ji</text></item>
<item><p>404a4</p><section>mdo sde</section><text>ltar 'phags pa dgra bcom pa de dag ji srid 'tsho'i bar du srog gcod pa spangs te/ srog gcod pa las slar log nas dbyug pa spangs shing mtshon cha spangs te/ sems</text></item>
<item><p>404a5</p><section>mdo sde</section><text>can dang / srog chags 'byung po thams cad las chung ngu ni srog chags phra mo grog spur yan chad kyi srog gcod pa'ang spangs te/ srog gcod pa las slar log pa de</text></item>
<item><p>404a6</p><section>mdo sde</section><text>bzhin du bdag che ge mo'ang dus 'di nas bzung ste/ do nub kyi mtshan mo 'di dang / sang nyi ma shar gyi bar du srog gcod pa spang zhing srog gcod pa las slar ldog ste/ dbyug pa spangs shing</text></item>
<item><p>404a7</p><section>mdo sde</section><text>mtshon cha spangs te/ ngo tsha dang ldan pa zhing snying rje dang ldan par bgyis la sems can dang / srog chags 'byung po thams cad las chung du na srog chags phra mo grog spur yan chad</text></item>
<item><p>404b1</p><section>mdo sde</section><text>kyi srog gcod pa'ang spangs te/ srog gcod pa las slar ldog par bgyi'o/ /yan lag dang po 'dis bdag 'phags pa dgra bcom pa de dag gi bslab pa la rjes su slob bo/ /rjes su</text></item>
<item><p>404b2</p><section>mdo sde</section><text>sgrub bo/ rjes su bgyid do/ /ji ltar srog gcod pa las slar log pa de bzhin du ma byin par len pa dang / mi tshangs par spyod pa dang / brdzun du smra ba dang / 'bru'i chang dang / bcos</text></item>
<item><p>404b3</p><section>mdo sde</section><text>pa'i chang myos par 'gyur ba bag med pa'i gnas dang / glu gar dang / rol mo'i sgra dang / phreng ba dang / spos nyug pa dang / rgyan dang / kha dog 'chang ba dang / khri stan mthon po</text></item>
<item><p>404b4</p><section>mdo sde</section><text>dang / khri stan chen po dang / dus ma yin pa'i kha zas spangs te/ dus ma yin pa'i kha zas las slar ldog par bgyi'o/ /ji ltar 'phags pa dgra bcom pa de dag ji srid 'tsho'i</text></item>
<item><p>404b5</p><section>mdo sde</section><text>bar du dus ma yin pa'i kha zas spangs te/ dus ma yin pa'i kha zas las slar log pa de bzhin du bdag che ge mo'ang dus 'di nas bzung ste/ gang do nub kyi mtshan mo 'di</text></item>
<item><p>404b6</p><section>mdo sde</section><text>dang / sang nyi ma shar gyi bar du dus ma yin pa'i kha zas spangs te/ dus ma yin pa'i kha zas las slar ldog par bgyi'o/ /yan lag brgyad pa 'dis bdag 'phags pa dgra</text></item>
<item><p>404b7</p><section>mdo sde</section><text>bcom pa de dag gi bslab pa la rjes su slob bo/ /rjes su sgrub bo/ rjes su bgyid do/ /de ltar lan gnyis/ de ltar lan gsum du'o/ /gnas 'jog/ 'di ni 'phags pa'i yan</text></item>
<item><p>405a1</p><section>mdo sde</section><text>lag brgyad dang ldan pa'i bsnyen gnas yin te/ da ltar 'phags pa'i yan lag brgyad dang ldan pa'i bsnyen gnas la gnas pa ni lha dang / mi'i 'dod</text></item>
<item><p>405a2</p><section>mdo sde</section><text>pa la nye bar spyod par 'gyur te/ gnas 'jog/ khyod 'phags pa'i yan lag brgyad dang ldan pa'i bsnyen gnas la gnas par gyis shig/ cho 'phrul gyi phyogs la'ang</text></item>
<item><p>405a3</p><section>mdo sde</section><text>nan tan gyis sgrubs shig /lha dang / mi rnams kyi 'dod pa'ang spyad par gyis shig/ gnas 'jog /ji ltar 'phags pa'i yan lag brgyad dang ldan pa la gnas pa'i rigs</text></item>
<item><p>405a4</p><section>mdo sde</section><text>kyi bu'am/ rigs kyi bu mo dad pa dang ldan de'i bsod nams 'di tsam mo zhes bsod nams sam/ bsod nams rnams kyi 'bras bu'am/ bsod nams kyi 'bras bu rnam</text></item>
<item><p>405a5</p><section>mdo sde</section><text>par smin pa'i tshad gzung bar mi nus te/ 'on kyang bsod nams kyi phung po mang ngo zhes bya ba'i grangs su 'gro'o/ /gnas 'jog/ dper na/ chu bo chen po lnga po gcig tu</text></item>
<item><p>405a6</p><section>mdo sde</section><text>gzhol bar 'bab pa ni/ 'di lta ste/ gang+gA dang / ya mun dang / mtsho ldan dang / khyim ldan dang / sa ste/ chu de dag la 'di tsam mo zhes chu'am/ chu bum ba brgya 'am/ chu bum</text></item>
<item><p>405a7</p><section>mdo sde</section><text>pa stong ngam/ chu bum pa brgya stong zhes tshad gzung bar mi nus te/ 'on kyang chu mang zhing chu klung che'o zhes bya ba'i grangs su 'gro'o/ /gnas 'jog/ de bzhin du 'phags</text></item>
<item><p>405b1</p><section>mdo sde</section><text>pa'i yan lag brgyad dang ldan pa'i bsnyen gnas la gnas pa'i rigs kyi bu'am/ rigs kyi bu mo de'i bsod nams 'di tsa ma mo zhes bsod nams sam/ bsod nams kyi 'bras</text></item>
<item><p>405b2</p><section>mdo sde</section><text>bu'am/ bsod nams kyi 'bras bu rnam par smin pa'i tshad gzung bar mi nus te/ 'on kyang bsod nams mang ngo zhes bya ba'i grangs su 'gro'o/ /gnas 'jog/ de ji snyam du sems</text></item>
<item><p>405b3</p><section>mdo sde</section><text>gang zhig rgya mtsho chen po'i chu ni 'di tsam ste/ chu'am/ chu bum pa brgya'am/ chu bum pa stong ngam/ chu bum pa brgya stong yod ces tshad gzung bar nus pa yod dam/ gnas 'jog</text></item>
<item><p>405b4</p><section>mdo sde</section><text>gis gsol pa/ gau ta ma/ gang la la rgya mtsho chen po'i chu ni 'di tsam ste chu'am/ chu bum pa brgya'am/ chu bum pa stong ngam/ chu bum pa brgya stong zhes tshad gzung ba de ni</text></item>
<item><p>405b5</p><section>mdo sde</section><text>gnas ma mchis te skabs ma lags so/ /gau ta ma/ de ci'i slad du zhe na/ chu klung de ni tshad gzung du ma mchis pa'i slad du'o/ /bcom ldan 'das kyis bka' stsal pa/ gnas</text></item>
<item><p>405b6</p><section>mdo sde</section><text>'jog/ de bstan pas go bar bya ste/ gang zhig gang gi tshe thabs la mkhas pa gang gis rgya mtsho chen po'i chu 'di tsam ste/ chu'am/ chu bum pa brgya'am/ chu bum pa stong ngam/</text></item>
<item><p>405b7</p><section>mdo sde</section><text>chu bum pa brgya stong zhes tshad gzung bar nus pa yod srid kyi/ gang 'phags pa'i yan lag brgyad dang ldan pa'i bsnyen gnas la lan gcig gnas pa'i bsod nams 'di</text></item>
<item><p>406a1</p><section>mdo sde</section><text>tsam zhes bsod nams sam/ bsod nams kyi 'bras bu'am/ bsod nams kyi 'bras bu'i rnam par smin pa'i tshad gzung bar mi nus te/ 'on kyang bsod</text></item>
<item><p>406a2</p><section>mdo sde</section><text>nams mang zhing bsod nams kyi phung po che'o zhes bya ba'i grangs su 'gro 'o/ /gnas 'jog/ 'phags pa'i yan lag brgyad dang ldan pa la gnas pa ni de ltar 'bras bu che ba</text></item>
<item><p>406a3</p><section>mdo sde</section><text>yin/ de ltar phan yon che ba yin/ de ltar mthu che ba yin/ de ltar rgya che ba yin no/ /gnas 'jog/ 'phags pa'i yan lag brgyad dang ldan pa'i bsnyen gnas la bde bar</text></item>
<item><p>406a4</p><section>mdo sde</section><text>gnas par gyis shig /cho 'phrul gyi phyogs la'ang nan tan gyis sgrubs shig /lha dang / mi rnams kyi 'dod pa la'ang spyad par gyis shig/ de nas bcom ldan 'das la</text></item>
<item><p>406a5</p><section>mdo sde</section><text>bram ze gnas 'jog gis 'di skad ces gsol to/ /kye gau ta ma/ 'di la skyes bu gnyis zhig las de gcig gis ji srid 'tsho'i bar du sbyin pa stsal pa dang / gnyis pas</text></item>
<item><p>406a6</p><section>mdo sde</section><text>kyang ji srid 'tsho'i bar du 'phags pa'i yan lag brgyad dang ldan pa'i bsnyen gnas la gnas pa de gnyis las/ bcom ldan 'das/ khyad par gang che lags/ bcom</text></item>
<item><p>406a7</p><section>mdo sde</section><text>ldan 'das kyis bka' stsal pa/ gnas 'jog/ 'di la 'phags pa'i yan lag brgyad dang ldan pa la gnas pa dang / sbyin pa gnyis mnyam pa ma yin te/ gnas 'jog/</text></item>
<item><p>406b1</p><section>mdo sde</section><text>dper na/ gang dzam+bu'i gling 'dir dgra bcom pa/ zag pa zad pa/ bya ba byas pa/ byed pa byas ba/ khur bor ba/ bdag gi don rjes su thob pa/ srid par sbyor ba yongs su zad pa/ yang</text></item>
<item><p>406b2</p><section>mdo sde</section><text>dag pa'i shes pas sems shin tu rnam par grol ba rnams kyis gang bar gyur pa de dag la gang rigs kyi bu'am/ rigs kyi bu mo gcig gis ji srid 'tsho'i bar du/ 'di lta ste/</text></item>
<item><p>406b3</p><section>mdo sde</section><text>yul chen po bcu drug la ang ga dang / ma ga d+hA dang / ko sa la dang / kA shi dang / bri dzi dang / ma la dang / phun tra dang / sreg pa dang / kA mA dang / a ban ti dang / ku ru dang / lnga len dang /</text></item>
<item><p>406b4</p><section>mdo sde</section><text>bad sa dang / dpal sde dang / ya ba na dang / kam po rnams su/ 'di lta ste/ rin po che rdo rje dang / margad dang / pad+ma rA ga dang / an+da rnyil dang / mthon ka chen po dang / nor bu dang / mu tig</text></item>
<item><p>406b5</p><section>mdo sde</section><text>dang / baiDUR+ya dang / shang ka shi la dang / byu ru dang / dngul dang / sa le spram dang / rdo'i snying po dang / spug dang / mu tig dmar po dang / dung g.yas su 'khyil ba rnams brtson 'grus</text></item>
<item><p>406b6</p><section>mdo sde</section><text>kyi stobs kyis bskyed/ rdul cing dri ma chags chags su lag mthus bsgrubs/ chos dang / ldan zhing chos kyis thob pa de dag dang / yo byad dang / chos gos dang / zas dang / mal cha</text></item>
<item><p>406b7</p><section>mdo sde</section><text>dang / nad kyi rkyen gyi gsos sman rnams kyis bsnyen bkur byas pa bas gang zag gnyis pas 'phags pa'i yan lag brgyad dang ldan pa'i bsnyen gnas la lan gcig gnas pa la snga</text></item>
<item><p>407a1</p><section>mdo sde</section><text>ma sbyin pa las byung ba'i bsod nams kyi phung po des ni 'phags pa'i yan lag brgyad dang ldan pa la gnas pa las byung ba'i bsod nams kyi phung po'i brgya'i</text></item>
<item><p>407a2</p><section>mdo sde</section><text>char yang nye bar mi 'gro'o/ /stong gi char dang / brgya stong gi cha dang / grangs dang / cha dang / bgrang ba dang / dpe dang / rgyur yang nye bar mi 'gro ste/ gnas 'jog/ 'phags pa'i yan lag</text></item>
<item><p>407a3</p><section>mdo sde</section><text>brgyad dang ldan pa la gnas pa ni de ltar 'bras bu che ba yin/ de ltar phan yon che ba yin/ de ltar mthu che ba yin/ de ltar rgya che ba yin no/ /gnas 'jog/</text></item>
<item><p>407a4</p><section>mdo sde</section><text>khyod 'phags pa'i yan lag brgyad dang ldan pa'i bsnyen gnas la nye bar gnas par gyis shig /cho 'phrul gyi phyogs la'ang nan tan gyis sgrubs shig /lha dang / mi rnams kyi 'dod</text></item>
<item><p>407a5</p><section>mdo sde</section><text>pa la'ang spyad par gyis shig /gnas 'jog/ 'on kyang lha'i bde ba la brten na mi'i rgyal srid dman te/ gang mi rnams kyi lo lnga bcu la rgyal chen bzhi'i ris kyi lha rnams kyi nyin</text></item>
<item><p>407a6</p><section>mdo sde</section><text>zhag gcig ste/ nyin zhag gi tshad de'i zhag bco lnga la zla ba phyed/ zhag sum cu la zla ba gcig/ zla ba bcu gnyis la lo gcig ste/ tshul des brtsis pa'i lha'i lo lnga brgya gang yin</text></item>
<item><p>407a7</p><section>mdo sde</section><text>pa de ni rgyal chen bzhi'i ris kyi lha rnams kyi tshe'i tshad yin no/ /mi'i tshul gyis brtsis na lo brgya phrag dgu stong yod de/ gnas 'jog /rigs kyi bu'am/ rigs kyi bu mo gang dad pa</text></item>
<item><p>407b1</p><section>mdo sde</section><text>dang ldan pa/ 'phags pa'i yan lag brgyad dang ldan pa'i bsnyen gnas la lan gcig gnas pa ni lus dang bral na rgyal chen bzhi'i ris kyi lha rnams dang skal ba mnyam par skye ba de ni</text></item>
<item><p>407b2</p><section>mdo sde</section><text>gnas yin te/ gnas 'jog /ngas 'di las dgongs nas lha'i bde ba la brten na mi'i rgyal srid dman no zhes bka' stsal to/ /mi rnams kyi lo brgya la sum cu rtsa gsum pa rnams kyi nyin</text></item>
<item><p>407b3</p><section>mdo sde</section><text>zhag gcig ste/ nyin zhag gi tshad de'i zhag bco lnga la zla ba phyed/ zhag sum cu la zla ba gcig /zla ba bcu gnyis la lo gcig ste/ tshul des brtsis pa'i lha'i lo stong gang yin pa de ni sum</text></item>
<item><p>407b4</p><section>mdo sde</section><text>cu rtsa gsum pa'i lha rnams kyi tshe'i tshad yin no/ /mi'i tshul gyis rtsis na lo bye ba phrag gsum dang / lo brgya phrag stong drug cu yod de/ rigs kyi bu 'am/ rigs kyi bu mo dad pa dang ldan pa 'phags</text></item>
<item><p>407b5</p><section>mdo sde</section><text>pa'i yan lag brgyad dang ldan pa'i bsnyen gnas la lan gcig gnas pa ni lus dang bral nas sum cu rtsa gsum gyi lha rnams dang skal ba mnyam par skye ba de ni gnas yin te/ gnas</text></item>
<item><p>407b6</p><section>mdo sde</section><text>'jog/ ngas 'di la dgongs nas/ lha'i bde ba la brten na mi'i rgyal srid dman no zhes bka' stsal to/ /gnas 'jog/ gang mi rnams kyi lo nyis brgya la 'thab bral gyi lha rnams kyi nyin</text></item>
<item><p>407b7</p><section>mdo sde</section><text>zhag gcig ste/ nyin zhag gi tshad de'i zhag bco lnga la zla ba phyed/ /zhag sum cu la zla ba gcig/ zla ba bcu gnyis la lo gcig ste/ tshul des brtsis pa'i lo nyis stong gang yin pa de</text></item>
<item><p>408a1</p><section>mdo sde</section><text>ni 'thab bral gyi lha rnams kyi tshe'i tshad yin no/ /mi'i tshul gyis brtsis na lo bye ba phrag bcu bzhi dang / lo stong phrag bcu bzhi yod de/ rigs kyi bu'am/ rigs kyi</text></item>
<item><p>408a2</p><section>mdo sde</section><text>bu mo gang dad pa dang ldan pa 'phags pa'i yan lag brgyad dang ldan pa'i bsnyen gnas la lan gcig gnas pa ni lus dang bral na 'thab bral gyi lha rnams dang skal pa mnyam par skye</text></item>
<item><p>408a3</p><section>mdo sde</section><text>ba de ni gnas yin te/ gnas 'jog/ ngas 'di las dgongs nas lha'i bde ba la brten na mi'i rgyal srid dman no zhe bka' stsal to/ /gnas 'jog/ gang mi rnams kyi lo bzhi brgya la</text></item>
<item><p>408a4</p><section>mdo sde</section><text>dga' ldan gyi lha rnams kyi nyin zhag gcig ste/ nyin zhag gcig gi tshad de'i zhag bco lnga la zla ba phyed/ zhag sum cu la zla pa gcig/ zla ba bcu gnyis la lo gcig ste/ ji ltar lor</text></item>
<item><p>408a5</p><section>mdo sde</section><text>brtsis pa'i tshul gyis lha'i lo bzhi stong gang yin pa de ni dga' ldan gyi lha rnams kyi tshe'i tshad yin no/ /mi'i tshul gyis brtsis na lo bye ba phrag lnga bcu rtsa bdun dang / lo brgya phrag stong drug</text></item>
<item><p>408a6</p><section>mdo sde</section><text>cu yod de/ gnas 'jog/ rigs kyi bu'am/ rigs kyi bu mo gang dad pa dang ldan pa 'phags pa'i yan lag brgyad dang ldan pa'i bsnyen gnas la lan gcig gnas pa ni lus dang bral na</text></item>
<item><p>408a7</p><section>mdo sde</section><text>dga' ldan gyi lha rnams dang skal pa mnyam du skye ba de ni gnas yin te/ gnas 'jog/ ngas 'di las dgongs nas lha'i bde pa la brten na mi'i rgyal srid dman no zhes bka' stsal to//</text></item>
<item><p>408b1</p><section>mdo sde</section><text>gnas 'jog/ gang mi rnams kyi lo brgyad brgyal 'phrul dga'i lha rnams kyi nyin zhag ste/ nyin zhag gi tshad de'i zhag bco lnga la zla ba phyed/ zhag sum cu la zla ba gcig /zla ba bcu gnyis la lo gcig ste/</text></item>
<item><p>408b2</p><section>mdo sde</section><text>lor brtsis pa'i tshul des lha'i lo brgyad stong gang yin pa de ni 'phrul dga' lha rnams kyi tshe'i tshad yin no/ /mi'i tshul gyis brtsis na lo bye ba phrag nyis stong sum brgya dang / lo brgya phrag stong bzhi brgya yod de/</text></item>
<item><p>408b3</p><section>mdo sde</section><text>rigs kyi bu'am/ rigs kyi bu mo gang dad pa dang ldan pa 'phags pa'i yan lag brgyad pa'i bsnyen gnas la lan gcig gnas pa ni lus dang bral na 'phrul dga'i lha rnams dang skal pa mnyam par</text></item>
<item><p>408b4</p><section>mdo sde</section><text>skye ba de ni gnas yin te/ gnas 'jog/ ngas 'di las dgongs nas lha'i bde ba la brten na mi'i rgyal srid dman no zhes bka' stsal to/ /gnas 'jog/ gang mi rnams kyi lo stong phrag drug cu la gzhan</text></item>
<item><p>408b5</p><section>mdo sde</section><text>'phrul dbang byed kyi lha rnams kyi nyin zhag gcig ste/ nyin zhag gi tshad ni de'i zhag bco lnga la zla ba phyed/ zhag sum cu la zla ba gcig/ zla ba bcu gnyis la lo gcig ste/ lor brtsis pa'i tshul des lo</text></item>
<item><p>408b6</p><section>mdo sde</section><text>khri drug stong yod pa gang yin pa de ni gzhan 'phrul dbang byed kyi lha rnams kyi tshe'i tshad yin no/ /mi'i tshul gyis brtsis na lo bye ba phrag dgu brgya nyi shu rtsa gcig dang / lo brgya phrag stong drug cu yod</text></item>
<item><p>408b7</p><section>mdo sde</section><text>de| rigs kyi pu'am/ rigs kyi bu mo gang dad pa dang ldan pa 'phags pa'i yan lag brgyad dang ldan pa'i bsnyen gnas la lan gcig gnas pa ni lus dang bral na gzhan 'phrul dbang byed kyi lha</text></item>
<item><p>409a1</p><section>mdo sde</section><text>rnams dang skal ba mnyam par skye ba de ni gnas yin te/ gnas 'jog/ ngas 'di las dgongs nas lha'i bde ba la brten na mi'i rgyal srid dman no zhes bka' stsal to/ /gnas</text></item>
<item><p>409a2</p><section>mdo sde</section><text>'jog/ khyod 'phags pa'i yan lag brgyad dang ldan pa'i bsnyen gnas la nye bar gnas par gyis shig/ cho 'phrul gyi phyogs la'ang nan tan gyis sgrubs shig/ lha dang / mi rnams kyi 'dod pa</text></item>
<item><p>409a3</p><section>mdo sde</section><text>la'ang spyad par gyis shig/ de nas bcom ldan 'das la bram ze gnas 'jog gis 'di skad ces gsol to/ /kye go'u ta ma/ bdag gis ni yun ring po zhig nas dgung zla re rer dka' thub drag</text></item>
<item><p>409a4</p><section>mdo sde</section><text>po skyo skyor bgyis pa ni bdag gis ci'ang ma rnyed de/ bdag ni deng slan chad sangs rgyas la skyabs su mchi'o/ /chos dang / dge 'dun la skyabs su mchi'o/ /mthu ji lta ba dang / stobs ci mchis pas</text></item>
<item><p>409a5</p><section>mdo sde</section><text>'phags pa'i yan lag brgyad dang ldan pa'i bsnyen gnas la gnas par bgyi zhing sbyin pa'ang stsal bar bgyi'o/ /bcom ldan 'das kyis bka' stsal pa/ gnas 'jog/ 'di ni legs</text></item>
<item><p>409a6</p><section>mdo sde</section><text>pa yin te/ khyod kyi bya ba ni de yin no/ /bcom ldan 'das kyis de skad ces bka' stsal nas/ bram ze gnas 'jog dang / lha dang / mi dang / lha ma yin dang / dri zar bcas pa'i 'jig rten yi rangs</text></item>
<item><p>409a7</p><section>mdo sde</section><text>te bcom ldan 'das kyis gsungs pa la mngon par bstod do/ /'phags pa gnas 'jog ces bya ba'i mdo rdzogs so// //rgya gar gyi mkhan po sarba dz+nyA de ba dang / zhus chen gyi lo ts+tsha ba ban+de</text></item>
<item><p>409b1</p><section>mdo sde</section><text>dpal brtsegs la sogs pas bsgyur cing zhus te gtan la phab pa// //rgya gar skad du/ AR+ya nan+di de kaM sU tra/ bod skad du/ 'phags pa dga' ba can gyi mdo/ dkon mchog gsum la phyag 'tshal lo/ /'di</text></item>
<item><p>409b2</p><section>mdo sde</section><text>skad bdag gis thos pa dus gcig na/ bcom ldan 'das rgyal po'i khab bya rgod phung po'i ri la dge slong stong nyis brgya lnga bcu'i dge slong gi dge 'dun chen pos yongs su bskor cing mdun gyis bltas te/</text></item>
<item><p>409b3</p><section>mdo sde</section><text>thabs gcig tu bzhugs nas chos ston te/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang</text></item>
<item><p>409b4</p><section>mdo sde</section><text>ba| tshangs par spyod pa yang dag par rab tu ston to/ /de nas yang de'i tshe dge bsnyen dga' ba can 'khor dge bsnyen lnga brgya dang rgyal po'i khab kyi grong khyer chen po nas byung ste/ bcom ldan 'das ga</text></item>
<item><p>409b5</p><section>mdo sde</section><text>la ba der song ste phyin nas bcom ldan 'das kyi zhabs la mgo bos phyag btsal nas/ bcom ldan 'das la lan gsum bskor ba byas te phyogs gcig tu 'dug go/ de nas dge bsnyen lnga brgya po</text></item>
<item><p>409b6</p><section>mdo sde</section><text>de dag gis kyang bcom ldan 'das kyi zhabs la phyag btsal nas phyogs gcig tu 'khod do/ /phyogs gcig tu 'khod nas dge bsnyen dga' ba can gyis bcom ldan 'das la 'di skad ces gsol</text></item>
<item><p>409b7</p><section>mdo sde</section><text>to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mkhyen cing gzigs pas dge bsnyen gyi bslab pa'i gzhi lnga po gang dag bcas pa de dag las 'da'</text></item>
<item><p>410a1</p><section>mdo sde</section><text>bar bgyid pa de'i rnam par smin pa ji lta bur 'gyur/ de skad ces gsol pa dang / bcom ldan 'das kyis dge bsnyen dga' ba can la 'di skad ces bka' stsal to/ /dga' ba</text></item>
<item><p>410a2</p><section>mdo sde</section><text>can/ khyod de bzhin gshegs pa la don 'di yongs su zhu bar sems pa gang yin pa legs so/ /legs so/ /khyod kyi blo rgya che ste dpyod pa bzang ngo / /spobs pa dge'o/ /dga' ba can/ de'i phyir nyes</text></item>
<item><p>410a3</p><section>mdo sde</section><text>dmigs bcu zhes bya ba'i chos kyi rnam grangs bshad par bya yi/ legs par rab tu nyon la yid la zungs shig dang ngas khyod la bshad par bya'o/ /bcom ldan 'das/ legs so/ /legs so</text></item>
<item><p>410a4</p><section>mdo sde</section><text>zhes gsol nas dge bsnyen dga' ba can bcom ldan 'das la nyan pa dang / bcom ldan 'das kyis 'di skad ces bka' stsal to/ /dga' ba can/ srog gcod pa'i nyes dmigs bcu ni 'di</text></item>
<item><p>410a5</p><section>mdo sde</section><text>dag yin par rig par bya ste/ bcu po dag gang zhe na/ 'di lta ste/ tshe 'di la 'khon skyed pa dang / skye ba gzhan rnams su'ang 'khon dang / rjes su 'brel par 'gyur ba dang / skye bo mang po dag</text></item>
<item><p>410a6</p><section>mdo sde</section><text>gis yid mi brtan par 'gyur ba dang / sdig pa'i rmi lam mthong ba dang / bdag kyang 'jigs pa skye zhing sems can rnams kyang de la 'jigs pa skye ba dang / bde bar nyal yang sdug bsngal</text></item>
<item><p>410a7</p><section>mdo sde</section><text>bar sad pa dang / sdig pa rnam par sems pa dang / rmongs pa dang bcas par 'chi ba'i dus byed pa dang / tshe thung bar 'gyur ba'i las byas shing bsags pas lus zhig ste shi nas kyang ngan</text></item>
<item><p>410b1</p><section>mdo sde</section><text>song ngan 'gro log par ltung ba sems can dmyal ba dag tu skye zhing / gal te de nas shi 'phos te 'dir mi rnams dang skal ba mnyam par skyes na'ang de gang dang / gang du skyes pa de dang / der tshe thung</text></item>
<item><p>410b2</p><section>mdo sde</section><text>bar 'gyur zhing nad mang bar yang 'gyur te/ dga' ba can/ /srog gcod pa'i nyes dmigs bcu po de dag yin par rig par bya'o/ /dga' ba can/ /ma byin par len pa'i nyes dmigs bcu ni</text></item>
<item><p>410b3</p><section>mdo sde</section><text>'di dag yin par rig par bya ste/ bcu po dag gang zhe na/ 'khon chen por 'gyur ba dang / bag tsha ba chen por 'gyur ba dang / dus ma yin par 'gro bar 'gyur ba dang / phye ma red kyi dus su 'gro bar</text></item>
<item><p>410b4</p><section>mdo sde</section><text>'gyur ba dang / sdig pa'i grogs pos yongs su zin par 'gyur ba dang / dge ba'i gshes gnyen gyis yongs su spangs par 'gyur ba dang / tshul khrims 'chal bar 'gyur ba dang / rgyal</text></item>
<item><p>410b5</p><section>mdo sde</section><text>pos gnod par 'gyur ba dang / chom rkun gyis gnod par 'gyur ba dang / chad pas gcod pas gnod par 'gyur te/ longs spyod kyis phongs par 'gyur ba'i las byas shing bsags pas</text></item>
<item><p>410b6</p><section>mdo sde</section><text>lus zhig ste shi ba'i 'og tu ngan song ngan 'gro log par ltung ba sems can dmyal ba dag tu skye zhing / gal te de nas shi 'phos te 'dir mi rnams dang skal pa mnyam par skyes na'ang</text></item>
<item><p>410b7</p><section>mdo sde</section><text>de gang dang / gang du skyes pa de dang / der dbul por 'gyur ro/ /de'i longs spyod du 'gyur ba gang yin pa 'bad pa chen pos rdul zhing dri ma chags chags su rkang lag gi mthas bsgrubs</text></item>
<item><p>411a1</p><section>mdo sde</section><text>pa de dag gnod pa lngas gnod par 'gyur ste/ lnga po dag gang zhe na/ rgyal po dang / me dang / chu dang / bgo skal la spyod pa mi mdza' ba dang / sbas pa dag gis</text></item>
<item><p>411a2</p><section>mdo sde</section><text>de chud za bar 'gyur te/ dga' ba can/ ma byin par len pa'i nyes dmigs bcu ni de dag yin par rig par bya'o/ /dga' ba can/ 'dod pas log par g.yem pa'i nyes dmigs</text></item>
<item><p>411a3</p><section>mdo sde</section><text>bcu ni 'di dag yin par rig par bya ste/ bcu po dag gang zhe na/ gang dag gi chung ma kha drangs pas de dag dang / de 'khon dang bcas par 'gyur ba dang / chung ma dang rtsod par</text></item>
<item><p>411a4</p><section>mdo sde</section><text>'gyur ba dang / de'i mi dge ba'i chos mngon par 'phel ba dang / de'i dge ba'i chos yongs su 'grib pa dang / de bdag nyid ma zhi bar 'gyur ba dang / de'i bu dang / chung ma ma bsrung</text></item>
<item><p>411a5</p><section>mdo sde</section><text>par 'gyur ba dang / de'i nor ma sbas ma bsrungs par 'gyur ba dang / de'i khyim ma sbas ma bsrungs par 'gyur ba dang / de'i srog ma sbas ma bsrungs par 'gyur ba dang / de'i</text></item>
<item><p>411a6</p><section>mdo sde</section><text>mdza' bshes dang / nye du dang / snag gi gnyen mtshams dang / blon po dag yid 'bebs par mi 'gyur ba dang / 'gran zla dang bcas par 'gyur ba'i las byas shing bsags</text></item>
<item><p>411a7</p><section>mdo sde</section><text>pas lus zhig ste shi nas ngan song ngan 'gro log par ltung ba sems can dmyal ba dag tu skye zhing / gal te de nas shi 'phos te 'dir mi rnams dang skal pa mnyam par</text></item>
<item><p>411b1</p><section>mdo sde</section><text>skyes nas gal te bud med du gyur na'ang 'gran zla dang bcas pa'i khyo rnyed par 'gyur ro/ /ci ste skyes par gyur na de'i bu dang / chung ma ma bsrungs par 'gyur te/ dga' ba can/ /'dod pas log par</text></item>
<item><p>411b2</p><section>mdo sde</section><text>g.yem pa'i nyes dmigs bcu ni de dag yin par rig par bya'o/ /dga' ba can/ brdzun du smra ba'i nyes dmigs bcu ni 'di dag yin par rig par bya ste/ bcu po dag gang zhe na/ de'i kha</text></item>
<item><p>411b3</p><section>mdo sde</section><text>nas rang mnam par 'gyur ba dang / de'i lus srung ba'i lhas 'phang ba dang / mi ma yin pas glags rnyed par 'gyur ba dang / bden par smras kyang de'i tshig la ma dad par 'gyur ba dang /</text></item>
<item><p>411b4</p><section>mdo sde</section><text>dgos pa byung yang 'di la mkhas pa rnams yongs su 'dri bar mi sems pa dang / yang dag pa ma yin pa'i mi snyan pa rgya cher sgrogs par 'gyur ba dang / phyir ldang ba'i 'os ma yin par</text></item>
<item><p>411b5</p><section>mdo sde</section><text>'gyur ba dang / sdug bsngal zhing yid mi bde bar 'gyur ba dang / mi snyan pa brjod pa mang bar 'gyur ba'i las byas shing bsags pas lus zhig ste shi nas ngan song ngan 'gro log par</text></item>
<item><p>411b6</p><section>mdo sde</section><text>ltung ba sems can dmyal ba dag tu skye zhing / gal te de nas shi 'phos te 'dir mi rnams dang skal pa mnyam par skyes na'ang de gang dang / gang du skyes pa de dang / der mi snyan pa brjod pa</text></item>
<item><p>411b7</p><section>mdo sde</section><text>mang por 'gyur te/ dga' ba can/ brdzun du smra ba'i nyes dmigs bcu ni de dag yin par rig par bya'o/ /dga' ba can 'bru'i chang dang / bcos pa'i chang bag med pa'i gnas kyi nyes</text></item>
<item><p>412a1</p><section>mdo sde</section><text>dmigs sum cu rtsa lnga ni 'di dag yin par rig par bya ste/ sum cu rtsa lnga po dag gang zhe na/ tshe 'di la nor bzad pa dang / nad rnams rgyas par byed pa dang / 'thang</text></item>
<item><p>412a2</p><section>mdo sde</section><text>ba dang / rtsod pa skyed pa dang / don med pa la lta ba dang / grags pa ma yin pa kun tu 'byung bar byed pa dang / shes rab nyam chung bar byed pa dang / longs spyod thob pa mi 'thob par 'gyur</text></item>
<item><p>412a3</p><section>mdo sde</section><text>ba dang / longs spyod thob pa yongs su zad cing yongs su gtugs par 'gyur ba dang / gsang mi thub par 'gyur ba dang / de las kyi mtha' yongs su 'grib pa dang / mthu stobs chung dur</text></item>
<item><p>412a4</p><section>mdo sde</section><text>byed par 'gyur ba dang / mar mi 'dzin par 'gyur ba dang / phar mi 'dzin par 'gyur ba dang / dge sbyong du mi 'dzin par 'gyur ba dang / bram zer mi 'dzin par 'gyur ba dang / rigs</text></item>
<item><p>412a5</p><section>mdo sde</section><text>kyi gtso bo la bsnyen bkur med par 'gyur ba dang / sangs rgyas la mi gus par 'gyur pa dang / chos la mi gus par 'gyur ba dang / dge 'dun la mi gus par 'gyur ba dang / bslab</text></item>
<item><p>412a6</p><section>mdo sde</section><text>pa yang dag par blangs pa la mi gus par 'gyur ba dang / tshul khrims 'chal bar 'gyur ba dang / dbang po'i sgo ma bsdams par 'gyur ba dang / bag med par shin tu bud med don</text></item>
<item><p>412a7</p><section>mdo sde</section><text>du gnyer ba dang / nye du dang / snag gi gnyen mtshams dang / mdza' bshes dang / blon po dag gis spong bar 'gyur ba dang / skye bo mang po dag gi yid du mi 'ong bar 'gyur ba dang /</text></item>
<item><p>412b1</p><section>mdo sde</section><text>skye bo mang po dag dang mi mthun par 'gyur ba dang / chos ma yin pa'i spyod par 'gyur ba dang / chos ma yin pa yongs su 'dzin par 'gyur ba dang / dam pa'i chos yongs su spong bar 'gyur ba</text></item>
<item><p>412b2</p><section>mdo sde</section><text>dang / ngo tsha shes pa dang / khrel yod pa yongs su spong bar gyur ba dang / mi mdza' ba dag dang gnas kyang mkhas pa rnams yongs su 'dri bar mi sems pa dang / bag med pa nyam bag tu</text></item>
<item><p>412b3</p><section>mdo sde</section><text>spyod par 'gyur ba dang / de bzhin gshegs pa'i gsung rab la kun nas mi gnas pa dang / mya ngan las 'das pa las thag ring du 'gyur ba dang / smyon par 'gyur ba'i las byas shing</text></item>
<item><p>412b4</p><section>mdo sde</section><text>bsags pas lus zhig ste shi nas ngan song ngan 'gro log par ltung ba sems can dmyal ba dag tu skye zhing / gal te de nas shi 'phos te 'dri mi rnams dang skal pa mnyam par skyes</text></item>
<item><p>412b5</p><section>mdo sde</section><text>na'ang de gang dang / gang du skyes pa de dang / der smyon par 'gyur zhing dran pa mi gsal bar 'gyur te/ dga' ba can/ 'bru'i chang dang / bcos pa'i chang bag med pa'i gnas kyi nyes dmigs ni</text></item>
<item><p>412b6</p><section>mdo sde</section><text>sum cu rtsa lnga po de dag yin par rig par bya'o/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ ston pas gzhan yang 'di skad</text></item>
<item><p>412b7</p><section>mdo sde</section><text>bka' stsal to/ /srog gcod rdeg dang 'ching ba rnam spangs te/ /sems can dag la phan zhing snying brtse ba/ /bdag gi tshe skyabs dga' ba ji lta bar/ /de bzhin gzhan rnams kyi ni srog</text></item>
<item><p>413a1</p><section>mdo sde</section><text>kyang bsrung / /sdug bsngal mang pos bsags pa gzhan gyi nor/ /ma byin de la yid kyang bsams mi bya/ /'jig rten gyis mthong dga' dang bral 'gyur zhing / /</text></item>
<item><p>413a2</p><section>mdo sde</section><text>gzhan yang de bzhin phan par gnas par gyis/ /gzhan gyi bud med rgyan gyis brgyan pa dag/ me lce 'bar ba bzhin du yongs spongs la/ /rang gi chung ma rnyed pas chog par byos/ /</text></item>
<item><p>413a3</p><section>mdo sde</section><text>'dod rgyu dug dang 'dra ba ma spyod cig/ rang gi don dang / gzhan gyi don ched du/ /sus kyang shes bzhin rdzun dag ma smra bar/ /gzhan la mi gnod gzhan la mi gdung bar/ /brtags</text></item>
<item><p>413a4</p><section>mdo sde</section><text>te 'jam po'i tshig gis smra bar gyis/ /chang 'thung ba la mngon par dga' ba'i mi/ /bdag la phan dang gzhan la bde mi nus/ /rmongs dang mdog ngan byed pa chang yin te/ /ji ltar</text></item>
<item><p>413a5</p><section>mdo sde</section><text>ha la'i dug bzhin de mi btung / /srog chags mi gsod gzhan gyi nor mi 'phrog/ brdzun du mi smra chang yang mi btung zhing / /gzhan gyi chung ma yin la'ang mi 'dod pa/ /mtho ris</text></item>
<item><p>413a6</p><section>mdo sde</section><text>gang 'dod khyim du 'jug pa bzhin/ /gos dkar gyon pa khyim pa rnams kyis ni/ /khyim gnas rnams kyi bslab pa 'di yin te/ /rgyal bas de gong rab tu byung rnams kyi/ /bslab</text></item>
<item><p>413a7</p><section>mdo sde</section><text>gzhi'i chos ni rab tu bstan pa yin/ /de nas dge bsnyen dga' ba can bcom ldan 'das la chos kyi rnam grangs 'di thos nas dga' zhing mgu la yi rangs te/ rab tu dga' ba</text></item>
<item><p>413b1</p><section>mdo sde</section><text>dang / bde ba dang / yid bde ba skyes nas stan las langs te/ bcom ldan 'das kyi zhabs la mgo bos phyag btsal te/ bcom ldan 'das la lan gsum bskor ba byas nas/ bcom ldan 'das kyis bka'</text></item>
<item><p>413b2</p><section>mdo sde</section><text>stsal pa la mngon par dga' nas rjes su yi rangs te/ bcom ldan 'das kyi spyan snga nas song ngo / /bcom ldan 'das kyis de skad ces bka' stsal pa dang / dge slong de dag yi rangs te/ bcom ldan 'das</text></item>
<item><p>413b3</p><section>mdo sde</section><text>kyis gsungs pa la mngon par bstod do/ /'phags pa dga' ba can gyi mdo rdzogs so// //rgya gar gyi mkhan po shAkya sid+ha dang / lo tsA ba ban+de byin gyi snying pos bsgyur te/ zhus chen gyi lo tsA ba ban+de de ba</text></item>
<item><p>413b4</p><section>mdo sde</section><text>tsan+d+ras zhus te gtan la phab pa// //'phags pa 'khar gsil gyi mdo/ /sangs rgyas dang / byang chub sems dpa' thams cad la phyag 'tshal lo/ /de nas bcom ldan 'das kyis dge slong rnams</text></item>
<item><p>413b5</p><section>mdo sde</section><text>la bka' stsal pa/ khyod kyis 'khar gsil 'di yongs su bcang bar bya ste/ de ci'i phyir zhe na/ 'das pa'i sangs rgyas rnams kyis kyang 'khar gsil 'di bsnams so/ /ma byon pa'i sangs rgyas</text></item>
<item><p>413b6</p><section>mdo sde</section><text>rnams kyis kyang 'khar gsil 'di bsnams so/ /da ltar gyi sangs rgyas rnams kyis kyang 'khar gsil 'di bsnams pa yin te/ nga da ltar mngon par sangs rgyas nas 'khar gsil bsnams pa de</text></item>
<item><p>413b7</p><section>mdo sde</section><text>bzhin du 'das pa dang / ma byon pa dang / da ltar bzhugs pa'i sangs rgyas rnams kyis kyang nyan thos rnams la 'khar gsil bcang bar bya'o zhes ston par mdzad pas/ deng nga mngon par rdzogs par sangs</text></item>
<item><p>414a1</p><section>mdo sde</section><text>rgyas nas kyang sangs rgyas rnams kyi chos ji lta ba bzhin du khyed la bstan pa yin gyi/ khyed kyis kyang 'khar gsil bcang bar bya'o/ /de ci'i phyir zhe na/</text></item>
<item><p>414a2</p><section>mdo sde</section><text>'khar gsil zhes bya ba ni ye shes kyi 'khar ba zhes kyang bya'o/ /yon tan gyi 'khar ba zhes kyang bya ste/ 'phags pa'i ye shes rab tu ston pa'i phyir ye shes kyi</text></item>
<item><p>414a3</p><section>mdo sde</section><text>'khar ba zhes bya'o/ /yon tan gyi gzhi sgrub pa'i phyir yon tan gyi 'khar ba zhes bya ste/ 'khar gsil 'di ni 'phags pa'i gang zag gi rigs can skyes bu dam</text></item>
<item><p>414a4</p><section>mdo sde</section><text>par mtshon pa'i lam gyi chos la phyogs pa'i rgyal mtshan rjes su dran pa rnam par bzhag pa'i don gyi spyod pa yin pas de'i phyir khyod kyis chos bzhin du bcang</text></item>
<item><p>414a5</p><section>mdo sde</section><text>bar bya'o/ /de nas tshe dang ldan pa 'od srung chen po stan las langs te/ gos tshags bcos nas bla gos phrag pa gcig tu gzar te thal mo sbyar nas pus mo sa</text></item>
<item><p>414a6</p><section>mdo sde</section><text>la btsugs te bcom ldan 'das la 'di skad ces gsol to/ /bcom ldan 'das/ ci'i slad du 'khar gsil zhes bgyi/ ji ltar na bcang bar bgyi/ bcom</text></item>
<item><p>414a7</p><section>mdo sde</section><text>ldan 'das kyis bshad du gsol/ bdag cag rnams kyis kyang bka' bzhin du spyod par 'tshal lo zhes gsol ba dang / bcom ldan 'das kyis 'od srung la</text></item>
<item><p>414b1</p><section>mdo sde</section><text>bka' stsal pa/ legs par nyon la yid la zungs shig dang ngas bshad par bya'o/ /de la 'khar gsil zhes bya ba ni yang ba yin te/ gang gis 'khar ba 'di la brtan pa</text></item>
<item><p>414b2</p><section>mdo sde</section><text>'di dag nyon mongs pa bsal nas khams gsum las nges par 'byung ba'i phyir yang zhes bya'o/ /'khar gsil zhes bya ba ni snang bar byed pa yin te/ 'khar gsil</text></item>
<item><p>414b3</p><section>mdo sde</section><text>'dzin pa'i gang zag gang yin pa de dag shas rab kyi snang ba thob par 'gyur pa'i phyir snang bar byed pa zhes bya'o/ /'khar gsil zhes bya ba ni phyir mi ldog par byed pa</text></item>
<item><p>414b4</p><section>mdo sde</section><text>yin te/ 'khar gsil 'dzin pa'i gang zag gang yin pa de dag srid pa gsum las nges par 'byung zhing yang mngon par zhen pa nyid du mi 'gyur ba'i phyir mi ldog</text></item>
<item><p>414b5</p><section>mdo sde</section><text>par byed pa zhes bya'o/ /'khar gsil zhes bya ba ni khong du chud par byed pa yin te/ gang 'khar gsil 'dzin par byed pa yin zhe na/ sdug bsngal dang / stong pa dang /</text></item>
<item><p>414b6</p><section>mdo sde</section><text>khams gsum gyi nyon mongs pa'i kun nas dkris par khong du chud pa dang / bden pa bzhi dang / rten cing 'brel bar 'byung ba bcu gnyis po 'di dag gsal bar rtogs</text></item>
<item><p>414b7</p><section>mdo sde</section><text>par 'gyur ba'i phyir khong du chud par byed pa zhes bya'o/ /'khar gsil zhes bya ba ni nga rgyal med par byed pa yin te/ gang 'khar gsil 'dzin pa de dag nga rgyal gyi las</text></item>
<item><p>415a1</p><section>mdo sde</section><text>rab tu spong bar 'gyur ba'i phyir nga rgyal med par byed pa zhes bya'o/ /'khar gsil zhes bya ba ni rgyang bsrings pa yin te/ gang 'khar gsil</text></item>
<item><p>415a2</p><section>mdo sde</section><text>'di 'dzin pa'i gang zag gang yin pa de dag 'dod pa lnga thag ring du byed pas de dag 'dod pas sred pa'i kun nas dkris pa spong ba dang / phung po lnga po rnams rnam</text></item>
<item><p>415a3</p><section>mdo sde</section><text>par 'thor ba dang / srid pa lnga po dag yongs su spong ba dang / mya ngan las 'das pa la phyogs shing 'du byed kyi las kyang thag ring du spong ba'i phyir rgyang bsrings</text></item>
<item><p>415a4</p><section>mdo sde</section><text>pa zhes bya'o/ /'khar gsil zhes bya ba ni len par byed pa yin te/ gang 'khar gsil 'dzin par byed pa de dag sangs rgyas rnams kyi tshul khrims dang / ting nge 'dzin</text></item>
<item><p>415a5</p><section>mdo sde</section><text>dang / shes rab rin po che blangs pas rnam par grol ba thob par 'gyur ba'i phyir len par byed pa zhes bya'o/ /'khar gsil zhes bya ba ni yongs su grub par 'gyur ba</text></item>
<item><p>415a6</p><section>mdo sde</section><text>yin te/ gang 'khar gsil 'dzin pa dag sangs rgyas kyi chos kyi sde snod mngon par grub pa dang / ji ltar bstan pa bzhin du bsgrubs pas ma nyams par phun sum</text></item>
<item><p>415a7</p><section>mdo sde</section><text>tshogs par 'gyur ba'i phyir mngon par 'grub par 'gyur ba zhes bya'o/ /bcom ldan 'das kyis bka' stsal pa/ 'od srung / 'khar gsil zhes bya ba'i yi ge'i</text></item>
<item><p>415b1</p><section>mdo sde</section><text>don rgya che zhing mang bas yongs su rdzogs par brjod mi nus kyang khyed kyis re zhig de bzhin du yongs su gzung bar bya'o/ /bcom ldan 'das la 'od srung gis 'di</text></item>
<item><p>415b2</p><section>mdo sde</section><text>skad ces gsol to/ /bcom ldan 'das/ 'khar gsil zhes bya ba'i don ni de lta bu lags ni/ ci'i slad du ye shes kyi 'khar ba zhes bya bgyi ba nas dran pa nye bar</text></item>
<item><p>415b3</p><section>mdo sde</section><text>gzhag pa'i don gyi spyod pa zhes bgyi ba'i bar gyi don gang lags pa bcom ldan 'das kyis bka' bshad du gsol/ bcom ldan 'das kyis bka' stsal pa/</text></item>
<item><p>415b4</p><section>mdo sde</section><text>'khar gsil zhes bya ba ni ye shes kyi spyod pa bsgrub pa dang / mang du thos pa rgya cher sgrub pa dang / 'jig rten dang / 'jig rten las 'das pa'i shes rab dang / dge ba</text></item>
<item><p>415b5</p><section>mdo sde</section><text>dang / mi dge ba dang / 'dus byas dang / 'dus ma byas dang / zag pa dang bcas pa dang / zag pa med pa rnam par thogs pa med par khong du chud cing shes rab mngon</text></item>
<item><p>415b6</p><section>mdo sde</section><text>par 'grub par byed pa'i phyir ye shes kyi 'khar ba zhes kyang bya'o/ /tshul khrims dam por srung ba dang / bzod pa dang / bsam gtan la sems rtse gcig tu</text></item>
<item><p>415b7</p><section>mdo sde</section><text>g.yeng ba med par bsgom pa dang / rtag tu bsod nams kyi las bsgrubs pas mgo'am/ thod la me bar ba bzhin du skad cig tsam du'ang mi gtong ba'i phyir</text></item>
<item><p>416a1</p><section>mdo sde</section><text>yon tan gyi 'khar ba zhes bya'o/ /'khar gsil 'di yongs su 'di 'dzin pa gang yin pa de dag ni gang gi spyod pa rnam pa bcu drug po 'di</text></item>
<item><p>416a2</p><section>mdo sde</section><text>lta ste/ bden pa bzhi po sdug bsngal dang / kun 'byung ba dang / 'gog pa dang / lam dang / tshad med pa bzhi po byams pa dang / snying rje dang / dga' ba dang /</text></item>
<item><p>416a3</p><section>mdo sde</section><text>btang snyoms dang / bsam gtan bzhi po bsam gtan dang po dang / bsam gtan gnyis pa dang / bsam gtan gsum pa dang / bsam gtan bzhi pa</text></item>
<item><p>416a4</p><section>mdo sde</section><text>dang / gzugs med pa'i snyoms par 'jug pa bzhi po nam mkha' mtha' byas skye mched dang / rnam shes mtha' byas skye mched dang / ci'ang med pa'i skye</text></item>
<item><p>416a5</p><section>mdo sde</section><text>mched dang / 'du shes med 'du shes med min gyi skye mched kyi phun sum tshogs pa dang / gzhan yang / spyod pa sum cu rtsa bdun po/ 'di lta ste/ byang chub kyi</text></item>
<item><p>416a6</p><section>mdo sde</section><text>phyogs kyi chos sum cu rtsa bdun phun sum tshogs shing chos de dag gsal bar rnam par byed pa dang / bdag nyid kyi lus kyis mngon sum du byas pas sgra'i</text></item>
<item><p>416a7</p><section>mdo sde</section><text>rjes su mi 'brang ba dang / chos de dag la bdag nyid rnam par rtsen pa dang / stong pa nyid dang / mtshan ma med pa dang / smon pa med pa'i rnam par thar pa'i sgor</text></item>
<item><p>416b1</p><section>mdo sde</section><text>'jug pa la rang dbang du gyur cing dga' ba med pa gang yin pa de ni 'phags pa zhes bya ste/ nang yon tan de lta bu dang ldan pas phyi rol 'khar gsil 'dzin pa yin</text></item>
<item><p>416b2</p><section>mdo sde</section><text>te| 'dis ni gang gdon mi za bar 'phags pa'i yon tan tshul khrims dang / bzod pa dang / bsam gtan dang / shes rab dang / rig pa gsum dang / mngon par</text></item>
<item><p>416b3</p><section>mdo sde</section><text>shes pa drug dang / rnam par thar pa brgyad po rnams phun sum tshogs pa yin te/ gang zag de 'phags pa yin par mtshon pa nyid kyis gus pa skyed par 'gyur ba'i phyir</text></item>
<item><p>416b4</p><section>mdo sde</section><text>'phags pa'i gang zag gi rtags zhes bya'o/ /skyes bu dam par mtshon pa zhes bya ba ni nang na ye shes kyi ngo bo nyid dang ldan pas dam pa zhes bya ste/ gang zag de 'phags</text></item>
<item><p>416b5</p><section>mdo sde</section><text>pa yin par mtshon pa nyid kyis gus pa skyed par 'gyur ba'i phyir 'phags pa'i nang na ye shes kyi ngo bo nyid dang ldan pas yon tan gyi gzhi sgrub pa dang / chos gong nas</text></item>
<item><p>416b6</p><section>mdo sde</section><text>gong du rtsol zhing legs par sgrub par byed do zhes ston par byed pa'i phyir skyes bu dam par mtshon pa zhes bya'o/ /gang zag gsal ba de ring por mi thogs par shes rab kyis</text></item>
<item><p>416b7</p><section>mdo sde</section><text>mngon par grub nas 'dus ma byas kyi gnas rab tu zhi zhing dben pa mya ngan las 'das pa'i bde ba don dam pa'i gnas kyi lam du 'jug par 'gyur ro zhes shes par</text></item>
<item><p>417a1</p><section>mdo sde</section><text>byed pa'i phyir lam gyi chos la phyogs pa'i rgyal mtshan zhes bya'o/ /rjes su dran pa'i rnam par bzhag pa'i don gyi spyod pa zhes bya ba ni 'khor ba</text></item>
<item><p>417a2</p><section>mdo sde</section><text>'di rim pa gsum dang ldan par dum bu gsum gyi rim pa mthong ba nyid kyis ngan song gsum gyi sdug bsngal rjes su dran nas tshul khrims dang / ting nge 'dzin dang /</text></item>
<item><p>417a3</p><section>mdo sde</section><text>shes rab sgom par byed pa dang / gnod pa gsum po rga ba dang / na ba dang / 'chi ba rjes su dran na dug gsum po 'dod chags dang / zhe sdang dang / gti mug yongs su</text></item>
<item><p>417a4</p><section>mdo sde</section><text>sil bar byed pa dang / khams gsum po dag mi rtag pa yin pa nyid du rjes su dran nas dkon mchog gsum la mngon par yid ches shing gus pa dang / srid pa</text></item>
<item><p>417a5</p><section>mdo sde</section><text>gsum bsal ba dang / dag pa gtsang ba dang / las rnam gsum rnam par spyad pa dang / rig pa gsum dang ldan par 'dod pa dang / rnam par thar ba gsum la 'jug</text></item>
<item><p>417a6</p><section>mdo sde</section><text>pa dang / rjes su dran pa drug gi gnas gsum thob pa dang / ye shes thag ring du byed pa gsum rtogs par 'gyur ba'i phyir dum bu gsum rim par rnam par bzhag</text></item>
<item><p>417a7</p><section>mdo sde</section><text>pa yin no/ /gzhan yang / bzhi sgril du byas pa ni skye ba rnam pa bzhi yongs su bcad pa dang / bden pa bzhi rjes su dran par bya ba dang / tshad med pa bzhi sgom pa dang /</text></item>
<item><p>417b1</p><section>mdo sde</section><text>bsam gtan bzhi la 'jug par bya ba dang / snyoms par 'jug pa bzhi yongs su dag par bya ba dang / dran pa nye bar gzhag pa bzhi rab tu bstan pa dang / yang dag pa spong ba</text></item>
<item><p>417b2</p><section>mdo sde</section><text>bzhi bstan par bya ba dang / ting nge 'dzin rkang pa bzhi thob par bya ba'i phyir bzhi sgril du rnam par bzhag pa yin no/ /dbus kyi shing gtogs par rnam par gzhag</text></item>
<item><p>417b3</p><section>mdo sde</section><text>pa ni lta ba lnga po dag spang ba dang / 'gro ba lnga po dag gi 'khor ba'i sdug bsngal gyi 'khrug pa yongs su spong ba dang / dbang po lnga sgom pa dang / stobs lnga dang ldan</text></item>
<item><p>417b4</p><section>mdo sde</section><text>par bya ba dang / sgrib pa lnga po dag bsal ba dang / phung po lnga po dag rnam par gshig pa dang / cha lnga dang ldan pa'i chos kyi sku thob par bya ba'i phyir rnam pa lngar</text></item>
<item><p>417b5</p><section>mdo sde</section><text>bzhag pa yin no/ /sil sgril bcu gnyis su bstan pa ni rten cing 'brel bar 'gyur ba yan lag bcu gnyis su dran par bya zhing thogs pa med par bya ba dang / sgo</text></item>
<item><p>417b6</p><section>mdo sde</section><text>bcu gnyis pa'i bsam gtan bsgom par bya ba dang / sems la skyon med par rjes su dran par bya'o/ /rim pa gsum dang bzhi sgril du bsdus te/ grangs bdun</text></item>
<item><p>417b7</p><section>mdo sde</section><text>du bstan pa ni de bzhin gshegs pa'i byang chub kyi yan lag bdun gyi chos rjes su dran par bya ba dang / 'phags pa'i nor bdun mngon par bsgrub par bya'o/ /mar</text></item>
<item><p>418a1</p><section>mdo sde</section><text>rtse gtogs par brgyad du bstan pa ni lam yan lag brgyad pa rjes su bstan par bya ba dang / rnam par thar pa brgyad thob par bya ba dang / mi khom</text></item>
<item><p>418a2</p><section>mdo sde</section><text>pa brgyad yongs su bsal ba'i phyir rnam pa brgyad bstan pa yin no/ /'khar gsil gyi don mdor bstan pa de lta bu yin pas khyed kyis legs par yongs su</text></item>
<item><p>418a3</p><section>mdo sde</section><text>gzung bar bya'o/ /bcom ldan 'das la 'od srung gis gsol pa/ bcom ldan 'das/ 'phags pa'i gsung rab la ji skad bstan pa bzhin du 'tshal lo zhes gsol</text></item>
<item><p>418a4</p><section>mdo sde</section><text>to| |de nas 'od srung chen pos yang bcom ldan 'das la 'di skad ces gsol to/ /bcom ldan 'das/ dus gsum gyi de bzhin gshegs pa rnams kyi chos kun</text></item>
<item><p>418a5</p><section>mdo sde</section><text>mtshungs pa zhig lags sam/ bcom ldan 'das kyis bka' stsal pa/ kha cig 'khar ba mtshungs kyang spyod pa mi mtshungs pas kha cig tshe na ni bzhi sgril du byas</text></item>
<item><p>418a6</p><section>mdo sde</section><text>pa'o/ /kha cig gi tshe na ni nyis sgril du byas pa ste/ sil sgril gyi grangs la ni bye brag tu gyur pa med do/ /nga ni deng 'dir bzhi sgril sil sgril bcu gnyis su byas</text></item>
<item><p>418a7</p><section>mdo sde</section><text>pa'i bstan pa de spyod do/ /gnyis sgril du byas pa ni de bzhin gshegs pa 'od srung gis rnam par bzhag pa yin te/ sems can rnams bden pa gnyis po kun</text></item>
<item><p>418b1</p><section>mdo sde</section><text>rdzob kyi bden pa dang / don dam pa'i bden pa rjes su dran par bya ba'i ched du don 'di rnam par bzhag pa yin no/ /de'i tshe bcom ldan 'das kyis de skad ces bka' stsal nas</text></item>
<item><p>418b2</p><section>mdo sde</section><text>tshe dang ldan pa 'od srung chen po 'khor stong nyis brgya dang / 'khor 'dus pa chen po rnams shin tu dga' zhing gus pas mngon par bstod do/ /'phags pa 'khar gsil</text></item>
<item><p>418b3</p><section>mdo sde</section><text>zhes bya ba theg pa chen po'i mdo rdzogs so// //'khar gsil 'chang ba'i kun tu spyod pa'i cho ga /'khar gsil yang dag par len par 'dod pas/ btsun</text></item>
<item><p>418b4</p><section>mdo sde</section><text>pa zhig gi drung du pus mo btsugs te 'di skad du bya'o/ /btsun pa dgongs su gsol/ bdag ming 'di zhes bgyi ba deng btsun pa las 'khar gsil 'chang ba'i slob</text></item>
<item><p>418b5</p><section>mdo sde</section><text>dpon du gsol lo zhes lan gsum du bzlas par bya'o/ /des kyang 'di skad du dgongs shig /tshe dang ldan pa/ khyod bla na med pa'i byang chub tu sems bskyed nas 'khar</text></item>
<item><p>418b6</p><section>mdo sde</section><text>gsil yang dag blangs te chos bzhin du spyod par byed dam/ lag pa yongs su mi gtsang bas de gzung bar mi bya/ dge 'dun gyi gnas su 'jug pa'i tshe mgo dang ma</text></item>
<item><p>418b7</p><section>mdo sde</section><text>rtsed byung bar byas la bzhag par mi bya/ gal te khyim pa'i khyim du 'jug nam rtse rgyab logs su bstan par bya/ gal te snga dro khyim pa'i khyim du bsod snyoms la 'gro dgos</text></item>
<item><p>419a1</p><section>mdo sde</section><text>pa'i rkyen tshogs byung na 'khar gsil lan gsum du dkrol bar bya'o/ /lan gsum du dkrol te ma 'ongs na lan lnga'i bar du dkrol bar bya'o//</text></item>
<item><p>419a2</p><section>mdo sde</section><text>lan lnga'i bar du dkrol te ma 'ongs na lan bdun gyi bar du dkrol bar bya'o/ /lan bdun gyi bar du dkrol te ma 'ongs na khyim gzhan du lan bdun gyi bar du dkrol</text></item>
<item><p>419a3</p><section>mdo sde</section><text>bar bya'o/ /khyim bdun gyi bar du phyin te chog par gyur na'ang der zas kyi bya ba bya'o zhes lan gsum gyi bar du bzlas par bya'o/ /'khar gsil bcang ba'i chos ni</text></item>
<item><p>419a4</p><section>mdo sde</section><text>nyi shu rtsa lnga yod de/ sa la sbrul yod pa bsrung ba'i phyir bcang bar bya ba dang / brgal ba'i phyir bcang bar bya ba dang / bsod snyoms spyod pa'i phyir bcang bar bya</text></item>
<item><p>419a5</p><section>mdo sde</section><text>ba dang / 'byung zhing 'jug pa'ang sku gzugs mthong ba'i tshe sgra dbyung bar bya ba dang / 'khar gsil thogs nas dge 'dun gyi nang du 'jug par mi bya ba dang / dro</text></item>
<item><p>419a6</p><section>mdo sde</section><text>yol phan chad 'khar gsil thogs nas 'gro bar mi bya ba dang / phrag pa gnyis la bkal te mgo bo gnyis la dpyang bar mi bya ba dang / phrag par bskur bar mi</text></item>
<item><p>419a7</p><section>mdo sde</section><text>bya ba dang / lag pas skyog par mi bya ba dang / 'khar gsil thogs nas bshang ci'i sar 'gro bar mi bya ba dang / mkhan po dang / slob dpon 'khar gsil thogs te</text></item>
<item><p>419b1</p><section>mdo sde</section><text>'gro ba'i rjes bzhin du 'gro bar mi bya ba dang / gang zag bzhi yan chod 'khar gsil thogs te 'gro ba'i rjes nas 'khar gsil thogs te 'gro bar mi bya ba dang /</text></item>
<item><p>419b2</p><section>mdo sde</section><text>yon bdag gi khyim du phyin nas 'khar gsil lus dang bral bar mi bya ba dang / yon bdag gi sgor phyin pa dang lan gsum gyi bar du dkrol bar bya'o/ /gal te ma</text></item>
<item><p>419b3</p><section>mdo sde</section><text>'ongs na lan lnga'i bar du dkrol bar bya'o/ /lan de lnga'i bar du dkrol te ma 'ongs na lan bdun gyi bar du dkrol bar bya'o/ /lan bdun gyi bar du dkrol te ma 'ongs</text></item>
<item><p>419b4</p><section>mdo sde</section><text>na khyim gzhan du dkrol bar bya ba dang / bdag phyir phyung na 'khar gsil lag pa g.yas pa la bsnyes te bzhag par bya ba dang / gnas khang na bzhag pa'i tshe</text></item>
<item><p>419b5</p><section>mdo sde</section><text>sa la reg par mi bya ba dang /rtag tu gar nyal ba'i khri'i drung du nye bar bzhag par bya ba dang / skabs skabs su phyi bdar bya ba dang / 'khar gsil gyi mgo ya</text></item>
<item><p>419b6</p><section>mdo sde</section><text>yo med par bya ba dang / bsod snyoms la 'gro ba'i tshe dge tshul lam khyim pa las bral bar mi bya ba dang / nad pa'i sar mtshan mo gnas na 'khar gsil bskur</text></item>
<item><p>419b7</p><section>mdo sde</section><text>bar bya ba dang / lam ring bor skyel du 'gro na 'khar gsil bskur bar bya ba dang / lam ring po nas mgron du gnyer ba yod de/ der 'gro zhing 'dug dgos par gyur na'ang 'khar</text></item>
<item><p>420a1</p><section>mdo sde</section><text>gsil bskur bar bya ba dang / gshed du 'gro dgos par gyur na'ang 'khar gsil bskur bar bya ba dang / bdag gi drung du bsnyen par bya ba'i phyir</text></item>
<item><p>420a2</p><section>mdo sde</section><text>gzhan la reg cing sa la ri mo bri bar bya'o/ /'khar gsil 'chang ba'i kun tu spyod pa'i cho ga rdzogs so// //rgya gar skad du/ d+harma tsakra sU tra/ bod skad du/ chos</text></item>
<item><p>420a3</p><section>mdo sde</section><text>kyi 'khor lo'i mdo/ thams cad mkhyen pa la phyag 'tshal lo/ /'di skad bdag gis thos pa'i dus gcig na/ sangs rgyas bcom ldan 'das wA ra NA si drang srong smra ba'i</text></item>
<item><p>420a4</p><section>mdo sde</section><text>ri dwags kyi nags na bzhugs te/ de nas bcom ldan 'das kyis lnga sde'i dge slong rnams la bka' stsal pa/ dge slong dag/ nga sngon ma thos pa'i chos rnams la /</text></item>
<item><p>420a5</p><section>mdo sde</section><text>'di ni sdug bsngal 'phags pa'i bden pa'o zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes so/ /dge slong</text></item>
<item><p>420a6</p><section>mdo sde</section><text>dag /nga sngon ma thos pa'i chos rnams la/ 'di ni sdug bsngal lo/ /'di ni sdug bsngal kun 'byung ba'o/ /'di ni sdug bsngal 'gog pa'o/ /'di ni sdug bsngal 'gog</text></item>
<item><p>420a7</p><section>mdo sde</section><text>par 'gro ba'i lam mo zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes so/ /dge slong dag /nga sngon ma thos pa'i</text></item>
<item><p>420b1</p><section>mdo sde</section><text>chos rnams la sdug bsngal 'phags pa'i bden pa de ngas mngon par shes pas yongs su shes par bya'o zhes tshul bzhin yid la byed pa na mig skyes so/ /shes pa dang / rig</text></item>
<item><p>420b2</p><section>mdo sde</section><text>pa dang / blo dang / rtogs pa skyes so/ /dge slong dag /nga sngon ma thos pa'i chos rnams la sdug bsngal kun 'byung ba 'phags pa'i bden pa de ngas mngon par shes pas</text></item>
<item><p>420b3</p><section>mdo sde</section><text>spang bar bya'o zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes so/ /dge slong dag /nga sngon ma thos pa'i chos rnams la</text></item>
<item><p>420b4</p><section>mdo sde</section><text>sdug bsngal 'gog pa shes pa 'phags pa'i bden pa de ngas mngon par shes pas mngon sum du bya'o zhes tshul bzhin yid la byed pa na mig skyes so/ /shes pa dang / rig pa</text></item>
<item><p>420b5</p><section>mdo sde</section><text>dang / blo dang / rtogs pa skyes so/ /dge slong dag /nga sngon ma thos pa'i chos rnams la sdug bsngal 'gog par 'gro ba'i lam 'phags pa'i bden pa de ngas mngon par</text></item>
<item><p>420b6</p><section>mdo sde</section><text>shes pas bsgom par bya'o zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes so/ /dge slong dag/ nga sngon ma thos pa'i</text></item>
<item><p>420b7</p><section>mdo sde</section><text>chos rnams la sdug bsngal 'phags pa'i bden pa de ngas mngon par shes pas yongs su shes so zhes tshul bzhin yid la byed pa na mig skyes so/ /shes pa dang / rig</text></item>
<item><p>421a1</p><section>mdo sde</section><text>pa dang / blo dang / rtogs pa skyes so/ /dge slong dag /nga sngon ma thos pa'i chos rnams la sdug bsngal kun 'byung ba 'phags pa'i bden pa de ngas mngon</text></item>
<item><p>421a2</p><section>mdo sde</section><text>par shes pas spangs so zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes so/ /dge slong dag /nga sngon ma thos pa'i chos</text></item>
<item><p>421a3</p><section>mdo sde</section><text>rnams la sdug bsngal la 'gog pa shes pa'i 'phags pa'i bden pa de ngas mngon par shes pas mngon sum du byas so zhes tshul bzhin yid la byed pa na mig skyes</text></item>
<item><p>421a4</p><section>mdo sde</section><text>so| |shes pa dang / rig pa dang / blo dang / rtogs pa skyes so/ /dge slong dag /nga sngon ma thos pa'i chos rnams la sdug bsngal 'gog par 'gro ba'i lam 'phags</text></item>
<item><p>421a5</p><section>mdo sde</section><text>pa'i bden pa de ngas mngon par shes pas bsgoms so zhes tshul bzhin yid la byed pa na mig skyes so/ /shes pa dang / rig pa dang / blo dang / rtogs pa skyes</text></item>
<item><p>421a6</p><section>mdo sde</section><text>so| |dge slong dag /nga ji srid du 'phags pa'i bden pa bzhi po 'di rnams la de ltar lan gsum du bzlas te rnam pa bcu gnyis su bskor ba'i mig ma skyes/</text></item>
<item><p>421a7</p><section>mdo sde</section><text>shes pa ma yin/ rig ba ma yin/ blo ma yin/ rtogs pa ma skyes pa de srid du/ nga lha dang bcas pa'i 'jig rten bdud dang bcas/ tshangs pa dang bcas dge sbyong dang</text></item>
<item><p>421b1</p><section>mdo sde</section><text>bram zer bcas pa'i skye dgu dang / lha dang / mir bcas pa 'di las grol ba dang / nges par 'byung ba dang mi ldan pa dang / rab tu grol ba dang / phyin ci log dang bral ba'i sems</text></item>
<item><p>421b2</p><section>mdo sde</section><text>kyis mang du gnas par ma gyur cing / dge slong dag/ ngas bla na med pa yang dag par rdzogs pa'i byang chub mngon par rdzogs par sangs rgyas so zhes bya bar ma shes</text></item>
<item><p>421b3</p><section>mdo sde</section><text>so| |dge slong dag /ngas gang nas 'phags pa'i bden pa bzhi po 'di rnams la de ltar lan gsum du bzlas te/ rnam pa bcu gnyis su bskor ba'i mig skyes shing /</text></item>
<item><p>421b4</p><section>mdo sde</section><text>shes pa dang / rig pa dang / blo dang / rtogs pa skyes pa de nas nga lha dang bcas pa'i 'jig rten/ bdud dang bcas/ tshangs pa dang bcas/ dge sbyong dang / bram zer bcas</text></item>
<item><p>421b5</p><section>mdo sde</section><text>pa'i skye dgu dang / lha dang / mir bcas pa 'di las grol ba dang / nges par 'byung ba dang mi ldan pa dang / rab tu grol ba dang / phyin ci log dang bral ba'i sems kyis mang du</text></item>
<item><p>421b6</p><section>mdo sde</section><text>gnas par gyur cing / dge slong dag /ngas de nas bla na med pa yang dag par rdzogs pa'i byang chub mngon par rdzogs par sangs rgyas so zhes bya bar shes so/ /chos kyi</text></item>
<item><p>421b7</p><section>mdo sde</section><text>rnam grangs de bka' stsal pa na tshe dang ldan pa kauN+Di n+yi dang / lha brgyad khri chos rnams la chos kyi mig rdul med cing dri ma dang bral ba skyes so/ /de nas bcom ldan 'das</text></item>
<item><p>422a1</p><section>mdo sde</section><text>kyis tshe dang ldan pa kauN+Di n+ya la bka' stsal pa/ kauN+Di n+ya/ khyod kyis chos kun shes sam/ bcom ldan 'das/ kun 'tshal lo/ /kauN+Di n+ya/ khyod kyis</text></item>
<item><p>422a2</p><section>mdo sde</section><text>kun shes sam/ kun shes sam/ bde bar gshegs pa/ kun 'tshal lags so/ /kun 'tshal lags so/ /tshe dang ldan pa kauN+Di n+yas chos kun shes pas de'i phyir</text></item>
<item><p>422a3</p><section>mdo sde</section><text>tshe dang ldan pa kauN+Di n+ya kun shes kauN+Di n+ya zhes tshig bla dwags su btags so/ /tshe dang ldan pa kauN+Di n+yas chos kun shes so zhes sa bla'i gnod sbyin rnams sgra sgrogs</text></item>
<item><p>422a4</p><section>mdo sde</section><text>par byed de/ grogs po dag/ bcom ldan 'das kyis wA ra NA sir drang srong smra ba'i ri dwags kyi nags su lan gsum bzlas te rnam pa bcu gnyis su chos kyi 'khor</text></item>
<item><p>422a5</p><section>mdo sde</section><text>lo chos dang ldan pa dge sbyong ngam/ bram ze'am/ lha'am/ bdud dam/ tshangs pa'am/ sus kyang 'jig rten du chos dang mthun par ma bskor ba/ skye bo mang po la phan</text></item>
<item><p>422a6</p><section>mdo sde</section><text>pa dang / skye bo mang po la bde ba dang / 'jig rten la snying brtse ba dang / lha dang / mi rnams kyi don dang / phan pa dang / bde ba'i phyir bskor bas lha'i ris mngon par 'phel zhing</text></item>
<item><p>422a7</p><section>mdo sde</section><text>lha ma yin gyi ris yongs su nyams so zhes dbyangs sgrags so/ /sa bla'i gnod sbyin rnams kyi sgra thos nas nam mkha' la rgyu ba'i gnod sbyin dang / rgyal chen bzhi po'i</text></item>
<item><p>422b1</p><section>mdo sde</section><text>ris dang / sum cu rtsa gsum po'i lha dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams nas/ skad cig de dang / thang cig de dang /</text></item>
<item><p>422b2</p><section>mdo sde</section><text>yud tsam de dang / skad cig dang / thang cig dang / yud tsam de la tshangs pa'i 'jig rten gyi bar du sgra sgrags so/ /tshangs ris kyi lha rnams kyis kyang sgra sgrogs par byed de/ grogs</text></item>
<item><p>422b3</p><section>mdo sde</section><text>po dag /bcom ldan 'das kyis wA ra NA sir drang srong smra ba'i ri dwags kyi gnas su lan gsum du bzlas te rnam pa bcu gnyis kyi chos kyi 'khor lo chos dang ldan pa</text></item>
<item><p>422b4</p><section>mdo sde</section><text>dge sbyong ngam/ bram ze'am/ lha'am/ bdud dam/ tshangs pa'am/ sus kyang 'jig rten du chos dang mthun par 'ga' yang ma bskor ba/ skye bo mang po la phan pa dang / skye bo mang</text></item>
<item><p>422b5</p><section>mdo sde</section><text>po la bde ba dang / 'jig rten la snying brtse ba dang / lha dang / mi rnams kyi don dang / phan pa dang / bde ba'i phyir bskor bas lha'i ris mngon par 'phel zhing lha ma yin gyi ris</text></item>
<item><p>422b6</p><section>mdo sde</section><text>yongs su nyams so zhes dbyangs bsgrags so/ /bcom ldan 'das kyis wA ra NA sir drang srong smra ba'i ri dwags kyi nags su lan gsum du bzlas te rnam pa bcu gnyis</text></item>
<item><p>422b7</p><section>mdo sde</section><text>su chos kyi 'khor lo chos dang ldan pa bskor bas de'i phyir chos kyi rnam grangs 'di la chos kyi 'khor lo bskor ba zhes tshig bla dwags su btags so/ /chos kyi 'khor</text></item>
<item><p>423a1</p><section>mdo sde</section><text>lo'i mdo rdzogs so// //rgya'i skad du/ cu'i b+hau'i yA ni go gying / bod skad du/ las kyi rnam par smin pa'i 'bras bu'i</text></item>
<item><p>423a2</p><section>mdo sde</section><text>mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab bya</text></item>
<item><p>423a3</p><section>mdo sde</section><text>rgod kyi phung po'i ri la/ byang chub sems dpa' sems dpa' chen po mang po khri phrag bcu'i 'phags pa'i tshogs rnams dang / dge slong dang / dge slong ma dang /</text></item>
<item><p>423a4</p><section>mdo sde</section><text>dge bsnyen dang / dge bsnyen ma dang / klu chen brgyad dang / phyogs skyong rnams dang / srin po dang / lha ma yin dang / mi'am ci dang / lha dang / mi dang / dri zar</text></item>
<item><p>423a5</p><section>mdo sde</section><text>bcas pa'i tshogs thams cad bcom ldan 'das la sems rab tu dang cing chos nyan pa'i phyir 'khod do/ /de'i tshe byang chub sems dpa' shes rab ye shes</text></item>
<item><p>423a6</p><section>mdo sde</section><text>zhes bya ba stan las langs te thal mo sbyar nas bcom ldan 'das la 'di skad ces gsol to/ /bcom ldan 'das/ 'jig rten gyi khams khri phrag brgyad dang</text></item>
<item><p>423a7</p><section>mdo sde</section><text>stong phrag bzhi'i zhing khams blta bar byas pas der skyes pa'i mi rnams la dge ba'i rtsa ba rnam par smin pa'i 'bras bu du ma yod de/ 'dod chags dang / zhe</text></item>
<item><p>423b1</p><section>mdo sde</section><text>sdang dang / phrag dog dang / zhen pa dang / brjed ngas pa dang / mi tshangs spyod la sems rtag tu skyes pa dang / gang la la gtsug lag khang bzhengs pa dang / dge 'dun bsnyen</text></item>
<item><p>423b2</p><section>mdo sde</section><text>cing bkur ba dang / sku'i rten la yon tan gyis rab tu brgyan pa dang / tshul khrims bsrung ba dang / gsung rab sgrog pa dang / dbul po la phan pa dang / sdug bsngal ba la snying</text></item>
<item><p>423b3</p><section>mdo sde</section><text>rje ba dang / rang lus sbyin par gtong ba dang / spos 'bul ba la sogs pa de rnams bcom ldan 'das thugs rje dang ldan pas rgya chen po bshad du gsol/ de skad ces</text></item>
<item><p>423b4</p><section>mdo sde</section><text>gsol pa dang / bcom ldan 'das kyis byang chub sems dpa' shes rab ye shes la 'di skad ces bka' stsal to/ /shes rab ye shes/ rigs kyi bu'am/ rigs kyi bu</text></item>
<item><p>423b5</p><section>mdo sde</section><text>mo gang la la zhig bde bar gshegs pa'i mtshan nas brjod pa'i sems skye ba dang / ma 'ongs pa'i dus na rnam par smin pa dang / spos dang / me tog dang / mar me dang /</text></item>
<item><p>423b6</p><section>mdo sde</section><text>rnam par dag pas mchod par bya'o/ /blon po thob par 'dod na bsod nams dang / ye shes kyi tshogs bsags par bya'o/ /lus longs spyod 'dod nas sangs rgyas kyi sku gzugs la</text></item>
<item><p>423b7</p><section>mdo sde</section><text>rgyan bkod par bya'o/ /shes rab che bar 'dod na chos kyi sbyin pa byin par bya'o/ /gzugs bzang bar 'dod na de bzhin gshegs pa'i sku tshon gyis bris sam/ brko bar bya'o/ /tshe</text></item>
<item><p>424a1</p><section>mdo sde</section><text>ring bar 'dod na snying rje dang ldan zhing srog mi gcod par bya'o/ /mi lus 'thob par 'dod na gsung rab sgrog pa dang / tshul khrims bsrung bar bya'o//</text></item>
<item><p>424a2</p><section>mdo sde</section><text>bsod nams che bar 'dod na mchod rdzas dbul bar bya'o/ /nor phyug po 'dod na dbul po la phan par bya'o/ /nad med par 'dod na sman sbyin par bya'o// yang bcom ldan</text></item>
<item><p>424a3</p><section>mdo sde</section><text>'das kyis byang chub sems dpa' shes rab ye shes la bka' stsal pa/ gang la la tshe snga ma la sdig pa byas na tshe 'di la sdug bsngal bar 'gyur ro/ /lus rtag tu na</text></item>
<item><p>424a4</p><section>mdo sde</section><text>ba ni bde bar gshegs pa la ma gus pa dang / dge 'dun la smad pa yin no/ /mig rtag tu long ba ni tshul khrims srung ba 'chal du bcug pa yin no/ /rkang lag zha ba</text></item>
<item><p>424a5</p><section>mdo sde</section><text>ni me sbar bas bsdigs pa yin no/ /skad kyi don mi gsal ba ni sangs rgyas dang / chos la smad pa yin no/ /rna ba 'on pa dang / ngag lkugs pa ni gsung la sdang ba dang /</text></item>
<item><p>424a6</p><section>mdo sde</section><text>dam pa'i chos la smad pa yin no/ /snas dri mi tshor ba ni dri mi zhim pa'i spos ngan pa bsregs pa yin no/ /mig dmar ba ni theg pa chen po'i chos la smad pa yin no/ /</text></item>
<item><p>424a7</p><section>mdo sde</section><text>gzugs dkar zhing dmar ba ni mchod pa rgya chen po byas pa yin no/ /lus kha dog gnag cing rid pa ni de bzhin gshegs pa'i sku la du ba btang ba yin no/ /rgas nas</text></item>
<item><p>424b1</p><section>mdo sde</section><text>mig mi gsal ba ni sems can gyi mig la gnod pa byas pa yin no/ /tshe 'di la bu med pa ni sems can du ma bsad pa yin no/ /lus yon po dang / yan lag na ba ni sems</text></item>
<item><p>424b2</p><section>mdo sde</section><text>can du ma bcings pa dang / dol la sems can bzung ba yin no/ /'od gsal ba yang mi mthong ba ni bya'i mig la khab skud kyis brtsems pa yin no/ /rgas nas rabs chad</text></item>
<item><p>424b3</p><section>mdo sde</section><text>pa ni sgo nga bcag pas yin no/ /tshe 'di la pho reng du gyur pa ni chung ma la sems sdang bas yin no/ /bud med khyim thab med pa ni khyim thab la sems sdang bas yin no/ /</text></item>
<item><p>424b4</p><section>mdo sde</section><text>pho mo rtag tu so sor nges pa ni pha ma la ma gus pa dang spyod pa ngan pa byas pas yin no/ /tshe 'di la dbul ba ni zas dang / nor la sdang ba yin no/ /mi'i lus yan lag tshang</text></item>
<item><p>424b5</p><section>mdo sde</section><text>ba dang ldan pa ni dkon mchog gsum la dad pa thob pas yin no/ /rigs kyi bu dang / rigs kyi bu mo rnams la brtse bas smra bar bya'o/ /rtag tu dang ba dang / gus par bya'o/ /</text></item>
<item><p>424b6</p><section>mdo sde</section><text>gnyen mtshams la mthun par bya'o/ /pha mar dad par bya'o/ /skye ba gcig srog mi gcod na mi mthun pa'i dgra rnams kyang med do/ /tshe gcig tu mi rkun rgyal po'i chad</text></item>
<item><p>424b7</p><section>mdo sde</section><text>pa mi 'byung ngo / /skye ba gcig la chags sdang mi rtsod na chad pa'i rigs dang / btson khang yang mi mthong ngo / /skye ba gcig la sems mnyam pa nyid bsgoms na dmyal bar</text></item>
<item><p>425a1</p><section>mdo sde</section><text>mi lhung ngo / /yang byang chub sems dpa' shes rab ye shes la bka' stsal pa/ rigs kyi bu dang / rigs kyi bu mo gang la la zhig las kyi rnam</text></item>
<item><p>425a2</p><section>mdo sde</section><text>par smin pa'i 'bras bu'i mdo 'di thos nas lag tu 'chang ba dang / 'don pa dang / spos dang / me tog dang / mar me rnams ci 'byor pas mchod par byed na/ gal</text></item>
<item><p>425a3</p><section>mdo sde</section><text>te de la tshe snga ma'i lan chags pa dang / tshe 'di la sdig pa bsags pa thams cad rnam par dag cing byang bar 'gyur ro/ /de ltar byas na ma 'ongs pa'i rnam par</text></item>
<item><p>425a4</p><section>mdo sde</section><text>smin pa'i 'bras bu ni longs spyod dang ldan pa dang / dbang phyug kyang mi 'byung bar dogs par mi bya'o/ /skye ba thams cad du gzugs bzang ba dang ldan par</text></item>
<item><p>425a5</p><section>mdo sde</section><text>'gyur ro/ /ye shes dang / shes rab dang / mchog tu dga' ba thob pa'i phyir las kyi rnam par smin pa yon tan bsam gyis mi khyab pa'i tshigs su bcad pa</text></item>
<item><p>425a6</p><section>mdo sde</section><text>las shes par bya'o/ /mi yi lus ni thob pa dka'/ /sangs rgyas bstan pa thos pa dka'/ /dge ba'i sems ni bskyed pa dka'/ /dam pa'i chos ni shes pa</text></item>
<item><p>425a7</p><section>mdo sde</section><text>dka'/ /sangs rgyas 'dod na gsung rab sgrog brtson bya/ /dge sems 'dod na zhe sdang mi bya'o/ /'bras bzang 'dod na mchod pa rtag tu bya/ /tshe ring 'dod na srog</text></item>
<item><p>425b1</p><section>mdo sde</section><text>gcod spang bar bya/ /sems ni bud med dag na zhen mi bya/ /yid ni gzhan la gnod pa skyel mi bya/ /ngag gis gzhan gyi sdig pa brjod mi bya/ /gzhan nor rtswa chu bzhin du rku</text></item>
<item><p>425b2</p><section>mdo sde</section><text>mi bya/ /rna bas gzhan gyi tshig ngan mnyan mi bya/ /mig gis bud med gzugs la blta mi bya/ /lce ni gzhan gyi ro la myong mi bya/ /bya ba kun la yid ni mig bzhin bya/ /</text></item>
<item><p>425b3</p><section>mdo sde</section><text>sems can srog ni don med gcod mi bya/ /skye bar nor phyug rtag tu 'dod pa na/ /nad pa dbul po rnams la phan par bya/ /de nas 'phags pa'i tshogs dang ldan pa'i 'khor rnams</text></item>
<item><p>425b4</p><section>mdo sde</section><text>bcom ldan 'das kyis gsungs pa la yi rangs shing mngon par bstod do/ /las kyi rnam par smin pa'i 'bras bu'i mdo rdzogs so// //sangs rgyas kyi sprul</text></item>
<item><p>425b5</p><section>mdo sde</section><text>pa rgya'i lo tsA ba thang sam tsa zhes byas rgya gar dngos las rgya nag tu legs par bsgyur cing phyis gzhi thams cad yod par smra ba'i sde pa las rab tu byung ba rgya nag chen po'i lha</text></item>
<item><p>425b6</p><section>mdo sde</section><text>btsun chos kyi rin chen gyis dpal ldan sa skya'i gtsug lag khang chen por bsgyur cing zhus te gtan la phab pa'o// //rgya gar skad du/ karma bi b+hang+ga/ bod</text></item>
<item><p>425b7</p><section>mdo sde</section><text>skad du/ las rnam par 'byed pa/ bam po dang po/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/</text></item>
<item><p>426a1</p><section>mdo sde</section><text>bcom ldan 'das mnyan du yod pa na rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas bcom</text></item>
<item><p>426a2</p><section>mdo sde</section><text>ldan 'das snga dro chos gos dang / sham thabs mnabs/ lhung bzed bsnams te/ mnyan du yod par bsod snyoms kyi phyir gshegs nas/ mthar chags su</text></item>
<item><p>426a3</p><section>mdo sde</section><text>mnyan du yod par bsod snyoms bzhes te/ to'u te ya'i bu bram ze'i khye'u ne tso'i khyim ga la ba der gshegs so/ /de'i tshe to'u te ya'i bu bram ze'i khye'u ne tso'i</text></item>
<item><p>426a4</p><section>mdo sde</section><text>khyim de ni/ khri ras ko ni ka bting ba'i steng na khyi dung zhes bya ba 'dug ste/ khar gzhong rdo ba khar blangs pa la 'bras chan dang / sha bsres pa'i khrud ma 'thung ba las/</text></item>
<item><p>426a5</p><section>mdo sde</section><text>khyi dung gis bcom ldan 'das sgo drung na bzhugs pa mthong ste/ mthong nas kyang 'a 'u zhes zugs so/ /de nas bcom ldan 'das kyis khyi dung la 'di skad ces bka'</text></item>
<item><p>426a6</p><section>mdo sde</section><text>stsal te/ khyi dung khyod kye zhes bya ba las 'a 'u zhes zugs par gyur na/ des kyang ma dul lam/ de skad ces bka' stsal pa dang / khyi dung khros 'khrugs tshig pa zos te/</text></item>
<item><p>426a7</p><section>mdo sde</section><text>yid ma rangs nas ras ko ni ka bting ba'i khri las babs te/ khri'i 'og na gtor khung gi shing gi wA la 'dug go /de'i tshe to'u te ya'i bu bram ze'i khye'u ne tso bya ba zhig gi</text></item>
<item><p>426b1</p><section>mdo sde</section><text>phyir phyi rol du byung ba las/ de nas to'u te ya'i bu bram ze'i khye'u ne tso slar log pa dang / to'u te ya'i bu bram ze'i khye'u ne tsos khyi dung khri'i 'og na gtor khung gi wA la 'dug</text></item>
<item><p>426b2</p><section>mdo sde</section><text>pa mthong ngo / /mthong nas kyang nang mi la smras pa/ khyod kyi khyi dung 'di la ci zhig smras/ jo bo/ bdag cag gang gis kyang khyi dung la ci yang ma smras so/ /de lta lags mod kyi</text></item>
<item><p>426b3</p><section>mdo sde</section><text>dge sbyong go'u ta ma byon par gyur te/ khyi dung gis dge sbyong go'u ta ma sgo drung na bzhugs pa mthong ngo / /mthong nas kyang 'a 'u zhes zugs pa dang / dge sbyong go'u ta mas de</text></item>
<item><p>426b4</p><section>mdo sde</section><text>la 'di skad ces bka' stsal te/ khyi dung khyod kye zhes bya ba las 'a 'u zhes zugs par gyur na/ des kyang ma dul lam/ de skad ces bka' stsal pa dang / khyi dung khros</text></item>
<item><p>426b5</p><section>mdo sde</section><text>'khrugs tshig pa zos te yi ma rangs nas/ ras ko ni ka bting ba'i khri las babs te/ khri'i 'og na gtor khung gi shing gi wA la 'dug go /de nas bram ze'i khye'u ne tso khros</text></item>
<item><p>426b6</p><section>mdo sde</section><text>'khrugs tshig pa zos te yi ma rangs nas mnyan du yod pa nas byung ste/ rgyal bu rgyal byed kyi tshal mgon med zas sbyin gyi kun dga' ra ba ga la ba der song ngo / /de'i tshe</text></item>
<item><p>426b7</p><section>mdo sde</section><text>bcom ldan 'das dge slong brgya phrag du ma'i 'khor gyi mdun na chos ston cing bzhugs te/ bcom ldan 'das kyis to'u te ya'i bu bram ze'i khye'u ne tso rgyang ring po nas 'ong</text></item>
<item><p>427a1</p><section>mdo sde</section><text>ba gzigs so/ /gzigs nas kyang dge slong rnams la bka' stsal pa/ dge slong dag/ khyed kyis to'u te ya'i bu bram ze'i khye'u ne tso rgyad ring po nas</text></item>
<item><p>427a2</p><section>mdo sde</section><text>'ong ba mthong ngam/ btsun pa/ de lta lags so/ /gal te to'u te ya'i bu bram ze'i khye'u ne tso 'di'i tshe 'chi ba'i dus byas par gyur na ni/ lus dang bral nas shi ba'i 'og tu/</text></item>
<item><p>427a3</p><section>mdo sde</section><text>dper na/ mda' ste'u ka 'phangs pa de bzhin du ngan song ngan 'gro rnam par ltung ba/ sems can dmyal ba rnams su skye bar 'gyur te/ 'di ltar 'di nga la sems rab tu</text></item>
<item><p>427a4</p><section>mdo sde</section><text>khros pa'i phyir ro/ /sems rab tu khros pa'i rgyus/ de ltar 'di na sems can kha cig lus dang bral nas shi ba'i 'og tu ngan song ngan 'gro rnam par ltung ba sems can</text></item>
<item><p>427a5</p><section>mdo sde</section><text>dmyal ba rnams su skye bar 'gyur ro/ /de nas dge slong zhig gis de'i tshe tshigs su bcad de smras pa/ 'di na gang zag kha cig ni/ /rab tu sems khros gyur gzigs</text></item>
<item><p>427a6</p><section>mdo sde</section><text>nas/ /ston pas dge slong tshogs rnams la/ /don de nyid ni lung bstan to/ /kye ma gson pa'i mi 'di ni/ /da ni 'chi ba'i dus byed na/ /de yi sems ni khros pa'i</text></item>
<item><p>427a7</p><section>mdo sde</section><text>phyir/ /sems can dmyal ba rnams su skye/ /de bzhin gshegs la sems khros pa/ /de yi rgyus ni sems can rnams/ /dper na mda' ni 'phangs pa bzhin/ /de</text></item>
<item><p>427b1</p><section>mdo sde</section><text>ltar ngan 'gror 'gro bar 'gyur/ /de nas to'u te ya'i bu bram ze'i khye'u ne tso bcom ldan 'das ga la ba deng song ste phyin pa dang / bcom ldan 'das dang lhan cig tu mngon</text></item>
<item><p>427b2</p><section>mdo sde</section><text>du kun dga' bar bya ba dang / yang dag par chags par bya ba'i gtam rnam pa mang po byas nas phyogs gcig tu 'dug go /to'u te ya'i bu bram ze'i khye'u ne tso phyogs gcig</text></item>
<item><p>427b3</p><section>mdo sde</section><text>tu 'dug nas/ bcom ldan 'das la 'di skad ces gsol to/ /go'u ta ma khyod bdag gi khyim du byon tam/ bram ze'i khye'u/ phyin to/ /go'u ta ma khyod kyis bdag gi</text></item>
<item><p>427b4</p><section>mdo sde</section><text>khyi dung la ci zhig ma gsungs sam/ bram ze'i khye'u/ nga 'dir snga dro chos gos dang sham thabs bgos/ lhung bzed thogs nas mnyan du yod par bsod snyoms kyi phyir</text></item>
<item><p>427b5</p><section>mdo sde</section><text>zhugs te/ mthar gyis mnyan du yod par bsod snyoms blangs nas khyod kyi khyim ga la ba der song ste phyin nas/ sgo drung na 'dug pa dang / de'i tshe khyi dung ras ko ni ka bting</text></item>
<item><p>427b6</p><section>mdo sde</section><text>ba'i khri'i steng na 'dug cing / khar gzhong rdo ba'i khar blangs pa la/ 'bras chan dang / sha bsres pa'i khrud ma 'thung ba las/ khyi dung gis nga sgo drung na 'dug pa mthong</text></item>
<item><p>427b7</p><section>mdo sde</section><text>ste mthong nas kyang zugs pa dang / ngas de la smras pa/ khyi dung khyod kye zhes bya ba las 'a 'u zhes zugs par gyur na/ des kyang ma dul lam zhes de skad ces smras pa dang /</text></item>
<item><p>428a1</p><section>mdo sde</section><text>khyi dung khros 'khrugs tshig pa zos te yi ma rangs nas/ ras ko ni ka bting ba'i khri las babs te/ khri'i 'og na gtor khung gi shing gi w+wa la</text></item>
<item><p>428a2</p><section>mdo sde</section><text>'dug go /go'u ta ma/ khyod kyis khyi dung tshe snga ma la bdag gi cir mchi mkhyen tam/ bram ze'i khye'u/ kha rog 'dug la nga la don 'di ma 'dri zhig /khyod kun tu gnod</text></item>
<item><p>428a3</p><section>mdo sde</section><text>sems su 'gyur ba dang / mi bzod pa dang / sems yid mi bde bar 'gyur du 'ong ngo / /lan gnyis lan gsum du to'u te ya'i bu bram ze'i khye'u ne tsos bcom</text></item>
<item><p>428a4</p><section>mdo sde</section><text>ldan 'das la 'di skad ces gsol to/ /go'u ta ma khyod kyis khyi dung tshe snga ma la bdag cag gi cir mchi mkhyen tam/ bcom ldan 'das kyis kyang lan gnyis</text></item>
<item><p>428a5</p><section>mdo sde</section><text>lan gsum du to'u te ye'i bu bram ze'i khye'u ne tso la 'di skad ces bka' stsal to/ /bram ze'i khye'u/ kha rog 'dug la nga la don 'di ma 'dri zhig /khyod kun tu</text></item>
<item><p>428a6</p><section>mdo sde</section><text>gnod sems su 'gyur ba dang / mi bzod pa dang / sems yid mi bde bar 'gyur du 'ong ngo / /bram ze'i khye'u khyod lan gsum gyi bar du don 'di nges par</text></item>
<item><p>428a7</p><section>mdo sde</section><text>ma thob pas 'dri na/ de'i phyir bram ze'i khye'u legs par rab tu nyon la yid la zungs shig dang bshad do/ /bram ze'i khye'u/ khyod kyi pha to'u te ya gang yin pa de</text></item>
<item><p>428b1</p><section>mdo sde</section><text>lus dang bral nas/ dman pa khyi'i gnas su skyes so/ /kye go'u ta ma/ bdag gi pha te'u te ya ni mchod sbyin bgyis pa/ sbyin sreg bgyis pa/ mchod sdong bsgreng ba</text></item>
<item><p>428b2</p><section>mdo sde</section><text>lags na/ de ci'i slad du 'di ltar 'gyur/ de ni lus dang bral nas tshangs pa'i 'jig rten bzang por skye bar 'gyur ro/ /bram ze'i khye'u khyod kyi pha to'u te ya ni/ nga</text></item>
<item><p>428b3</p><section>mdo sde</section><text>rgyal las nga rgyal nyid kyis dman pa khyi'i gnas su skyes so/ /bram ze'i khye'u/ gal te ngas smras pa la yid mi ches na/ bram ze'i khye'u/ khyod de'i phyir rang gi khyim du song la phyin</text></item>
<item><p>428b4</p><section>mdo sde</section><text>pa dang / khyi dung la/ 'di skad du gal te khyi dung khyod tshe snga ma la nga'i pha to'u te yar gyur pa lta na/ ras ko ni ka bting ba'i khri la 'dug cig ces smros shig /khri la 'dug pa dang tshig 'di</text></item>
<item><p>428b5</p><section>mdo sde</section><text>skad du gal te khyi dung khyod tshe snga ma la nga'i pha to'u te yar gyur pa lta na/ khar gzhong rdo ba'i khar blangs pa la 'bras chan dang sha bsres pa'i khrud ma 'thungs shig ces smros shig /</text></item>
<item><p>428b6</p><section>mdo sde</section><text>'thung na de la tshig 'di skad du gal te khyi dung khyod tshe snga ma la nga'i pha to'u te yar gyur pa lta na/ khyod 'chi ba'i dus kyi tshe bdag dbang ba gang yod pa nga la ma bstan pa de ston</text></item>
<item><p>428b7</p><section>mdo sde</section><text>cig ces smros shig dang ston par 'gyur ro/ /de nas to'u te ya'i bu bram ze'i khye'u ne tsos bcom ldan 'das kyis gsungs pa bzung ste/ kun chub par byas nas rang gi khyim ga</text></item>
<item><p>429a1</p><section>mdo sde</section><text>la ba der song ste phyin pa dang / khyi dung la 'di skad ces smras so/ /gal te khyi dung khyod tshe snga ma la nga'i pha to'u te yar gyur pa lta na/ ras ko ni ka bting</text></item>
<item><p>429a2</p><section>mdo sde</section><text>ba'i khri la 'dug cig khri la 'dug nas de la 'di skad ces smras so/ /gal te khyi dung khyod tshe snga ma la nga'i pha to'u te yar gyur pa lta na/ khar gzhong rdo'i khar blangs pa la</text></item>
<item><p>429a3</p><section>mdo sde</section><text>'bras chan dang sha bsres pa'i khrud ma 'thungs shig/ 'thungs nas de la 'di skad ces smras so/ /gal te khyi dung khyod tshe snga ma la nga'i pha to'u te yar gyur pa lta na/ khyod</text></item>
<item><p>429a4</p><section>mdo sde</section><text>'chi ba'i dus kyi tshe bdag dbang ba gang yod pa nga la ma bstan pa de ston cig /de nas khyi dung ras ko ni ka bting ba'i khri las babs te/ gnas khyim rnying pa zhig yod</text></item>
<item><p>429a5</p><section>mdo sde</section><text>pa ga la ba der song ste phyin pa dang / khri'i rkang pa bzhi'i gnas su rkang lag gi sder mos 'bru'o/ /dbus su ni snas snom mo/ /to'u te ya'i bu bram ze'i khye'u ne tsos/</text></item>
<item><p>429a6</p><section>mdo sde</section><text>de nas gser dngul brdungs pa dang / sil ma lcags zangs bzhi dang / dbus nas gser gyi 'khar ba dang / ril ba rnyed do/ /de nas to'u te ya'i bu bram ze'i khye'u</text></item>
<item><p>429a7</p><section>mdo sde</section><text>ne tsos gser de sbas nas dga' mgu zhing rab tu dga' ste rangs nas dga' ba dang / yid bde ba skyes te/ mnyan du yod pa nas byung nas/ bcom ldan 'das ga la</text></item>
<item><p>429b1</p><section>mdo sde</section><text>ba der song ngo / /de'i tshe bcom ldan 'das dge slong gi 'khor brgya phrag du ma'i mdun na chos ston cing bzhugs te/ bcom ldan 'das kyis to'u te ya'i bu bram ze'i khye'u ne tso</text></item>
<item><p>429b2</p><section>mdo sde</section><text>rgyang ring po nas 'ong ba gzigs so/ /gzigs nas kyang dge slong rnams la bka' stsal pa/ dge slong dag khyed kyis to'u te ya'i bu bram ze'i khye'u ne tso rgyang ring po nas 'ong ba</text></item>
<item><p>429b3</p><section>mdo sde</section><text>mthong ngam/ btsun pa/ de lta lags so/ /gal te to'u te ya'i bu bram ze'i khye'u ne tso 'di'i tshe 'chi ba'i dus byas par gyur na ni/ dper na/ mda' ste'u ka 'phangs pa de bzhin</text></item>
<item><p>429b4</p><section>mdo sde</section><text>du bde 'gro mtho ris kyi 'jig rten du lha rnams kyi nang du skye bar 'gyur te/ 'di ltar des nga la sems dad par byas pa'i phyir ro/ /dge slong dag /sems dad pa'i rgyus de</text></item>
<item><p>429b5</p><section>mdo sde</section><text>ltar 'di na sems can kha cig lus dang bral nas bde 'gro mtho ris kyi 'jig rten du lha rnams kyi nang du skye bar 'gyur ro/ /de nas dge slong zhig gis de'i tshe tshigs su</text></item>
<item><p>429b6</p><section>mdo sde</section><text>bcad de smras pa/ 'di na gang zag kha cig ni/ /rab tu sems dad gyur gzigs nas/ /ston pas dge slong tshogs rnams la/ /don de nyid ni lung bstan to/ /kye ma gson</text></item>
<item><p>429b7</p><section>mdo sde</section><text>pa'i mi 'di ni/ /da ni 'chi ba'i dus byed na/ /de yi sems ni dad pa'i phyir/ /lha rnams nang du skye bar 'gyur/ /de bzhin gshegs la sems dad pa/ /de yi rgyus ni sems</text></item>
<item><p>430a1</p><section>mdo sde</section><text>can rnams/ /dper na mda' ni 'phangs pa bzhin/ /de ltar bzang 'gror 'gro bar 'gyur/ /de nas to'u te ya'i bu bram ze'i khye'u ne tso bcom ldan</text></item>
<item><p>430a2</p><section>mdo sde</section><text>'das ga la ba der song ste phyin pa dang / bcom ldan 'das dang lhan cig tu mdun du kun dga' bar bya ba dang / yang dag par chags par bya ba'i gtam rnam pa mang</text></item>
<item><p>430a3</p><section>mdo sde</section><text>po byas nas phyogs gcig tu 'dug go /to'u te ya'i bu bram ze'i khye'u ne tso phyogs gcig tu 'dug pa dang / bcom ldan 'das kyis 'di skad ces bka' stsal to/ /</text></item>
<item><p>430a4</p><section>mdo sde</section><text>bram ze'i khye'u ci/ ngas ji ltar khyi dung lung bstan pa de de bzhin du gyur tam/ kye go'u ta ma/ mad de/ ji ltar go'u ta ma khyod kyis khyi dung lung bstan pa de de bzhin</text></item>
<item><p>430a5</p><section>mdo sde</section><text>no| |gal te zhus nas zhu ba lung bstan pa'i slad du skabs dbye bar gnang na/ go'u ta ma khyod la bdag zhu ba gzhan 'ga' zhig kyang zhu'o/ /bram ze'i khye'u ci dang ci</text></item>
<item><p>430a6</p><section>mdo sde</section><text>'dod pa dris shig /kye go'u ta ma/ rgyu gang dang / rkyen gang gis 'dir sems can kha cig tshe thung ba dang / tshe ring ba dang / nad mang ba dang / nad nyung ba dang / mdog sdug pa</text></item>
<item><p>430a7</p><section>mdo sde</section><text>dang / mdog mi sdug pa dang / dbang chung bar grags pa dang / dbang che bar grags pa dang / rigs btsun pa dang / rigs dma' ba dang / tshig gzung bar 'os pa dang /</text></item>
<item><p>430b1</p><section>mdo sde</section><text>tshig gzung bar mi 'os pa dang / longs spyod che ba dang / longs spyod chung ba dang / shes rab 'chal ba dang / shes rab chen por gyur pa/ kye go'u ta ma/ las gang gi rnam par</text></item>
<item><p>430b2</p><section>mdo sde</section><text>smin pas/ sems can 'di dag las sna tshogs su gda'/ bram ze'i khye'u/ de'i phyir legs par rab tu nyon la yid la zungs shig dang bshad do/ /bram ze'i khye'u/ sems</text></item>
<item><p>430b3</p><section>mdo sde</section><text>can rnams ni las bdag gir 'gyur ba/ las kyi bgo skal la spyod pa/ las kyi skye gnas can/ las la ston pa ste/ bram ze'i khye'u/ sems can rnams ni las kyis 'di</text></item>
<item><p>430b4</p><section>mdo sde</section><text>lta ste/ dman pa dang / mchog dang / 'bring dang / mchog dang / mthon po dang / dma' ba dang / ngan pa dang / bzang po rnams su rnam par phye'o/ /go'u ta ma/ khyod kyis mdor</text></item>
<item><p>430b5</p><section>mdo sde</section><text>bshad de rnam par ma phyed pa 'di bdag gis don rgya cher ma 'tshal to/ /bram ze'i khye'u/ de'i phyir legs par rab tu nyon la yid la zungs shig dang bshad do/ /sems</text></item>
<item><p>430b6</p><section>mdo sde</section><text>can rnams kyi las sna tshogs dang / nyon mongs pa sna tshogs dang / lta ba sna tshogs dang / spyod pa sna tshogs rig nas/ las nag po dang / dkar po rnams kyi 'bras bu</text></item>
<item><p>430b7</p><section>mdo sde</section><text>rnam par smin pa brjod par bya ste/ bram ze'i khye'u/ las nag pos ni ngan song sems can dmyal ba dang / dud 'gro dang / yi dwags rnams kyi nang du skye'o/ /las dkar</text></item>
<item><p>431a1</p><section>mdo sde</section><text>pos ni lha dang / mi rnams kyi nang du skye'o/ /bram ze'i khye'u/ tshe thung bar 'gyur ba'i las kyang yod/ tshe ring bar 'gyur ba'i las kyang yod/ nad</text></item>
<item><p>431a2</p><section>mdo sde</section><text>mang bar 'gyur ba'i las kyang yod/ nad nyung bar 'gyur ba'i las kyang yod/ mdog mi sdug par 'gyur ba'i las kyang yod/ mdzes par 'gyur ba'i las kyang yod/</text></item>
<item><p>431a3</p><section>mdo sde</section><text>dbang chung bar grags par 'gyur ba'i las kyang yod/ dbang che bar grags par 'gyur ba'i las kyang yod/ rigs btsun par 'gyur ba'i las kyang yod/ rigs</text></item>
<item><p>431a4</p><section>mdo sde</section><text>dma' bar 'gyur ba'i las kyang yod/ longs spyod chen por 'gyur ba'i las kyang yod/ longs spyod chung bar 'gyur ba'i las kyang yod/ shes rab 'chal bar 'gyur</text></item>
<item><p>431a5</p><section>mdo sde</section><text>ba'i las kyang yod/ shes rab chen por 'gyur ba'i las kyang yod/ sems can dmyal bar skye bar 'gyur ba'i las kyang yod/ dud 'gror skye bar 'gyur ba'i las</text></item>
<item><p>431a6</p><section>mdo sde</section><text>kyang yod/ yi dwags su skye bar 'gyur ba'i las kyang yod/ /mi'i 'jig rten du skye bar 'gyur ba'i las kyang yod/ 'dod pa na spyod pa'i lhar skye bar 'gyur ba'i las</text></item>
<item><p>431a7</p><section>mdo sde</section><text>kyang yod/ gzugs na spyod pa'i lhar skye bar 'gyur ba'i las kyang yod/ gzugs med pa na spyod pa'i lhar skye bar 'gyur ba'i las kyang yod/ nges par skye bar</text></item>
<item><p>431b1</p><section>mdo sde</section><text>'gyur ba'i las kyang yod/ skye bar 'gyur bar ma nges pa'i las kyang yod/ yul gzhan du rnam par smin par 'gyur ba'i las kyang yod/ byas la bsags pa ma yin pa'i</text></item>
<item><p>431b2</p><section>mdo sde</section><text>las kyang yod/ bsags ba ma byas pa'i las kyang yod/ byas la bsags pa'i las kyang yod/ ma byas la ma bsags pa'i las kyang yod/ las gang dang ldan na/ gang</text></item>
<item><p>431b3</p><section>mdo sde</section><text>zag sems can dmyal ba rnams su skyes te/ sems can dmyal ba pa'i tshe yongs su rdzogs par zad par byas nas/ 'chi 'pho ba'i las kyang yod/ las gang dang ldan</text></item>
<item><p>431b4</p><section>mdo sde</section><text>na| gang zag sems can dmyal ba rnams su skyes te/ sems can dmyal ba ba'i tshe phyed zad par byas nas 'chi 'pho ba'i las kyang yod/ las gang dang ldan na/ gang zag</text></item>
<item><p>431b5</p><section>mdo sde</section><text>sems can dmyal ba rnams su skyes ma thag tu 'chi 'pho ba'i las kyang yod/ las gang dang ldan na/ gang zag sngar bde bar gyur la/ phyis sdug bsngal bar 'gyur ba'i</text></item>
<item><p>431b6</p><section>mdo sde</section><text>las kyang yod/ las gang dang ldan na/ gang zag sngar sdug bsngal bar gyur la/ phyis bde bar 'gyur ba'i las kyang yod/ las gang dang ldan na/ gang zag sngar yang</text></item>
<item><p>431b7</p><section>mdo sde</section><text>bde bar gyur la/ phyis kyang bde bar 'gyur ba'i las kyang yod/ las gang dang ldan na/ gang zag sngar yang sdug bsngal bar gyur la/ phyis kyang sdug bsngal bar 'gyur</text></item>
<item><p>432a1</p><section>mdo sde</section><text>ba'i las kyang yod/ las gang nang ldan na/ gang zag phyug por gyur la/ gtong ba dang ldan pa'i las kyang yod/ las gang dang ldan na/</text></item>
<item><p>432a2</p><section>mdo sde</section><text>gang zag phyug por gyur la/ ser sna can du 'gyur ba'i las kyang yod/ /las gang dang ldan na/ gang zag dbul por gyur la/ gtong ba dang ldan pa'i las kyang</text></item>
<item><p>432a3</p><section>mdo sde</section><text>yod/ las gang dang ldan na/ gang zag dbul por gyur la/ ser sna can du 'gyur ba'i las kyang yod/ gang zag gang gi tshe zad par gyur la/ las ma zad pa'i</text></item>
<item><p>432a4</p><section>mdo sde</section><text>gang zag kyang yod/ gang zag gang gi las zad par gyur la/ tshe ma zad pa'i gang zag kyang yod/ gang zag gang gi tshe yang zad par gyur la/ las kyang zad pa'i</text></item>
<item><p>432a5</p><section>mdo sde</section><text>gang zag kyang yod/ gang zag gang gi tshe yang ma zad cing / las kyang ma zad la/ de'i nyon mongs pa rnams zad pa'i gang zag kyang yod/ lus bde bar gyur la/</text></item>
<item><p>432a6</p><section>mdo sde</section><text>sems mi bde ba'i gang zag kyang yod/ sems bde bar gyur la/ lus mi bde ba'i gang zag kyang yod/ lus bde bar gyur la/ sems kyang bde ba'i gang zag</text></item>
<item><p>432a7</p><section>mdo sde</section><text>kyang yod/ lus kyang mi bde bar gyur la/ sems kyang mi bde ba'i gang zag kyang yod/ las gang dang ldan na/ gang zag ngan song rnams su skyes la/ gzugs bzang</text></item>
<item><p>432b1</p><section>mdo sde</section><text>pa dang / blta na sdug pa dang / mdzes pa dang / mdog snum pa dang / pags pa snum pa dang / mig tu sdug par 'gyur ba'i las kyang yod/ las gang dang ldan na/ gang</text></item>
<item><p>432b2</p><section>mdo sde</section><text>zag ngan song rnams su skyes la/ mdog mi sdug pa dang / lus rtsub ba dang / blta na mi sdug pa dang / lta ba dang mi mthun par 'gyur ba'i las kyang yod/ las gang</text></item>
<item><p>432b3</p><section>mdo sde</section><text>dang ldan na/ gang zag ngan song rnams su skyes la/ dri mi zhim pa dang / dbang po mi gsal ba dang / dbang po mi rno bar 'gyur ba'i las kyang yod/ bram ze'i khye'u/ mi dge</text></item>
<item><p>432b4</p><section>mdo sde</section><text>ba'i las kyi lam bcu po dag yang dag par blangs pa'i rgyus/ phyi rol gyi dngos po bcu rgud par snang / dge ba bcu'i las kyi lam rnams yang dag par blangs pa'i rgyus/</text></item>
<item><p>432b5</p><section>mdo sde</section><text>phyi rol gyi dngos po bcu phun sum tshogs par snang ste/ 'di ni mdor bstan pa'o/ /de la tshe thung bar 'gyur ba'i las gang zhe na/ tshe thung bar 'gyur ba'i chos bcu ste/ bcu</text></item>
<item><p>432b6</p><section>mdo sde</section><text>gang zhe na/ srog gcod pa dang / srog gcod pa yang dag par 'dzin du 'jug pa dang / srog gcod pa'i bsngags pa smra ba dang / srog gcod pa la rjes su yi rang ba</text></item>
<item><p>432b7</p><section>mdo sde</section><text>dang / mngal nas zag par byed pa dang / mngal nas zags par bya bar yang dag par 'dzin du 'jug pa dang / mi mdza' ba shi na yid dga' ba dang / mi 'dza' ba shi bar</text></item>
<item><p>433a1</p><section>mdo sde</section><text>dga' ba dang / gang du srog chags mang po gsod pa'i lta rten 'dzugs pa dang / g.yul 'gyed pa la lta ba ni bcu pa'o/ /chos bcu po de dag</text></item>
<item><p>433a2</p><section>mdo sde</section><text>ni tshe thung bar 'gyur ba ste/ las 'di ni tshe thung bar 'gyur ba'o/ /de la tshe ring bar 'gyur ba'i las gang zhe na/ tshe ring bar 'gyur ba'i chos bcu ste/ bcu gang zhe na/ srog</text></item>
<item><p>433a3</p><section>mdo sde</section><text>gcod pa spong ba dang / srog gcod pa spong ba yang dag par 'dzin du 'jug pa dang / /srog gcod pa spong ba'i bsngags pa smra ba dang / srog gcod pa spong ba la</text></item>
<item><p>433a4</p><section>mdo sde</section><text>rjes su yi rang ba dang / bsad par chad pa'i gang zag rnams rab tu thar bar byed pa dang / dud 'gro'i skye gnas su gyur pa'i srog chags bsad par chad pa rnams</text></item>
<item><p>433a5</p><section>mdo sde</section><text>rab tu thar bar byed pa dang / 'jigs skrag pa rnams la mi 'jigs pa sbyin pa dang / mgon med pa rnams la snying rje ba'i sems dang ldan pa dang / nad pa rnams</text></item>
<item><p>433a6</p><section>mdo sde</section><text>la byams pa nye bar sgrub pa dang / len pa rnams la zas sbyin pa'o/ /chos bcu po de dag ni tshe ring bar 'gyur ba ste/ las 'di ni tshe ring bar 'gyur ba'o/ /de la</text></item>
<item><p>433a7</p><section>mdo sde</section><text>nad mang bar 'gyur ba'i las gang zhe na/ nad mang bar 'gyur ba'i chos bcu ste/ bcu gang zhe na/ khu tshur dang / thal mo la sogs pas brdeg pa dang / khu tshur</text></item>
<item><p>433b1</p><section>mdo sde</section><text>dang / thal mo la sogs pas brdeg pa yang dag par 'dzin du 'jug pa dang / khu tshur dang / thal mo la sogs pas brdeg pa'i bsngags pa smra ba dang / khu chur dang / thal</text></item>
<item><p>433b2</p><section>mdo sde</section><text>mo la sogs pas brdeg pa la rjes su yi rang ba dang / pha ma na bar sgrub pa dang / 'phags pa rnams na bar sgrub pa dang / mi mdza' ba rnams nad kyis btab na yid</text></item>
<item><p>433b3</p><section>mdo sde</section><text>dga' ba dang / mi mdza' ba rnams nad sos na yid mi dga' ba dang / sman ma yin pa sbyin pa dang / zas ma zhu bar za ba ni bcu pa'o/ /chos bcu po de dag ni nad mang bar</text></item>
<item><p>433b4</p><section>mdo sde</section><text>'gyur ba ste/ las 'di ni nad mang bar 'gyur ba'o/ /de la nad nyung bar 'gyur ba'i las gang zhe na/ nad nyung bar 'gyur ba'i chos bcu ste/ bcu gang zhe na/ khu tshur dang /</text></item>
<item><p>433b5</p><section>mdo sde</section><text>thal mo la sogs pas brdeg pa sbong ba dang / khu tshur dang / thal mo la sogs pas brdeg pa spong ba yang dag par 'dzin du 'jug pa dang / khu tshur dang / thal mo la sogs</text></item>
<item><p>433b6</p><section>mdo sde</section><text>pas brdeg pa spong ba'i bsngags pa smra ba dang / khu tshur dang thal mo la sogs pas brdeg pa spong ba la rjes su yi rang ba dang / pha ma nad kyis btab na rim gro byed pa dang / 'phags</text></item>
<item><p>433b7</p><section>mdo sde</section><text>pa rnams nad kyis btab na rim gro byed pa dang / mi mdza' ba nad kyis btab na yid mi dga' ba dang / mi mdza' ba nad sos na yid dga' ba dang / nad pa la sman sbyin pa dang / kha</text></item>
<item><p>434a1</p><section>mdo sde</section><text>zas zhu bar gyur nas za ba ni bcu pa'o/ /chos bcu po de dag ni nad nyung bar 'gyur ba ste/ las 'di ni nad nyung bar 'gyur ba'o/ /de la mdog mi sdug par</text></item>
<item><p>434a2</p><section>mdo sde</section><text>'gyur ba'i las gang zhe na/ mdog mi sdug par 'gyur ba'i chos bcu ste/ bcu gang zhe na/ khro ba dang / 'chab pa dang / khon du 'dzin pa dang / 'tshig pa dang / pha ma'i bsngags</text></item>
<item><p>434a3</p><section>mdo sde</section><text>pa ma yin pa smra ba dang / 'phags pa rnams kyi bsngags pa ma yin pa smra ba dang / 'phags pa'i yongs su spyad pa ma rung bar byed pa dang / de bzhin gshegs pa'i</text></item>
<item><p>434a4</p><section>mdo sde</section><text>mchod rten gyi mar me'i 'od kyi bar du gcod pa dang / gang zag mdog mi sdug pa rnams la dbang za ba dang / gtsang sbra med par spyod pa ni bcu pa'o/ /chos bcu po de dag</text></item>
<item><p>434a5</p><section>mdo sde</section><text>ni mdog mi sdug par 'gyur ba ste/ las 'di ni mdog mi sdug par 'gyur ba'o/ /de la mdzes par 'gyur ba'i las gang zhe na/ mdzes par 'gyur ba'i chos bcu ste/</text></item>
<item><p>434a6</p><section>mdo sde</section><text>bcu gang zhe na/ mi khro ba dang / gos sbyin pa dang / de bzhin gshegs pa'i mchod rten la rdo thal gyis nyug pa dang / gtsug lag khang phyag dar byed pa dang / de bzhin</text></item>
<item><p>434a7</p><section>mdo sde</section><text>gshegs pa'i mchod rten gyi khang pa phyag pa dang / de bzhin gshegs pa'i sku gzugs 'phyi ba dang / pha ma'i bsngags pa smra ba dang / 'phags pa rnams kyi bsngags</text></item>
<item><p>434b1</p><section>mdo sde</section><text>ba smra ba dang / gang zag mdog mi sdug rnams la mi brnyas pa dang / gtsang sbra spyod pa ni bcu pa'o/ /chos bcu po de dag ni mdzes par 'gyur ba'o/ /de la dbang chung bar grags</text></item>
<item><p>434b2</p><section>mdo sde</section><text>par 'gyur ba'i las gang zhe na/ dbang chung bar grags par 'gyur ba'i chos bcu ste/ bcu gang zhe na/ pha rol gyi rnyed pa la phrag dog byed pa dang / pha rol gyi rnyed pa la yid mi</text></item>
<item><p>434b3</p><section>mdo sde</section><text>dga' ba dang / pha rol gyis ma rnyed pa la yid dga' ba dang / pha rol gyi grags pa dang / bsngags pa dang / brjod pa dang / sgra dang tshigs su bcad pa la yid mi dga' ba dang /</text></item>
<item><p>434b4</p><section>mdo sde</section><text>pha rol gyi grags pa dang / bsngags pa dang / brjod pa dang / sgra dang tshigs su bcad pa ma yin pa la yid dga' ba dang / pha ma la brnyas pa dang / 'phags pa rnams la brnyas pa</text></item>
<item><p>434b5</p><section>mdo sde</section><text>dang / dge ba'i rtsa ba chung ngu yang dag par 'dzin du 'jug pa dang / dge ba'i rtsa ba chen po'i rgyun gcod pa dang / gang zag dbang chung bar grags pa rnams la dbang za ba'o/ /chos bcu</text></item>
<item><p>434b6</p><section>mdo sde</section><text>po de dag ni dbang chung bar grags par 'gyur ba ste/ las 'di ni dbang chung bar grags par 'gyur ba'o/ /de la dbang che bar grags par 'gyur ba'i las gang zhe na/ dbang che</text></item>
<item><p>434b7</p><section>mdo sde</section><text>che bar grags par 'gyur ba'i chos bcu ste/ bcu gang zhe na/ pha rol gyi rnyed pa la phrag dog med pa dang / pha rol gyi rnyed pa la yid dga' ba dang / pha rol gyis ma rnyed pa la</text></item>
<item><p>435a1</p><section>mdo sde</section><text>yid mi dga' ba dang / pha rol gyi grags pa dang / bsngags pa dang / brjod pa dang / sgra dang / tshigs su bcad pa ma yin pa la yid mi dga'</text></item>
<item><p>435a2</p><section>mdo sde</section><text>ba dang / pha rol gyi grags pa dang / bsngags pa dang / brjod pa dang / sgra dang / tshigs su bcad pa la yid dga' ba dang / byang chub tu sems bskyed pa dang / gdugs sbyin pa</text></item>
<item><p>435a3</p><section>mdo sde</section><text>dang / de bzhin gshegs pa'i mchod rten gyi khang pa byed pa dang / dge ba'i rtsa ba chung du rgyun mi gcod pa dang / dge ba'i rtsa ba chen po yang dag par 'dzin du 'jug</text></item>
<item><p>435a4</p><section>mdo sde</section><text>pa'o/ /chos bcu po de dag ni dbang che bar grags par 'gyur ba ste/ las 'di ni dbang che bar grags par 'gyur ba'o/ /de la rigs dma' bar 'gyur ba'i las gang zhe na/</text></item>
<item><p>435a5</p><section>mdo sde</section><text>rigs dma' bar 'gyur ba'i chos bcu ste/ bcu gang zhe na/ khengs pa dang / nga'o snyam pa'i nga rgyal dang / mar mi shes pa dang / phar mi shes pa dang / dge sbyong du mi shes</text></item>
<item><p>435a6</p><section>mdo sde</section><text>pa dang / bram zer mi shes pa dang / khyim gyi gtso bo la rim gro mi byed pa dang / pha ma la mi ldang ba dang / 'phags pa rnams la mi ldang ba dang / rigs dma' bar skyes</text></item>
<item><p>435a7</p><section>mdo sde</section><text>pa'i gang zag rnams la dbang za ba'o/ /chos bcu po de dag ni rigs dma' bar 'gyur ba ste/ las 'di ni rigs dma' bar 'gyur ba'o/ /de la rigs btsun par 'gyur</text></item>
<item><p>435b1</p><section>mdo sde</section><text>ba'i las gang zhe na/ rigs btsun par 'gyur ba'i chos bcu ste/ bcu gang zhe na/ ma khengs pa dang / nga'o snyam pa'i nga rgyal med pa dang / mar shes pa dang / phar shes pa dang / dge</text></item>
<item><p>435b2</p><section>mdo sde</section><text>sbyong du shes pa dang / bram zer shes pa dang / khyim gyi gtso bo la rim gro byed pa dang / pha ma la ldang ba dang / 'phags pa rnams la ldang ba dang / rigs dma' bar skyes pa'i</text></item>
<item><p>435b3</p><section>mdo sde</section><text>gang zag rnams la dbang mi za ba'o/ /chos bcu po de dag ni rigs btsun par 'gyur ba'o/ /de la longs spyod chung bar 'gyur ba'i las gang zhe na/ longs spyod chung bar 'gyur</text></item>
<item><p>435b4</p><section>mdo sde</section><text>ba'i chos bcu ste/ bcu gang zhe na/ ma byin par len pa dang / ma byin par len pa yang dag par 'dzin du 'jug pa dang / ma byin par len pa'i bsngags pa smre ba dang / ma byin</text></item>
<item><p>435b5</p><section>mdo sde</section><text>par len pa la rjes su yi rang ba dang / pha ma'i 'tsho ba rgyun gcod pa dang / 'phags pa rnams kyi 'tsho ba rgyun gcod pa dang / pha rol gyi rnyed pa la yid mi dga' ba dang /</text></item>
<item><p>435b6</p><section>mdo sde</section><text>pha rol gyis ma rnyed pa la yid dga' ba dang / pha rol gyis rnyed pa'i bar chad byed pa dang / mu ge byung na dga' ba ni bcu pa'o/ /chos bcu po de dag ni longs spyod chung bar</text></item>
<item><p>435b7</p><section>mdo sde</section><text>'gyur ba ste/ las 'di ni longs spyod chung bar 'gyur ba'o/ /de la longs spyod chen por 'gyur ba'i las gang zhe na/ longs spyod chen por 'gyur ba'i chos bcu ste/ bcu gang zhe</text></item>
<item><p>436a1</p><section>mdo sde</section><text>ma byin par len pa spong ba dang / ma byin par len pa spong bar yang dag par 'dzin du 'jug pa dang / ma byin par len pa spong ba'i bsngags pa</text></item>
<item><p>436a2</p><section>mdo sde</section><text>smra ba dang / ma byin par len pa spong ba la rjes su yi rang ba dang / pha ma la 'tsho ba sbyin pa dang / 'phags pa rnams la 'tsho ba sbyin pa dang / pha rol gyis ma rnyed pa la</text></item>
<item><p>436a3</p><section>mdo sde</section><text>yid mi dga' ba dang / pha rol gyis rnyed pa la yid dga' ba dang / pha rol gyis rnyed pa'i bar chad mi byed pa dang / lo legs na mngon par dga' ba ni bcu pa'o/ /chos</text></item>
<item><p>436a4</p><section>mdo sde</section><text>bcu po de dag ni longs spyod chen por 'gyur ba ste/ las 'di ni longs spyod chen por 'gyur ba'o/ /de la shes rab 'chal bar 'gyur ba'i las gang zhe na/ shes rab</text></item>
<item><p>436a5</p><section>mdo sde</section><text>'chal bar 'gyur ba'i chos bcu ste/ bcu gang zhe na/ 'di la gang zag dge sbyong dang / bram ze mkhas pa dang / mkhas pa'i grangs su gtogs pa gang yin pa de dag</text></item>
<item><p>436a6</p><section>mdo sde</section><text>gi gan du 'gro yang yongs su mi 'dri/ yongs su 'dri bar mi byed/ mi bsnyen/ mi bsten/ bsnyen bkur mi byed pa dang / 'chal ba'i shes rab can la bsnyen cing bsten te/</text></item>
<item><p>436a7</p><section>mdo sde</section><text>bsnyen bkur byed pa dang / mkhas pa rnams kyi mi 'jigs pa gcod pa dang / legs par bshad pa rnams yongs su spong ba dang / nyes par bshad pa rnams kun tu 'dzin pa</text></item>
<item><p>436b1</p><section>mdo sde</section><text>dang / dam pa'i chos ma yin pa yongs su ston pa dang / dam pa'i chos yongs su spong ba dang / chos smra ba rnams la legs so zhes bya ba mi sbyin pa dang / log par lta ba bsngags</text></item>
<item><p>436b2</p><section>mdo sde</section><text>par byed pa dang / yang dag par lta ba la smad pa'o/ /chos bcu po de dag ni shes rab 'chal bar 'gyur ba ste/ las 'di ni shes rab 'chal par 'gyur ba'o/ /de la shes rab</text></item>
<item><p>436b3</p><section>mdo sde</section><text>chen por 'gyur ba'i las gang zhe na/ shes rab chen por 'gyur ba'i chos bcu ste/ bcu gang zhe na/ 'di la gang zag dge sbyong dang / bram ze mkhas pa mkhas pa'i grangs su</text></item>
<item><p>436b4</p><section>mdo sde</section><text>gtogs pa gang yin pa de dag gi gan du 'gro ste yongs su 'dri zhing yongs su 'dri bar byed la/ bsnyen cing bsten te bsnyen bkur byed pa dang / shes rab 'chal pa</text></item>
<item><p>436b5</p><section>mdo sde</section><text>can rnams la mi bsnyen mi bsten/ bsnyen bkur mi byed pa dang / mkhas pa rnams la mi 'jigs pa nye bar sgrub pa dang / legs par bshad pa rnams yongs su</text></item>
<item><p>436b6</p><section>mdo sde</section><text>mi spong ba dang / nyes par bshad pa rnams yongs su spong ba dang / dam pa'i chos yongs su mi spong ba dang / dam pa'i chos ma yin pa yongs su spong ba dang / chos smra</text></item>
<item><p>436b7</p><section>mdo sde</section><text>ba'i gang zag rnams la legs so zhes bya ba sbyin pa dang / log par lta ba la smod pa dang / yang dag par lta ba la bsngags par byed pa'o/ /chos bcu po de dag ni shes</text></item>
<item><p>437a1</p><section>mdo sde</section><text>rab chen por 'gyur ba ste/ las 'di ni shes rab chen por 'gyur ba'o/ /de la sems can dmyal bar skye bar 'gyur ba'i las gang zhe na/ sems</text></item>
<item><p>437a2</p><section>mdo sde</section><text>can dmyal bar skye bar 'gyur ba'i chos bcu ste/ bcu gang zhe na/ lus kyi nyes par spyod pa che ba dang / ngag gi nyes par spyod pa che ba dang / yid kyi nyes par spyod pa che</text></item>
<item><p>437a3</p><section>mdo sde</section><text>ba dang / chad par lta ba dang / rtag par lta ba dang / med par lta ba dang / byed pa med par lta ba dang / byas pa mi gzo ba dang / mtshams med pa'i las la bskul ma 'debs</text></item>
<item><p>437a4</p><section>mdo sde</section><text>pa dang / log par lta ba yang dag par 'dzin du 'jug pa ni bcu pa'o/ /chos bcu po de dag ni sems can dmyal bar skye bar 'gyur ba ste/ las 'di ni sems can</text></item>
<item><p>437a5</p><section>mdo sde</section><text>dmyal bar skye bar 'gyur ba'o/ /de la dud 'gror skye bar 'gyur ba'i las gang zhe na/ dud 'gror skye bar 'gyur ba'i chos bcu ste/ bcu gang zhe na/ lus kyi nyes par spyod</text></item>
<item><p>437a6</p><section>mdo sde</section><text>pa 'bring dang / ngag gi nyes par spyod pa 'bring dang / yid kyi nyes par spyod pa 'bring dang / 'dod chags kyis kun nas bslang ba'i las sna tshogs dang / zhe sdang gis</text></item>
<item><p>437a7</p><section>mdo sde</section><text>kun nas bslang ba'i las sna tshogs dang / gti mug gis kun nas bslang ba'i las sna tshogs dang / rung ba ma yin pa'i sbyin pa dang / dman pa'i ming gis gshe ba dang /</text></item>
<item><p>437b1</p><section>mdo sde</section><text>smon lam gyis 'gyur ba/ 'di lta ste/ seng ge'i skyes pa'i rabs lta bu dang / ngag gi nyes par spyod pas 'gyur ba bram ze dbyar byed spre'ur skyes pa lta bu'o/ /chos bcu po de dag</text></item>
<item><p>437b2</p><section>mdo sde</section><text>ni dud 'gror skye bar 'gyur ba ste/ las 'di ni dud 'gror skye bar 'gyur ba'o/ /de la yi dwags su skye bar 'gyur ba gang zhe na/ yi dwags su skye bar 'gyur ba'i chos bcu ste/ bcu</text></item>
<item><p>437b3</p><section>mdo sde</section><text>gang zhe na/ lus kyi nyes par spyod pa chung ba dang / ngag gi nyes par spyod pa chung ba dang / yid kyi nyes par spyod pa chung ba dang / chags pa dang / yang bas chags pa dang / log</text></item>
<item><p>437b4</p><section>mdo sde</section><text>par 'tsho ba dang / ser sna byed pa dang / sbyin pa 'gog pa dang / bkres shing skom bzhin du 'chi ba'i dus byed pa dang / dngos po la chags bzhin du 'chi ba'i dus byed pa'o/ /</text></item>
<item><p>437b5</p><section>mdo sde</section><text>chos bcu po de dag ni yi dwags su skye bar 'gyur ba ste/ las 'di ni yi dwags su skye bar 'gyur ba'o/ /de la mir skye bar 'gyur ba'i las gang zhe na/ mir skye bar 'gyur ba'i</text></item>
<item><p>437b6</p><section>mdo sde</section><text>chos bcu ste/ bcu gang zhe na/ srog gcod pa dang / ma byin par len pa dang / 'dod pa la log par g.yem pa dang / brdzun du smra ba dang / phra ma dang / ngag rtsub po dang /</text></item>
<item><p>437b7</p><section>mdo sde</section><text>tshig kyal pa dang / brnab sems dang / gnod sems dang / log par lta ba mi dge ba'i las kyi lam bcu po 'di dag spong ba'o/ /chos bcu po de dag ni mir skye bar 'gyur ba</text></item>
<item><p>438a1</p><section>mdo sde</section><text>ste| las 'di ni mir skye bar 'gyur ba'o/ /de la 'dod pa na spyod pa'i lhar skye bar 'gyur ba'i las bcu gang zhe na/ dge ba bcu'i las kyi lam</text></item>
<item><p>438a2</p><section>mdo sde</section><text>rnams legs par sbyangs pa la mnyam par bzhag pa ste/ las 'di ni 'dod pa na spyod pa'i lhar skye bar 'gyur ba'o/ /de la gzugs na spyod pa'i lhar skye bar 'gyur</text></item>
<item><p>438a3</p><section>mdo sde</section><text>ba'i las gang zhe na/ ting nge 'dzin gyis legs par mnyam par bzhag pa/ zag pa dang bcas pa'i dge ba bcu'i las kyi lam rnams te/ las 'di ni gzugs na</text></item>
<item><p>438a4</p><section>mdo sde</section><text>spyod pa'i lhar skye bar 'gyur ba'o/ /gzugs med pa na spyod pa'i lhar skye bar 'gyur ba'i las gang zhe na/ gzugs med pa'i snyoms par 'jug pa bzhi ste/ bzhi</text></item>
<item><p>438a5</p><section>mdo sde</section><text>gang zhe na/ gzugs kyi 'du shes rnams las rnam pa thams cad du yang dag par 'das te/ thogs pa'i 'du shes rnams nub nas/ sna tshogs kyi 'du shes rnams</text></item>
<item><p>438a6</p><section>mdo sde</section><text>yid la mi byed pas/ nam mkha' mtha' yas so zhes nam mkha' mtha' yas skye mched nye bar bsgrubs te gnas pa dang / nam mkha' mtha' yas skye mched las</text></item>
<item><p>438a7</p><section>mdo sde</section><text>rnam pa thams cad du yang dag par 'das nas/ rnam par shes pa mtha' yas so zhes rnam shes mtha' yas skye mched nye bar bsgrubs te gnas pa dang / rnam</text></item>
<item><p>438b1</p><section>mdo sde</section><text>shes mtha' yas skye mched las rnam pa thams cad du yang dag par 'das nas ci yang med do zhes ci yang med pa'i skye mched nye bar bsgrubs te gnas pa dang / ci yang med</text></item>
<item><p>438b2</p><section>mdo sde</section><text>pa'i skye mched las rnam pa thams cad du yang dag par 'das nas/ 'du shes med 'du med min skye mched nye bar bsgrubs nas gnas pa ste/ las 'di ni gzugs med</text></item>
<item><p>438b3</p><section>mdo sde</section><text>pa na spyod pa'i lhar skyes bar 'gyur ba'o/ /de la nges par skye bar 'gyur ba'i las gang zhe na/ dge ba'i las gang byas nas/ 'dis bdag 'di lta bu zhig tu skye bar gyur cig/</text></item>
<item><p>438b4</p><section>mdo sde</section><text>ces yongs su bsngo ba dang / mtshams med pa lnga rnams te/ 'di ni nges par skye bar 'gyur ba'o/ /de la skye bar 'gyur bar ma nges pa'i las gang zhe na/ dge ba'i las gang</text></item>
<item><p>438b5</p><section>mdo sde</section><text>byas nas/ cir yang yongs su mi bsngo ba ste/ las 'di ni skye bar 'gyur bar ma nges pa'o/ /de la yul gzhan du rnam par smin par 'gyur ba'i las gang zhe na/ 'dir dge</text></item>
<item><p>438b6</p><section>mdo sde</section><text>ba dang mi dge ba'i las gang byas pa/ yul gzhan du song nas rnam par smin par 'gyur ba ste/ dper na/ tshong pa mdza' bo'i bu mo lta bu ste/ las 'di ni gzhan du rnam par</text></item>
<item><p>438b7</p><section>mdo sde</section><text>smin par 'gyur ba'o/ /de la byas la bsags pa ma yin pa'i las gang zhe na/ las gang byas nas ngo tsha ba dang / 'dzem pa dang / 'gyod pa dang / smod pa dang / 'chags</text></item>
<item><p>439a1</p><section>mdo sde</section><text>pa dang / mthol ba dang / 'dor ba dang / spong ba dang / ma 'ongs pa na sdom par byed pa ste/ las 'di ni byas la bsags pa ma yin pa'o/ /de la bsags</text></item>
<item><p>439a2</p><section>mdo sde</section><text>la ma byas pa'i las gang zhe na/ las gang lus kyis yongs su rdzogs par bya ba de/ sems kyis yongs su rdzogs par byas shing / tshig tu yang las 'di bya'o zhes</text></item>
<item><p>439a3</p><section>mdo sde</section><text>smras la de ma byas pa ste/ las 'di ni bsags la ma byas pa'o/ /de la byas la bsags pa'i las gang zhe na/ las gang byas nas ngo mi tsha ba dang / mi 'dzem pa dang / mi</text></item>
<item><p>439a4</p><section>mdo sde</section><text>'gyod pa dang / mi smod pa dang / mi 'chags pa dang / mi mthol ba dang / mi 'dor ba dang / mi spong ba dang / ma 'ongs pa na sdom par mi byed pa ste/ las 'di ni byas</text></item>
<item><p>439a5</p><section>mdo sde</section><text>la bsags pa'o/ /de la ma byas la ma bsags pa'i las gang zhe na/ las gang ched du ma bsams par byas pa ste/ las 'di ni ma byas la ma bsags pa'o/ /de</text></item>
<item><p>439a6</p><section>mdo sde</section><text>la las gang dang ldan na/ gang zag sems can dmyal ba rnams su skyes te/ sems can dmyal ba'i tshe yongs su rdzogs pas zad par byas nas/ 'chi 'pho ba'i las gang</text></item>
<item><p>439a7</p><section>mdo sde</section><text>zhe na| 'di la gang zag 'ga' zhig gis sems can dmyal bar 'gyur ba'i las byas zhing bsags par gyur la/ de las des ngo mi tsha ba dang / mi 'dzem pa dang /</text></item>
<item><p>439b1</p><section>mdo sde</section><text>mi 'gyod pa dang / mi smod pa dang / mi 'chags pa dang / mi mthol ba dang / mi 'dor ba dang / mi spong ba dang / mi gshung ba dang / smod par mi byed pa dang /</text></item>
<item><p>439b2</p><section>mdo sde</section><text>yang gnod par bya'o zhes sha gnyer ba tshol ba ste/ dper na/ lhas byin lta bu'o/ /'di ni las gang dang ldan na/ gang zag sems can dmyal ba rnams su skyes te/ sems</text></item>
<item><p>439b3</p><section>mdo sde</section><text>can dmyal ba pa'i tshe yongs su rdzogs par zad par byas nas 'chi 'pho ba'i las so/ /de la las gang dang ldan na/ /gang zag sems can dmyal ba rnams su skyes</text></item>
<item><p>439b4</p><section>mdo sde</section><text>te| sems can dmyal ba'i tshe phyed zad par byas nas/ 'chi 'pho ba'i las gang zhe na/ 'di la gang zag 'ga' zhig gis sems can dmyal bar 'gyur ba'i las byas</text></item>
<item><p>439b5</p><section>mdo sde</section><text>nas| ngo tsha ba dang / 'dzem pa dang / 'gyod pa dang / smod pa dang / 'chags pa dang / mthol ba dang / 'dor ba dang / spong ba dang / ma 'ongs pa na sdom par byed pa ste/</text></item>
<item><p>439b6</p><section>mdo sde</section><text>'di ni las gang dang ldan na/ gang zag sems can dmyal ba rnams su skyes te/ sems can dmyal ba pa'i tshe phyed zad par byas nas 'chi 'pho ba'i las so/ /de la</text></item>
<item><p>439b7</p><section>mdo sde</section><text>las gang dang ldan na/ gang zag sems can dmyal ba rnams su skyes ma thag tu 'chi 'pho ba'i las gang zhe na/ 'di la gang zag 'ga' zhig gis sems can dmyal bar</text></item>
<item><p>440a1</p><section>mdo sde</section><text>'gyur ba'i las byas shing bsags par gyur la/ de las de byas pas/ ngo tsha ba dang / 'dzem pa dang / 'gyod pa dang / smod pa dang / 'chags pa</text></item>
<item><p>440a2</p><section>mdo sde</section><text>dang / mthol ba dang / 'dor ba dang / spong ba dang / de shin tu yid la bcags pa yin yang yid la bcags pa des/ las de sel bar mi nus pa ste/ dper na/ rgyal</text></item>
<item><p>440a3</p><section>mdo sde</section><text>po ma skyes dgras pha bsad pa lta bu'o/ /de skad du shin tu mi bzad las rnams byas pa ni/ /bdag la smod dang rab tu bshags pa dang / /sdom par byed pas de dag</text></item>
<item><p>440a4</p><section>mdo sde</section><text>bsrab 'gyur gyi/ /shin tu rtsa nas phyin ces mi smra'o/ /zhes gsungs so/ /'di ni las gang dang ldan na/ /gang zag sems can dmyal ba rnams su skyes ma thag tu</text></item>
<item><p>440a5</p><section>mdo sde</section><text>'chi 'pho ba'i las so/ /de la las gang dang ldan na/ gang zag sngar bde bar gyur la/ phyis sdug bsngal bar 'gyur ba'i las gang zhe na/ 'di la gang zag 'ga'</text></item>
<item><p>440a6</p><section>mdo sde</section><text>zhig sbyin pa sbyin pa na/ yid rab tu dga' zhing dga' ba dang / yid bde ba skyes la byin nas ni 'gyod pa yin te/ gang zag de gang gi tshe mi rnams kyi nang du</text></item>
<item><p>440a7</p><section>mdo sde</section><text>skye ba na phyug pa dang / nor che ba dang / longs spyod che ba dang / nor dang yo byad mang ba dang / bdag dbang ba mang ba dang / mdza' bshes dang / blon po dang / nye du dang /</text></item>
<item><p>440b1</p><section>mdo sde</section><text>snag gi gnyen mtshams mang ba dang / mdzod dang / bang ba yongs su gang ba'i khyim rnams su skye bar 'gyur te/ khyim de lta bu dag tu skyes nas/ shin tu skyid la bzhon pa</text></item>
<item><p>440b2</p><section>mdo sde</section><text>la zhon zhing bde bar spyod la/ de'i longs spyod de dag phyis yongs su nyams zhing yongs su zad par 'gyur te/ de'i gzhis sdug bsngal bar 'gyur ba ste/ 'di ni las gang</text></item>
<item><p>440b3</p><section>mdo sde</section><text>dang ldan na/ gang zag sngar bde bar 'gyur la/ phyis sdug bsngal bar 'gyur ba'i las so// //las rnam par 'byed pa zhes bya ba/ bam po gnyis pa/ de la las</text></item>
<item><p>440b4</p><section>mdo sde</section><text>gang dang ldan na/ gang zag sngar sdug bsngal bar gyur la phyis bde bar 'gyur ba'i las gang zhe na/ 'di la gang zag 'ga' zhig sbyin pa sbyin pa na/ sdug bsngal bar</text></item>
<item><p>440b5</p><section>mdo sde</section><text>'jug cing / sdug bsngal bar sbyin pa byin nas ni mi 'gyod par gyur cing / dga' ba dang / yid bde ba skyes pa yin te/ gang zag de gang gi tshe mi rnams kyi nang du skye ba na/</text></item>
<item><p>440b6</p><section>mdo sde</section><text>dbul po bza' ba dang / btung pa dang / kha zas nyung ba sdug bsngal bas 'tsho ba'i khyim rnams su skye bar 'gyur ba ste/ der sdug bsngal bar bza' ba dang / bgo ba rnyed</text></item>
<item><p>440b7</p><section>mdo sde</section><text>la des che 'gras su gyur pa dang / longs spyod de dag 'phel zhing rgyas par 'gyur ba ste/ 'di ni las gang dang ldan na/ gang zag sngar sdug bsngal bar gyur la/ phyis bde</text></item>
<item><p>441a1</p><section>mdo sde</section><text>bar 'gyur ba'i las so/ /de la las gang dang ldan na/ gang zag sngar yang bde bar gyur la/ phyis kyang bde bar 'gyur ba'i las gang zhe na/ 'di</text></item>
<item><p>441a2</p><section>mdo sde</section><text>la gang zag 'ga' zhig sbyin pa sbyin pa na/ yid dga' bzhin du byin te dga' ba dang / yid bde ba skyes nas/ byin nas kyang mi 'gyod pa yin te/ gang zag de gang gi</text></item>
<item><p>441a3</p><section>mdo sde</section><text>tshe mi rnams kyi nang du skye ba na/ phyug pa dang / nor che ba dang / longs spyod che ba dang / nor dang / yo byad mang ba dang / bdag dbang ba mang ba dang / mdza' bshes dang /</text></item>
<item><p>441a4</p><section>mdo sde</section><text>blon po dang / nye du dang / snag gi gnyen mtshams mang ba dang / mdzod dang / bang ba yongs su gang ba'i khyim rnams su skye bar 'gyur te/ khyim de lta bu dag tu skyes nas</text></item>
<item><p>441a5</p><section>mdo sde</section><text>shin tu skyid la bzhon pa la zhon zhing bde bar spyod la/ de'i longs spyod de dag phyis kyang 'phel ba ste/ 'di ni las gang dang ldan na/ gang zag sngar yang bde bar 'gyur</text></item>
<item><p>441a6</p><section>mdo sde</section><text>la| phyis kyang bde bar 'gyur ba'i las so/ /de la las gang dang ldan na/ gang zag sngar yang sdug bsngal bar gyur la/ phyis kyang sdug bsngal bar 'gyur ba'i las</text></item>
<item><p>441a7</p><section>mdo sde</section><text>gang zhe na/ 'di la gang zag 'ga' zhig dge ba'i bshes gnyen dang bral bar gyur te/ de sus kyang sbyin pa yang dag par 'dzin du ma bcug pa yin/ des kyang sbyin</text></item>
<item><p>441b1</p><section>mdo sde</section><text>ba ci yang ma byin pa yin/ des sdig pa'i las ci yang ma byas shing ma bsags pa yin te/ gang zag de gang gi tshe mi rnams kyi nang du skye ba na/ dbul po bza' ba dang /</text></item>
<item><p>441b2</p><section>mdo sde</section><text>btung ba dang / kha zas nyung ba/ sdug bsngal bas 'tsho ba'i khyim rnams su skye bar 'gyur te/ de der skyes nas sdug bsngal bar bza' ba dang / bgo ba rnyed par mi 'gyur</text></item>
<item><p>441b3</p><section>mdo sde</section><text>la| de'i longs spyod de dag phyis kyang mi 'phel ba ste/ 'di ni las gang dang ldan na/ gang zag sngar yang sdug bsngal bar gyur la/ phyis kyang sdug bsngal bar 'gyur</text></item>
<item><p>441b4</p><section>mdo sde</section><text>ba'i las so/ /de la las gang dang ldan na/ gang zag phyug por gyur la gtong ba dang ldan pa'i las gang zhe na/ 'di la gang zag zhig gis snod bzang por gyur pa rnams</text></item>
<item><p>441b5</p><section>mdo sde</section><text>la sbyin pa dpag tu med pa byin pa yin/ des gtong ba goms par byas pa yin te/ des bsod nams dag bsgoms pas phyug por 'gyur/ gtong ba bsgoms pas</text></item>
<item><p>441b6</p><section>mdo sde</section><text>gtong ba dang ldan par 'gyur te/ 'di ni las gang dang ldan na/ gang zag phyug por gyur la gtong ba dang ldan pa'i las so/ /de la las gang dang ldan na/ gang zag phyug por</text></item>
<item><p>441b7</p><section>mdo sde</section><text>gyur la ser sna can du 'gyur ba'i las gang zhe na/ 'di la gang zag 'ga' zhig gis snod du gyur pa rnams la sbyin pa cung zad tsam byin pa yin gyi/ de gtong ba la cher</text></item>
<item><p>442a1</p><section>mdo sde</section><text>goms par ma byas pa yin te/ gang zag de gang gi tshe mi'i nang du skye ba na/ phyug pa dang / nor che ba dang / longs spyod che ba dang / nor dang / yo byad</text></item>
<item><p>442a2</p><section>mdo sde</section><text>mang ba dang / bdag dbang ba mang ba'i khyim rnams su skye bar 'gyur te/ snod bzang po rnams la phul ba ni/ skyid pa 'gyur/ gtong ba la goms par ma byas pas ni</text></item>
<item><p>442a3</p><section>mdo sde</section><text>ser sna can du 'gyur te/ 'di ni las gang dang ldan na/ gang zag phyug por gyur la ser sna can du 'gyur ba'i las so/ /de la las gang dang ldan na/ gang zag dbul</text></item>
<item><p>442a4</p><section>mdo sde</section><text>por gyur la gtong ba dang ldan par 'gyur ba'i las gang zhe na/ 'di la gang zag 'ga' zhig gis snod du gyur pa ma yin pa rnams la sbyin pa mang du byin pa yin</text></item>
<item><p>442a5</p><section>mdo sde</section><text>te| de 'khor ba na 'khor ba'i tshe/ bsod nams de dag yongs su nyams shing / yongs su zad par 'gyur/ gtong ba'i rgyu yang phyi phyir zhing bsgoms pa yin te/</text></item>
<item><p>442a6</p><section>mdo sde</section><text>de bsod nams yongs su zad pa'i phyir dbul por 'gyur/ sngon goms par byas pas gtong ba dang ldan par 'gyur te/ 'di ni las gang dang ldan na/ gang zag</text></item>
<item><p>442a7</p><section>mdo sde</section><text>dbul por gyur la gtong ba dang ldan pa'i las so/ /de la las gang dang ldan na/ gang zag dbul por gyur la ser sna can du 'gyur ba'i las gang zhe na/ 'di la</text></item>
<item><p>442b1</p><section>mdo sde</section><text>gang zag 'ga' zhig dge ba'i bshes gnyen dang bral bar gyur te/ de sus kyang sbyin pa yang dag par 'dzin du ma bcug pa yin/ des kyang sbyin pa ci yang ma btang ba yin/</text></item>
<item><p>442b2</p><section>mdo sde</section><text>sdig pa'i las kyang ma byas shing ma bsags pa yin te/ gang zag de gang gi tshe mi rnams kyi nang du skye ba na/ dbul po bza' ba dang / btung ba dang / kha zas nyung ba/ sdug</text></item>
<item><p>442b3</p><section>mdo sde</section><text>bsngal ba/ sdug bsngal bas 'tsho ba'i khyim rnams su skye bar 'gyur te/ de de na sdug bsngal bar bza' ba dang / bgo ba rnyed par 'gyur ro/ /gtong ba ma bsgoms pas</text></item>
<item><p>442b4</p><section>mdo sde</section><text>dbul zhing ser sna can du 'gyur te/ 'di ni las gang dang ldan na/ gang zag dbul por gyur la ser sna can du 'gyur ba'i las so/ /de la las gang dang ldan na/ gang zag</text></item>
<item><p>442b5</p><section>mdo sde</section><text>lus bde bar gyur la sems kyis ma yin pa'i las gang zhe na/ bsod nams byas pa'i so so'i skye bo ste/ dper na/ 'khor los sgyur ba'i rgyal po lta bu ste/ gang</text></item>
<item><p>442b6</p><section>mdo sde</section><text>zag 'di ni lus bde bar gyur la sems kyis ma yin pa'o/ /de la las gang dang ldan na/ gang zag sems bde bar gyur la lus kyis ma yin pa'i las gang zhe</text></item>
<item><p>442b7</p><section>mdo sde</section><text>na| bsod nams ma byas pa'i dgra bcom pa ste/ dper na/ gnas brtan le kun tsi ka lta bu ste/ gang zag 'di ni sems bde bar gyur la lus kyis ma yin pa'o//</text></item>
<item><p>443a1</p><section>mdo sde</section><text>de la lus kyang bde la sems kyang bde ba'i gang zag gang zhe na/ bsod nams byas pa'i dgra bcom pa ste/ dper na/ gnas brtan she ba</text></item>
<item><p>443a2</p><section>mdo sde</section><text>la lta bu ste/ gang zag 'di ni lus kyang bde la sems kyang bde ba'o/ /de la lus kyang mi bde la/ sems kyang mi bde ba'i gang zag gang zhe na/ 'di lta ste/ bsod</text></item>
<item><p>443a3</p><section>mdo sde</section><text>nams ma byas pa'i so so'i skye bo ste/ gang zag 'di ni lus kyang mi bde la/ sems kyang mi bde ba'o/ /de la gang zag gang gi tshe zad par gyur la/ las ma zad pa</text></item>
<item><p>443a4</p><section>mdo sde</section><text>gang zhe na/ gang zag gang sems can dmyal ba nas shi 'phos la sems can dmyal bar skye ba dang / dud 'gro nas shi 'phos la dud 'gror skye ba dang / yi dwags</text></item>
<item><p>443a5</p><section>mdo sde</section><text>las shi 'phos la yi dwags su skye ba dang / lha las shi 'phos la lhar skye ba dang / mi las shi 'phos la mir skye ba ste/ gang zag 'di tshe zad par gyur la/ las</text></item>
<item><p>443a6</p><section>mdo sde</section><text>ma zad pa'o/ /de la gang zag gi las zad par gyur la tshe ma zad pa'i gang zag gang zhe na/ gang zag gang sngar bde bar gyur la/ phyis sdug bsngal bar gyur pa dang /</text></item>
<item><p>443a7</p><section>mdo sde</section><text>sngar sdug bsngal bar gyur la/ phyis bde bar gyur pa ste/ gang zag de ni las zad par gyur la tshe ma zad pa'o/ /de la gang zag gang gi las kyang zad la/ tshe yang</text></item>
<item><p>443b1</p><section>mdo sde</section><text>zad pa'i gang zag gang zhe na/ gang zag gang sems can dmyal ba nas shi 'phos te/ dud 'gror skye ba dang / dud 'gro nas shi 'phos te/ yi dwags su skye ba dang / yi dwags</text></item>
<item><p>443b2</p><section>mdo sde</section><text>las shi 'phos te/ lha ma yin gyi nang du skye ba dang / lha ma yin la shi 'phos te/ mi'i nang du skye ba dang / mi las shi 'phos te/ lha'i nang du skye ba ste/ gang zag de ni tshe</text></item>
<item><p>443b3</p><section>mdo sde</section><text>yang zad la las kyang zad pa'o/ /de la gang zag gang tshe yang ma zad cing las kyang ma zad la/ de'i nyon mongs pa rnams zad pa'i gang zag gang zhe na/ rgyun du zhugs pa</text></item>
<item><p>443b4</p><section>mdo sde</section><text>dang / lan gcig phyir 'ong ba dang / phyir mi 'ong ba dang / dgra bcom pa ste/ gang zag de ni tshe yang ma zad cing / las kyang ma zad la/ de'i nyon mongs pa rnams zad pa yin</text></item>
<item><p>443b5</p><section>mdo sde</section><text>no| |de la las gang dang ldan na/ gang zag ngan song rnams su skyes la/ gzugs bzang ba dang / mdzes pa dang / blta na sdug pa dang / mdog snum pa dang / pags</text></item>
<item><p>443b6</p><section>mdo sde</section><text>pa snam pa dang / mig tu sdug par 'gyur ba'i las gang zhe na/ 'dod chags kyis kun nas bslang ba'i ngang tshul ngan pa ste/ 'di ni las gang dang ldan na/ gang zag</text></item>
<item><p>443b7</p><section>mdo sde</section><text>ngan song rnams su skyes la/ gzugs bzang ba dang / blta na sdug pa dang / mdzes pa dang / mdog snum pa dang / pags pa snum par 'gyur ba'i las so/ /de la</text></item>
<item><p>444a1</p><section>mdo sde</section><text>las gang dang ldan na/ gang zag ngan song rnams su skyes la/ mdog mi sdug pa dang / lus rtsub pa dang / blta ba dang mi mthun par 'gyur ba'i las</text></item>
<item><p>444a2</p><section>mdo sde</section><text>gang zhe na/ zhe sdang gis kun nas bslang ba'i ngang tshul ngan pa ste/ 'di ni las gang dang ldan na/ gang zag ngan song rnams su skyes la/ mdog mi sdug pa dang / lus rtsub</text></item>
<item><p>444a3</p><section>mdo sde</section><text>pa dang / blta na mi sdug pa dang / blta ba dang mi mthun par 'gyur ba'i las so/ /de la las gang dang ldan na/ gang zag ngan song rnams su skyes la/ dri mi zhim pa dang /</text></item>
<item><p>444a4</p><section>mdo sde</section><text>dbang po mi gsal ba dang / dbang po mi rno bar 'gyur ba'i las gang zhe na/ gti mug gis kun nas bslang ba'i ngang tshul ngan pa ste/ 'di ni las gang dang ldan na/ gang</text></item>
<item><p>444a5</p><section>mdo sde</section><text>zag ngan song rnams su skyes la/ dri mi zhim pa dang / dbang po mi gsal ba dang / dbang po mi rno bar 'gyur ba'i las so/ /de la mi dge ba bcu'i las kyi lam 'di</text></item>
<item><p>444a6</p><section>mdo sde</section><text>dag yang dag par blangs pa'i rgyus/ phyi rol gyi dngos po bcu rgud par snang ba gang zhe na/ srog gcod pa'i rnam par smin pas ni sa'i mthu yongs su nyams par 'gyur</text></item>
<item><p>444a7</p><section>mdo sde</section><text>ro| |ma byin par len pa'i rnam par smin pas ni/ ser ba dang / byi ba dang / srin dang / mu ge la sogs pa 'byung bar 'gyur ro/ /'dod pa la log par g.yem pa'i</text></item>
<item><p>444b1</p><section>mdo sde</section><text>rnam par smin pas ni/ ba tshwa dang / sa 'bab pa dang / rdul dang / rlung dang / char drag po 'byung bar 'gyur ro/ /brdzun du smra ba'i rnam par smin pas ni/ dri mi zhim par 'gyur ro//</text></item>
<item><p>444b2</p><section>mdo sde</section><text>phra ma'i rnam par smin pas ni/ mtho dman dang / ngam grog dang / 'dam rdza ba dang / g.yang sa dang / ljag ljig dang / ngan skyugs kyi ljan ljin 'byung bar 'gyur ro/ /ngag rtsub</text></item>
<item><p>444b3</p><section>mdo sde</section><text>pa'i rnam par smin pas ni/ 'bras bu ngan pa dang / reg tu mi bzod pa dang / gseg ma dang / gyo mo dang / tsher ma tshang tshing dag 'byung bar 'gyur ro/ /tshig kyal ba'i rnam par</text></item>
<item><p>444b4</p><section>mdo sde</section><text>smin pas ni/ rtswa tshang tshing dang / nags thibs pa dang / 'khri shing tsher ma tshang tshing can dag 'byung bar 'gyur ro/ /brnab sems kyi rnam par smin pas ni/ lo tog la</text></item>
<item><p>444b5</p><section>mdo sde</section><text>sogs pa 'bras bu nyung du 'byung bar 'gyur ro/ /gnod sems kyi rnam par smin pas ni/ 'bras bu dang / sa bon tsha ba dang / kha ba 'byung bar 'gyur ro/ /log par lta ba</text></item>
<item><p>444b6</p><section>mdo sde</section><text>yang dag par blangs pa'i rgyus ni 'bras bu med pa dang / nyung ba'i sa bon 'byung bar 'gyur te/ mi dge ba bcu'i las kyi lam 'di dag yang dag par blangs pa'i rgyus/</text></item>
<item><p>444b7</p><section>mdo sde</section><text>phyi rol gyi dngos po bcu rgud par snang ngo / /dge ba bcu'i las kyi lam rnams yang dag par blangs pa'i rgyus/ phyi rol gyi dngos po bcu phun sum tshogs par snang ste/</text></item>
<item><p>445a1</p><section>mdo sde</section><text>bcu gang zhe na/ srog gcod pa spangs pa'i rnam par smin pas ni/ sa'i mthu med par mi 'gyur ro/ /ma byin par len pa spangs pa'i rnam par smin</text></item>
<item><p>445a2</p><section>mdo sde</section><text>pas ni/ ser ba dang / byi ba dang / srin dang / mu ge la sogs pa 'byung bar mi 'gyur ro/ /'dod pa la log par g.yem pa spangs pa'i rnam par smin pas ni/ ba tshwa dang /</text></item>
<item><p>445a3</p><section>mdo sde</section><text>sa 'bab pa dang / rdul dang / rlung dang / char drag po 'byung bar mi 'gyur ro/ /brdzun du smra ba rnam par spangs pa'i rnam par smin pas ni/ dri mi zhim pa 'byung bar</text></item>
<item><p>445a4</p><section>mdo sde</section><text>mi 'gyur ro/ /phra ma spangs pa'i rnam par smin pas ni/ ngam grog dang / g.yang sa dang / 'dam rdzab dang / ngan skyugs kyi ljan ljin dang / dong rnams 'byung bar mi</text></item>
<item><p>445a5</p><section>mdo sde</section><text>'gyur ro/ /ngag rdzub po spangs pa'i rnam par smin pas ni/ gseg ma dang / gyo mo dang / gyo dum gyis reg pa 'byung bar mi 'gyur ro/ /tshig kyal pa spangs pa'i rnam</text></item>
<item><p>445a6</p><section>mdo sde</section><text>par smin pas ni/ rtswa tshang tshing dang / nags thibs po dang / tsher ma tshang tshing rnams 'byung bar mi 'gyur ro/ /brnab sems spangs pa'i rnam par smin pas ni/</text></item>
<item><p>445a7</p><section>mdo sde</section><text>lo tog la sogs pa 'bras bu dang bcas pa 'byung bar 'gyur ro/ /gnod sems spangs pa'i rnam par smin pas ni/ lo legs pa dang / 'bras bu dang / sa bon</text></item>
<item><p>445b1</p><section>mdo sde</section><text>mi kha ba dang / mi tsha ba rnams 'byung bar 'gyur ro/ /log par lta ba spangs pa'i rnam par smin pas ni/ 'bras bu med pa dang / chung ba ma yin pa'i sa bon rnams 'byung bar</text></item>
<item><p>445b2</p><section>mdo sde</section><text>'gyur te/ dge ba bcu'i las kyi lam bcu po 'di dag yang dag par blangs pa'i rgyus/ phyi rol gyi dngos po bcu po 'di dag phun sum tshogs par snang ngo / /bram ze'i khye'u</text></item>
<item><p>445b3</p><section>mdo sde</section><text>srog gcod pa'i nyes dmigs bcu po 'di dag rig par bya ste/ bcu gang zhe na/ sha gnyer ba mang ba dang / mthong na yid du mi 'ong ba dang / sdig pa rnams sems pa</text></item>
<item><p>445b4</p><section>mdo sde</section><text>dang / de la sems can rnams 'jigs par 'gyur ba dang / mi bde bzhin nyal zhing / mi bde bzhin sad pa dang / sdig pa can gyi rmi lam rmi ba dang / rmugs te 'chi</text></item>
<item><p>445b5</p><section>mdo sde</section><text>ba'i dus byed par 'gyur ba dang / 'gyod par 'gyur ba dang / tshe thung bar 'gyur ba'i las byed cing gsog pa dang / lus dang bral nas shi ba'i 'og tu ngan song ngan 'gror</text></item>
<item><p>445b6</p><section>mdo sde</section><text>rnam par ltung ba sems can dmyal ba rnams su skye bar 'gyur ro/ /ma byin par len pa la nyes dmigs bcur rig par bya ste/ bcu gang zhe na/ khon bcugs su 'gyur</text></item>
<item><p>445b7</p><section>mdo sde</section><text>ba dang / dogs par 'gyur ba dang / dus ma yin par rgyu ba dang / dgongs kar rgyu ba dang / sdig pa'i grogs pos yongs su zin pa dang / dge ba'i bshes gnyen gyis</text></item>
<item><p>446a1</p><section>mdo sde</section><text>rnam par spangs pa dang / ngang tshul ngan pa dang / rgyal po'i gnod pa dang / chad pa'i gnod pa 'byung ba dang / longs spyod kyis phongs par</text></item>
<item><p>446a2</p><section>mdo sde</section><text>'gyur ba'i las byed cing gsog pa dang / lus dang bral nas shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur</text></item>
<item><p>446a3</p><section>mdo sde</section><text>ba'o/ /'dod pa la log par g.yem pa la nyes dmigs bcur rig par bya ste/ bcu gang zhe na/ gang dag gi chung ma la nyal po byed pa de dag de la glags tshol bar</text></item>
<item><p>446a4</p><section>mdo sde</section><text>'gyur ba dang / de'i chung ma dang rtsod par 'gyur ba dang / de'i mi dge ba'i chos 'phel bar 'gyur ba dang / de'i dge ba'i chos yongs su 'grib cing yongs su zad par</text></item>
<item><p>446a5</p><section>mdo sde</section><text>'gyur ba dang / bdag ma sbas shing ma bsrungs pa dang / de'i bu dang / chung ma dang / nor rnams ma sbas shing ma bsrungs pa dang / dogs par 'gyur ba dang /</text></item>
<item><p>446a6</p><section>mdo sde</section><text>mdza' bshes dang / blon po dang / nye du dang / snag gi gnyen mtshams rnams yid mi rton pa dang / byi bo byed pa dang / bcas par 'gyur ba'i las byed cing</text></item>
<item><p>446a7</p><section>mdo sde</section><text>gsog pa dang / lus dang bral nas shi ba'i 'og tu ngan song ngan 'gror rnam par ltung ba/ sems can dmyal ba rnams su skye bar 'gyur ba'o/ /brdzun du smra ba</text></item>
<item><p>446b1</p><section>mdo sde</section><text>la nyes dmigs bcur rig par bya ste/ bcu gang zhe na/ de kha mnam par 'gyur ba dang / de'i lus las lha rnams mi 'phangs pa dang / mi ma yin pa rnams kyis de la</text></item>
<item><p>446b2</p><section>mdo sde</section><text>glags rnyed par 'gyur ba dang / bden pa smras kyang de la su yang yid ches par mi 'gyur ba dang / rdzun smra bar 'gyur ba dang / yid ches par bya ba'i gnas rnams su</text></item>
<item><p>446b3</p><section>mdo sde</section><text>mkhas pa rnams de la dri bar bya bar mi sems pa dang / de'i bden pa ma yin pa'i bsngags pa dang / brjod pa dang / sgra dang / tshigs su bcad pa ma yin pa 'byung ba</text></item>
<item><p>446b4</p><section>mdo sde</section><text>dang / gzung ba'i tshig tu mi 'gyur ba dang / skur pa 'debs par 'gyur ba'i las byed cing gsog pa dang / lus dang bral nas shi ba'i 'og tu ngan song ngan 'gro</text></item>
<item><p>446b5</p><section>mdo sde</section><text>log par ltung ba sems can dmyal ba rnams su skye ba'o/ /'bru dang / 'bras bu'i chang bag med pa'i gnas la nyes dmigs sum cu rtsa drug tu rig par bya ste/ sum</text></item>
<item><p>446b6</p><section>mdo sde</section><text>cu rtsa drug gang zhe na/ tshe 'di la nor zad pa dang / nad kyi gzhir 'gyur ba dang / 'thab pa dang / mtshang 'dru ba dang / rtsod pa 'phel ba dang / gsang ba'i gnas ston pa</text></item>
<item><p>446b7</p><section>mdo sde</section><text>dang / shes rab nyams par byed pa dang / ma thob pa'i longs spyod rnams mi thob pa dang / longs spyod thob pa rnams las yongs su nyams par 'gyur ba dang /</text></item>
<item><p>447a1</p><section>mdo sde</section><text>gsang rdol bar 'gyur ba dang / las kyi mtha' rnams yongs su nyams pa dang / mya ngan gyi rtsa bar 'gyur ba dang / nyam chung bar 'gyur ba dang /</text></item>
<item><p>447a2</p><section>mdo sde</section><text>mar mi shes par 'gyur ba dang / phar mi shes par 'gyur ba dang / dge sbyong du mi shes par 'gyur ba dang / bram zer mi shes par 'gyur pa dang / rigs kyi gtso bo</text></item>
<item><p>447a3</p><section>mdo sde</section><text>la rim gro med par 'gyur ba dang / sangs rgyas la gus par mi 'gyur ba dang / chos la gus par mi 'gyur ba dang / dge 'dun la gus par mi 'gyur ba dang /</text></item>
<item><p>447a4</p><section>mdo sde</section><text>sdig pa'i grogs pos yongs su zin par 'gyur ba dang / dge ba'i bshes gnyen gyis rnam par spangs pa dang / ngo tsha med par 'gyur ba dang / 'dzem pa med par</text></item>
<item><p>447a5</p><section>mdo sde</section><text>'gyur ba dang / dbang po'i sgo ma bsdams par 'gyur ba dang / bud med rnams la shin tu bag med par 'gyur ba dang / skye bo mang po'i yid du mi 'ong bar 'gyur</text></item>
<item><p>447a6</p><section>mdo sde</section><text>ba dang / skye bo mang po mi mthun pa dang / nye du dang snag gi gnyen mtshams btsun pa rnams kyis smad par 'gyur ba dang / dam pa'i chos ma yin pa yongs su</text></item>
<item><p>447a7</p><section>mdo sde</section><text>'dzin pa dang / dam pa'i chos yongs su spangs pa dang / yid ches par bya ba'i gnas su mkhas pa rnams kyis de bzhag par mi bsam pa dang / bag med</text></item>
<item><p>447b1</p><section>mdo sde</section><text>pas g.yel ba dang / de la mya ngan las 'das pa ring bar 'gyur ba dang / myos par 'gyur ba dang / myos par 'gyur ba'i las byed cing gsog pa dang / lus dang bral nas shi ba'i</text></item>
<item><p>447b2</p><section>mdo sde</section><text>'og tu ngan song ngan 'gro sems can dmyal ba rnams su skye ba'o/ /bram ze'i khye'u/ de bzhin gshegs pa'i mchod rten la thal mo sbyar ba'i phan yod ni/ bcu po 'di dag</text></item>
<item><p>447b3</p><section>mdo sde</section><text>ste| bcu gang zhe na/ rgya chen po'i khyim du skye ba 'thob pa dang / rgya che ba'i gzugs dang / rgya che ba'i g.yog 'khor dang / rgya che ba'i mchod pa dang / bkur sti dang / rgya che ba'i nor</text></item>
<item><p>447b4</p><section>mdo sde</section><text>dang / rgya che ba'i thos pa dang / rgya che ba'i dad pa dang / rgya che ba'i dran pa dang / rgya che ba'i shes rab dang / rgya che ba'i rtogs pa thob pa ste/ bcu po de dag ni/ de bzhin gshegs pa'i</text></item>
<item><p>447b5</p><section>mdo sde</section><text>mchod rten la thal mo sbyar ba'i phan yon no/ /de bzhin gshegs pa'i mchod rten la phyag 'tshal ba'i phan yon bcu ste/ bcu gang zhe na/ gzugs bzang ste mdog gser</text></item>
<item><p>447b6</p><section>mdo sde</section><text>gyi kha dog lta bur 'gyur ba dang / mdzes te mig tu sdug par 'gyur ba dang / skad snyan cing gzung ba'i tshigs tu 'gyur ba bag tsha ba med par 'khor gyi nang du 'gro ba dang / lha</text></item>
<item><p>447b7</p><section>mdo sde</section><text>dang mi rnams dga' bar 'gyur ba dang / gzi brjid chen por 'gyur ba dang / gzi brjid chen po'i gang zag /'di lta ste/ sangs rgyas bcom ldan 'das rnams dang / byang chub</text></item>
<item><p>448a1</p><section>mdo sde</section><text>sems dpa' rnams dang / sangs rgyas kyi nyan thos rnams dang 'grogs par 'gyur ba dang / longs spyod che bar 'gyur ba dang / mtho ris su skye</text></item>
<item><p>448a2</p><section>mdo sde</section><text>bar 'gyur ba dang / myur du yongs su mya ngan las 'da' ba ste/ bcu po 'di dag ni/ de bzhin gshegs pa'i mchod rten la phyag 'tshal ba'i phan yon no/ /de bzhin</text></item>
<item><p>448a3</p><section>mdo sde</section><text>gshegs pa'i mchod rten phyags pa'i phan yon bcu ste/ bcu gang zhe na/ gzugs bzang ba dang / blta na sdug par 'gyur ba dang / mdzes par 'gyur ba dang / skad snyan</text></item>
<item><p>448a4</p><section>mdo sde</section><text>par 'gyur ba dang / de'i 'dod chags dang / zhe sdang dang / gti mug bsrab par 'gyur ba dang / lam du 'gro na rtsa ba dang / gseg ma dang / gyo mo rnams med par 'gyur ba</text></item>
<item><p>448a5</p><section>mdo sde</section><text>dang / btsun pa'i rigs su skye bar 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po</text></item>
<item><p>448a6</p><section>mdo sde</section><text>de dag ni/ de bzhin gshegs pa'i mchod rten phyags pa'i phan yon no/ /de bzhin gshegs pa'i mchod rten la gdugs phul ba'i phan yon bcu ste/ bcu gang zhe</text></item>
<item><p>448a7</p><section>mdo sde</section><text>na| 'jig rten na gdugs lta bur 'gyur ba dang / lus la gdung ba med par 'gyur ba dang / sems la gdung ba med par 'gyur ba dang / 'jig rten gyi rten du 'gyur ba</text></item>
<item><p>448b1</p><section>mdo sde</section><text>dang / bdag por 'gyur ba'i las byed cing gsog pa dang / 'khor los sgyur pa'i rgyal srid yang dang / yang 'thob pa dang / dbang che bar grags par 'gyur ba dang / longs spyod</text></item>
<item><p>448b2</p><section>mdo sde</section><text>che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po 'di dag ni de bzhin gshegs pa'i mchod rten la gdugs phul</text></item>
<item><p>448b3</p><section>mdo sde</section><text>ba'i phan yon no/ /de bzhin gshegs pa'i mchod rten la dril bu phul ba'i phan yon bcu ste/ bcu gang zhe na/ gzugs bzang bar 'gyur ba dang / sgra snyan par 'gyur</text></item>
<item><p>448b4</p><section>mdo sde</section><text>ba dang / yid du 'ong ba smra ba dang ldan par 'gyur ba dang / ka la ping+ka'i sgra lta bur smra ba dang ldan par 'gyur ba dang / gzung ba'i tshig tu 'gyur ba dang / rab tu dga' bar</text></item>
<item><p>448b5</p><section>mdo sde</section><text>'gyur ba dang / kun tu dga' ba'i rgya chen po'i sgra 'thob pa dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da'</text></item>
<item><p>448b6</p><section>mdo sde</section><text>ba ste/ bcu po de dag ni de bzhin gshegs pa'i mchod rten la dril bu dbul pa'i phan yon no/ /de bzhin gshegs pa'i mchod rten la ba dan dbul ba'i phan yon bcu</text></item>
<item><p>448b7</p><section>mdo sde</section><text>ste| bcu gang zhe na/ 'jig rten na rgyal mtshan lta bur 'gyur ba dang / mdza' bshes dang / blon po dang / nye du dang / snag gi gnyen mtshams rnams kyis bsti stang du byed/</text></item>
<item><p>449a1</p><section>mdo sde</section><text>bla mar byed/ ri mor byed/ mchod par byed pa dang / phyogs dang phyogs mtshams rnams su de'i grags pa dang / brjod pa dang / sgra dang tshigs</text></item>
<item><p>449a2</p><section>mdo sde</section><text>su bcad pa mngon du 'byung ba dang / gzugs bzang zhing blta na sdug la mdzes par 'gyur ba dang / skye ba gzhan rnams su tshe ring zhing ring du gnas par 'gyur ba dang /</text></item>
<item><p>449a3</p><section>mdo sde</section><text>dbang che bar grags par 'gyur ba dang / rigs btsun par skye bar 'gyur ba dang / longs spyod chen por 'gyur ba dang / mtho ris su skye bar 'gyur ba dang / myur du yongs</text></item>
<item><p>449a4</p><section>mdo sde</section><text>su mya ngan las 'da' ba ste/ bcu po de dag ni de bzhin gshegs pa'i mchod rten la ba dan phul ba'i phan yon no/ /de bzhin gshegs pa'i mchod rten la gos phul</text></item>
<item><p>449a5</p><section>mdo sde</section><text>ba'i phan yon bcu gnyis te/ bcu gnyis gang zhe na/ mdzes shing blta na sdug par 'gyur ba dang / pags pa 'jam pa dang / pags pa snum pa dang / pags pa</text></item>
<item><p>449a6</p><section>mdo sde</section><text>srab pa dang / de'i lus la rdul dang / dri ma mi 'chags pa dang / de'i gos bzang por 'gyur ba dang / gding ba dang / bgo ba phra mo rnyed par 'gyur ba dang / ngo tsha shes</text></item>
<item><p>449a7</p><section>mdo sde</section><text>pa dang / khrel yod pa phun sum tshogs par 'gyur ba dang / mthong na dga' bar 'gyur ba dang / longs spyod che bar 'gyur ba dang / mtho ris su skye bar 'gyur ba</text></item>
<item><p>449b1</p><section>mdo sde</section><text>dang / myur du yongs su mya ngan las 'da' ba ste/ bcu gnyis po de dag ni de bzhin gshegs pa'i mchod rten la gos phul pa'i phan yon no/ /de bzhin gshegs pa'i mchod</text></item>
<item><p>449b2</p><section>mdo sde</section><text>rten la me tog phul ba'i phan yon bcu ste/ bcu gang zhe na/ 'jig rten na me tog lta bur 'gyur ba dang / de'i sna'i dbang po nam yang nyams par mi 'gyur ba dang / lus</text></item>
<item><p>449b3</p><section>mdo sde</section><text>kyi dri nga ba rnam par dag par 'gyur ba dang / dri zhim po 'byung bar 'gyur ba dang / phyogs dang phyogs mtshams rnams su de'i tshul khrims kyi dri'i ngad ldang bar 'gyur ba</text></item>
<item><p>449b4</p><section>mdo sde</section><text>dang / 'jig rten gyis mngon du 'gro bar bya bar 'gyur ba dang / sdug pa'i chos rnams 'thob par 'gyur ba dang / longs spyod che bar 'gyur ba dang / mtho ris su skye bar</text></item>
<item><p>449b5</p><section>mdo sde</section><text>'gyur ba dang / myur du yongs su mya ngan las 'da' ba ste/ bcu po de dag ni de bzhin gshegs pa'i mchod rten la me tog phul pa'i phan yon no/ /de bzhin gshegs</text></item>
<item><p>449b6</p><section>mdo sde</section><text>pa'i mchod rten la phreng ba phul ba'i phan yon bcu ste/ bcu gang zhe na/ 'jig rten na phreng ba lta bur 'gyur ba dang / lus kyi dri nga ba rnam par dag par 'gyur ba dang / phyogs</text></item>
<item><p>449b7</p><section>mdo sde</section><text>dang phyogs mtshams rnams su tshul khrims kyi dri zhim po'i ngad ldang ba dang / rtag tu dri zhim por 'gyur ba dang brgyan par 'gyur ba dang / g.yog 'khor mi phyed par 'gyur</text></item>
<item><p>450a1</p><section>mdo sde</section><text>ba dang / skyes pa dang / bud med rnams kyi yid du 'ong bar 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur</text></item>
<item><p>450a2</p><section>mdo sde</section><text>du yongs su mya ngan las 'da' ste/ bcu po de dag ni de bzhin gshegs pa'i mchod rten la phreng ba phul ba'i phan yon no/ /de bzhin gshegs pa'i mchod rten la mar</text></item>
<item><p>450a3</p><section>mdo sde</section><text>me phul ba'i phan yon bcu ste/ bcu gang zhe na/ 'jig rten na mar me lta bur 'gyur ba dang / sha'i mig rnam par dag par 'gyur ba dang / lha'i mig 'thob par 'gyur ba</text></item>
<item><p>450a4</p><section>mdo sde</section><text>dang / dge ba dang / mi dge ba'i chos rnams la shes rab 'byung bar 'gyur ba dang / ma rig pa dang / gti mug gi mun pa sel ba dang / shes rab kyi snang ba thob par 'gyur</text></item>
<item><p>450a5</p><section>mdo sde</section><text>ba dang / de 'khor ba na 'khor ba'i tshe/ nam du yang mun pa na gnas par mi 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du</text></item>
<item><p>450a6</p><section>mdo sde</section><text>yongs su mya ngan las 'da' ba ste/ bcu po de dag ni de bzhin gshegs pa'i mchod rten la mar me phul ba'i phan yon no/ /de bzhin gshegs pa'i mchod rten la</text></item>
<item><p>450a7</p><section>mdo sde</section><text>spos phul ba'i phan yon bcu ste/ bcu gang zhe na/ 'jig rten na spos lta bur 'gyur ba dang / sna'i dbang po rnam par dag par 'gyur ba dang / lus kyi dri mi zhim pa</text></item>
<item><p>450b1</p><section>mdo sde</section><text>rnam par dag par 'gyur ba dang / rtag tu dri zhim par 'gyur ba dang / gzugs bzang bar 'gyur ba dang / 'jig rten gyis mngon du 'gro bar 'gyur ba dang / sdug pa'i chos rnams</text></item>
<item><p>450b2</p><section>mdo sde</section><text>'thob par 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni de bzhin</text></item>
<item><p>450b3</p><section>mdo sde</section><text>gshegs pa'i mchod rten la spos phul ba'i phan yon no/ /de bzhin gshegs pa'i mchod rten la rol mo sil snyan phul ba'i phan yon bcu ste/ bcu gang zhe na/</text></item>
<item><p>450b4</p><section>mdo sde</section><text>gzugs bzang zhing blta na sdug par 'gyur ba dang / skad snyan par 'gyur ba dang / yid du 'ong bar smra ba dang ldan par 'gyur ba dang / grags pa dang ldan par 'gyur ba</text></item>
<item><p>450b5</p><section>mdo sde</section><text>dang / gzung ba'i tshig tu 'gyur ba dang / rtag tu dga' bar 'gyur ba dang / kun dga' ba'i sgra rgya chen po 'thob par 'gyur ba dang / longs spyod che bar 'gyur ba dang / mtho</text></item>
<item><p>450b6</p><section>mdo sde</section><text>ris su skye bar 'gyur ba dang / myur du yongs su mya ngan las 'da' ba ste/ bcu po de dag ni de bzhin gshegs pa'i mchod rten la rol mo sil snyan phul ba'i phan yon</text></item>
<item><p>450b7</p><section>mdo sde</section><text>no| |de bzhin gshegs pa'i mchod rten byed pa'i phan yon bco brgyad de/ bco brgyad gang zhe na/ rgya chen po'i khyim du skye bar 'gyur ba thob pa dang / gzugs bzang</text></item>
<item><p>451a1</p><section>mdo sde</section><text>bar 'gyur ba dang / mdzes shing mig tu sdug par 'gyur ba dang / dbang che bar grags par 'gyur ba dang / g.yog 'khor chen por 'gyur ba</text></item>
<item><p>451a2</p><section>mdo sde</section><text>dang / g.yog 'khor mi phyed par 'gyur ba dang / longs spyod che bar 'gyur ba dang / mngon du 'gro bar bya bar 'gyur ba dang / rten du 'gyur ba dang / phyogs bcur brjod pa</text></item>
<item><p>451a3</p><section>mdo sde</section><text>dang / sgra dang tshigs su bcad pa rgya chen po mngon du 'byung bar 'gyur ba dang / lha dang mis mchod par 'gyur ba dang / nor chen po mang po dang ldan par 'gyur ba</text></item>
<item><p>451a4</p><section>mdo sde</section><text>dang / 'khor lo sgyur ba'i rgyal srid 'thob par 'gyur ba dang / tshe dang ldan par 'gyur ba dang / lus rdo rje'i tshogs ltar 'gyur ba dang / lus mtshan dang dpe byad</text></item>
<item><p>451a5</p><section>mdo sde</section><text>kyis brgyan par 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bco brgyad po de dag ni de bzhin gshegs pa'i</text></item>
<item><p>451a6</p><section>mdo sde</section><text>mchod rten byed pa'i phan yon no/ /khri stan sbyin pa'i phan yon bcu ste/ bcu gang zhe na/ 'jig rten gyi bla ma'i gnas su 'gyur ba dang / bsngags par 'gyur ba</text></item>
<item><p>451a7</p><section>mdo sde</section><text>dang / skye bo mang po la grags pa dang / brjod pa dang / sgra dang / tshigs su bcad pa mang po mngon du 'byung bar 'gyur ba dang / bde ba dang / yid bde ba mang bar 'gyur ba</text></item>
<item><p>451b1</p><section>mdo sde</section><text>dang / bzhon pa dang / khri stan dang / rim gro byed pa dang mi ldan par mi 'gyur ba dang / 'jig rten gyis mngon du 'gro bar bya bar 'gyur ba dang / longs spyod che bar 'gyur ba dang /</text></item>
<item><p>451b2</p><section>mdo sde</section><text>dbang che bar grags par 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni khri stan sbyin pa'i phan yon no/ /lham</text></item>
<item><p>451b3</p><section>mdo sde</section><text>sbyin pa'i phan yon bcu ste/ bcu gang zhe na/ de bzhon pa rnams kyis brel bar mi 'gyur ba dang / rkang pa legs par gnas par 'gyur ba dang / lam du 'gro na stobs</text></item>
<item><p>451b4</p><section>mdo sde</section><text>dang ldan par 'gyur ba dang / de'i lus ngal bar mi 'gyur ba dang / de 'gro na tsher ma dang / gseg ma dang / gyo mo rnams kyis rkang pa rmas par mi 'gyur ba dang / rdzu 'phrul</text></item>
<item><p>451b5</p><section>mdo sde</section><text>thob par 'gyur ba dang / de rim gro byed pa dang mi ldan par mi 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las</text></item>
<item><p>451b6</p><section>mdo sde</section><text>'da' ba ste/ bcu po de dag ni lham sbyin pa'i phan yon no/ /snod sbyin pa'i phan yon bcu ste/ bcu gang zhe na/ 'jig rten gyi yon tan gyi snod lta bur 'gyur ba dang / mdog</text></item>
<item><p>451b7</p><section>mdo sde</section><text>snum par 'gyur ba dang / sems kyi rgyud mnyen par 'gyur ba dang / skom par mi 'gyur ba dang / skom na'ang chu 'byung bar 'gyur ba dang / yi dwags su skye bar mi 'gyur ba dang / lha dang / mi rnams</text></item>
<item><p>452a1</p><section>mdo sde</section><text>dga' bar 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po</text></item>
<item><p>452a2</p><section>mdo sde</section><text>de dag ni snod sbyin pa'i phan yon no/ kha zas sbyin pa'i phan yon bcu ste/ bcu gang zhe na/ tshe ring bar 'gyur ba dang / kha dog dang ldan par 'gyur ba dang / stobs dang ldan</text></item>
<item><p>452a3</p><section>mdo sde</section><text>par 'gyur ba dang / dran pa dang ldan zhing / spobs pa dang ldan par 'gyur ba dang / bag tsha ba med par 'khor gyi nang du 'gro ba dang / 'khor 'dun par 'gyur ba dang / lha dang / mi</text></item>
<item><p>452a4</p><section>mdo sde</section><text>rnams 'dun zhing / dga' bar 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po</text></item>
<item><p>452a5</p><section>mdo sde</section><text>de dag ni/ kha zas sbyin pa'i phan yon no/ /bzhon pa sbyin pa'i phan yon bcu ste/ bcu gang zhe na/ rkang pa shin tu gzhon par 'gyur ba dang / rkang pa shin tu gnas par 'gyur</text></item>
<item><p>452a6</p><section>mdo sde</section><text>pa dang / rkang pas 'gro na lus ngal bar mi 'gyur ba dang / bde bar 'gyur ba dang / mi mdza' ba mang bar mi 'gyur ba dang / rdzu 'phrul gyi rkang pa rgya chen po 'thob par 'gyur pa</text></item>
<item><p>452a7</p><section>mdo sde</section><text>dang / bzhon pa rnams kyis brel bar mi 'gyur ba dang / rim gro byed pa dang mi ldan par mi 'gyur ba dang / mtho ris su skye bar 'gyur ba dang / myur du yongs su mya ngan las</text></item>
<item><p>452b1</p><section>mdo sde</section><text>'da' ba ste/ bcu po de dag ni bzhon pa sbyin pa'i phan yon no/ /gnas sbyin pa'i phan yon rab tu mang po ste/ mang po gang zhe na/ de la 'jigs pa mi 'byung ngo / /gding ba dang /</text></item>
<item><p>452b2</p><section>mdo sde</section><text>bgo ba shin tu 'jam po rnyed par 'gyur ro/ /lha dang mi rnams kyi 'dod pa'i phan yon lnga rnyed par 'gyur ro/ /gal te 'dod de ma la/ kye ma bdag rgyal rigs shing sA la</text></item>
<item><p>452b3</p><section>mdo sde</section><text>chen po lta bu'i khyim du skye bar gyur cig ce'am/ bram ze shing sA la chen po lta bu'i khyim du skye bar gyur cig ce'am/ khyim bdag shing sA la chen po lta bu'i khyim du skye bar</text></item>
<item><p>452b4</p><section>mdo sde</section><text>gyur cig ce'am/ de'i smon pa de 'grub par 'gyur ro/ /gal te 'dod de kye ma bdag grong gi gtso bor gyur cig ce'am/ grong khyer gyi gtso bor gyur cig ce'am/ grong rdal gyi gtso</text></item>
<item><p>452b5</p><section>mdo sde</section><text>bor gyur cig ce'am/ ri brags kyi rgyal por gyur cig ce'am/ rgyal phran du gyur cig ce'am/ rgyal po btsan par gyur cig ce'am/ de'i smon pa de de bzhin du grub par</text></item>
<item><p>452b6</p><section>mdo sde</section><text>'gyur ro/ /gal te 'dod de gling gcig gi rgyal por gyur cig ce'am/ gling gnyis kyi rgyal por gyur cig ce'am/ gling gsum gyi rgyal por gyur cig ce'am/ 'khor lo</text></item>
<item><p>452b7</p><section>mdo sde</section><text>sgyu ba'i rgyal por gyur cig ce na/ de'i smon pa de 'grub par 'gyur ro/ /gal te 'dod de rgyal chen bzhi'i ris kyi lha rnams dang skal ba mnyam par skye bar gyur cig ce na/</text></item>
<item><p>453a1</p><section>mdo sde</section><text>de'i smon pa de 'grub par 'gyur ro/ /sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed</text></item>
<item><p>453a2</p><section>mdo sde</section><text>kyi lha rnams dang skal ba mnyam par skye bar gyur cig ce na/ de'i smon pa de 'grub par 'gyur ro/ /gal te 'dod de/ ma la/ kye ma bdag tshangs ris kyi lha rnams dang skal ba</text></item>
<item><p>453a3</p><section>mdo sde</section><text>mnyam par gyur cig ce na/ de'i smon pa de 'grub par 'gyur ro/ /tshangs pa'i mdun na 'don pa dang / tshangs chen dang / 'od chung dang / tshad med 'od dang / 'od gsal dang /</text></item>
<item><p>453a4</p><section>mdo sde</section><text>dge chung dang / tshad med dge dang / dge rgyas dang / sprin med dang / bsod nams 'phel ba dang / 'bras bu che ba dang / mi che ba dang / mi gdung ba dang / gya nom snang dang /</text></item>
<item><p>453a5</p><section>mdo sde</section><text>legs par mthong dang / 'og min lha rnams dang skal pa mnyam par skye bar gyur cig ce na/ de'i smon pa de 'grub par 'gyur ro/ /gal te 'dod de nam mkha' mtha' yas</text></item>
<item><p>453a6</p><section>mdo sde</section><text>skye mched kyi 'du shes su nye bar 'gro ba rnams dang / rnam shes mtha' yas skye mched kyi 'du shes su nye bar 'gro ba rnams dang / ci yang med pa'i skye mched kyi 'du</text></item>
<item><p>453a7</p><section>mdo sde</section><text>shes su nye bar 'gro ba rnams dang / 'du shes med 'du shes med min skye mched kyi 'du shes su nye bar 'gro ba'i lha rnams dang skal ba mnyam par gyur cig ce na/ de'i</text></item>
<item><p>453b1</p><section>mdo sde</section><text>smon pa de 'grub par 'gyur ro/ /gal te 'dod de rgyun du zhugs pa'i 'bras bu mngon du bya'o zhe na/ de'i smon pa de 'grub par 'gyur ro/ /gal te 'dod de lan gcig phyir 'ong</text></item>
<item><p>453b2</p><section>mdo sde</section><text>ba'i 'bras bu dang / phyir mi 'ong ba'i 'bras bu dang / dgra bcom pa nyid kyi 'bras bu dang / rang byang chub mngon du bya'o zhe na/ de'i smon pa de 'grub par 'gyur ro/ /gal te</text></item>
<item><p>453b3</p><section>mdo sde</section><text>'dod de bla na med pa yang dag par rdzogs pa'i byang chub mngon par rdzogs par byang chub par gyur cig ce na/ de'i smon pa de 'grub par 'gyur te/ mang po de dag ni gnas sbyin pa'i</text></item>
<item><p>453b4</p><section>mdo sde</section><text>phan yon no/ /skom sbyin pa'i phan yon bcu ste/ bcu gang zhe na/ dbang po thams cad yongs su tshang bar dpral ba dag cing / 'dzum pa'i bzhin du 'gyur ba dang / yon tan dang ldan</text></item>
<item><p>453b5</p><section>mdo sde</section><text>par 'gyur ba dang / sems kyi rgyud mnyen par 'gyur ba dang / skom par mi 'gyur ba dang / skom na yang chu 'byung bar 'gyur ba dang / yi dwags su skye bar mi 'gyur ba dang /</text></item>
<item><p>453b6</p><section>mdo sde</section><text>longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni skom sbyin pa'i phan yon no/ /rab tu 'byung</text></item>
<item><p>453b7</p><section>mdo sde</section><text>ba'i phan yon bcu ste/ bcu gang zhe na/ de'i bu dang / tshung ma dang / nor la sred par mi 'gyur ba dang / de 'dod pa yongs su 'dzin par mi 'gyur ba dang / dgon par gnas pa la</text></item>
<item><p>454a1</p><section>mdo sde</section><text>dga' ba rnyed pa dang / sangs rgyas la gus par 'gyur ba dang / bdud kyi spyod yul rnam par spong ba dang / bde 'gro thob par byed pa'i chos rnams yongs</text></item>
<item><p>454a2</p><section>mdo sde</section><text>su tshor ba dang / dan 'gro thob par byed pa'i chos rnams rnam par spong ba dang / lha dang mir smon par byed pa dang / rtag tu de bzhin gshegs pa'i gsung rab la rab tu 'byung</text></item>
<item><p>454a3</p><section>mdo sde</section><text>ba rnyed pa dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni rab tu 'byung ba'i phan yon no/ /dgon pa la gnas pa'i phan</text></item>
<item><p>454a4</p><section>mdo sde</section><text>yon bcu ste/ bcu gang zhe na/ 'du 'dzi rnam par spong ba dang / rab tu dben pa la sten pa dang / de'i sems bsam gtan la dmigs par 'gyur ba dang / sangs rgyas</text></item>
<item><p>454a5</p><section>mdo sde</section><text>bcom ldan 'das rnams la smon pa dang / dga' ba dang / bde ba dang / yid bde ba lus la skyed pa dang / de la bar du gcod pa mi 'byung ba dang / ji ltar thos pa'i chos kyi don rgya</text></item>
<item><p>454a6</p><section>mdo sde</section><text>cher shes par 'gyur ba dang / zhi gnas thob pa dang / lhag mthong thob pa ste/ bcu po de dag ni dgon pa la gnas pa'i phan yon no/ /bsod snyoms pa'i phan yon bcu</text></item>
<item><p>454a7</p><section>mdo sde</section><text>ste| bcu gang zhe na/ de 'gro ba la goms par 'gyur ba dang / de spyod yul gom par 'gyur ba dang / de nga rgyal bcom par 'gyur ba dang / bdag rnyed pa la sbyor ba dang / gzhan</text></item>
<item><p>454b1</p><section>mdo sde</section><text>dag kyang bsod nams la rab tu 'god pa dang / ston pa'i bstan pa yongs su ston pa dang / phyi ma'i skye bo la snang bar byas par 'gyur ba dang / tshangs pa mtshungs par spyod pa rnams</text></item>
<item><p>454b2</p><section>mdo sde</section><text>la nyam nga ba med par 'gyur ba dang / dma' ba'i sems nye bar gzhag par 'gyur ba dang / bsod snyoms kyis yongs su dul ba'i dge slong phyogs la mun pa med par snang</text></item>
<item><p>454b3</p><section>mdo sde</section><text>ba'o/ /'jigs pa med pa'i phan yon bcu ste/ bcu gang zhe na/ 'jigs pa med par grong du 'jug pa dang / 'jigs pa med par grong nas 'byung ba dang / 'jigs pa med par</text></item>
<item><p>454b4</p><section>mdo sde</section><text>khyim rnams su 'gro ba dang / 'jigs pa med par 'khor la chos ston pa dang / 'jigs pa med par dge 'dun gyi nang du 'jug pa dang / 'jig pa med par slob dpon dang / mkhan</text></item>
<item><p>454b5</p><section>mdo sde</section><text>po'i drung du 'gro ba dang / 'jigs pa med par byams pa'i sems kyis slob ma'i gan du 'gro ba dang / 'jigs pa med par gos dang / zas dang / mal cha dang / na ba'i gsos</text></item>
<item><p>454b6</p><section>mdo sde</section><text>sman dang / yo byad rnams yongs su sbyor ba dang / 'jigs pa med par kha ton 'don pa dang / 'jigs pa med par 'chi ba'i dus byed pa'o/ /bram ze'i khye'u/ de ltar na sems</text></item>
<item><p>454b7</p><section>mdo sde</section><text>can rnams ni las bdag gir 'gyur ba/ las kyi skye gnas can/ las kyi bsgo skal la spyod pa/ las la ston pa ste/ sems can rnams ni las kyis bcun pa dang / dma'</text></item>
<item><p>455a1</p><section>mdo sde</section><text>pa dang / dman pa dang / bzang por rnam par phye'o zhes ngas gang smras pa de ni/ las 'di las bsams te smras so/ /chos kyi rnam grangs 'di</text></item>
<item><p>455a2</p><section>mdo sde</section><text>bshad pa na/ to'u te ya'i bu bram ze'i khye'u ne tso/ bcom ldan 'das la sems mngon par dad do/ /de nas to'u te ya'i bu bram ze'i khye'u ne tsos/ bcom ldan 'das la 'di</text></item>
<item><p>455a3</p><section>mdo sde</section><text>skad ces gsol to/ /go'u ta ma khyod mnyan du yod par dge bsnyen gyi khyim dag tu gshegs par dgongs pa na/ de ltar to'u te ya'i khyim du yang gshegs par dgongs</text></item>
<item><p>455a4</p><section>mdo sde</section><text>su gsol/ des ni to'u te ya'i khyim du yun ring po'i don dang phan pa dang bde bar 'gyur ro/ /bcom ldan 'das kyis cang mi gsung bas to'u te ya'i bu bram ze'i khye'u</text></item>
<item><p>455a5</p><section>mdo sde</section><text>ne tso la gnang ba mdzad do/ /de nas to'u te ya'i bu bram ze'i khye'u ne tsos/ bcom ldan 'das kyis cang mi gsung bas gnas bar rig nas bcom ldan 'das kyis gsungs</text></item>
<item><p>455a6</p><section>mdo sde</section><text>pa la mngon par dga' ste rjes su yi rang nas bcom ldan kyis gnang bas song ngo / /las rnam par 'byed pa rdzogs so// //rgya gar gyi mkhan po dzi na mi tra</text></item>
<item><p>455a7</p><section>mdo sde</section><text>dang | dA na shI la dang / mu ni bar ma dang / zhus chen gyi lo tsa ba ban+de ye shes sde la sogs pas bsgyur cing zhus nas gtan la phab pa'o// //rgya gar skad</text></item>
<item><p>455b1</p><section>mdo sde</section><text>du| karma bi b+hang+ga/ bod skad du/ las rnam par 'byed pa/ bam po dang po/ sangs rgyas dang / byang chub sems dpa' thams cad la phyag 'tshal lo/ /'di skad bdag gis</text></item>
<item><p>455b2</p><section>mdo sde</section><text>thos pa dus gcig na/ bcom ldan 'das mnyan yod na rgyal bu rgyal byed gyi tshal mgon med zas sbyin gyi kun dga' ba na bzhugs te/ der bcom ldan 'das kyis</text></item>
<item><p>455b3</p><section>mdo sde</section><text>bram ze'i khye'u shu ka la bka' stsal ba/ bram ze'i khye'u/ khyod la las rnam par 'byed pa bstan gyi/ de legs par shin tu nyon la yid la zungs shig dang ngas bshad kyi/ bcom</text></item>
<item><p>455b4</p><section>mdo sde</section><text>ldan 'das/ de ltar bgyi'o zhes nas bram ze'i khye'u shu ka bcom ldan 'das la phyir nyan pa dang / bcom ldan 'das kyis de la 'di skad ces bka' stsal to/ /bram ze'i bu/</text></item>
<item><p>455b5</p><section>mdo sde</section><text>ngas ni sems can rnams bdag gi las las su gyur pa/ las kyi rgyu las skyes pa/ las skal ba la spyod pa/ las la brten par gsungs te/ bram ze'i bu/ las ni 'di</text></item>
<item><p>455b6</p><section>mdo sde</section><text>lta ste| sems can rnams rab dang / 'bring dang / tha mar rnam par 'byed do/ /de ni 'di ltar tshe thung bar 'gyur ba'i las yod de/ de la tshe thung bar 'gyur ba'i las gang zhe na/</text></item>
<item><p>455b7</p><section>mdo sde</section><text>de ni srog gcod pa dang / srog gcod pa la rjes su dga' ba dang / srog gcod pa'i legs pa brjod pa dang / mi mdza' ba tshe 'pho bar bskul ba dang / mi mdza' ba tshe 'phos</text></item>
<item><p>456a1</p><section>mdo sde</section><text>na legs par brjod pa dang / mngal nas tshe 'pho bar byed pa dang / mngal nas tshe 'pho ba'i legs pa brjod pa dang / ma he dang / ba lang dang / pha la</text></item>
<item><p>456a2</p><section>mdo sde</section><text>dang | bya la sogs pa bsad par 'gyur ba'i rten 'cha' zhing / mchod sbyin de btsugs pas bu tsha dang / skye bo gzhan la phan par 'dod pa rnams dang / 'jigs pas nyen pa</text></item>
<item><p>456a3</p><section>mdo sde</section><text>rnams kyi lugs su gyur cing sems can gsod par 'gyur ba ste/ dper na/ grong khyer kas maR+ya na dge slong dgra bcom pa gcig cig khyim zhig gi sgo na 'dug 'dug na/</text></item>
<item><p>456a4</p><section>mdo sde</section><text>khyim de'i thad ka lam po che nas phyugs shig sgra 'byin cing khrid pa dge slong des mthong nas kyi hud e ma ga la srid ces byas pa dang / mi dag gis dge slong de la/ slob</text></item>
<item><p>456a5</p><section>mdo sde</section><text>dpon/ ci zhig de skad du kyi hud e ma ga la srid ces bya ba'i sgra brjod ces dris na/ des smras pa/ de ni ma dad pa rnams la smra bar yang mi bya ba zhig ste sgos kyis smra'o zhes</text></item>
<item><p>456a6</p><section>mdo sde</section><text>nas| des smras pa/ phyugs pa bi ltar sgra 'byin cing khrid pa pha bis sngon tshong ba phyug po zhig tu red pa'i tshe/ rten btsugs ta lo dus kyi mchod sbyin byas nas/ des</text></item>
<item><p>456a7</p><section>mdo sde</section><text>der phyugs mang po dag kyang bsad/ tshe 'pho kar yang bul bos te smras pa/ bu khyod nga la byams zha na/ phyugs kyi mchod sbyin lo dus su bya ba 'di nga tshe 'phos nas</text></item>
<item><p>456b1</p><section>mdo sde</section><text>kyang rtag par gyis shig ces bsgo nas/ bus kyang de ltar bgyi'o zhes te de bzhin du mnyan to/ /de nas mi de tshe 'phos ba dang / gti mug las byung ba'i srog gcod pa dang ldan</text></item>
<item><p>456b2</p><section>mdo sde</section><text>pas bdag gi khyim du phyugs su skyes nas de der yang dang / yang skyes shing bsad bsad pa las lan 'di dang drug ste de yang khrid pa yin no zhes nas/ dge slong des phyugs</text></item>
<item><p>456b3</p><section>mdo sde</section><text>de la snying brtse bas 'di skad ces smras so/ /rten kyang khyod bdag gis btsugs/ mchod sbyin yang khyod bdag gis byas/ phyugs mang por yang khyod bdag gis bsad na/ nge de</text></item>
<item><p>456b4</p><section>mdo sde</section><text>skad du don med pa bos pas ci la phan zhes brjod pa lta bu ste/ de lta bu'i rten btsugs pa dang dmag lta bu mi dang rta la sogs pa sems can mang po dngog pa la lta ba dang</text></item>
<item><p>456b5</p><section>mdo sde</section><text>'thab mo'i cha byad la dga' ba lta bu ste/ nag po yod pa'i mdo las bcom ldan 'das kyis gsungs pa/ kun dga' bo/ srog gcod pa la bsten cing goms par byas pa dang</text></item>
<item><p>456b6</p><section>mdo sde</section><text>mang du byas pa ni sems can dmyal bar skye ba'i rgyur 'gyur ro/ /dud 'gro'i skye gnas su skye ba'i rgyur 'gyur ro/ /yi dwags su skye ba'i rgyur 'gyur ro zhes gsungs te/ srog gcod</text></item>
<item><p>456b7</p><section>mdo sde</section><text>ba ni nyung zhing chung yang rnam par smin pa tshe thung bar 'gyur ro/ /de la tshe ring bar 'gyur ba'i las yod de/ de gang zhe na/ de ni srog gcod pa spangs pa dang / srog gcod pa spangs</text></item>
<item><p>457a1</p><section>mdo sde</section><text>pa'i legs pa brjod pa dang / de la bskul ba dang / de'i legs pa brjod pa dang / gsad par bya ba'i mi dang / ba lang dang / phag dang / bya la</text></item>
<item><p>457a2</p><section>mdo sde</section><text>sogs pa srog byin pa dang / sems can 'jigs pas nyen pa rnams la mi 'jigs pa sbyin pa dang / sems can mgon med pa rnams la snying rje'i sems bskyed pa dang /</text></item>
<item><p>457a3</p><section>mdo sde</section><text>nad pa dang / byis pa dang / rgan pa rnams la byams pa'i sems bskyed pa dang / de dag la zas kyi sbyin pa byed pa dang / slong pa la byams pa'i sems bskyed pa dang / dmag</text></item>
<item><p>457a4</p><section>mdo sde</section><text>la sogs pa sngar smon pa thams cad bzlog ste/ dge ba'i phyogs byas pa dang / de bzhin du mchod rten dang gtsug lag khang zhig pa dag bcos legs byas pa ste/</text></item>
<item><p>457a5</p><section>mdo sde</section><text>mdo de nyid las/ zhig cing ral ba sus bcos pa/ /de la tshe 'phrog bdud mi 'byung / /zhes gsungs pa lta bu ste/ las de lta bu ni tshe ring bar 'gyur ba'o/ /de la nad</text></item>
<item><p>457a6</p><section>mdo sde</section><text>mang bar 'gyur ba'i las yod de/ de gang zhe na/ de ni khro ba dang / khu tshur dang / thal mos rdeg pa dang / khu tshur dang / thal mos rdeg pa la rjes su dga' ba dang / khu tshur dang /</text></item>
<item><p>457a7</p><section>mdo sde</section><text>thal mos rdeg pa'i yon tan brjod pa dang / de la bskul ba dang / pha ma'i sems dang lus mi bde bar byas pa dang / rab tu 'byung ba tshul khrims dang ldan pa dag gi</text></item>
<item><p>457b1</p><section>mdo sde</section><text>sems mi bde bar byas pa dang / mi mdza' ba nad kyis btab pa la dga' bar sems pa dang / mi mdza' ba nad sos na mi dga' bar sems pa dang / nad pa la sman ma yin pa</text></item>
<item><p>457b2</p><section>mdo sde</section><text>byin pa dang / zas ma zhu bar bstabs pa ste/ las de lta bu ni nad mang bar 'gyur ro/ /de la nad nyung bar 'gyur ba'i las yod de/ de gang zhe na/ de ni thal mo dang / khu tshur gyis</text></item>
<item><p>457b3</p><section>mdo sde</section><text>rdeg pa dang / thal mo dang / khu tshur gyis rdeg pa spong bar bskul ba dang / de'i yon tan brjod pa dang / de la rjes su dga' ba dang / pha ma na ba'i rim gro byed pa dang / khyim pa dang /</text></item>
<item><p>457b4</p><section>mdo sde</section><text>rab tu byung ba dang / rgan nam/ gzhon yang rung ste/ na na rim gro byed pa dang / mi mdza' ba na'ang mi dga' bar sems pa dang / de'i nad sos na dga' bar sems pa dang / sman gyi</text></item>
<item><p>457b5</p><section>mdo sde</section><text>sbyin pa byed pa dang / kha zas zhu nas stobs pa ste/ las de lta bu ni nad nyung bar 'gyur ro/ /de la kha dog mi sdug par 'gyur pa'i las yod de/ de gang zhe na/ de ni khro ba dang /</text></item>
<item><p>457b6</p><section>mdo sde</section><text>'khon du 'dzin pa dang / 'chab pa dang / tshig pa dang / pha ma la ngan du brjod pa dang / khyim pa dang / rab tu byung ba rgan gzhon la ngan du brjod pa dang / mchod rten dang /</text></item>
<item><p>457b7</p><section>mdo sde</section><text>gtsug lag khang dang / mchod rten gyi sa gzhi mi sdug par byas pa dang / mchod rten dang / sku gzugs kyi mar me bsad pa dang / sems can kha dog mi sdug pa rnams la</text></item>
<item><p>458a1</p><section>mdo sde</section><text>phyas 'dogs pa dang / gtsang sbra chung ba ste/ las de lta bu ni kha dog mi sdug par 'gyur ba'o/ /de la mdzes par 'gyur ba'i las yod de/ de</text></item>
<item><p>458a2</p><section>mdo sde</section><text>gang zhe na/ de ni mi khro ba dang / 'khon du mi 'dzin pa dang / mi 'chab pa dang / mi tshig pa dang / gos kyi sbyin pa byed pa dang / mchod rten dang / gtsug lag khang dag la rdo thal</text></item>
<item><p>458a3</p><section>mdo sde</section><text>gyis skyang nul byed pa dang / snod spyad sdug gu'i sbyin pa byed pa dang / spos dang / byug pa dang / gos dang / rgyan gyi sbyin pa byed pa dang / pha ma'i legs pa brjod pa dang /</text></item>
<item><p>458a4</p><section>mdo sde</section><text>'phags pa dang / tshul khrims dang ldan pa dag gi legs pa brjod pa dang / mchod rten gyi gzhi dang / gtsug lag khang dang / khyim gyi phyag dar rtag tu byed pa dang / sems</text></item>
<item><p>458a5</p><section>mdo sde</section><text>can mi sdug pa rnams phyas mi byed pa dang / de bzhin du rgan pa'am/ gzhon pa gzhan dag la phyas mi byed pa dang / gtsang sbra che ba ste/ las de lta bu ni mdzes par 'gyur</text></item>
<item><p>458a6</p><section>mdo sde</section><text>ba'o| |de la mthu chung bar 'gyur ba'i las yod de/ de gang zhe na/ de ni ser sna byed pa dang / phrag dog che ba dang / gzhan gyis thob na mi dga' ba dang / gzhan la mi snyan par</text></item>
<item><p>458a7</p><section>mdo sde</section><text>brjod na dga' ba dang / pha ma la brnyas pa dang / 'phags pa dang / tshul khrims dang ldan pa la brnyas pa dang / nad pa dang / rgan pa dang / gzhon pa la brnyas pa dang / chos</text></item>
<item><p>458b1</p><section>mdo sde</section><text>ngan pa dang / mi dge ba'i rtsa ba'i legs pa brjod pa dang / byang chub kyi sems las bzlog pa ste/ las de lta bu ni mthu chung bar 'gyur ba'o/ /de la mthu che bar 'gyur ba'i las yod</text></item>
<item><p>458b2</p><section>mdo sde</section><text>de| de gang zhe na/ de ni phrag dog med pa dang / ser sna med pa dang / gzhan gyis thob na dga' ba dang / gzhan gyis ma thob na mi dga' ba dang / gzhan gyi grags pa dang / sgra</text></item>
<item><p>458b3</p><section>mdo sde</section><text>dang | tshig su bcad pa snyan pa thos na dga' ba dang / gzhan gyi legs pa brjod pa la dga' ba dang / bcom ldan 'das kyi mchod rten dang / gtsug lag khang brtsig pa</text></item>
<item><p>458b4</p><section>mdo sde</section><text>dang | chos ngan pa dang / mi dge ba'i rtsa ba las bzlog pa dang / mthu che bar 'gyur ba'i dge ba'i rtsa ba la bskul ba dang / byang chub tu sems bskyed pa dang / dge ba'i rtsa ba</text></item>
<item><p>458b5</p><section>mdo sde</section><text>thams cad kyis mthu chen por sems bskyed pa ste/ las de lta bu ni mthu che bar 'gyur ba'o/ /de la rigs dma' bar 'gyur ba'i las yod de/ de gang zhe na/ de ni</text></item>
<item><p>458b6</p><section>mdo sde</section><text>pho theg che ba dang / nga rgyal byed pa dang / phar mi 'dzin pa dang / mar mi 'dzin pa dang / dge sbyong du mi 'dzin pa dang / bram zer mi 'dzin pa dang / rigs kyi gtso bo la</text></item>
<item><p>458b7</p><section>mdo sde</section><text>rim gro mi byed pa dang / pha ma la rim gro mi byed pa dang / 'phags pa dang / tshul khrims dang ldan pa rnams la rim gro mi byed pa dang / bla mar gyur pa gzhan dang / mkhan po dang /</text></item>
<item><p>459a1</p><section>mdo sde</section><text>slob dpon la rim gro mi byed pa dang / sems can rigs dma' ba rnams la brnyas pa ste/ las de lta bu ni rigs dma' bar 'gyur ba'o/ /de la</text></item>
<item><p>459a2</p><section>mdo sde</section><text>rigs mtho bar 'gyur ba'i las yod de/ de gang zhe na/ de ni pho theg chung ba dang / nga rgyal med pa dang / phar 'dzin pa dang / mar 'dzin pa dang / dge sbyong du 'dzin pa dang /</text></item>
<item><p>459a3</p><section>mdo sde</section><text>bram zer 'dzin pa dang / rigs kyi gtso bo rnams la rim gro byed pa dang / pha ma la rim gro byed pa dang / 'phags pa dang tshul khrims dang ldan pa rnams la rim gro byed pa</text></item>
<item><p>459a4</p><section>mdo sde</section><text>dang | mkhan po dang slob dpon la rim gro byed pa dang / bla mar gyur pa gzhan dag la rim gro byed pa dang / sems can rigs dma' ba rnams la mi brnyas pa ste/ dper</text></item>
<item><p>459a5</p><section>mdo sde</section><text>na| bcom ldan 'das kyis mdo las gsungs pa/ dge slong dag /grong gang du rab tu byung ba tshul khrims dang ldan zhing tshangs par spyod pa/ dge ba'i chos can rnams</text></item>
<item><p>459a6</p><section>mdo sde</section><text>'ong ba'i grong der legs pa lnga 'byung bar rig par bya ste/ lnga gang zhe na/ de ni tshul khrims dang ldan pa 'ongs pa rnams la sems dad par 'gyur ro/ /dge slong dag /</text></item>
<item><p>459a7</p><section>mdo sde</section><text>gzhan yang de'i tshe/ rigs de mtho ris su skye ba'i lam du zhugs pa yin no/ /dge slong dag /gzhan yang / tshul khrims dang ldan pa dag 'ongs na gus par smra ba dang / bsu</text></item>
<item><p>459b1</p><section>mdo sde</section><text>pa'i las byed de/ de'i tshe rigs de dag rigs mtho bar 'gyur ba'i lam du zhugs pa yin no zhes gsungs pa lta bu ste/ las de lta bu ni rigs mtho bar 'gyur ba'o/ /de la longs</text></item>
<item><p>459b2</p><section>mdo sde</section><text>sbyod chung bar 'gyur ba'i las yod de/ de gang zhe na/ de ni ma byin par len pa dang / ma byin par len par bskul ba dang / ma byin par len pa'i legs pa brjod pa dang / de</text></item>
<item><p>459b3</p><section>mdo sde</section><text>la rjes su dga' ba dang / ma byin par blangs pas dga' ba dang / pha ma'i 'tsho ba 'phrog pa dang / 'phags pa dang tshul khrims dang ldan pa'i 'tsho ba 'phrog pa dang / rab tu</text></item>
<item><p>459b4</p><section>mdo sde</section><text>byung ba rnams dang / byis pa dang / rgan pa dang / phongs pa dang / nad pa rnams kyi 'tsho ba 'phrog pa dang / gzhan gyis mthob na dga' ba dang / gzhan gyis thob par 'gyur ba</text></item>
<item><p>459b5</p><section>mdo sde</section><text>la bgegs byed pa dang / lo nyes su dga' ba ste/ las de lta bu ni longs spyod chung bar 'gyur ba'o/ /de la longs spyod che bar 'gyur ba'i las yod de/ de gang zhe na/ de ni ma</text></item>
<item><p>459b6</p><section>mdo sde</section><text>byin par len pa spangs pa dang / gzhan gyis ma byin par len pa spangs na rjes su dga' ba dang / pha ma la 'tsho ba 'bul ba dang / 'phags pa dang / tshul khrims dang ldan pa</text></item>
<item><p>459b7</p><section>mdo sde</section><text>rnams la 'tsho ba 'bul ba dang / nad pa dang / byis pa dang / rgan pa dang / phongs pa gzhan la'ang 'tsho ba'i sbyin pa byed pa dang / gzhan gyis thob na dga' ba dang / lo legs</text></item>
<item><p>460a1</p><section>mdo sde</section><text>par dga' ba ste/ mdo de nyid las/ dge slong dag /gzhan yang / tshul khrims dang ldan pa rnams 'ongs pa dag la sbyin pa byed cing / bsod nams</text></item>
<item><p>460a2</p><section>mdo sde</section><text>byed pa'i rigs de dag de'i tshe longs spyod che bar 'gyur ba'i lam du zhugs pa yin no/ /zhes gsungs pa lta bu ste/ las de lta bu ni longs spyod che bar 'gyur ba'o/ /</text></item>
<item><p>460a3</p><section>mdo sde</section><text>de la shes rab chung bar 'gyur ba'i las yod de/ de gang zhe na/ de ni 'di la la la zhig dge sbyong ngam bram ze gzhan dag la chos ni gang yin/ chos ma yin pa ni</text></item>
<item><p>460a4</p><section>mdo sde</section><text>gang yin/ bdag gis ci zhig byas na legs par 'gyur zhes mi 'dri'i/ /shes rab 'chal ba la bstod cing mkhas pa rnams spong ba dang / dam pa'i chos ma yin pa</text></item>
<item><p>460a5</p><section>mdo sde</section><text>yongs su ston cing chos smra ba rnams kyis legs par brjod pa shes kyang 'jungs pa'i sems yod pas legs so zhes mi brjod cing / dam pa'i chos ma yin pa smra</text></item>
<item><p>460a6</p><section>mdo sde</section><text>ba rnams la legs so zhes brjod cing log par lta ba'i bsngags pa brjod pa dang / yang dag pa'i lta ba la nyes par smod pa dang / glegs bam 'dri ba dang / klog pa la</text></item>
<item><p>460a7</p><section>mdo sde</section><text>ngan du brjod pa dang / de dag gi 'tsho ba 'phrog pa ste/ las de lta bu ni shes rab chung bar 'gyur ba'o/ /de la shes rab che bar 'gyur ba'i las yod de/ de gang zhe na/ de ni</text></item>
<item><p>460b1</p><section>mdo sde</section><text>'di la yongs su 'dri phod pa'i ngang tshul can la la zhig gis dge sbyong dang / bram ze mkhas pa la 'dri ba dang / shes rab 'chal ba yongs su spong ba dang / dam pa'i chos ston cing</text></item>
<item><p>460b2</p><section>mdo sde</section><text>gsal bar byed pa dang / dam pa'i chos ma yin pa la rnam par smod pa dang / chos smra ba rnams la mi 'jigs pa nye bar sgrub pa dang / rigs pa la legs so zhes zer ba dang /</text></item>
<item><p>460b3</p><section>mdo sde</section><text>mi rigs pa yongs su spong ba dang / yang dag par lta ba'i legs pa brjod pa dang / log par lta ba la nyes par dmod pa dang / glegs bam dang / snag tsha dang / smyug gu</text></item>
<item><p>460b4</p><section>mdo sde</section><text>la sogs pa'i sbyin pa byed pa dang / chang mi 'thung ba ste/ dper na/ dga' bo'i mdo las/ chang gi nyes pa sum cu rtsa lnga gsungs pa dge ba'i phyogs su sbyar ba lta bu ste/ las</text></item>
<item><p>460b5</p><section>mdo sde</section><text>de lta bu ni shes rab che bar 'gyur ba'o/ /de la sems can dmyal bar skye bar 'gyur ba'i las yod de/ de gang zhe na/ de ni shin tu zhe sdang ba'i sems kyis lus dang / ngag dang /</text></item>
<item><p>460b6</p><section>mdo sde</section><text>yid kyi nyes pa cher byas pa dang / chad par lta ba dang / rtag par lta ba dang / med par lta ba dang / ser sna che ba dang / drin du mi gzo ba dang / mtshams med pa'i las byed pa</text></item>
<item><p>460b7</p><section>mdo sde</section><text>dang | 'phags pa dang tshul khrims dang ldan pa rnams la skur pa 'debs pa ste/ las de lta bu ni sems can dmyal bar skye bar 'gyur ro/ /de la dud 'gro'i skye gnas su</text></item>
<item><p>461a1</p><section>mdo sde</section><text>skye bar 'gyur ba'i las yod de/ de gang zhe na/ lus dang / ngag dang / yid kyis nyes pa 'bring du byas pa dang / 'dod chags las byung ba'i las</text></item>
<item><p>461a2</p><section>mdo sde</section><text>sna tshogs dang / zhe sdang las byung ba'i las sna tshogs dang / gti mug las byung ba'i las sna tshogs dang / pha ma dang / rab tu byung ba rnams la tshul dang mi 'dra ba'i sbyin</text></item>
<item><p>461a3</p><section>mdo sde</section><text>par byed pa dang / dud 'gro'i skye gnas su skyes pa'i sems can rnams la phyas byed pa dang / de ltar smon pa ste/ dper na/ ba lang gi brtul zhugs can dang / bya'i</text></item>
<item><p>461a4</p><section>mdo sde</section><text>brtul zhugs can la sogs pa de ltar skye bar shog cig ces smon pa rnams dang / byang chub sems dpa'i ched du brjod pa seng ge'i skyes pa'i rabs las byung</text></item>
<item><p>461a5</p><section>mdo sde</section><text>ba dang / bram ze char 'bebs spre'ur skyes par gyur pa ste/ dper na/ bram ze char 'bebs kyis gnas brtan 'od srung chen po bya rgod phung po'i ri la/ rgyal po'i</text></item>
<item><p>461a6</p><section>mdo sde</section><text>khab kyi steng nas nam mkha' la 'gro ba mthong nas/ lhas byin dang ma skyes dgra'i bsten las zhe sdang ba'i sems su gyur te/ dge slong 'di ni ri las rir/ nam</text></item>
<item><p>461a7</p><section>mdo sde</section><text>mkha' las nam mkhar/ spre'u shing las shing gi steng du 'dzeg pa dang 'dra bar 'gro'o zhes mi snyan pa'i tshig tu brjod pa de bcom ldan 'das la gsol to/ /</text></item>
<item><p>461b1</p><section>mdo sde</section><text>bram ze char 'bebs pa 'dis khros pa'i sems kyis mi snyan pa de skad du brjod na/ btsun pa bcom ldan 'das/ de'i rnam par smin pa cir 'gyur zhes zhus pa dang / bcom</text></item>
<item><p>461b2</p><section>mdo sde</section><text>ldan 'das kyis bka' stsal pa/ ngan du brjod pa de'i rnam par smin pas bram ze char 'bebs 'di/ tshe rabs lnga brgya'i bar du spre'ur 'gyur ro zhes bka' stsal pa dang /</text></item>
<item><p>461b3</p><section>mdo sde</section><text>de mi dga' ba'i sems kyis dad pa'i sems bskyed de/ des bcom ldan 'das mya ngan las 'da' kar/ bcom ldan 'das/ sug las de gang du bas par 'gyur</text></item>
<item><p>461b4</p><section>mdo sde</section><text>zhes zhus pa dang / bcom ldan 'das kyis bka' stsal pa/ tshe rabs lnga brgya po de dag gis zad par 'gyur bar zad de/ cung zad du na 'dzam bu'i gling gi shing 'dzam</text></item>
<item><p>461b5</p><section>mdo sde</section><text>bu zhes bya ba shing tog lnga brgya tsam yod pa/ shing tog de dag kyang sbrang rtsi ltar mngar zhing gtang mi bra bar zhim pa dang ldan pa de'i drung du skyes te/ de nas rgyal po</text></item>
<item><p>461b6</p><section>mdo sde</section><text>khab tu skyes nas tshe 'phos te thar pa dang mtho ris su skye bar 'gyur ro zhes gsungs pa lta bu dang / dper na/ zhe sdang gi sems kyis seng ge'i nang du skyes nas de'i</text></item>
<item><p>461b7</p><section>mdo sde</section><text>don du bcom ldan 'das kyis tshigs su bcad pa gsungs pa/ mel tshe byed na nam yang ring / /ngal ba dag la dpag tshad ring / /dam pa'i chos ni shes gyur kyang / /</text></item>
<item><p>462a1</p><section>mdo sde</section><text>byis pa rnams la 'khor ba ring / /zhes gsungs pa lta bu ste/ las de lta bu ni dud 'gro'i skye gnas su skye bar 'gyur ba'o/ /de la gshin rje'i</text></item>
<item><p>462a2</p><section>mdo sde</section><text>'jig rten du skye bar 'gyur ba'i las yod de/ de gang zhe na/ de ni khro zhing zhe sdang ba'i sems kyis lus dang / ngag dang / yid kyis ngan du spyad pa dang / 'dod chags dang</text></item>
<item><p>462a3</p><section>mdo sde</section><text>mi rigs par 'dod pas log par 'tsho ba dang / bkres shing skom pa dang / khros bzhin du tshe 'phos pa dang / nor la mngon par chags pa'i sems kyis tshe 'phos pa</text></item>
<item><p>462a4</p><section>mdo sde</section><text>ste| dper na/ brgya bsdus pa'i mdo las/ bcom ldan 'das kyis kun dga' bo la bka' stsal pa/ kun dga' bo/ gang zag la la tshe rabs snga ma la byas pa'i las</text></item>
<item><p>462a5</p><section>mdo sde</section><text>nye bar gnas par gyur tam/ tshe 'pho ba'i tshe log par lta bar gyur pa btsan no zhes gsungs pa lta bu ste/ las de lta bu ni gshin rje'i 'jig rten du skye bar 'gyur ba'o/ /</text></item>
<item><p>462a6</p><section>mdo sde</section><text>de la lha ma yin gyi 'jig rten du skye bar 'gyur ba'i las yod de/ de gang zhe na/ de ni lus dang / ngag dang / yid kyis nyes pa chung du sbyang ba dang / nga rgyal dang / mngon</text></item>
<item><p>462a7</p><section>mdo sde</section><text>pa'i nga rgyal dang / nga'o zhes pa'i nga rgyal dang / chung ba'i ngan rgyal dang / legs pa spyad pa'i dge ba'i rtsa ba der bsngos pa dang / shes rab kyi sgo nas 'dod chags kun gyi</text></item>
<item><p>462b1</p><section>mdo sde</section><text>rab las byung ba'i tshul khrims ngan pa spyad pa ste/ las de lta bu ni lha ma yin gyi 'jig rten du skye bar 'gyur ba'o/ /de la mir skye bar 'gyur ba'i las yod de/ de gang zhe na/ de</text></item>
<item><p>462b2</p><section>mdo sde</section><text>ni dge ba bcu'i las kyi lam goms par byas pa ste/ bcu gang zhe na/ srog gcod pa dang / ma byin par len pa dang / 'dod pas log par g.yem pa ste/ lus kyi las</text></item>
<item><p>462b3</p><section>mdo sde</section><text>gsum dang / brdzun du smra ba dang / phra ma dang / ngag rtsub pa dang / tshig kyal pa ste ngag gi las bzhi dang / gzhan gyi nor la chags sems su byed pa dang / gnod sems dang /</text></item>
<item><p>462b4</p><section>mdo sde</section><text>log par lta ba ste yid kyi las gsum dang / mi dge ba'i las bcu po de dag spong ba ste/ las de lta bu ni mir skye bar 'gyur ba'o/ /de la 'dod pa'i khams na spyod pa'i</text></item>
<item><p>462b5</p><section>mdo sde</section><text>lhar skye bar 'gyur ba'i las yod de/ de gang zhe na/ de ni dge ba bcu'i las kyi lam yongs su rdzogs shing legs par sbyangs pa ste/ las de lta bu ni 'dod pa'i khams</text></item>
<item><p>462b6</p><section>mdo sde</section><text>na spyod pa'i lhar skye bar 'gyur ba'o/ /de la gzugs kyi khams na spyod pa'i lhar skye par gyur ba'i las yod de/ de gang zhe na/ dge ba bcu'i las kyi lam rnams legs</text></item>
<item><p>462b7</p><section>mdo sde</section><text>par sbyangs shing shin tu mnyam par bzhag pa dang / khyad par du shin tu 'phags pa dang / yongs su rdzogs par byas pa ste/ las de lta bu ni gzugs kyi khams na spyod</text></item>
<item><p>463a1</p><section>mdo sde</section><text>pa'i lhar skye par 'gyur ba'o/ /de la gzugs med pa'i khams na spyod pa'i lhar skye bar 'gyur ba'i las yod de/ de gang zhe na/ gzugs med</text></item>
<item><p>463a2</p><section>mdo sde</section><text>pa'i snyoms par 'jug pa bzhi ste/ gzugs kyi 'du shes rnams las rnam pa thams cad du yang dag par 'das te/ thogs pa'i 'du shes rnams med par gyur cing sna</text></item>
<item><p>463a3</p><section>mdo sde</section><text>tshogs kyi 'du shes rnams yid la mi byed pas nam mkha' mtha' yas so snyam nas nam mkha' yas skye mched rdzogs par byas te gnas pa dang / rnam pa thams</text></item>
<item><p>463a4</p><section>mdo sde</section><text>cad du nam mkha' mtha' yas skye mched las yang dag par 'das te/ rnam par shes pa mtha' yas so snyam nas rnam shes mtha' yas skye mched rdzogs par byas</text></item>
<item><p>463a5</p><section>mdo sde</section><text>te gnas pa dang / rnam pa thams cad du rnam shes mtha' yas skye mched las yang dag par 'das te/ ci yang med do snyam nas ci yang med pa'i skye mched rdzogs par</text></item>
<item><p>463a6</p><section>mdo sde</section><text>byas te gnas pa dang / rnam pa thams cad du ci yang med pa'i skye mched las yang dag par 'das te/ 'du shes med 'du shes med min skye mched rdzogs par</text></item>
<item><p>463a7</p><section>mdo sde</section><text>byas te gnas pa ste/ las de lta bu ni gzugs med pa'i khams la spyod pa'i lhar skye bar 'gyur ba'o/ /de la byas la ma bsags pa'i las yod de/ de gang zhe na/</text></item>
<item><p>463b1</p><section>mdo sde</section><text>byas nas ngo tsha bar 'dzin pa dang / 'gyod pa dang / smod pa dang / 'chags pa dang / mthol ba dang / spong ba dang / phyin chad mi byed par sdom pa ste/ las de lta bu ni byas la</text></item>
<item><p>463b2</p><section>mdo sde</section><text>ma bsags pa'o/ /de la bsags la ma byas pa'i las yod de/ de gang zhe na/ las gang lus kyis yongs su rdzogs par byas pa ste/ sems kyis yongs su rdzogs par</text></item>
<item><p>463b3</p><section>mdo sde</section><text>byas shing tshig tu yang las 'di bya'o zhes smras la de ma byas pa ste/ las de lta bu ni bsags lam byas pa'o/ /de la byas kyang byas la bsags kyang bsags pa'i las</text></item>
<item><p>463b4</p><section>mdo sde</section><text>yod de/ de gang zhe na/ las gang byas nas mi 'dzem pa dang / mi ldog pa dang / mi 'gyod pa dang / mi smod pa dang / mi 'chags pa dang / mi mthol ba dang / mi 'dor ba dang /</text></item>
<item><p>463b5</p><section>mdo sde</section><text>mi spong ba dang / phyin chad mi sdom par byed pa ste/ las de lta bu ni byas kyang byas la bsags kyang bsags so/ /de la byas kyang ma byas la bsags kyang ma bsags pa'i</text></item>
<item><p>463b6</p><section>mdo sde</section><text>las yod de/ de gang zhe na/ las gang ched du ma bsags par byas pa/ rmi lam na byas pa'am byed du bcug pa lta bu ste/ las de lta bu ni byas kyang ma byas la bsags</text></item>
<item><p>463b7</p><section>mdo sde</section><text>kyang ma bsags pa'o/ /las gang dang ldan na gang zag sems can dmyal bar skyes nas sems can dmyal ba'i tshe yongs su rdzogs par zad par byas nas tshe 'pho bar</text></item>
<item><p>464a1</p><section>mdo sde</section><text>'gyur ba'i las yod de/ de gang zhe na/ 'di ni la la zhig gis sems can dmyal ba'i las byas shing bsags kyang las de byas pas ngo</text></item>
<item><p>464a2</p><section>mdo sde</section><text>tshar mi 'dzin/ mi 'gyod/ mi smod pa dang / mi 'chags/ mi mthol zhing / phyin chad mi sdom la phyir zhing dga' ba dang / nyams bde ba skyed pa ste/ dper na/ lhas</text></item>
<item><p>464a3</p><section>mdo sde</section><text>byin dang / dus min la sogs pa lta bu ste/ las de lta bu dang ldan na gang zag de sems can dmyal ba'i tshe yongs su rdzogs nas tshe 'pho bar 'gyur ba'o/ /de la</text></item>
<item><p>464a4</p><section>mdo sde</section><text>las gang dang ldan na gang zag sems can dmyal bar skyes nas/ sems can dmyal ba'i tshe phyed zad de tshe 'pho bar 'gyur ba'i las yod de/ de gang zhe na/ de ni 'di</text></item>
<item><p>464a5</p><section>mdo sde</section><text>la la las sems can dmyal bar 'gyur ba'i las byas nas 'dzem pa dang / 'gyod pa dang / smod pa dang / 'chags pa dang / mthol ba dang / 'dor ba dang / spong ba</text></item>
<item><p>464a6</p><section>mdo sde</section><text>dang | phyin chad sdom par byed pa ste/ 'di ni las gang dang ldan na gang zag sems can dmyal bar skye ste/ sems can dmyal ba'i tshe phyed zad par byas nas tshe</text></item>
<item><p>464a7</p><section>mdo sde</section><text>'pho bar 'gyur ba'o/ /de la las gang dang ldan na gang zag sems can dmyal bar skyes ma thag tu tshe 'pho bar 'gyur ba'i las yod de/ de gang zhe na/ de ni 'di la gang zag</text></item>
<item><p>464b1</p><section>mdo sde</section><text>la las sems can dmyal ba'i las byas shing bsags par na/ las de byas pas ngo tsha bar 'dzin la 'gyod cing smod pa dang / 'chags shing mthol na phyin chad mi bya'o</text></item>
<item><p>464b2</p><section>mdo sde</section><text>zhes sdom par byed pas/ brgya la sems can dmyal bar skyes na'ang skyes ma thag tu tshe 'pho bar 'gyur ba ste/ dper na/ rgyal po ma skyes dgras mtshams med pa'i</text></item>
<item><p>464b3</p><section>mdo sde</section><text>las pha bsad pa dang / dge 'dun phye ba dang / glang po che bkye ba dang / rdo'i 'khor lo 'phangs pa lta bu ste/ las des mnar med pa'i sems can dmyal bar 'gro bar thos</text></item>
<item><p>464b4</p><section>mdo sde</section><text>nas de mi dga' ste/ sems mos par byas pa dang / dge sbyong gi 'bras bu'i mdo las sdig bshags te/ dge ba'i rtsa ba bsags pa dang / tshe 'pho kar rus pa yan chad</text></item>
<item><p>464b5</p><section>mdo sde</section><text>kyang sangs rgyas la skyabs su mchi'o/ /zhes gsol ba lta bu ste/ de skad du/ shin tu mi bzad las rnams byas pa ni/ bdag la smod dang rab tu bshags pa dang / /sdom</text></item>
<item><p>464b6</p><section>mdo sde</section><text>par byed pas de dag srab 'gyur gyis/ /shin tu rtsa nas phyin ces mi smra'o/ /zhes gsungs pa lta bu ste/ las de lta bu dang ldan na gang zag sems can dmyal bar skyes ma</text></item>
<item><p>464b7</p><section>mdo sde</section><text>thag tu tshe 'pho bar 'gyur ba'o/ /de la nges par skye bar 'gyur ba'i las yod de/ de gang zhe na/ de ni las byas nas che ge mo zhig tu skye bar shog cig ces yongs su bsngos</text></item>
<item><p>465a1</p><section>mdo sde</section><text>pas der skyes par 'gyur ba ste/ dper na/ bcom ldan 'das kyis dkar sham gyi skyes pa'i rabs las smon lam gyi dbang gis skye bar gsungs</text></item>
<item><p>465a2</p><section>mdo sde</section><text>pa lta bu ste/ las de lta bu ni nges par skye bar 'gyur pa'o/ /de la ma nges par skye bar 'gyur ba'i las yod de/ de gang zhe na/ de ni las byas nas che ge mo zhig tu</text></item>
<item><p>465a3</p><section>mdo sde</section><text>shog cig ces yongs su mi bsngo ba ste/ las de lta bu ni ma nges par skye bar 'gyur pa'o/ /de la yul gzhan du rnam par smin par 'gyur ba'i las yod de/ de gang zhe na/</text></item>
<item><p>465a4</p><section>mdo sde</section><text>de ni tshe 'di nyid dam/ tshe gzhan la yul gzhan du bde ba'am/ mi bde ba rnam par smin pa ste/ dper na/ bcom ldan 'das kyis bka' stsal pa/ dge slong dag/ sngon</text></item>
<item><p>465a5</p><section>mdo sde</section><text>'das pa'i dus na 'dzam bu'i gling gi mi'i tshe dpag tu med de/ rgyal po man da ta ltar gyur pa'i tshe/ grong khyer gcig cig na ded dpon gyi bu byams pa mchod sbyin</text></item>
<item><p>465a6</p><section>mdo sde</section><text>zhes bya ba zhig yod pa grogs lnga brgya tsam gyis bskor te/ bza' shing gi ra bar phyin pa dang / grogs po de dag gis smras pa/ grong 'di na khyod kyi pha la sogs pa tshod</text></item>
<item><p>465a7</p><section>mdo sde</section><text>pa rnams rgya mtsho las rgyu zhing / gser gnas la sogs pa yul gzhan dag tu yang 'dong / gling gzhan dag kyang lta zhing nor la sogs pa yang byed na/ khyod la sogs</text></item>
<item><p>465b1</p><section>mdo sde</section><text>pa bdag cag kyang rgya mtsho las rgyus te nor bsags par bya'o zhes smras pa dang / des de ltar bya'o zhes mnyan te dgongs ma'i gan du song nas/ ma gser gnas su 'gro'o zhes</text></item>
<item><p>465b2</p><section>mdo sde</section><text>ma la dris pa dang / de'i mas smras pa/ bu/ nor lta zhig khyim na dpag tu med pa yod kyi ma 'gro zhig ces smras pa dang / des ma'i dag mnyan te/ mi 'gro bar byas nas de'i</text></item>
<item><p>465b3</p><section>mdo sde</section><text>'og tu bza' shing gi ra bar phyin pa dang / grogs po rnams kyis don de nyid la da dung yang gsol ba 'debs so zhes smras pa dang / des de ltar bya'o zhes nas de dag gi ngag</text></item>
<item><p>465b4</p><section>mdo sde</section><text>mnyan te/ yang song nas ma la dris pa dang / mas rkang pa nas bzung ste 'dug par gyur nas de ltar lan gsum byas pa'i 'og tu bza' shing gi ra ba der phyin pa dang / grogs</text></item>
<item><p>465b5</p><section>mdo sde</section><text>po rnams kyis nges par mi 'dong du mi rung ngo zhes bsgo nas/ des yang ma la yul gzhan du 'gro'o zhes zhus pa dang / mas bdog pa thams cad bsog nas rkang pa ya</text></item>
<item><p>465b6</p><section>mdo sde</section><text>gcig nas bzung ste mi 'gro bar byas pa las/ dus gzhan zhig na khye'u de bza' shing gi ra ba der phyin pa dang / grogs po dag gis smras pa/ khyod kyis nyes pas bdag</text></item>
<item><p>465b7</p><section>mdo sde</section><text>cag kyang da dung ma dong ste/ da ni tshes bcu gsum la 'dong ngo zhes smras pa dang / des ma la ma byas par rgya rdzas thams cad phyir bton nas de lam du 'jug par byas</text></item>
<item><p>466a1</p><section>mdo sde</section><text>pa dang / de'i mas sgo khar bsdad de rkang pa nas bzung ba dang / bu/ ma 'gro zhig ces byas pa dang / de khros nas ma'i mgo la 'goms te song nas rgya</text></item>
<item><p>466a2</p><section>mdo sde</section><text>mtsho'i ngogs su phyin pa dang / des grogs po rnams la bsgo ba/ rgya mtshor 'jug par ni bya na 'tsho'am/ mi 'tshor yang gtol med kyi bdag cag kun gyis khrims</text></item>
<item><p>466a3</p><section>mdo sde</section><text>brgyad gnod par bya'o zhes smras nas/ de dag gis kyang de'i dag mnyan te khrims mnos so/ /de ltar de dag rgya mtshor zhugs te dong dong ba las dbus su phyin pa</text></item>
<item><p>466a4</p><section>mdo sde</section><text>dang rlung chen po langs nas gru bub ste/ gzhan thams cad ni tshe 'phos/ byams pa mchod sbyin ni zangs kyi ral chen kha skya 'dar gyis bcad pa zhig la/ 'ju 'ju</text></item>
<item><p>466a5</p><section>mdo sde</section><text>nas rgya mtsho mthar phyin te 'phyan cing song song na/ grong khyer gser gyi ra ba can bza' shing gi ra ba dang ldan pa/ rdzing bu dang ldan pa/ bdug spos kyis gdugs</text></item>
<item><p>466a6</p><section>mdo sde</section><text>pa| me tog sil mas gtor ba/ dar gyi lnga ldi mang po bres pa zhig mthong nas/ de'i nang na lha mo bzhi zhig 'thon te/ de dag gis lag nas bzung ste nang du</text></item>
<item><p>466a7</p><section>mdo sde</section><text>khrid do/ /de nas de dag dang lo mang po/ lo brgya phrag mang po/ lo stong phrag mang po/ lo brgya stong phrag mang por rtse rtse nas lha mo de dag gis bsgo ba/ 'phags</text></item>
<item><p>466b1</p><section>mdo sde</section><text>pa'i bu 'di ni sngan chad khyod la med pa'i yul yin gyi 'di nas phyi rol du byung ta re/ brgya la 'byung na'ang kha byang phyogs su bltas te byung zhig ces smras so/ /de dus</text></item>
<item><p>466b2</p><section>mdo sde</section><text>gzhan zhig na de nas phyi rol tu byung ste yang 'phyan cing song song ba dang / grong khyer dngul gyi ra ba can/ bza' shing gi ra ba dang ldan pa/ rdzing bu dang ldan pa/ bdug spos</text></item>
<item><p>466b3</p><section>mdo sde</section><text>kyis bdugs pa/ me tog sil mas gtor ba/ dar gyi lda ldi mang po bres pa zhig mthong ngo / /de'i nang nas lha mo brgyad 'thon te/ snga ma bzhin du rtse rtse nas de nas kyang</text></item>
<item><p>466b4</p><section>mdo sde</section><text>dus gzhan zhig na phyir byung ste 'khyam 'khyam pa las grong khyer bai DUR+ya'i ra ba can nas/ dar gyi lda ldi mang po bres pa snga ma bzhin du mthong nas/ de'i nang nas lha</text></item>
<item><p>466b5</p><section>mdo sde</section><text>mo bcu drug 'thon te/ de dag gis kyang de'i lag nas bzung ste nang du khrid do/ /de dag dang yang lo brgya stong mang por rtse rtse nas/ de nas kyang dus gzhan zhig nas phyir</text></item>
<item><p>466b6</p><section>mdo sde</section><text>byung ste 'khyam 'khyam pa las/ grong khyer shel gyi ra ba can nas dar gyi lda ldi mang po bres pa'i bar du snga ma bzhin du mthong nas/ de'i nang nas lha mo sum cu rtsa gnyis</text></item>
<item><p>466b7</p><section>mdo sde</section><text>'thon te/ de dag gis kyang lag nas bzung ste nang du khrid do/ /de dag dang yang snga ma bzhin du rtse rtse ba las de dag gis bsgo ba/ 'phags pa'i bu 'di ni khyed la med</text></item>
<item><p>467a1</p><section>mdo sde</section><text>pa'i sa phyogs yin gyi/ gnas 'di nas phyi rol du byung ta re/ brgya la 'byung na'ang kha byang phyogs su ltos te byung zhig ces smras pa'i 'og</text></item>
<item><p>467a2</p><section>mdo sde</section><text>tu de khang pa de nas byung ste kha byang phyogs su bltas nas song song ba las/ tsher ma'i nags tshal zhig tu phyin pa dang / grong khyer lcags kyi ra ba nag po can zhig</text></item>
<item><p>467a3</p><section>mdo sde</section><text>mthong ste/ der der song song ba dang nang du phyin ma thag tu grong khyer gyi sgo 'gags nas/ ra ba'i gong du bltas na yang mtho bar gyur te mthar sgra 'jigs pa zhig kyang</text></item>
<item><p>467a4</p><section>mdo sde</section><text>thos nas/ de na gnas bzhin du 'di ci zhig snyam du bsams pa dang / ral gri 'khor lo mgo la 'khor zhing gcod pa'i mi zhig mthong nas dngangs te/ kye ma/ 'di</text></item>
<item><p>467a5</p><section>mdo sde</section><text>ci zhig ces dris pa dang / sems can dmyal ba pa'i mi des 'di ni nyi tshe ba'i sems can dmyal ba'o zhes smra ba dang / byams pa mchod sbyin gyis/ khyod kyis</text></item>
<item><p>467a6</p><section>mdo sde</section><text>sdig pa'i las ci zhig byas zhes smras so/ /des smras pa/ 'dzam bu'i gling na grong khyer ko sa li zhes bya ba zhig yod de/ bdag kyang de na ded dpon gyi bu zhig</text></item>
<item><p>467a7</p><section>mdo sde</section><text>tu gyur cing 'dug 'dug pa las/ bdag grogs lnga brgyas bskor te bza' shing gi ra ba chen por phyin pa dang / grogs po de dag gis smras pa/ khyod kyi pha ni ded dpon yin</text></item>
<item><p>467b1</p><section>mdo sde</section><text>te| de dag la sogs pa bdag cag gi pha rnams yul gzhan du dong zhing nor la gsog pa yang byed/ gser gnas dang / sing g+ha la'i gling la sogs pa gling gzhan dag kyang</text></item>
<item><p>467b2</p><section>mdo sde</section><text>lta na/ bdag cag kyang khyod kyis gtso bo byas te yul gzhan du 'dong ngo zhes smras pa dang / de dag gis mnyan te khyim du phyin nas ma la bdag grur zhugs te yul gzhan</text></item>
<item><p>467b3</p><section>mdo sde</section><text>du 'gro'o zhes dris pa dang / bdag gi mas smras pa/ bu khyod kyi pha yang rgya mtsho las grur zhugs te yul gzhan du song song ba las tshe 'phos te/ bu yang khyod gcig pur</text></item>
<item><p>467b4</p><section>mdo sde</section><text>zad la/ khyim yang nor gyis gang bar yod kyi ma 'gro zhig ces nas/ bdag gis kyang mi 'gro'o zhes ma'i dag mnyan te/ de ltar lan gsum mam/ bzhir mas rkang pa nas</text></item>
<item><p>467b5</p><section>mdo sde</section><text>bzung ste bsgo nas 'dug 'dug pa nas/ dus gzhan zhig na bdag bza' shing gi ra bar phyin pa dang grogs po rnams kyis nges par 'dong ngo / /zhes smras nas/ 'o na 'dong</text></item>
<item><p>467b6</p><section>mdo sde</section><text>bar bya'o zhes bdag gis khas blangs te 'gro bar byas pa dang / bdag gi mas sgo khar rkang pa nas bzung ste/ bu/ nga dor bar mi rigs so zhes smras pa dang / bdag gis</text></item>
<item><p>467b7</p><section>mdo sde</section><text>ma'i mgo la 'goms te song nas grogs po lnga brgya dang bdag cag rgya mtsho'i ngogs su phyin te khrims brgyad mnos nas rgya mtshor zhugs te/ gser gnas su dong dong</text></item>
<item><p>468a1</p><section>mdo sde</section><text>ba las rlung chen po langs nas gru bub ste grogs po de dag ni tshe 'phos par gyur/ bdag ni nyi ma du ma zhig na rgya mtsho'i mthar phyin te/ 'khyam zhing song</text></item>
<item><p>468a2</p><section>mdo sde</section><text>song ba las/ grong khyer gser gyi ra ba can/ bza' shing gi ra ba dang ldan pa/ rdzing bu dang ldan pa/ bdug spos kyis bdugs pa/ me tog sil mas gtor ba/ dar gyi</text></item>
<item><p>468a3</p><section>mdo sde</section><text>lda ldi mang po bres pa zhig mthong ngo / /de'i nang nas lha mo bzhi zhig 'thon pa nas/ lha mo sum cu rtsa gnyis 'thon pa dang / grong khyer lcags kyi ra bas bskor ba zhig</text></item>
<item><p>468a4</p><section>mdo sde</section><text>mthong ba'i bar du snga ma bzhin te/ bdag de'i nang du phyin pa dang / de ma thag tu sgo'ang 'gags/ de na mi zhig kyang ral gri 'khor lo mgo la 'khor zhing 'dug pa mthong</text></item>
<item><p>468a5</p><section>mdo sde</section><text>nas| bdag 'di na 'dug 'dug pa'i mgo la 'khor lo 'phos par gyur to/ /bdag ma'i tshig gis lan bzhi phyir log pa dang / khrims brgyad mnos pa'i las kyi rnam</text></item>
<item><p>468a6</p><section>mdo sde</section><text>par smin pas grong khyer bzhir nyi tshe ba'i mtho ris nyams su myong bar gyur to/ /bdag gis ma'i mgo la 'goms te song ba'i las kyi rnam par smin pas ni/ ral gri</text></item>
<item><p>468a7</p><section>mdo sde</section><text>'khor lo mgo la 'khor zhing gcod pa 'di yin no zhes byas pa dang / byams pa mchod sbyin gyis bsams pa/ bdag gis kyang sngon las de kho na dang 'dra bar byas</text></item>
<item><p>468b1</p><section>mdo sde</section><text>kyi| bdag gi las rnam par smin pa'ang nye bar gnas par gyur pa lta'o snyam pa dang / sems can dmyal ba'i mi des/ byams pa mchod sbyin/ khyod gang nas 'ongs zhes smras</text></item>
<item><p>468b2</p><section>mdo sde</section><text>pa dang / byams pa mchod sbyin gyis smras pa/ 'dzam bu'i gling na grong khyer ta ma li pa ti zhes bya ba zhig yod de/ bdag ni de nas 'ongs te/ bdag gis kyang las de dag</text></item>
<item><p>468b3</p><section>mdo sde</section><text>thams cad byas so/ /sems can dmyal ba pa'i mi des smras pa/ de bden pa lta ste/ bdag gis kyang bar snang las sgra thos nas/ khyod kyi las kyi rnam par smin pa zad de/</text></item>
<item><p>468b4</p><section>mdo sde</section><text>ded dpon gyi bu thams pa mchod sbyin zhes bya ba las de dang 'dra bar byas pa zhig 'ong ngo zhes thos so/ /byams pa mchod sbyin gyis zas su ci za zhes smras pa dang / des mgo</text></item>
<item><p>468b5</p><section>mdo sde</section><text>'di nyid kyi sha R+nyil ba las/ sha dang rnag khrag 'ong ba za'o zhes smras nas/ mi de yang der tshe 'phos par gyur to/ /byams pa mchod sbyin 'jigs shing mi dga' bas/ ma'i</text></item>
<item><p>468b6</p><section>mdo sde</section><text>don du smon lam btab ste/ 'di skad ces smras so/ /'jig rten bgrang du med pa thams cad kyi/ /srid rtse man chad mnar med yan chad na/ /lha dang lha min lto 'phye chen</text></item>
<item><p>468b7</p><section>mdo sde</section><text>po'i tshogs/ /bde bar gyur cig sdug bsngal bdag gis blang / /de skad ces smras nas/ bsam pa thag pas pha ma la phyag 'tshal te smon lam btab bo/ /gar skyes gar skyes</text></item>
<item><p>469a1</p><section>mdo sde</section><text>kyang pha ma'i rim gro bya'o/ /nyi tshe ba'i sems can dmyal ba 'dir skye bar 'gyur ba de dag gi don du bdag 'di na gnas so/ /'jig rten na rigs</text></item>
<item><p>469a2</p><section>mdo sde</section><text>pa dang ldan pa dang / grol bar gyur pa su bzhugs pa de dag la phyag 'tshal lo/ /de dag gis kyang bdag bskyab tu gsol zhes smras nas/ sems can dmyal ba pa 'dug</text></item>
<item><p>469a3</p><section>mdo sde</section><text>'dug pa der 'dug nas/ yang pha ma'i don du smon lam btab pa/ sems can dmyal ba mnar med mtha' nas srid rtse man chad nas/ /sems can tshe 'pho'i rnam pa</text></item>
<item><p>469a4</p><section>mdo sde</section><text>'ching bas ji snyed bcings pa dag /thams cad ma lus chos dang ldan zhing bde bar 'tsho 'gyur te/ /rgan med tshe 'pho med pa'i mya ngan 'das pa thob gyur cig /de skad ces</text></item>
<item><p>469a5</p><section>mdo sde</section><text>brjod de bsdad pa dang / 'khor lo de mgo la ma reg par steng gi nam mkha' la 'khor bar gyur to/ /de'i mas kyang gal te bdag gi sbyin pa'am/ tshul khrims sam/</text></item>
<item><p>469a6</p><section>mdo sde</section><text>bdag gis khyim thab kyi brtul zhugs byas pa'i bsod nams kyi 'bras bu zhig yod na/ bsod nams kyi 'bras bu des/ bdag gi bu gang dang gang na gnas kyang bde</text></item>
<item><p>469a7</p><section>mdo sde</section><text>bar gyur cig ces rtag par smon lam btab pas de ltar zhi bar gyur to/ /de yang nyi tshe ba'i sems can dmyal ba de na 'dug 'dug nas/ lo drug cu'ang ma lon par tshe</text></item>
<item><p>469b1</p><section>mdo sde</section><text>'phos par gyur te/ dper na/ rgyal po ma skyes dgra sems can dmyal ba'i tshe yongs su ma rdzogs par tshe 'phos pa lta bu ste/ las kyi 'bras bu chud za ba med pa'i phyir rab</text></item>
<item><p>469b2</p><section>mdo sde</section><text>bar klad pa na bar gyur to/ /de nas skabs su bab nas bcom ldan 'das kyis dge slong rnams la bka' stsal pa/ dge slong dag /de'i tshe de'i dus na dad dpon gyi bu byams pa</text></item>
<item><p>469b3</p><section>mdo sde</section><text>mchod sbyin zhes bya ba de gzhan zhig yin par sems na de ni de ltar mi lta ste/ nga nyid de'i tshe de'i dus na ded dpon gyi bu byams pa mchod sbyin zhes bya bar gyur to/ /dge</text></item>
<item><p>469b4</p><section>mdo sde</section><text>slong dag /de lta bas na nga'i tshig la yid ches par byas te sangs rgyas bcom ldan 'das la rim gro yod par bya'o/ /chos dang dge 'dun la rim gro yod par bya'o/ /pha</text></item>
<item><p>469b5</p><section>mdo sde</section><text>ma dang / mkhan po dang / slob dpon la rim gro yod par bya'o/ /dge slong dag /khyed kyis 'di ltar shes par bya ste/ gang yul gzhan du song zhing bde ba dang / sdug bsngal</text></item>
<item><p>469b6</p><section>mdo sde</section><text>nyams su myong ba yod de/ dper na/ byams pa mchod sbyin yul gzhan du song nas tshe de nyid la nyi tshe ba'i mtho ris dang / nyi tshe ba'i sems can dmyal ba myong bar gyur</text></item>
<item><p>469b7</p><section>mdo sde</section><text>pa lta bu ste/ de ltar yul gzhan du bde ba dang sdug bsngal nyams su myong bar gyur pa'i las de lta bu ni yul gzhan du rnam par smin par 'gyur ba'o/ /de la yang bcom</text></item>
<item><p>470a1</p><section>mdo sde</section><text>ldan 'das kyis de skad ces gsungs te/ nga la ci byas pa dang / pha ma dang / mkhan po dang / slob dpon la ci byas pa de dag ni bye brag med cing</text></item>
<item><p>470a2</p><section>mdo sde</section><text>mtshungs te/ tshe 'di dang / phyi ma la'ang rnam par smin pa mi mnyam pa med do/ /ji ltar na tshe 'di la rnam par smin pa mtshungs shing mnyam pa yin zhe na/ dper na/</text></item>
<item><p>470a3</p><section>mdo sde</section><text>mnyan du yod pa na bcom ldan 'das dang nyan thos kyi dge 'dun bshos gsol ba mi phongs pa gcig cig gis mthong nas sems mos par byas pas des bsod</text></item>
<item><p>470a4</p><section>mdo sde</section><text>nams kyi tshogs chen po yang bsags par gyur/ rgyal por 'gyur ba'i las kyang byas/ de nyid thar pa'i sa bon du gyur pa de thugs su chud nas/ bcom ldan 'das</text></item>
<item><p>470a5</p><section>mdo sde</section><text>kyis tshigs su bcad de gsungs pa/ de la rjes su yi rang su byed gang / /de yi las ni nyams su su len pa/ /zhes bya ba la sogs pa gsungs pa dang / chos rnams</text></item>
<item><p>470a6</p><section>mdo sde</section><text>sngon du yid 'gro ste/ /yid kyis chos 'gyur yid kyis 'gro /yid ni legs par mos 'gyur na/ /smra ba'am byed pa kun tu 'gyur/ /grib ma rjes su 'brang ba bzhin/ /de</text></item>
<item><p>470a7</p><section>mdo sde</section><text>las bde ba 'thob par 'gyur/ /zhes gsungs pa dang / de nas tshe 'phos pa'i 'og tu lhar skyes pa lta bu dang / dper na/ grong khyer gtsug phud ces bya ba'i rang sangs</text></item>
<item><p>470b1</p><section>mdo sde</section><text>rgyas lta bu ste/ de la lo nyes pa zhig gi tshe mi dbul po zhig gis bsod snyoms shig phul bas/ de de nyid kyi tshe rgyal bor dbang bskur nas dus gzhan zhig na rang sangs rgyas</text></item>
<item><p>470b2</p><section>mdo sde</section><text>su gyur pa lta bu'o/ /de yang mdo sde dag las gsungs pa/ /grong khyer gtsug phud ces bya ba de dang 'dra bar sems mos pa'i 'bras bu tshe 'di nyid la rnam par smin par</text></item>
<item><p>470b3</p><section>mdo sde</section><text>'gyur ro zhes gsungs pa dang / pha ma la rim gro byas na/ ded dpon gyi bu byams pa mchod sbyin gyis ma'i ngag mnyan te lan bzhi phyir log pas grong khyer chen po bzhir</text></item>
<item><p>470b4</p><section>mdo sde</section><text>nyi tshe ba'i mtho ris myong bar gyur pa de de'i thar pa'i sa bon du gyur pa ltar/ tshe 'di la 'bras bu rnam par smin par 'gyur ro zhes gsungs pa lta bu'o/ /ji ltar na bcom ldan</text></item>
<item><p>470b5</p><section>mdo sde</section><text>'das dang / pha ma la zhe sdang bar byas pa'i sems kyis sems can dmyal bar 'gro bar 'gyur zhe na/ de ni dper na/ lhas byin gyis bcom ldan 'das la zhe sdang ba'i</text></item>
<item><p>470b6</p><section>mdo sde</section><text>sems bskyed nas tshe 'phos pa'i 'og tu mnar med pa'i sems can dmyal bar lhung ba lta bu dang / dper na/ yul sin du na 'o dod can zhes bya ba'i grong khyer zhig yod</text></item>
<item><p>470b7</p><section>mdo sde</section><text>bar rgyal po'i bu u tra ka zhes bya bas pha bsad de sems can dmyal bar lhung ba lta bu ste/ de ltar na bcom ldan 'das dang / pha ma la zhe sdang bar byas pa'i sems</text></item>
<item><p>471a1</p><section>mdo sde</section><text>kyis sems can dmyal bar 'gro bar 'gyur ro/ /de dag la bye brag med pa yin nam zhe na/ bye brag med pa'ang ma yin te/ bcom ldan 'das</text></item>
<item><p>471a2</p><section>mdo sde</section><text>ni bskal pa brgya stong du mar dge ba'i rtsa ba bskyed pa/ tshogs bsags pa/ lam ma skyes pa rnams la chos ston cing byang chub tu stobs pa ste/ de la mos pa bskyed</text></item>
<item><p>471a3</p><section>mdo sde</section><text>na| 'bras bu rnam par smin pa tshad med par 'gyur te/ de mya ngan las 'da' ba'i tshe yang yab yum thar pa'i lam la bkod do/ /de lta yin yang pha ma'i tshig ni</text></item>
<item><p>471a4</p><section>mdo sde</section><text>thams cad mnyan par bya ba ma yin no/ /de ci'i phyir zhe na/ la la log par lta ba dang ldan pa dag bu la 'di skad ces zer te/ bu/ nged kha 'tsho ba'i gnas su khrid</text></item>
<item><p>471a5</p><section>mdo sde</section><text>cig dang / khyod la phan pa dang / bde bar 'gyur ro zhes zer ba dang / nged g.yang du thongs shig /mer chugs shig ces zer yang de lta bu ni mi bya'o/ /de ci'i phyir zhe na/ pha</text></item>
<item><p>471a6</p><section>mdo sde</section><text>ma bsad pas ni gdon mi za bar sems can dmyal bar 'gro'o/ /de lta bas na bcom ldan 'das kyis kyang pha ma gsod pa ni rab tu 'byung bar mi bya ste/ de la rab</text></item>
<item><p>471a7</p><section>mdo sde</section><text>tu 'byung ba'i rgyu med/ bsnyen par rdzogs par bya ba'i rgyu med de/ de lta bas na de dag spang bar bya'o zhes gsungs te/ de lta bas na pha ma dang / mkhan po dang / slob dpon</text></item>
<item><p>471b1</p><section>mdo sde</section><text>dag tu mnyam zhing mtshungs pa yin zhe na/ de ni bcom ldan 'das kyis pha ma bu la byams pa ni rkang dang / rus pa'i khong nas byams so zhes gsungs te/ de lta bas na pha mas</text></item>
<item><p>471b2</p><section>mdo sde</section><text>ma gnang na rab tu mi 'byung ngo / /de yang dper na/ 'phags pa pho brang 'khor skyong la sogs pa pha mas ma bkye na bcom ldan 'das kyis kyang rab tu ma phyung ba lta bu ste/</text></item>
<item><p>471b3</p><section>mdo sde</section><text>da dung yang pha mas ma gnang bar rab tu mi dbyung ste/ dper na/ bcom ldan 'das rab tu byung ba la/ rgyal po zas gtsang ma sras kyi mya ngan gyi mig rub par gyur pa lta</text></item>
<item><p>471b4</p><section>mdo sde</section><text>bu'i pha mas ni bu 'di bdag cag gis bskyed bskyed kyi/ skyes nas rim gror byed par 'gyur ro/ /bdag cag gi dgos pa bsgrub par 'gyur ro/ /nor gyi bdag por 'gyur</text></item>
<item><p>471b5</p><section>mdo sde</section><text>ro| |tshe 'phos na yang gtor ma byed par 'gyur ro/ /rigs kyi rgyud 'tshob par 'gyur ro zhes gnas lnga po de dag la re zhing pha ma bu 'dod do/ /mkhan po dang / slob dpon ni</text></item>
<item><p>471b6</p><section>mdo sde</section><text>snying rje'i sems sngon du btang zhing ji ltar na thog ma med pa nas 'khyam 'khyam pa 'di da dung pha mas ma gnang na rab tu mi 'byung gi bar du phyin par bya snyam sems te/ dper</text></item>
<item><p>471b7</p><section>mdo sde</section><text>na| bcom ldan 'das kyis 'dul ba las gsungs pa/ mkhan po ni slob ma lta bu'i 'du shes 'jog go /slob ma ni mkhan po la pha'i 'du shes 'jog go /de bzhin du phan</text></item>
<item><p>472a1</p><section>mdo sde</section><text>tshun pha ma dang / bu'i 'du shes 'jog go zhes gsungs pa lta bu ste/ de ltar na mkhan po dang / slob dpon ni pha ma dang mtshungs shing mnyam mo/ /de yang</text></item>
<item><p>472a2</p><section>mdo sde</section><text>bcom ldan 'das kyis 'khor los bsgyur ba'i mdo las gsungs pa/ las kyi rnam par smin pa gang gis 'khor los bsgyur ba'i rgyal po glang po rin po che dang / rta rin po</text></item>
<item><p>472a3</p><section>mdo sde</section><text>che 'thob ce na/ de ni pha ma khur du khyer khyer pa dang / glang po dang / rta dang / shing rta la sogs pa la bskyon pa dang / mkhan po dang / slob dpon bdag gis bkur ba dang /</text></item>
<item><p>472a4</p><section>mdo sde</section><text>gzhan la bskyon pa'i las kyi rnam par smin pas 'khor los bsgyur ba'i rgyal po glang po dang / rta rin po che 'thob bo zhes gsungs pa lta bu ste/ rgyu des kyang pha ma dang /</text></item>
<item><p>472a5</p><section>mdo sde</section><text>mkhan po dang / slob dpon dag tu mtshungs shing mnyam mo/ /de la'ang khyim pa dag la ni pha ma mchod pa'i gnas yin no/ /rab tu byung ba rnams la ni mkhan po dang / slob</text></item>
<item><p>472a6</p><section>mdo sde</section><text>dpon mchod pa'i gnas yin no/ /de ltar na mkhan po dang / slob dpon dang / pha mar mtshungs shing mnyam pa yin no zhes gsungs pa lta bu'o/ /dper na/ bcom ldan 'das</text></item>
<item><p>472a7</p><section>mdo sde</section><text>kyis dge slong dag la bka' stsal pa/ dge slong dag /la la zhig gis pha ma phrag pa la blangs te 'dzam bu'i gling bskor ba dang / 'tsho ba thams cad sbyar ba dang / gling bzhi</text></item>
<item><p>472b1</p><section>mdo sde</section><text>thams cad nor dbyig dang gser gyis bkang ste byin yang pha ma la phan pa'i lan lon par mi 'gyur gyi/ la la zhig gis sangs rgyas la dad pa bskyed pa dang / chos dang / dge</text></item>
<item><p>472b2</p><section>mdo sde</section><text>'dun la dad pa bskyed pa dang / bslab pa lnga la gzhag pa dang / 'phags pas bsngags pa'i lam la skyabs su gtong ba'i gang zag de la ni gus par smras pa dang / bsu ba</text></item>
<item><p>472b3</p><section>mdo sde</section><text>dang / thal mo sbyar ba dang / gding ba dang / chos gos dang / bsod snyoms dang / mal cha dang / na ba'i sman byin pa tsam gyis phan pa'i lan lon par mi nus so zhes gsungs</text></item>
<item><p>472b4</p><section>mdo sde</section><text>pa lta bu ste/ de ltar na pha ma bas kyang mkhan po dang / slob dpon khyad par du 'phags so/ /mdor na bcom ldan 'das mya ngan las 'das phyin chad dge slong ngam/ dge slong</text></item>
<item><p>472b5</p><section>mdo sde</section><text>ma'am/ dge bsnyen nam/ dge bsnyen ma ji snyed cig mngon par mos pa dang / dul bar gyur pa de dag thams cad kyang mkhan po dang / slob dpon gyis mngon par mos shing</text></item>
<item><p>472b6</p><section>mdo sde</section><text>dul bar byas so/ /de'i phyir bcom ldan 'das kyis gsungs pa/ dge slong dag /de'i tshig la yid ches pa rnams kyis sangs rgyas bcom ldan 'das la dad pa mchog</text></item>
<item><p>472b7</p><section>mdo sde</section><text>bskyed par bya'o/ /chos dang / dge 'dun dang / pha ma dang / mkhan po dang / slob dpon la dad pa mchog bskyed par bya'o/ /de ni khyod la yun ring por phan pa dang / bde ba'i</text></item>
<item><p>473a1</p><section>mdo sde</section><text>rgyur 'gyur ro zhes gsungs pa lta bu ste/ las de lta bu ni yul gzhan du rnam par smin par 'gyur ro/ /de la las gang dang ldan na gang zag sngar</text></item>
<item><p>473a2</p><section>mdo sde</section><text>bde bar gyur la/ phyis sdug bsngal bar 'gyur ba'i las yod de/ de gang zhe na/ bshad par bya ste/ 'di la la la zhig sbyin pa bslangs na rab tu dga' ste/ khas len cing</text></item>
<item><p>473a3</p><section>mdo sde</section><text>rab tu dga' bas byin la/ byin nas de'i 'og tu 'gyod pa yin te/ de nas mir skyes na yang phyug cing longs spyod che ba'i rigs su skye ste/ longs spyod de dag phyis zad</text></item>
<item><p>473a4</p><section>mdo sde</section><text>cing dengs par 'gyur ro/ /de phyis dbul por 'gyur ba ni khye'u grags pa zhes bya ba bzhin te/ des yang dag par rdzogs pa'i sangs rgyas log par dad sel dang /</text></item>
<item><p>473a5</p><section>mdo sde</section><text>dge slong gi dge 'dun la ba bzhon gcig phul nas/ de phyis gzhan dag gis 'gyod btab pa dang / de ltar byin pa ni ma legs pa zhig byas so snyam nas/ de</text></item>
<item><p>473a6</p><section>mdo sde</section><text>sems la 'gyod pa skyes pas de gar skyes kyang thog ma phyug por ni gyur na/ phyis sems 'gyod pa skyes pa des tha mar dbul por gyur to/ /de phyis rgyal po'i khab tu</text></item>
<item><p>473a7</p><section>mdo sde</section><text>skyes te/ skye ba na de'i ma tshe 'phos par gyur pa dang / 'di skyes pas ma yang tshe 'phos te/ 'di ni skar ma snubs las skyes pas rigs phung par byed par 'gyur te/</text></item>
<item><p>473b1</p><section>mdo sde</section><text>'di ni bkra mi shis so zhes nas ma dang lhan cig tu dur khrod du bor ro/ /de na yang de'i bsod nams kyi mthus ma'i nu ma ya gcig nas 'o ma byung ste/ des gsos nas cher</text></item>
<item><p>473b2</p><section>mdo sde</section><text>skyes pa dang / bcom ldan 'das kyi gan du song ste rab tu byung ngo / /da ltar des sngar dad pa skyes te ba bzhon phul la phyis 'gyod par gyur pas las de'i 'bras bus sngar sems</text></item>
<item><p>473b3</p><section>mdo sde</section><text>dad pas phul bas ni de nyid de'i thar ba'i sa bon du gyur to/ /phyis 'gyod pas ni tha ma dbul por gyur pa lta bu ste/ 'di ni las gang dang ldan na gang zag sngar bde la phyis</text></item>
<item><p>473b4</p><section>mdo sde</section><text>sdug bsngal bar 'gyur ba'o/ /de la las gang dang ldan na na gang zag sngar sdug bsngal la phyis bde bar 'gyur ba'i las yod de/ de gang zhe na/ bshad par bya ste/ 'di la kha</text></item>
<item><p>473b5</p><section>mdo sde</section><text>cig sbyin pa byed du bcug na kha sra ba las khas len cing / kha sra bzhin du sbyin pa byed la/ sbyin pa byin pa'i 'og tu sems dga' ba skyed do/ /de ni mi'i nang du skyes na</text></item>
<item><p>473b6</p><section>mdo sde</section><text>dbul po'i rigs su skyes te phyis longs spyod de dag 'phel bar 'gyur ro/ /de bslangs na kha sra bar khas len pa dang / kha sra bzhin du sbyin pa byed nas/ phyis dga' bar</text></item>
<item><p>473b7</p><section>mdo sde</section><text>gyur pa de'i rgyus sngon dbul por gyur la phyis nor mang por gyur pa yin no/ /'di ni gang zag las gang dang ldan na/ sngar sdug bsngal bar gyur la phyis bde ba yin no/ /</text></item>
<item><p>474a1</p><section>mdo sde</section><text>de la gang zag las gang dang ldan na/ sngar yang bde la phyis kyang bde bar 'gyur ba'i las yod de/ de gang zhe na/ kha cig bslangs ma thag tu dga'</text></item>
<item><p>474a2</p><section>mdo sde</section><text>zhing khas len/ dga' bzhin du sbyin pa byin nas kyang dga' bar 'gyur ro/ /de nas mi'i nang du skyes na phyug cing longs spyod che ba'i rigs su skye'o/ /'di ni gang</text></item>
<item><p>474a3</p><section>mdo sde</section><text>zag las gang dang ldan na sngar yang bde la phyis kyang bde bar 'gyur ba'o/ /de la las gang dang ldan na/ gang zag sngar yang sdug bsngal bar gyur la phyis kyang sdug</text></item>
<item><p>474a4</p><section>mdo sde</section><text>bsngal bar 'gyur ba'i las yod de/ de gang zhe na/ 'di la gang zag la la dge ba'i bshes gnyen dang bral bar gyur te/ de sus kyang sbyin pa byed du ma bcug des</text></item>
<item><p>474a5</p><section>mdo sde</section><text>kyang sbyin pa ci'ang ma byin/ des sdig pa'i las kyang ci'ang ma byas shing ma bsags pa yin te/ gang zag de gang gi tshe mi rnams kyi nang du skyes na/ dbul po bza'</text></item>
<item><p>474a6</p><section>mdo sde</section><text>ba dang btung ba nyung ba sdug bsngal bas 'tsho ba'i rigs su skye bar gyur te/ de der skyes nas tshegs chen pos bza' ba dang bgo ba rnyed par 'gyur la/ de'i longs</text></item>
<item><p>474a7</p><section>mdo sde</section><text>spyod de dag phyis kyang ma 'phel ba ste/ 'di la gang zag las gang dang ldan na sngar yang sdug bsngal la phyis kyang sdug bsngal bar 'gyur ba'o/ /de la gang zag las</text></item>
<item><p>474b1</p><section>mdo sde</section><text>gang dang ldan na/ phyug cing ser sna can du 'gyur ba'i las yod de/ de gang zhe na/ 'di gang zag la las tshul khrims dang ldan pa sbyin gnas su gyur pa dag la sbyin pa</text></item>
<item><p>474b2</p><section>mdo sde</section><text>cung zad tsam yang byin pa yin te/ de yang sbyin pa la sems goms pa ni ma yin no/ /de nas mi'i nang du skye ba na sbyin pa de'i mthus phyug cing longs spyod che ba'i rigs su</text></item>
<item><p>474b3</p><section>mdo sde</section><text>skye ste/ yang gtong ba la sems goms pa ma yin pa ste/ las des phyug la ser sna can du 'gyur ro/ /gang zag 'di ni las gang dang ldan na phyug cing ser sna can du</text></item>
<item><p>474b4</p><section>mdo sde</section><text>'gyur ba'o/ /de la gang zag las gang dang ldan na/ dbul zhing gtong phod par 'gyur ba'i las yod de/ de gang zhe na/ 'di la gang zag kha cig dud 'gro dang / mi log pa'i</text></item>
<item><p>474b5</p><section>mdo sde</section><text>ngang tshul can la sbyin pa mang du byin pa yin te/ de nam mi'i nang du skyes na'ang dbul zhing gtong phod par 'gyur ba ni sngon sbyin pa la goms pas dbul yang gtong phod par</text></item>
<item><p>474b6</p><section>mdo sde</section><text>'gyur ro/ /'di ni gang zag las gang dang ldan na dbul zhing gtong phod par 'gyur ba'o/ /de la gang zag las gang dang ldan na/ phyug cing gtong phod par 'gyur ba'i las</text></item>
<item><p>474b7</p><section>mdo sde</section><text>yod de/ de gang zhe na/ 'di la gang zag kha cig gis tshul khrims dang ldan pa sbyin gnas su gyur pa dag la sbyin pa mang du byas pa yin/ sbyin pa la sems goms pa</text></item>
<item><p>475a1</p><section>mdo sde</section><text>yin te/ de las des mi'i nang du skyes na yang phyug cing longs spyod che bar 'gyur te/ dper na/ khyim bdag mgon med zas byin pa lta bu'o/ /</text></item>
<item><p>475a2</p><section>mdo sde</section><text>des yang dag par rdzogs pa'i sangs rgyas log par dad sel la rgyal bu rgyal byed kyi tshal phul/ gtsug lag khang brtsigs pa/ de bzhin du yang dag par rdzogs</text></item>
<item><p>475a3</p><section>mdo sde</section><text>pa'i sangs rgyas gser thub dang / 'od srung dang / don thams cad grub pa dang / byams pa la gser gyi yag mag bting ba phul ba lta bu ste/ 'di ni gang zag las gang dang</text></item>
<item><p>475a4</p><section>mdo sde</section><text>ldan pa phyug cing gtong phod par 'gyur ba'o/ /de la gang zag la la tshe zad la las ma zad pa yod de/ de gang zhe na/ gang zag gang sems can dmyal ba las tshe 'phos</text></item>
<item><p>475a5</p><section>mdo sde</section><text>te sems can dmyal ba nyid du skye ba dang / dud 'gro las tshe 'phos te dud 'gro nyid du skye ba dang / gshin rje'i 'jig rten las tshe 'phos te gshin rje'i 'jig rten nyid du</text></item>
<item><p>475a6</p><section>mdo sde</section><text>skye ba dang / lha las tshe 'phos te lha nyid du skye ba dang / bram ze be sh+ya ka ra yang dang yang tshe 'phos shing spre'ur skye ba dang / sngar smos pa'i khyim bdag yang dang yang phyugs</text></item>
<item><p>475a7</p><section>mdo sde</section><text>su skyes pa bzhin no/ /mnyan du yod pa na khyim bdag dbul po gcig tshe 'phos pa nas/ de'i khyim sgo na glang sgal ba can zhig yod do/ /khyim bdag de sems khyim la</text></item>
<item><p>475b1</p><section>mdo sde</section><text>chags pas tshe 'phos nas glang de'i sgal pa'i srin bur skyes te/ skyes ma thag tu bya rog gis zos pa dang / yang de nyid du srin bur skyes so/ /de ltar de nyid du nyin gcig la</text></item>
<item><p>475b2</p><section>mdo sde</section><text>lan bdun tshe 'phos shing skyes pa lta bu dang / 'phags pa maud+gal gyi bu chen po yul ma ga d+har bsod snyoms la song song ba las khyim zhig gi sgo'i nang du phyin pa dang /</text></item>
<item><p>475b3</p><section>mdo sde</section><text>khyim de na khyim bdag bud med dang bcas pa zhig pang na bu thogs te/ nya sha'i byan dang bcas pa'i kha zas za zhing mdun na khyi nag po zhig 'dug pa de la nya'i rus</text></item>
<item><p>475b4</p><section>mdo sde</section><text>pa 'dor ro/ /de nas khyim bdag des maud+gal gyi bu chen po mthong nas/ 'phags pa 'di na slong ba la sbyin pa su'ang ma mchis kyi/ slar bzhud cig ces smras te slar</text></item>
<item><p>475b5</p><section>mdo sde</section><text>log pa dang / khyim de'i sgo na yul gzhan nas 'ongs pa'i skyes bu mkhas pa zhig snga na 'dug 'dug pa des/ des de mthong nas ngo mtshar du gyur te/ kye ma/ btsun pa</text></item>
<item><p>475b6</p><section>mdo sde</section><text>'di ni rdzu 'phrul can gyi mchog ste/ klu'i rgyal po dga' po dang / nyer dga' bo ni btul/ lha'i pho brang rnam par rgyal ba'ang phyag g.yon pa'i mthe bos bsgul te brgya</text></item>
<item><p>475b7</p><section>mdo sde</section><text>byin yang ngo mtshar du gyur/ stong gsum gyi stong chen po'i 'jig rten gyi khams kyang mig btsums pa tsam gyis bskor ba lags na/ bsod snyoms ma gsol bar slar</text></item>
<item><p>476a1</p><section>mdo sde</section><text>btang ba ni ngo mtshar che'o zhes bya ba dang / de nas gnas brtan gyis de dag skyo bar bya ba'i phyir smras pa/ khye'u ngo mtshar mi che'o/ /mi des smras</text></item>
<item><p>476a2</p><section>mdo sde</section><text>pa| 'o na ngo mtshar chen po ci mchis/ nges smras pa/ 'di na khyim bdag nya sha'i byan dang bcas pa'i kha zas za ba de/ nya de ni khyim bdag de'i pha yin te/ 'di ni khyim</text></item>
<item><p>476a3</p><section>mdo sde</section><text>gyi rgyab na rdzing nya mang po zhig yod pa nas nya rnams bcus shing bcus shing zos te/ mi de tshe 'phos pa dang nya de dag nyid kyi nang du skyes so/ /de'i bu 'dis kyang lan</text></item>
<item><p>476a4</p><section>mdo sde</section><text>brgya phrag du mar nya de bcus shing bcus shing zos te/ 'di nyid du yang dang / yang du lan du mar skyes so/ /khyi mo 'di ni khyim bdag de'i ma yin te/ 'di yang chags</text></item>
<item><p>476a5</p><section>mdo sde</section><text>pa'i zil gyis non pas su la yang sbyin pa'ang ma byin/ tshul khrims kyang ma bsrungs par gyi nar rigs dang rgyud kyi don du rdzas rnams bsrungs te/ de'ang khyim</text></item>
<item><p>476a6</p><section>mdo sde</section><text>'di nyid la sems chags bzhin du tshe 'phos nas khyi mo der skyes te/ de nas tshe 'phos nas kyang yang dang / yang du 'di nyid du skyes te/ khyim 'dir mi gzhan zhugs</text></item>
<item><p>476a7</p><section>mdo sde</section><text>su dogs nas mtshan thog thag kyang khyim phyi skor ro/ /mi de'i spang na 'dug pa'i bu de yang de'i chung ma'i byi bo yin te/ khyim bdag 'dis chung ma mi gzhan dang nyal bar</text></item>
<item><p>476b1</p><section>mdo sde</section><text>thos nas/ khyim bdag de grong gzhan du 'gro ba ltar byas te khyim nas phyir byung ba dang / bud med de'ang mi gzhan dang nyal ba la khyim bdag 'di slar ldog ste mi de</text></item>
<item><p>476b2</p><section>mdo sde</section><text>bsad do/ /de yang bud med de la chags shing sdug pa'i rgyus bud med 'di'i rum du skyes so/ /khye'u ltos/ pha gang yin pa de'i sha ni za/ ma gang yin pa de la ni nya'i rus pa</text></item>
<item><p>476b3</p><section>mdo sde</section><text>dang gra ma 'dor/ byi bo byed byed pa'i dgra bo khros pas bsad pa gang yin pa de ni pang du blangs so/ /de lta bas na 'khor ba'i nyes pa 'di la skyo bar bya ba'i rigs te ngo mtshar</text></item>
<item><p>476b4</p><section>mdo sde</section><text>ni 'di che'o/ /de nas dge slong maud+gal gyi bu des phyi ma'i skye bo phal po che rnams skyo bar bya ba'i phyir don 'di nyid tshigs su bcad pas bstan pa/ de yi pha yi sha za zhing / /ma</text></item>
<item><p>476b5</p><section>mdo sde</section><text>la rus pa gra ma 'dor/ /chung ma'i byi bo gso byed pa/ /gti mug dang ni chags pas bsgribs/ /gang zag 'di ni tshe zad la las ma zad pa'o/ /de la gang zag la la las zad la</text></item>
<item><p>476b6</p><section>mdo sde</section><text>tshe ma zad pa yod de/ de gang zhe na/ gang zag sngar bde bar gyur la phyis sdug bsngal bar gyur pa dang / sngar sdug bsngal bar gyur la phyis bde bar gyur pa ste/ gang zag de ni</text></item>
<item><p>476b7</p><section>mdo sde</section><text>las zad la tshe ma zad pa'o/ /de la gang zag las kyang zad la tshe yang zad pa yod de/ de gang zhe na/ gang zag gang sems can dmyal ba nas tshe 'phos te dud 'gror skyes pa dang /</text></item>
<item><p>477a1</p><section>mdo sde</section><text>dud 'gro las tshe 'phos te yi dwags su skye ba dang / yi dwags las tshe 'phos te lha ma yin du skye ba dang / lha ma yin las tshe 'phos te mi'i nang du skye</text></item>
<item><p>477a2</p><section>mdo sde</section><text>ba dang / mi las tshe 'phos te lha'i nang du skye ba lta bu ste/ gang zag de ni tshe yang zad la las kyang zad pa'o/ /de la gang zag gang tshe yang ma zad cing las kyang ma zad la/</text></item>
<item><p>477a3</p><section>mdo sde</section><text>de'i nyon mongs pa zad pa yod de/ de gang zhe na/ rgyun du zhugs pa dang / lan gcig phyir 'ong ba dang / phyir mi 'ong ba dang / dgra bcom pa lta bu ste/ gang zag de ni tshe</text></item>
<item><p>477a4</p><section>mdo sde</section><text>yang ma zad cing las kyang ma zad la de'i nyon mongs pa zad pa yin no/ /de la gang zag lus bde la sems mi bde ba yod de/ de gang zhe na/ so so'i skye bo phal pa bsod</text></item>
<item><p>477a5</p><section>mdo sde</section><text>nams byas pa ni lus bde la sems mi bde ste/ dper na/ yul ma ga d+ha'i bram ze dang / khyim bdag dang / rgyal po man ta la sogs pa lta bu ste/ gang zag 'di ni</text></item>
<item><p>477a6</p><section>mdo sde</section><text>lus bde la sems mi bde ba'o/ /de la gang zag la la sems bde la lus mi bde ba yod de/ de gang zhe na/ dper na dgra bcom pa ka ra ma sha lta bu ni/ sems bde la</text></item>
<item><p>477a7</p><section>mdo sde</section><text>lus mi bde ba yin no/ /'di lta ste/ 'phags pa sho no ta ras tshe rabs snga ma la rang sangs rgyas khrus byed pa la ba lang gi lci ba dang / ka pi ta su ka ra bsregs te bkru</text></item>
<item><p>477b1</p><section>mdo sde</section><text>ba'i phyir byin pas de'i las kyi rnam par smin pas lus mdzes gang bar mthong ngo / /'di ltar tshigs su bcad pas smras pa/ las ni shin tu stobs che ste/ /rdo rje lta bu'i</text></item>
<item><p>477b2</p><section>mdo sde</section><text>las rnams las/ /gang la bdag gi dbang byas kyang / /sdug bsngal ba yi las rnams myong / /zhes bya ba lta bu dang / 'dzang ga ka shas/ rang sangs rgyas shig yul</text></item>
<item><p>477b3</p><section>mdo sde</section><text>wA ra NA sir byon pa la/ zan spyad de sbyin no snyam nas de la rings shig lon te dus yol bar zas byin no/ /de yang las des tshe phyi ma la 'phags par gyur kyang snga dro</text></item>
<item><p>477b4</p><section>mdo sde</section><text>bsod snyoms bslangs na/ dus yol la thug pa na zan rnyed pa lta bu ste/ gang zag de lta bu ni sems bde la lus mi bde ba'o/ /gang zag la la lus kyang bde la</text></item>
<item><p>477b5</p><section>mdo sde</section><text>sems kyang bde ba yod de/ de gang zhe na/ 'di la dgra bcom pa zag pa zad pa bsod nams byas pa yin te/ 'di lta ste/ dper na/ rgyal po chos grags kyi</text></item>
<item><p>477b6</p><section>mdo sde</section><text>bu lu ku ba lta bu seng+ge'i sgra sgrog na/ de ni rab tu byung nas lo brgyad cu lon te/ nam yang chung du na klad pa na ba tsam yang ma myong ngo zhes zer ba lta bu ste/ de'ang sngon yul</text></item>
<item><p>477b7</p><section>mdo sde</section><text>wA ra NA sir spos 'tshong zhig tu gyur pa na/ sangs rgyas log par dad sel nyan thos kyi dge 'dun dang bcas pa lan ba'i gsos sman phul ba dang / dgra bcom pa la a</text></item>
<item><p>478a1</p><section>mdo sde</section><text>ru ra phul ba'i las kyi rnam par smin pa des nad med cing bde ba'i mchog thob bo zhes gsungs pa lta bu ste/ gang zag de ni lus kyang bde la</text></item>
<item><p>478a2</p><section>mdo sde</section><text>sems kyang bde ba'o/ /las gang dang ldan na/ gang zag lus kyang mi bde la sems kyang mi bde ba yod de/ de gang zhe na/ 'di la so so'i skye bo bsod nams ma byas pa</text></item>
<item><p>478a3</p><section>mdo sde</section><text>dag rigs dang / rgyud kyi gos dang / zas skom dang bral ba gzhan gyi khyim rgyu ba dag yod de/ 'di lta ste/ nad mdze dang / lung pa dang / rims dang / shu ba dang / g.yan pa</text></item>
<item><p>478a4</p><section>mdo sde</section><text>la sogs pa'i nad rnams kyis yongs su gzir cing rkang lag med pa mig dang bral ba dag yod de/ gang zag 'di ni lus kyang mi bde la sems kyang mi bde ba</text></item>
<item><p>478a5</p><section>mdo sde</section><text>yin no/ /de la gang zag las gang dang ldan na ngan song rnams su skyes kyang gzugs bzang zhing mdzes la lus snum zhing mdog 'tsher la mig tu sdug cing blta na dga'</text></item>
<item><p>478a6</p><section>mdo sde</section><text>bar 'gyur ba'i las yod de/ de gang zhe na/ gang zag gang 'dod chags las byung ba'i ngang tshul ngan pa dang ldan pa de ni ngan song rnams su skye ste/ dper na/ rma bya</text></item>
<item><p>478a7</p><section>mdo sde</section><text>dang / ne tso dang / bya sha ri ka dang / phya kA ra Na Da pa dang / ngur ba la sogs pa lta bu ste/ 'di ni gang zag las gang dang ldan na/ ngan song rnams su skyes kyang gzugs</text></item>
<item><p>478b1</p><section>mdo sde</section><text>bzang zhing mdzes la lus snum zhing mdog 'tsher ba mig tu sdug cing blta na dga' bar 'gyur ba'o/ /de la gang zag las gang dang ldan na/ ngan song du skyes la mdog</text></item>
<item><p>478b2</p><section>mdo sde</section><text>mi bzang zhing lus rtsub pa blta na mi sdug par 'gyur ba'i las yod de/ de gang zhe na/ gang zag de ni zhe sdang las byung ba'i ngang tshul ngan pa dang ldan pas ngan song rnams</text></item>
<item><p>478b3</p><section>mdo sde</section><text>su skyes pa ste/ 'di lta ste/ seng+ge dang / stag dang / bya rog dang / wa dang / dred mo dang / sbrul nag po dang / yi dwags dang / sha za la sogs pa lta bu'o/ /'di ni gang</text></item>
<item><p>478b4</p><section>mdo sde</section><text>zag las gang dang ldan na/ ngan song rnams su skyes nas mdog mi bzang zhing lus rtsub la blta na mi sdug ba'i las yin no/ /gang zag las gang dang ldan na/ ngan</text></item>
<item><p>478b5</p><section>mdo sde</section><text>song rnams su skyes nas lce'i dbang po dri nga bar 'gyur ba yod de/ de gang zhe na/ gang zag de ni gti mug las byung ba'i ngang tshul ngan pa dang ldan pas ngan song rnams</text></item>
<item><p>478b6</p><section>mdo sde</section><text>su skyes pa ste| 'di lta ste/ srog chags tshu tshun da ri dang / srin bu dang / sbrul dang / shig dang / sbrang ma dang / mang kun la sogs pa dang / lus la srin bu'i rigs</text></item>
<item><p>478b7</p><section>mdo sde</section><text>nyi shu yod pa lta bu ste/ 'di ni gang zag las gang dang ldan na/ ngan song rnams su skyes nas lce'i dbang po dri nga zhing dbang po mi gsal bar 'gyur ba'i las so/ /mi</text></item>
<item><p>479a1</p><section>mdo sde</section><text>dge ba'i las kyi lam bcu ste/ bcu gang zhe na/ lus kyi las rnam gsum dang / ngag gi las rnam bzhi dang / yid kyi las rnam gsum ste/</text></item>
<item><p>479a2</p><section>mdo sde</section><text>mi dge ba'i las kyi lam bcu po 'di dag gi rnam par smin pas phyi rol gyi dngos po bcu rgud par 'gyur te/ srog gcod pa mi dge ba'i las kyi rnam par smin pas</text></item>
<item><p>479a3</p><section>mdo sde</section><text>sa'i mdangs dang gzi byin nub par 'gyur ro/ /las de nyid kyi rnam par smin pas tshe thung bar 'gyur ro/ /ma byin par len pa mi dge ba'i las kyi rnam par smin pas/</text></item>
<item><p>479a4</p><section>mdo sde</section><text>sa la ser ba dang / bya dang / ba lang dang / byi ba dang / srin bu la sogs pa lo thog la za ba rnams 'byung ngo / /las de nyid kyi rnam par smin pa las longs spyod</text></item>
<item><p>479a5</p><section>mdo sde</section><text>'khyam par 'gyur ro/ /'dod pa la log par g.yem pa mi dge ba'i las kyi rnam par smin pas/ sa la rtswa dri nga ba dang / nags tshal dri nga ba dag skye bar 'gyur</text></item>
<item><p>479a6</p><section>mdo sde</section><text>ro| |las de nyid kyi rnam par smin pas lo legs pa'i khyim na gnas pa'i rtogs pa brjod pa/ ka shi rgyal po dga' bas lha 'ongs pa la/ nag po 'char ldan gyis</text></item>
<item><p>479a7</p><section>mdo sde</section><text>tshe rabs snga ma'i rtogs pa brjod pa smos pa rnams bya'o/ /rdzun smra ba'i mi dge ba'i las kyi rnam par smin pa la kha na ba dang / lkog ma na ba dang / kha mnam pa la</text></item>
<item><p>479b1</p><section>mdo sde</section><text>sogs par 'gyur ro/ /las de nyid kyi rnam par smin pas/ mi bden pas bslus par 'gyur ba'o/ /phra ma zer ba'i mi dge ba'i las kyi rnam par smin pas sa la gseg</text></item>
<item><p>479b2</p><section>mdo sde</section><text>ma dang / gyo mo la sogs pa reg na mi bde ba rnams 'byung ngo / /las de nyid kyi rnam par smin pas g.yog 'khor dbyer rung bar 'gyur ro/ /tshig rtsub po mi dge ba'i</text></item>
<item><p>479b3</p><section>mdo sde</section><text>las kyi rnam par smin pas sa la rdul dang / nyal nyil gyi rlung ldang zhing char chen po la sogs pa 'bab bo/ /las de nyid kyi rnam par smin pas yid du mi 'ong ba'i sgra</text></item>
<item><p>479b4</p><section>mdo sde</section><text>thos pa dang / yid du mi 'ong ba mthong bar 'gyur ro/ /tshig kyal bar smra ba mi dge ba'i las kyi rnam par smin pas sa mtho dman dang / sman ljongs dang / ngam grog dang /</text></item>
<item><p>479b5</p><section>mdo sde</section><text>g.yang sa la sogs pa 'byung ngo / /las de nyid kyi rnam par smin pas tshig mi btsun par 'gyur ro/ /chags sems mi dge ba'i las kyi rnam par smin pas 'bras</text></item>
<item><p>479b6</p><section>mdo sde</section><text>dang / nas dang / gro la sogs pa'i 'bras bu nyung zhing gra ma dang / sbun pa la sogs pa'i skyon mang bar 'gyur ro/ /las de nyid kyi rnam par smin pas longs spyod</text></item>
<item><p>479b7</p><section>mdo sde</section><text>gzhan gyis khyer bar 'gyur ro/ /gnod sems mi dge ba'i las kyi rnam par smin pas lo tog dang / 'bras bu dang / sa bon tsha ba dang / kha ba 'byung bar 'gyur ro/ /</text></item>
<item><p>480a1</p><section>mdo sde</section><text>las de nyid kyi rnam par smin pas mthong na mi sdug par 'gyur ro/ /log par lta ba mi dge ba'i las kyi rnam par smin pas 'bras bu med pa</text></item>
<item><p>480a2</p><section>mdo sde</section><text>dang / chung pa dang / dug dang rku ba la sogs pa 'byung bar 'gyur ro/ /las de nyid kyi rnam par smin pas med par smra ba dang / chad par lta zhing 'jig rten rgyang pan pa'i</text></item>
<item><p>480a3</p><section>mdo sde</section><text>gtsug lag la sogs pa la dad par 'gyur ro/ /mi dge ba'i las kyi lam 'di bcu ji lta ji ltar bsgoms pa de lta de ltar rab tu 'phel bar 'gyur te/ de'i phyir rnam par</text></item>
<item><p>480a4</p><section>mdo sde</section><text>'jig pa'i tshe/ til yod kyang til mar mi 'byung / bu ram shing yod kyang bu ram mi 'byung / bu ram yod kyang hwags dang / kha ra mi 'byung / ba yod kyang 'o ma mi 'byung /</text></item>
<item><p>480a5</p><section>mdo sde</section><text>'o ma yod kyang mar mi 'byung / de ltar mi dge ba bcu'i las kyi rnam par smin pas/ phyi rol gyi dngos po rnams rgud par 'gyur ro/ /dge ba bcu'i las kyi lam rnams yang</text></item>
<item><p>480a6</p><section>mdo sde</section><text>dag par blangs pa'i rgyus/ phyi rol gyi dngos po rnams phun sum tshogs par 'gyur te/ bcu gang zhe na/ srog gcod pa spangs pa'i rnam par smin pas ni sa'i mthu dang</text></item>
<item><p>480a7</p><section>mdo sde</section><text>gzi byin med par mi 'gyur ro/ /ma byin par len pa spangs pa'i rnam par smin pas ni ser ba dang / byi ba dang / srin dang / mu ge la sogs pa 'byung bar mi 'gyur ro/ /</text></item>
<item><p>480b1</p><section>mdo sde</section><text>'dod pa la log par g.yem pa spangs pa'i rnam par smin pas ni btsa' dang / sa 'bab pa dang / rdul dang / rlung dang / char drag po 'beb par mi 'gyur ro/ /brdzun du smra ba</text></item>
<item><p>480b2</p><section>mdo sde</section><text>spangs pa'i rnam par smin pas ni dri mi zhim pa 'byung bar mi 'gyur ro/ /phra ma spangs pa'i rnam par smin pas ni ngam grog dang / g.yang sa dang / 'dam rdzab dang / ngan skyugs</text></item>
<item><p>480b3</p><section>mdo sde</section><text>kyi ljan ljin dang / dong la sogs par 'byung bar mi 'gyur ro/ /ngag rtsub po spangs pa'i rnam par smin pas ni gseg ma dang / gyo mo dang / gyo dum gyis reg pa 'byung bar mi</text></item>
<item><p>480b4</p><section>mdo sde</section><text>'gyur ro/ /tshig kyal pa spangs pa'i rnam par smin pas ni rtsa tshang tshing dang / nags thibs po dang / tsher ma tshang tshing rnams 'byung bar mi 'gyur ro/ /chags sems spangs</text></item>
<item><p>480b5</p><section>mdo sde</section><text>pa'i rnam par smin pas ni lo thog la sogs pa 'bras bu dang bcas pa 'byung bar 'gyur ro/ /gnod sems spangs pa'i rnam par smin pas ni lo legs pa dang / 'bras bu</text></item>
<item><p>480b6</p><section>mdo sde</section><text>dang / sa bon mi kha ba dang / mi tsha ba rnams 'byung bar 'gyur ro/ /log par lta ba spangs pa'i rnam par smin pas ni 'bras bu med pa dang / 'bras bu chung ba ma yin pa'i sa bon</text></item>
<item><p>480b7</p><section>mdo sde</section><text>rnams 'byung bar 'gyur te/ dge ba bcu'i las kyi lam bcu po 'di dag yang dag par blangs pa'i rgyus phyi rol gyi dngos po bcu phun sum tshogs par 'gyur ro/ /de la srog</text></item>
<item><p>481a1</p><section>mdo sde</section><text>gcod pa la nyes dmigs bcu po 'di dag 'byung bar rig par bya ste/ bcu gang zhe na/ dgra mang ba dang / mthong na yid du mi 'ong ba dang / sdig pa</text></item>
<item><p>481a2</p><section>mdo sde</section><text>rnams sems pa dang / des sems can rnams 'jig par 'gyur ba dang / mi bde bzhin nyal zhing mi bde bzhin sad pa dang / sdig pa can gyi rmi lam rmi ba dang / rmugs te</text></item>
<item><p>481a3</p><section>mdo sde</section><text>tshe 'pho ba'i dus byed pa dang / 'gyod par 'gyur ba dang / tshe thung bar 'gyur ba'i las byed cing gsog pa dang / lus zhig ste tshe 'phos pa'i 'og tu ngan song ngan 'gro</text></item>
<item><p>481a4</p><section>mdo sde</section><text>log par ltung ba sems can dmyal ba rnams su skye bar 'gyur ro/ /ma byin par len pa la nyes dmigs bcur rig par bya ste/ bcu gang zhe na/ 'khon gcugs</text></item>
<item><p>481a5</p><section>mdo sde</section><text>su 'gyur ba dang / dogs par 'gyur ba dang / dus ma yin par rgyu ba dang / mtshan mo rgyu ba dang / sdig pa'i grogs pos yongs su zin pa dang / dge ba'i bshes</text></item>
<item><p>481a6</p><section>mdo sde</section><text>gnyen gyis rnam par spangs pa dang / tshul khrims 'chal par 'gyur ba dang / rgyal po'i gnod pa dang / chad pa'i gnod pa 'byung ba dang / longs spyod kyis phongs</text></item>
<item><p>481a7</p><section>mdo sde</section><text>par 'gyur ba'i las byed cing gsog pa dang / lus zhig nas tshe 'phos pa'i 'og tu ngan song ngan 'gro log par ltung ba sems can dmyal ba rnams su skye bar 'gyur</text></item>
<item><p>481b1</p><section>mdo sde</section><text>ba'o/ /'dod pa la log par g.yem pa la nyes dmigs bcur rig par bya ste/ bcu gang zhe na/ gang dag gi chung ma la nyal po byed pa de dag de la glags tshol bar 'gyur ba dang /</text></item>
<item><p>481b2</p><section>mdo sde</section><text>de chung ma dang rtsod par 'gyur ba dang / de la mi dge ba'i chos 'phel bar 'gyur ba dang / de'i dge ba'i chos yongs su 'grib cing yongs su zad par 'gyur ba dang / bdag ma</text></item>
<item><p>481b3</p><section>mdo sde</section><text>spas shing ma bsrungs pa dang / de'i bu dang / chung ma dang / nor rnams ma sbas shing ma bsrungs pa dang / dogs par 'gyur ba dang / mdza' bshes dang / blon po dang / nye du</text></item>
<item><p>481b4</p><section>mdo sde</section><text>dang / snag gi gnyen mtshams rnams yid mi rton pa dang / byi bo byed pa dang bcas par 'gyur ba'i las byed cing gsog pa dang / lus zhig nas tshe 'phos pa'i 'og tu ngan</text></item>
<item><p>481b5</p><section>mdo sde</section><text>song ngan 'gro log par ltung ba sems can dmyal ba rnams su skye bar 'gyur ba'o/ /rdzun du smra ba la nyes dmigs bcur rig par bya ste/ bcu gang zhe na/ de kha mnam par</text></item>
<item><p>481b6</p><section>mdo sde</section><text>'gyur ba dang / de'i lus las lha rnams 'phang ba dang / mi ma yin pa rnams kyis de la glags rnyed par 'gyur ba dang / bden pa smras kyang de la su yang yid ches par mi</text></item>
<item><p>481b7</p><section>mdo sde</section><text>'gyur ba dang / rdzun smra bar 'gyur ba dang / yid ches par bya ba'i gnas rnams su mkhas pa rnams de la dri bar bya bar mi sems pa dang / de'i bden pa ma yin pa bsngags</text></item>
<item><p>482a1</p><section>mdo sde</section><text>pa dang / brjod pa dang / sgra dang / tshigs bcad pa ma yin pa 'byung ba dang / gzung ba'i tshig tu mi 'gyur ba dang / skur ba 'debs pa'i las byed</text></item>
<item><p>482a2</p><section>mdo sde</section><text>cing gsog pa dang / lus zhig nas tshe 'phos pa'i 'og tu ngan song ngan 'gro log par ltung ba sems can dmyal ba rnams su skye ba'o/ /'bru'i chang dang / sbyar ba'i ngang</text></item>
<item><p>482a3</p><section>mdo sde</section><text>pag med pa'i gnas la nyes dmigs sum cu rtsa drug tu rig par bya ste/ sum cu rtsa drug gang zhe na/ tshe 'di la nor zad pa dang / nad kyi gzhir 'gyur ba dang / 'thab pa dang /</text></item>
<item><p>482a4</p><section>mdo sde</section><text>mtshang 'bru ba dang / rtsod pa 'phel ba dang / sba ba'i gnas ston pa dang / mi snyan pa skyed pa dang / shes rab nyams par byed pa dang / ma thob pa'i longs spyod rnams mi</text></item>
<item><p>482a5</p><section>mdo sde</section><text>'thob pa dang / longs spyod thob pa rnams las yongs su nyams par 'gyur ba dang / gsang ba rnams smra ba dang / las su bya ba rnams yongs su nyams pa dang / mya</text></item>
<item><p>482a6</p><section>mdo sde</section><text>ngan gyi rtsa bar 'gyur ba dang / nyam chung bar 'gyur ba dang / mar mi 'dzin par 'gyur ba dang / phar mi 'dzin par 'gyur ba dang / dge sbyong du mi 'dzin par 'gyur ba dang /</text></item>
<item><p>482a7</p><section>mdo sde</section><text>bram zer mi 'dzin par 'gyur ba dang / rigs kyi gtso bo la rim gro med par 'gyur ba dang / sangs rgyas la gus par mi 'gyur ba dang / chos la gus par mi 'gyur ba</text></item>
<item><p>482b1</p><section>mdo sde</section><text>dang / dge 'dun la gus par mi 'gyur ba dang / sdig pa'i grogs pos yongs su zin par 'gyur ba dang / dge ba'i bshes gnyen gyis rnam par spangs pa dang / ngo tsha med</text></item>
<item><p>482b2</p><section>mdo sde</section><text>par 'gyur ba dang / 'dzem pa med par 'gyur ba dang / dbang po'i sgo ma bsdams par 'gyur ba dang / bud med rnams la shin tu bag med par 'gyur ba dang / skye bo mang</text></item>
<item><p>482b3</p><section>mdo sde</section><text>po'i yid du mi 'ong bar 'gyur ba dang / skye bo mang po dang mi mthun pa dang / nye du dang / snag gi gnyen mtshams btsun pa rnams kyis smad par 'gyur ba dang / dam pa'i</text></item>
<item><p>482b4</p><section>mdo sde</section><text>chos ma yin pa yongs su 'dzin pa dang / dam pa'i chos yongs su spong ba dang / mkhas pa rnams de la yid mi 'jog par sems pa dang / bag bya ba la g.yel ba</text></item>
<item><p>482b5</p><section>mdo sde</section><text>dang / de mya ngan las 'das pa las ring du 'gyur ba dang / myos par 'gyur ba'i las byed cing gsog pa dang / lus zhig nas tshe 'phos pa'i 'og tu ngan song ngan 'gro log</text></item>
<item><p>482b6</p><section>mdo sde</section><text>par ltung ba sems can dmyal ba rnams su skye ba'o/ /de bzhin gshegs pa'i mchod rten la thal mo sbyar ba'i phan yon ni bcu yod de/ bcu gang zhe na/ rgya chen po'i</text></item>
<item><p>482b7</p><section>mdo sde</section><text>khyim du skye ba 'thob pa dang / rgya che ba'i gzugs dang / rgya che ba'i g.yog 'khor dang / rgya che ba'i mchod pa dang / bkur sti dang / nor rgya che ba dang / thos pa rgya che ba dang / dad</text></item>
<item><p>483a1</p><section>mdo sde</section><text>pa rgya che ba dang / dri ba rgya che ba dang / shes rab rgya che ba dang / rtogs pa rgya che ba 'thob pa ste/ bcu po de dag ni de bzhin gshegs pa'i mchod</text></item>
<item><p>483a2</p><section>mdo sde</section><text>rten la thal mo sbyar ba'i phan yon no/ /de bzhin gshegs pa'i mchod rten la phyag 'tshal ba'i phan yon bcu yod de/ bcu gang zhe na/ gzugs bzang zhing mdog</text></item>
<item><p>483a3</p><section>mdo sde</section><text>gser gyi kha dog lta bur 'gyur ba dang / mdzes shing mig tu sdug par 'gyur ba dang / skad snyan cing gzung ba'i tshig tu 'gyur ba dang / bag tsha ba med par 'khor gyi</text></item>
<item><p>483a4</p><section>mdo sde</section><text>nang du 'gro ba dang / lha dang mi rnams dga' bar 'gyur ba dang / gzi byin chen por 'gyur ba dang / gzi byin chen po'i gang zag 'di lta ste/ sangs rgyas bcom</text></item>
<item><p>483a5</p><section>mdo sde</section><text>ldan 'das rnams dang / byang chub sems dpa' rnams dang / sangs rgyas kyi nyan thos rnams dang 'grogs par 'gyur ba dang / longs spyod che bar 'gyur ba dang /</text></item>
<item><p>483a6</p><section>mdo sde</section><text>mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni de bzhin gshegs pa'i mchod rten la phyag 'tshal ba'i phan yon</text></item>
<item><p>483a7</p><section>mdo sde</section><text>no| |de bzhin gshegs pa'i mchod rten la phyag dar byas pa'i phan yon bcu yod de/ bcu gang zhe na/ gzugs bzang ba dang / blta na sdug pa dang / mdzes pa</text></item>
<item><p>483b1</p><section>mdo sde</section><text>dang / skad snyan pa dang / de'i 'dod chags dang / zhe sdang dang / gti mug bsrabs par 'gyur ba dang / lam du 'gro na rtsa dang / gyo mo dang / gseg ma rnams med par 'gyur ba</text></item>
<item><p>483b2</p><section>mdo sde</section><text>dang / btsun pa'i rigs su skye bar 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/</text></item>
<item><p>483b3</p><section>mdo sde</section><text>bcu po de dag ni de bzhin gshegs pa'i mchod rten la phyag dar byas pa'i phan yon no/ /de bzhin gshegs pa'i mchod rten la gdugs dbul ba'i phan yon bcu yod de/</text></item>
<item><p>483b4</p><section>mdo sde</section><text>bcu gang zhe na/ 'jig rten na gdugs lta bur 'gyur ba dang / lus la tsha bas gdung ba med par 'gyur ba dang / sems la gdung ba med par 'gyur ba dang / 'jig rten gyi</text></item>
<item><p>483b5</p><section>mdo sde</section><text>rten du 'gyur ba dang / bdag por 'gyur ba'i las byed cing gsog pa dang / 'khor los bsgyur ba'i rgyal srid yang dag par 'thob pa dang / dbang che bar grags par 'gyur</text></item>
<item><p>483b6</p><section>mdo sde</section><text>ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni de bzhin gshegs pa'i</text></item>
<item><p>483b7</p><section>mdo sde</section><text>mchod rten la gdugs phul ba'i phan yon no/ /de bzhin gshegs pa'i mchod rten la dril bu dbul ba'i phan yon bcu yod de/ bcu gang zhe na/ gzugs bzang bar</text></item>
<item><p>484a1</p><section>mdo sde</section><text>'gyur ba dang / skad snyan par 'gyur ba dang / yid du 'ong ba smra ba dang ldan par 'gyur ba dang / ka la ping ka'i sgra lta bu smra ba dang ldan par</text></item>
<item><p>484a2</p><section>mdo sde</section><text>'gyur ba dang / gzung ba'i tshig tu 'gyur ba dang / rab tu dga' bar 'gyur ba dang / kun tu dga' ba rgya chen po'i sgra 'thob pa dang / longs spyod che bar 'gyur ba dang /</text></item>
<item><p>484a3</p><section>mdo sde</section><text>mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni de bzhin gshegs pa'i mchod rten la dril bu phul ba'i phan yon</text></item>
<item><p>484a4</p><section>mdo sde</section><text>no| |de bzhin gshegs pa'i mchod rten la ba dan dbul ba'i phan yon bcu yod de/ bcu gang zhe na/ 'jig rten na rgyal mtshan lta bur 'gyur ba dang / mdza'</text></item>
<item><p>484a5</p><section>mdo sde</section><text>bshes dang / blon po dang / nye du dang / snag gi gnyen mtshams rnams bsti stang byed/ bla mar byed/ ri mor byed/ mchod par byed pa dang / phyogs dang phyogs</text></item>
<item><p>484a6</p><section>mdo sde</section><text>mtshams rnams su de'i grags pa dang / brjod pa dang / sgra dang tshigs su bcad pa mngon du 'byung ba dang / gzugs bzang zhing blta na sdug la mdzes par 'gyur ba</text></item>
<item><p>484a7</p><section>mdo sde</section><text>dang / skye ba gzhan rnams su tshe ring zhing ring du gnas par 'gyur ba dang / dbang che bar grags par 'gyur ba dang / rigs btsun par skye bar 'gyur ba dang / longs spyod</text></item>
<item><p>484b1</p><section>mdo sde</section><text>chen por 'gyur ba dang / mtho ris su skye bar 'gyur ba dang / myur du yongs su mya ngan las 'da' bar 'gyur ba ste/ bcu po de dag ni de bzhin gshegs pa'i mchod rten</text></item>
<item><p>484b2</p><section>mdo sde</section><text>la ba dan phul ba'i phan yon no/ /de bzhin gshegs pa'i mchod rten la na bza' dbul ba'i phan yon bcu gnyis yod de/ bcu gnyis gang zhe na/ mdzes shing blta</text></item>
<item><p>484b3</p><section>mdo sde</section><text>na sdug par 'gyur ba dang / pags pa 'jam pa dang / pags pa snum pa dang / pags pa srab pa dang / de'i lus la rdul dang dri ma mi 'chags pa dang / de'i gos</text></item>
<item><p>484b4</p><section>mdo sde</section><text>bzang por 'gyur ba dang / gding ba dang / bgo ba phra mo rnyed par 'gyur ba dang / ngo tsha shes pa dang / khre lo yod pa phun sum tshogs par 'gyur ba dang / mthong na dga'</text></item>
<item><p>484b5</p><section>mdo sde</section><text>bar 'gyur ba dang / longs spyod che bar 'gyur ba dang / mtho ris su skye bar 'gyur ba dang / yongs su mya ngan las 'da' ba ste/ bcu gnyis po de dag ni de bzhin</text></item>
<item><p>484b6</p><section>mdo sde</section><text>gshegs pa'i mchod rten la na bza' phul ba'i phan yon no/ /de bzhin gshegs pa'i mchod rten la me tog dbul ba'i phan yon bcu yod de/ bcu gang zhe na/</text></item>
<item><p>484b7</p><section>mdo sde</section><text>'jig rten na me tog lta bur 'gyur ba dang / de'i sna'i dbang po nam yang nyams par mi 'gyur ba dang / lus la dri nga ba med par 'gyur ba dang / lus la dri zhim po 'byung</text></item>
<item><p>485a1</p><section>mdo sde</section><text>bar 'gyur ba dang / phyogs dang phyogs mtshams rnams su de'i tshul khrims kyi dri'i ngad ldang bar 'gyur ba dang / 'jig rten pa rnams 'khor</text></item>
<item><p>485a2</p><section>mdo sde</section><text>zhing 'du bar 'gyur ba dang / yid du 'ong ba'i chos rnams 'thob par 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du</text></item>
<item><p>485a3</p><section>mdo sde</section><text>yongs su mya ngan las 'da' ba ste/ chos bcu po de dag ni de bzhin gshegs pa'i mchod rten la me tog phul ba'i phan yon no/ /de bzhin gshegs pa'i mchod</text></item>
<item><p>485a4</p><section>mdo sde</section><text>rten la phreng ba dbul ba'i phan yon bcu yod de/ bcu gang zhe na/ 'jig rten na phreng ba lta bur 'gyur ba dang / lus kyi dri nga ba med par 'gyur ba dang / phyogs dang</text></item>
<item><p>485a5</p><section>mdo sde</section><text>phyogs mtshams rnams su tshul khrims kyi dri zhim po'i ngad ldang ba dang / rtag tu dri zhim par 'gyur ba dang / brgyan par 'gyur ba dang / g.yog 'khor mi phyed par</text></item>
<item><p>485a6</p><section>mdo sde</section><text>'gyur ba dang / skyes pa dang bud med rnams kyi yid du 'ong bar 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su</text></item>
<item><p>485a7</p><section>mdo sde</section><text>mya ngan las 'da' ba ste/ bcu po de dag ni de bzhin gshegs pa'i mchod rten la phreng ba phul ba'i phan yon no/ /de bzhin gshegs pa'i mchod rten la mar me dbul</text></item>
<item><p>485b1</p><section>mdo sde</section><text>ba'i phan yon bcu yod de/ bcu gang zhe na/ 'jig rten na mar me lta bur 'gyur ba dang / sha'i mig rnam par 'gyur ba dang / lha'i mig 'thob par 'gyur ba dang / dge ba dang mi dge</text></item>
<item><p>485b2</p><section>mdo sde</section><text>ba'i chos rnams la shes rab 'gyur bar 'gyur ba dang / ma rig pa dang / gti mug gi mun pa sel ba dang / shes rab kyi snang ba 'thob par 'gyur ba dang / de 'khor ba na 'khor</text></item>
<item><p>485b3</p><section>mdo sde</section><text>ba'i tshe nam yang mun pa na gnas par mi 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/</text></item>
<item><p>485b4</p><section>mdo sde</section><text>bcu po de dag ni de bzhin gshegs pa'i mchod rten la mar me phul ba'i phan yon no/ /de bzhin gshegs pa'i mchod rten la byug spos dbul ba'i phan yon bcu yod</text></item>
<item><p>485b5</p><section>mdo sde</section><text>de/ bcu gang zhe na/ 'jig rten na byug spos lta bur 'gyur ba dang / sna'i dbang po rnam par dag par 'gyur ba dang / lus la dri mi zhim pa med par 'gyur ba dang / rtag tu dri</text></item>
<item><p>485b6</p><section>mdo sde</section><text>zhim par 'gyur ba dang / gzugs bzang bar 'gyur ba dang / 'jig rten pa rnams 'khor zhing 'du bar 'gyur ba dang / yid du 'ong ba'i chos rnams thos par 'gyur ba dang /</text></item>
<item><p>485b7</p><section>mdo sde</section><text>longs spyod chen por 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ chos bcu po de dag ni de bzhin gshegs pa'i mchod</text></item>
<item><p>486a1</p><section>mdo sde</section><text>rten la byug spos phul ba'i phan yon no/ /de bzhin gshegs pa'i mchod rten la rol mo dang / sil snyan dbul ba'i phan yon bcu yod de/</text></item>
<item><p>486a2</p><section>mdo sde</section><text>bcu gang zhe na/ gzugs bzang zhing blta na sdug par 'gyur ba dang / skad snyan par 'gyur ba dang / yid du 'ong ba smra ba dang ldan par 'gyur ba dang / grags</text></item>
<item><p>486a3</p><section>mdo sde</section><text>pa dang ldan par 'gyur ba dang / gzung ba'i tshig tu 'gyur ba dang / rtag tu dga' bar 'gyur ba dang / thams cad dga' ba'i sgra rgya chen po 'thob par 'gyur ba dang /</text></item>
<item><p>486a4</p><section>mdo sde</section><text>longs spyod che bar 'gyur ba dang / mtho ris su skye bar 'gyur ba dang / yongs su mya ngan las 'da' bar 'gyur ba ste/ bcu po de dag ni de bzhin gshegs pa'i</text></item>
<item><p>486a5</p><section>mdo sde</section><text>mchod rten la rol mo sil snyan phul ba'i phan yon no/ /de bzhin gshegs pa'i mchod rten byed pa'i phan yon bco brgyad yod de/ bco brgyad gang zhe na/ rgya chen</text></item>
<item><p>486a6</p><section>mdo sde</section><text>po'i rigs su skye bar 'gyur ba dang / gzugs bzang bar 'gyur ba dang / mdzes shing mig tu sdug par 'gyur ba dang / dbang che bar grags par 'gyur ba dang /</text></item>
<item><p>486a7</p><section>mdo sde</section><text>g.yog 'khor rgya chen por 'gyur ba dang / g.yog 'khor mi phyed par 'gyur ba dang / longs spyod che bar 'gyur ba dang / 'jig rten pa rnams 'khor zhing 'du bar 'gyur</text></item>
<item><p>486b1</p><section>mdo sde</section><text>ba dang / kun gyi rten du 'gyur ba dang / phyogs bcur brjod pa dang / sgra dang / tshigs su bcad pa rgya chen po mngon du 'byung bar 'gyur ba dang / lha dang / mis mchod par</text></item>
<item><p>486b2</p><section>mdo sde</section><text>'gyur ba dang / phyug cing nor mang po dang ldan par 'gyur ba dang / 'khor los bsgyur ba'i rgyal srid 'thob par 'gyur ba dang / tshe ring bar 'gyur ba dang / lus rdo rje ltar</text></item>
<item><p>486b3</p><section>mdo sde</section><text>mkhregs par 'gyur ba dang / lus mtshan dang / dpe byad dang ldan par 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bco</text></item>
<item><p>486b4</p><section>mdo sde</section><text>brgyad po de dag ni de bzhin gshegs pa'i mchod rten byed pa'i phan yon no/ /khri stan byin pa'i phan yon bcu yod de/ bcu gang zhe na/ 'jig rten gyi bla ma'i gnas</text></item>
<item><p>486b5</p><section>mdo sde</section><text>su 'gyur ba dang / bsngags par 'gyur ba dang / skye bo mang po la grags pa dang / brjod pa dang / sgra dang tshigs su bcad pa mang po mngon du 'byung bar 'gyur ba dang /</text></item>
<item><p>486b6</p><section>mdo sde</section><text>bde ba dang / yid bde ba mang par 'gyur ba dang / bzhon pa dang / khri stan dang / rim gro byed pa dang ldan par 'gyur ba dang / 'jig rten pa rnams 'khor zhing 'du bar</text></item>
<item><p>486b7</p><section>mdo sde</section><text>'gyur ba dang / longs spyod che bar 'gyur ba dang / dbang che bar grags par 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/</text></item>
<item><p>487a1</p><section>mdo sde</section><text>bcu po de dag ni khri stan byin pa'i phan yon no/ /lham byin pa'i phan yon bcu yod de/ bcu gang zhe na/ de bzhon pa rnams kyis brel bar mi 'gyur</text></item>
<item><p>487a2</p><section>mdo sde</section><text>pa dang / rkang pa legs par gnas par 'gyur ba dang / lam du 'gro na stobs dang ldan par 'gyur ba dang / de'i lus ngal bar mi 'gyur ba dang / de 'gro na tsher ma dang /</text></item>
<item><p>487a3</p><section>mdo sde</section><text>gseg ma dang / gyo mo rnams kyis rkang pa snad par mi 'gyur ba dang / rdzu 'phrul thob par 'gyur ba dang / de la rim gro byed pa dang ldan par 'gyur ba dang / longs spyod</text></item>
<item><p>487a4</p><section>mdo sde</section><text>che bar 'gyur ba dang / myur du yongs su mya ngan las 'da' ba ste/ bcu po de dag ni lham byin pa'i phan yon no/ /snod spyad byin pa'i phan yon bcu yod de/ bcu gang</text></item>
<item><p>487a5</p><section>mdo sde</section><text>zhe na/ 'jig rten gyi yon tan gyi snod lta bur 'gyur ba dang / mdog snum par 'gyur ba dang / sems kyi rgyud mnyen par 'gyur ba dang / skom par mi 'gyur ba</text></item>
<item><p>487a6</p><section>mdo sde</section><text>dang / skom na yang chu 'byung bar 'gyur ba dang / yi dwags su skye bar mi 'gyur ba dang / lha dang mi rnams dga' bar 'gyur ba dang / longs spyod che bar 'gyur ba dang /</text></item>
<item><p>487a7</p><section>mdo sde</section><text>mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni snod spyad byin pa'i phan yon no/ /kha zas sbyin pa'i phan yon bcu yod</text></item>
<item><p>487b1</p><section>mdo sde</section><text>de| bcu gang zhe na/ tshe ring bar 'gyur ba dang / mdog bzang bar 'gyur ba dang / stobs dang ldan par 'gyur ba dang / dran pa dang ldan zhing spobs pa dang ldan par 'gyur ba dang / bag</text></item>
<item><p>487b2</p><section>mdo sde</section><text>tsha ba med par 'khor gyi nang du 'gro ba dang / 'khor 'dun par 'gyur ba dang / lha dang / mi rnams dga' bar 'gyur ba dang / longs spyod che bar 'gyur ba dang / mtho ris su skye bar</text></item>
<item><p>487b3</p><section>mdo sde</section><text>'gyur ba dang / myur du yongs su mya ngan las 'da' ba ste/ bcu po de dag ni kha zas byin pa'i phan yon no/ /bzhon pa byin pa'i phan yon bcu yod de/ bcu gang zhe na/ rkang pa</text></item>
<item><p>487b4</p><section>mdo sde</section><text>shin tu gzhon sha chags par 'gyur ba dang / rkang pa shin tu gnas par 'gyur ba dang / rkang pas 'gro ba na lus ngal ba mi 'gyur ba dang / bde bar 'gyur ba dang / mi mdza' ba</text></item>
<item><p>487b5</p><section>mdo sde</section><text>mang bar mi 'gyur ba dang / rdzu 'phrul gyi rkang pa rgya chen po 'thob par 'gyur ba dang / bzhon pa rnams kyis brel bar mi 'gyur ba dang / rim gro byed pa dang ldan par 'gyur ba dang /</text></item>
<item><p>487b6</p><section>mdo sde</section><text>mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni bzhon pa byin pa'i phan yon no/ /gnas byin pa'i phan yon ni rab tu mang ste/ mang</text></item>
<item><p>487b7</p><section>mdo sde</section><text>po gang zhe na/ de la 'jigs pa mi 'byung ngo / /gding ba dang / bgo ba shin tu 'jam po rnyed par 'gyur ro/ /lha dang / mi rnams kyi 'dod pa'i yon tan lnga rnyed par 'gyur ro/ /gal</text></item>
<item><p>488a1</p><section>mdo sde</section><text>te 'dod de rgyal rigs che zhing mtho ba'i rigs su skye bar gyur cig ce'am/ bram ze'i rigs che zhing mtho ba'i rigs su skye bar 'gyur cig ce'am/</text></item>
<item><p>488a2</p><section>mdo sde</section><text>khyim bdag che zhing mtho ba'i rigs su skye bar gyur cig ce na/ de'i smon pa de 'grub par 'gyur ro/ /gal te 'dod de bdag grong gi gtso bor gyur cig ce'am/ grong khyer</text></item>
<item><p>488a3</p><section>mdo sde</section><text>gyi gtso bor gyur cig ce'am/ grong rdal gyi gtso bor gyur cig ce'am/ ri brags kyi rgyal por gyur cig ce'am/ rgyal phran du gyur cig ce'am/ rgyal po btsan par gyur cig</text></item>
<item><p>488a4</p><section>mdo sde</section><text>ce na/ de'i smon lam de bzhin du 'grub par 'gyur ro/ /gal te 'dod de gling gcig pa'i rgyal por gyur cig ce'am/ gling gnyis kyi rgyal por gyur cig ce'am/ gling</text></item>
<item><p>488a5</p><section>mdo sde</section><text>gsum gyi rgyal por gyur cig ce'am/ 'khor los bsgyur ba'i rgyal por gyur cig ce na/ de'i smon pa de 'grub par 'gyur ro/ /gal te 'dod de rgyal chen bzhi'i ris kyi</text></item>
<item><p>488a6</p><section>mdo sde</section><text>lha rnams dang skal pa mnyam par skye bar gyur cig ce na yang de'i smon pa de 'grub par 'gyur ro/ /sum cu rtsa gsum dang / 'thab bral dang / dga' ldan dang / 'phrul</text></item>
<item><p>488a7</p><section>mdo sde</section><text>dga' dang / gzhan 'phrul dbang byed kyi lha rnams dang skal pa mnyam par skye bar gyur cig ce na yang de'i smon pa de 'grub par 'gyur ro/ /gal te 'dod de bdag tshangs rigs</text></item>
<item><p>488b1</p><section>mdo sde</section><text>kyi lha rnams dang skal ba mnyam par skye bar gyur cig ce na yang de'i smon pa de 'grub par 'gyur ro/ /tshangs pa'i mdun na 'don dang / tshangs chen dang / 'od chung dang / tshad</text></item>
<item><p>488b2</p><section>mdo sde</section><text>med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams skyes dang / 'bras bu che ba dang / mi che ba dang / mi</text></item>
<item><p>488b3</p><section>mdo sde</section><text>gdung ba dang / gya nom snang dang / shin tu mthong dang / 'og min gyi lha rnams dang skal pa mnyam par skye bar gyur cig ce na yang de'i smon pa de 'grub par 'gyur ro/ /</text></item>
<item><p>488b4</p><section>mdo sde</section><text>gal te 'dod de nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min</text></item>
<item><p>488b5</p><section>mdo sde</section><text>gyi skye mched kyi lha rnams dang skal ba mnyam par skye bar gyur cig ce na yang de'i smon pa de 'grub par 'gyur ro/ /gal te 'dod de rgyun du zhugs pa'i 'bras bu mngon</text></item>
<item><p>488b6</p><section>mdo sde</section><text>sum du bya'o zhe na yang de'i smon pa de 'grub par 'gyur ro/ /gal te 'dod de lan gcig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i</text></item>
<item><p>488b7</p><section>mdo sde</section><text>'bras bu dang / byang chub mngon du bya'o zhe na yang de'i smon pa de 'grub par 'gyur ro/ /gal te 'dod de bla na med pa yang dag par rdzogs pa'i byang chub mngon par rdzogs</text></item>
<item><p>489a1</p><section>mdo sde</section><text>par byang chub par gyur cig ce na yang de'i smon pa de 'grub par 'gyur te/ mang po de dag ni gnas byin pa'i phan yon no/ /btung ba byin pa'i</text></item>
<item><p>489a2</p><section>mdo sde</section><text>phan yon bcu yod de/ bcu gang zhe na/ dbang po thams cad yongs su tshang bar 'gyur ba dang / dpral ba dag cing 'dzum pa'i bzhin du 'gyur ba dang / yon tan</text></item>
<item><p>489a3</p><section>mdo sde</section><text>dang ldan par 'gyur ba dang / sems kyi rgyud mnyen par 'gyur ba dang / skom par mi 'gyur ba dang / skom na'ang chu 'byung bar 'gyur ba dang / yi dwags su skye bar</text></item>
<item><p>489a4</p><section>mdo sde</section><text>mi 'gyur ba dang / longs spyod che bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ bcu po de dag ni btung ba byin pa'i</text></item>
<item><p>489a5</p><section>mdo sde</section><text>phan yon no/ /rab tu byung ba'i phan yon bcu yod de/ bcu gang zhe na/ de bu dang / chung ma dang / nor la sred par mi 'gyur ba dang / de 'dod pa'i yongs su 'dzin par mi</text></item>
<item><p>489a6</p><section>mdo sde</section><text>'gyur ba dang / dgon par gnas pa la dga' ba dang / sangs rgyas la gus par 'gyur ba dang / bdud kyi spyod yul rnam par spong ba dang / bde 'gro thob par byed</text></item>
<item><p>489a7</p><section>mdo sde</section><text>pa'i chos rnams yongs su tshol ba dang / ngan 'gro 'thob par byed pa'i chos rnams spong ba dang / lha dang mir smon pa med pa dang / rtag tu de bzhin gshegs pa'i gsung</text></item>
<item><p>489b1</p><section>mdo sde</section><text>rab la rab tu 'byung bar 'gyur ba dang / mtho ris su skye bar 'gyur ba dang / myur du yongs su mya ngan las 'da' ba ste/ chos bcu po de dag ni rab tu byung ba'i phan yon no/ /dgon</text></item>
<item><p>489b2</p><section>mdo sde</section><text>pa la gnas pa'i phan yon bcu yod de/ bcu gang zhe na/ 'du 'dzin rnam par spong ba dang / rab tu dben pa la bsten pa dang / de'i sems bsam gtan la dmigs par 'gyur</text></item>
<item><p>489b3</p><section>mdo sde</section><text>ba dang / sangs rgyas bcom ldan 'das rnams la smon pa dang / dga' ba dang / bde ba dang / yid bde ba lus la skyed pa dang / de la bar du gcod par mi 'gyur ba dang /</text></item>
<item><p>489b4</p><section>mdo sde</section><text>ji ltar thos pa'i chos rnams kyi don rgya cher shes par 'gyur ba dang / zhi gnas 'thob pa dang / lhag mthong thob pa ste/ bcu po de dag ni dgon pa la gnas pa'i phan</text></item>
<item><p>489b5</p><section>mdo sde</section><text>yon no/ /bsod snyoms len pa'i phan yon bcu yod de/ bcu gang zhe na/ de 'gro ba la goms par 'gyur ba dang / de spyod yul la goms par 'gyur ba dang / nga rgyal</text></item>
<item><p>489b6</p><section>mdo sde</section><text>bcag par 'gyur ba dang / bdag rnyed pa la sbyor ba dang / gzhan dag kyang bsod nams la rab tu 'god pa dang / ston pa'i bstan pa yongs su ston pa dang / phyi ma'i skye bo la</text></item>
<item><p>489b7</p><section>mdo sde</section><text>snang bar byas par 'gyur ba dang / tshangs pa mtshungs par spyod pa rnams la nyam nga ba med par byas par 'gyur ba dang / dma' ba'i sems nye bar gzhag par 'gyur ba dang /</text></item>
<item><p>490a1</p><section>mdo sde</section><text>bsod snyoms kyis yongs su dul ba'i dge sbyong gi phyogs la mun pa mad par snang ba'o/ /'jigs pa med pa'i phan yon bcu yod de/ bcu</text></item>
<item><p>490a2</p><section>mdo sde</section><text>gang zhe na/ 'jigs pa med par grong du 'jug pa dang / 'jigs pa med par grong nas 'byung ba dang / 'jigs pa med par khyim rnams su 'gro ba dang / 'jigs pa</text></item>
<item><p>490a3</p><section>mdo sde</section><text>med par 'khor rnams la chos ston pa dang / 'jigs pa med par dge 'dun gyi nang du 'jug pa dang / 'jigs pa med par slob dpon dang mkhan po'i drung du 'gro ba</text></item>
<item><p>490a4</p><section>mdo sde</section><text>dang / 'jigs pa med par byams pa'i sems kyis slob ma'i gan du 'gro ba dang / 'jig pa med par gos dang / zas dang / mal cha dang / na ba'i gsos sman dang / yo</text></item>
<item><p>490a5</p><section>mdo sde</section><text>byad rnams yongs su spyod pa dang / 'jigs pa med par kha ton 'don pa dang / 'jigs pa med par tshe 'pho ba'i dus byed pa'o/ /bram ze'i khye'u/ de ltar na sems</text></item>
<item><p>490a6</p><section>mdo sde</section><text>can rnams ni bdag gi las las gyur pa/ las kyi rgyu las skyes pa/ las kyi skal ba la spyod pa/ las la rten pa yin te/ sems can rnams ni las kyis rab</text></item>
<item><p>490a7</p><section>mdo sde</section><text>dang / 'bring dang / tha mar rnam par phye ba'o zhes ngas gang smras pa de ni 'di las dgongs te smras so/ /chos kyi rnam grangs 'di bshad pa na/ bram ze'i khye'u shu ka</text></item>
<item><p>490b1</p><section>mdo sde</section><text>bcom ldan 'das la sems mngon par dad do/ /de nas bram ze'i khye'us bcom ldan 'das la 'di skad ces gsol to/ /gau ta ma/ khyod mnyan du yod par dge bsnyen gzhan</text></item>
<item><p>490b2</p><section>mdo sde</section><text>dag gi khyim du gshegs par dgongs na/ bdag gi pha bram ze to'u de ya'i khyim du yang gshegs par dgongs su gsol/ de ni bram ze to'u de ya'i khyim du yun ring po'i don</text></item>
<item><p>490b3</p><section>mdo sde</section><text>du bde ba dang phan par 'gyur ro/ /bcom ldan 'das cang mi gsung bas bram ze'i khye'u shu ka la gnang ba mdzad do/ /de nas bram ze'i khye'u shu ka sa bcom ldan 'das cang mi</text></item>
<item><p>490b4</p><section>mdo sde</section><text>gsung bas gnang bar rig nas bcom ldan 'das kyis gsungs pa la mngon par dga' ste/ rjes su yi rangs nas bcom ldan 'das kyi gan nas song ngo / /las rnam par</text></item>
<item><p>490b5</p><section>mdo sde</section><text>'byed pa rdzogs so// //rgya gar skad du/ karma bi b+hang+ga na ma d+harma gran+tha/ bod skad du/ las kyi rnam par 'gyur ba zhes bya ba'i chos kyi gzhung / bam po gcig</text></item>
<item><p>490b6</p><section>mdo sde</section><text>go| sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan du yod pa na rgyal bu</text></item>
<item><p>490b7</p><section>mdo sde</section><text>rgyal byed kyi tshal mgon med zas sbyin gyi kun dga' ra ba na dge slong gi dge 'dun chen po brgya phrag phyed dang bcu gsum dang lhan cig tu bzhugs te/ de nas to'u te ya'i</text></item>
<item><p>491a1</p><section>mdo sde</section><text>bu shu ko ma na ba bcom ldan 'das ga la ba der song ste phyin nas bcom ldan 'das dang lhan cig tu yang dag par mgu ba dang / yang dag par rangs</text></item>
<item><p>491a2</p><section>mdo sde</section><text>pa'i gtam rnam pa mang po bshad de phyogs gcig tu 'dug go /to'u te ya'i bu shu ko ma na ba phyogs gcig tu 'dug nas bcom ldan 'das la 'di skad ces gsol to//</text></item>
<item><p>491a3</p><section>mdo sde</section><text>gau ta ma/ khyod la bdag cung shas shig 'dri na dris pa'i lan slar bka' stsal du gsol/ de skad ces gsol pa dang / bcom ldan 'das kyis to'u te ya'i bu shu ko ma</text></item>
<item><p>491a4</p><section>mdo sde</section><text>na pa la 'di skad ces gsungs so/ /ma na ba/ ji ltar 'dod pa bzhin du dris shig /ngas khyod la bshad par bya'o/ /de nas to'u te ya'i bu shu ko ma na bas bcom ldan</text></item>
<item><p>491a5</p><section>mdo sde</section><text>'das la 'di skad ces gsol to/ /kye gau ta ma/ sems can rnams la tshe thung ba dang / tshe ring ba dang / nad mang ba dang / nad nyung ba dang / mi sdug pa dang / bzang po dang /</text></item>
<item><p>491a6</p><section>mdo sde</section><text>dbang chung pa dang / dbang che ba dang / ma rabs kyi rigs dang / ya rabs kyi rigs dang / dbul po dang / phyug po dang / ngan pa dang / shes rab che chung dang / skyid sdug la</text></item>
<item><p>491a7</p><section>mdo sde</section><text>sogs pa rnam pa mang du mchis na/ kye gau ta ma/ las kyi rnam par smin pa gang gi phyir na sems can sna mang por 'gyur/ bcom ldan 'das kyis bka' stsal pa/ ma</text></item>
<item><p>491b1</p><section>mdo sde</section><text>na ba/ khyod nyon la dge bar shin tu yid la zungs shig dang / de'i phyir ngas bshad do/ /ma na ba/ sems can rnams ni tshe rabs kyi las las gyur te/ sbyin pa'i rnams kyang</text></item>
<item><p>491b2</p><section>mdo sde</section><text>las/ skye ba'i rnams kyang las/ so sor rgyu ba'ang las te/ ma na ba/ sems can rnams ni las kyis rnam par bsgyur ro/ /de bas na ngan pa dang / bar ma dang / bzang</text></item>
<item><p>491b3</p><section>mdo sde</section><text>po'i phyir sems can rnam pa mang po'ang las rnam pa mang po dang / mya ngan rnam pa mang po dang / lta ba rnam pa mang por sbyar ba de 'di ltar nag po dang / dkar po las</text></item>
<item><p>491b4</p><section>mdo sde</section><text>rnam par smin pa'i 'bras bu bshad do/ /ma na ba/ 'di lta ste/ las nag po rnams kyis ni sems can dmyal ba dang / byol song dang / yi dwags dang / ring du 'khyam</text></item>
<item><p>491b5</p><section>mdo sde</section><text>pa dang / a su ra la sogs pa ngan song du skye'o/ /las dkar po bgyis pa rnams kyis ni lha dang / mir skye'o/ /ma na ba/ de lta bas na las kyi rnam par smin pas tshe thung</text></item>
<item><p>491b6</p><section>mdo sde</section><text>ba'ang yod/ las kyis tshe ring por gyur pa'ang yod/ las kyis nad mang por gyur pa'ang yod/ las kyis nang nyung ngur 'gyur ba'ang yod/ las kyis mi sdug par</text></item>
<item><p>491b7</p><section>mdo sde</section><text>gyur pa'ang yod/ las kyis bzang por 'gyur ba'ang yod/ las kyis dbang chung ngur 'gyur ba'ang yod/ las kyis dbang che bar 'gyur ba'ang yod/ las kyis ma rabs</text></item>
<item><p>492a1</p><section>mdo sde</section><text>kyi rigs su 'gyur ba'ang yod/ las kyis ya rabs kyi rigs su 'gyur ba'ang yod/ las kyis dbul por 'gyur ba'ang yod/ las kyis</text></item>
<item><p>492a2</p><section>mdo sde</section><text>phyug por 'gyur ba'ang yod/ las kyis ngan par 'gyur ba'ang yod/ las kyis shes rab chen por 'gyur ba'ang yod/ las kyis sems can dmyal bar 'gyur ba'ang</text></item>
<item><p>492a3</p><section>mdo sde</section><text>yod/ las kyis byol song gi skye gnas su 'gyur ba'ang yod/ las kyi ring du 'khyam par 'gyur ba'ang yod/ las kyis a su rar skye bar 'gyur ba'ang yod/ las kyis</text></item>
<item><p>492a4</p><section>mdo sde</section><text>mir skye bar 'gyur ba'ang yod/ las kyis gzugs yod pa'i lhar skye ba'ang yod/ las kyis gzugs med pa'i lhar skye ba'ang yod/ las bzhin du mi 'gyur bar</text></item>
<item><p>492a5</p><section>mdo sde</section><text>skye ba'ang yod/ las kyis 'gyur bar skye ba'ang yod/ las kyis yul gzhan du skye bar 'gyur ba'ang yod/ las ma bsams par byas pas skye bar 'gyur ba'ang</text></item>
<item><p>492a6</p><section>mdo sde</section><text>yod/ las bsams te ma byas kyang skye bar 'gyur ba'ang yod/ las bsams te byas nas skye bar 'gyur ba'ang yod/ las ma bsams ma byas kyang skye bar 'gyur</text></item>
<item><p>492a7</p><section>mdo sde</section><text>ba'ang yod/ gang zag las 'di lta bu 'dus pas na sems can dmyal bar skyes nas sems can dmyal ba'i tshe kun rdzogs te/ skye ba'i las kyang yod/ gang zag</text></item>
<item><p>492b1</p><section>mdo sde</section><text>las 'di lta bu 'dus pas na sems can dmyal ba'i tshe phyed zad nas skye ba'i las kyang yod do/ /sems can dmyal bar phyin ma thag tu skyes pa'ang yod/ gang zag yang las</text></item>
<item><p>492b2</p><section>mdo sde</section><text>'di lta bu 'dus pas na sngar bde ba la phyi nas mi bde ba'i las kyang yod/ gang zag yang 'di lta bu 'dus pas na sngar mi bde ba la phyi nas bde bar 'gyur ba'i las kyang</text></item>
<item><p>492b3</p><section>mdo sde</section><text>yod/ sems can gang zag thams cad kyang 'di lta bu 'dus pas na sngar bde la phyis kyang bde bar 'gyur ba'i las kyang yod/ gang zag yang 'di lta bu 'dus pas na ser</text></item>
<item><p>492b4</p><section>mdo sde</section><text>sna byed pa'i las kyang yod/ gang zag yang 'di lta bu 'dus pas na dbul ba gtong phod pa'i las kyang yod/ gang zag yang 'di lta bu 'dus pas na phyug por 'gyur zhing</text></item>
<item><p>492b5</p><section>mdo sde</section><text>gtong phod pa'i las kyang yod/ gang zag yang 'di lta bu 'dus phas na dbul ba ser sna can du 'gyur ba'i las kyang yod do/ /gang zag tshe zad pa las ma zad pa'ang yod/</text></item>
<item><p>492b6</p><section>mdo sde</section><text>gang zag las zad la tshe ma zad pa'ang yod/ gang zag tshe dang / las bcas te zad par 'gyur ba'ang yod/ gang zag tshe dang / las bcas te ma zad kyang mya ngan spangs par</text></item>
<item><p>492b7</p><section>mdo sde</section><text>'gyur ba'ang yod/ gang zag lus bde la sems mi bde bar 'gyur ba'ang yod/ gang zag lus mi bde la sems kyang mi bde bar 'gyur ba'ang yod/ gang zag lus</text></item>
<item><p>493a1</p><section>mdo sde</section><text>kyang bde la sems kyang bde bar 'gyur ba'ang yod/ gang zag lus mi bde la sems kyang mi bde bar 'gyur ba'ang yod/ gang zag las 'di lta</text></item>
<item><p>493a2</p><section>mdo sde</section><text>bu 'dus pas na sems can ngan pa'i sar yang skyes te/ gzugs ngan pa dang / bzang po dang / sdug gu dang / kha dog mdzes pa dang / mdog snum pa dang / mthong na</text></item>
<item><p>493a3</p><section>mdo sde</section><text>dga' ba'i las kyang yod/ gang zag yang las 'di lta bu 'dus pas na ngan pa'i sar yang skyes la/ gzugs ngan pa dang / lus rtsub pa dang / mi sdug par snang ba</text></item>
<item><p>493a4</p><section>mdo sde</section><text>dang / mthong na yid du mi 'ong ba'i las kyang yod de/ ma na ba/ yang 'di lta ste/ mi dge ba bcu'i las kyi lam byas pa'i rgyus phyi rol gyi yul sa'i don ngan du</text></item>
<item><p>493a5</p><section>mdo sde</section><text>'gyur ba'ang yod/ de la ji ltar las kyis tshe thung bar 'gyur zhe na/ chos bcus na tshe thung bar 'gyur ste/ bcu gang zhe na/ srog gcod pa/ srog gcod du bcug pa/</text></item>
<item><p>493a6</p><section>mdo sde</section><text>srog gcod pa la bstod pa/ srog gcod pa la smon pa/ mngal gnas med par byed pa/ mngal gnas med par byed du bcug pa/ dgra bo la bsad par sems pa/</text></item>
<item><p>493a7</p><section>mdo sde</section><text>mi mdza' ba shin dga' ba/ rten bcas shing sems can bsad pa/ 'thab mo la lta zhing dad pa dang bcu ste/ chos 'di bcus na tshe thung zhing nad mang bar 'gyur ro/ /ji</text></item>
<item><p>493b1</p><section>mdo sde</section><text>ltar las bzang po byas pas tshe ring por 'gyur zhe na/ chos rnam pa bcus na tshe ring por 'gyur te/ bcu gang zhe na/ srog gcod pa spangs pa/ srog gcod pa spong bar byed pa/</text></item>
<item><p>493b2</p><section>mdo sde</section><text>srog gcod pa spangs pa la bstod pa/ srog gcod pa spangs pa la smon pa/ gsad par chad pa'i sems can rnams gtong ba/ gsad par chad pa'i mi rnams gtong ba/</text></item>
<item><p>493b3</p><section>mdo sde</section><text>'jigs shing skrag pa'i sems can rnams la skyabs byas pa/ mgon med pa'i sems can rnams la snying rje bar sems pa/ na ba'i sems can rnams la byams pas</text></item>
<item><p>493b4</p><section>mdo sde</section><text>sdud pa/ brel zhing phongs pa'i sems can rnams la gos dang / zas skom sbyin pa dang / chos bcus ni tshe ring zhing nad med par 'gyur ro/ /ji ltar las kyis nad mang po 'gyur</text></item>
<item><p>493b5</p><section>mdo sde</section><text>zhe na/ chos bcus na nad mang por 'gyur te/ bcu gang zhe na/ dbyug pa dang / thal mo la sogs pas btsogs pa dang / dbyug pa dang / thal mo la sogs pas</text></item>
<item><p>493b6</p><section>mdo sde</section><text>'tshog tu bcug pa dang / dbyug pa dang / thal mo la sogs pas 'tshog pa la bstod pa dang / dbyug pa dang / thal mo la sogs pas 'tshog pa la smon pa/ pha ma</text></item>
<item><p>493b7</p><section>mdo sde</section><text>rnams kyi sems nyon mongs pa/ mya ngan bsring pa rnams kyi sems nyon mongs pa/ mi mdza' ba rnams na na dga' ba/ mi mdza' ba rnams nad mi sos na dga' ba/</text></item>
<item><p>494a1</p><section>mdo sde</section><text>sman log pa byin pa/ zas mi zhu ba za ba dang bcu ste/ chos 'di bcus na nad mang bar 'gyur ro/ /ji ltar las bzang po byas pas nad nyung ngur</text></item>
<item><p>494a2</p><section>mdo sde</section><text>'ong zhe na/ chos bcus na nad nyung bar 'gyur te/ bcu gang zhe na/ dbyug pa dang / thal mo la sogs pas gzhan mi 'tshog pa/ dbyug pa dang / thal mo la sogs pas</text></item>
<item><p>494a3</p><section>mdo sde</section><text>'tshog tu mi gzhug pa/ dbyug pa dang / thal mo la sogs pas 'tshog pa la mi bstod pa/ dbyug pa dang / thal mo la sogs pas 'tshog pa la mi smon pa/ pha ma la</text></item>
<item><p>494a4</p><section>mdo sde</section><text>sogs pa na ba rnams la rim gro byed pa/ mya ngan bsrings pa rnams na ba la rim gro byed pa/ mi mdza' ba rnams na na mi dga' ba/ mi mdza' ba rnams nad sos na dga' ba/</text></item>
<item><p>494a5</p><section>mdo sde</section><text>nad pa la sman byin pa/ zas zhu nas za ba dang bcu ste/ chos 'di bcus nad nyung bar 'gyur ro/ /ji ltar las kyis mi sdug par 'gyur zhe na/ chos bcus mi sdug par</text></item>
<item><p>494a6</p><section>mdo sde</section><text>'gyur te/ bcu gang zhe na/ khro ba gnod bcabs pa/ cung zad las kyang 'khon du 'dzin pa/ gtum pa pha ma rnams la ngan du smra ba/ mya ngan bsrings pa rnams la ngan</text></item>
<item><p>494a7</p><section>mdo sde</section><text>du smra ba/ mya ngan bsrings pa'i spyad pa kun la ngan du byed pa/ yang dag par gshegs pa'i mchod rten la 'od gcod pa/ gang zag mi sdug pa rnams la mngon can byed pa/</text></item>
<item><p>494b1</p><section>mdo sde</section><text>ci la'ang mi gtsang bar byed pa 'di dang chos bcu'o/ /ji ltar las kyis bzang por 'gyur zhe na/ chos bcus bzang por 'gyur te/ bcu gang zhe na/ mi khre ba gos byin pa/ yang dag</text></item>
<item><p>494b2</p><section>mdo sde</section><text>par gshegs pa'i mchod rten la rtag tu phyag dar byed pa/ gtsug lag khang la byi dor byed pa/ pha ma la snyan du smra ba/ mya ngan las bsrings pa rnams la snyan du smras pa/</text></item>
<item><p>494b3</p><section>mdo sde</section><text>gang zag mi sdug pa rnams la mngan can mi byed pa/ ci la yang gtsang bar byed ste/ chos 'di dang bcu'o/ /ji ltar na las kyis dbang chung ngur 'gyur zhe na/ chos bcus na dbang</text></item>
<item><p>494b4</p><section>mdo sde</section><text>chung ngur 'gyur te/ bcu gang zhe na/ gzhan gyis thob pa la phrag dog pa dang / gzhan gyis ma thob pa la dga' ba dang / gzhan gyis thob pa la mi dga' ba dang / gzhan skyid</text></item>
<item><p>494b5</p><section>mdo sde</section><text>pa dang / grags pa dang / tshigs su bcad cing sgra bstod pa med pa la dga' ba/ gzhan skyid pa dang / grags pa dang / tshigs su bcad cing sgra bstod pa la mi dga' ba/ pha</text></item>
<item><p>494b6</p><section>mdo sde</section><text>ma dang dge ba'i bshes gnyen la sri zhu mi byed pa/ mya ngan bsrings pa rnams la rim gro mi byed pa/ dbang chung ngu la mi dge ba'i rtsa ba bskyed pa/ dbang chen po la dge ba'i rtsa ba</text></item>
<item><p>494b7</p><section>mdo sde</section><text>gcad pa/ gang zag ngan pa byed pa rnams la bstod pa 'di dang bcu'o/ /ji ltar las kyis dbang che bar 'gyur zhe na/ chos bcus na dbang che bar 'gyur te/ bcu gang zhe na/ gzhan</text></item>
<item><p>495a1</p><section>mdo sde</section><text>gyis thob pa la phrag dog mi byed pa/ gzhan gyis thob na dga' ba/ gzhan gyis ma thob pa la mi dga' ba/ gzhan skyid pa dang / grags pa dang / tshigs</text></item>
<item><p>495a2</p><section>mdo sde</section><text>su bcad cing sgras bstod pa med pa la mi dga' ba/ grags pa dang / tshigs su bcad cing sgras bstod pa la dga' ba/ byang chub kyis sems skyes par byed pa/ yang dag par</text></item>
<item><p>495a3</p><section>mdo sde</section><text>gshegs pa'i mchod rten dang / gnas byed pa/ dbang chung ngu la mi dge ba'i rtsa ba gcod par byed pa/ dbang chen po rnams la dge ba'i rtsa ba skyed pa dang bcu'o/ /ji ltar las</text></item>
<item><p>495a4</p><section>mdo sde</section><text>kyis ma rabs su skye bar 'gyur zhe na/ chos bcus na ma rabs su skye bar 'gyur te/ bcu gang zhe na/ pha ma la pha mar mi 'dzin pa/ dge sbyong du mi shes pa/ bram zer mi</text></item>
<item><p>495a5</p><section>mdo sde</section><text>shes pa/ rigs kyis btsun pa la mi bkur ba/ pha ma dang / mkhan po dang / bla ma dang / thar bar zhugs pa rnams la rim gro dang / bsti stang du mi byed pa rnams kyang</text></item>
<item><p>495a6</p><section>mdo sde</section><text>mgron mi gnyer ba/ pha ma la sri zhu mi byed pa/ mkhan po dang / bla ma dang / thar par zhugs pa rnams khyad du gsod cing sri zhu mi byed pa/ rigs chen po las skyes pa'i gang</text></item>
<item><p>495a7</p><section>mdo sde</section><text>zag rnams spong ba/ rigs chung ngu las skyes pa'i gang zag rnams la bkur ba 'di dang bcu'o/ /ji ltar las kyis ya rabs su skye bar 'gyur zhe na/ chos bcus na ya rabs su</text></item>
<item><p>495b1</p><section>mdo sde</section><text>skye bar 'gyur ste/ bcu gang zhe na/ pha ma dran pa/ thar par zhugs par shes pa/ bram zer shes pa/ rigs kyi btsun pa la bkur ba/ mkhan po dang / bla ma dang / thar par</text></item>
<item><p>495b2</p><section>mdo sde</section><text>zhugs pa rnams dang / thar par spyod pa gzhan la'ang stan las langs te spag cing bsti stang ri mo dang / stan la sogs pa stobs pa dang / pha ma la sri zhu byed pa dang /</text></item>
<item><p>495b3</p><section>mdo sde</section><text>mkhan po dang / bla ma thar par zhugs pa rnams la gzhan la'ang sri zhu byed pa/ ya rabs dang / ma rabs su'ang khyad par mi 'byed cing snyoms pa/ yang dag par gshegs</text></item>
<item><p>495b4</p><section>mdo sde</section><text>pa'i mchod rten gyi srog shing 'dzugs pa/ me tog gi phreng ba dang / gdugs 'dzugs pa dang bcu'o/ /ji ltar las kyis dbul por 'gyur zhe na/ chos bcus na dbul</text></item>
<item><p>495b5</p><section>mdo sde</section><text>por 'gyur te/ bcu gang zhe na/ ma byin par len pa/ ma byin par len par 'jug pa/ ma byin par len pa la bstod pa/ ma byin par len pa la smon pa/ pha ma la 'tsho ba</text></item>
<item><p>495b6</p><section>mdo sde</section><text>rnams gcod pa/ mkhan po dang / bla ma dang / thar par zhugs pa rnams kyis gtsug lag khang dang / gnas khang dang / mchod cing spyod pa kun gcod pa/ gzhan thob tu</text></item>
<item><p>495b7</p><section>mdo sde</section><text>mi dga' ba/ gzhan gyis ma thob na dga' ba/ gzhan gyis thob pa la bgegs byed pa/ mu ge byung du smon pa dang bcu'o/ /ji ltar las kyis phyug por 'gyur zhe na/ chos bcus</text></item>
<item><p>496a1</p><section>mdo sde</section><text>na phyug por 'gyur te/ bcu gang zhe na/ ma byin pa len pa spong ba/ ma byin par len pa spong bar 'jug pa/ ma byin par len pa spong ba la</text></item>
<item><p>496a2</p><section>mdo sde</section><text>dga' ba/ pha ma la 'tsho ba sbyin pa/ mkhan po dang / bla ma ltag ma dang / gzhan rnams la gtsug lag khang dang / gnas dang / rim par spyod pa dang / chos gos</text></item>
<item><p>496a3</p><section>mdo sde</section><text>pa dang / mal stan dang / na ba'i gsos sman dang / g.yog dang / 'tsho ba sbyin pa/ gzhan gyis thob pa la dga' bar sems pa/ gzhan gyis don thob par nan</text></item>
<item><p>496a4</p><section>mdo sde</section><text>tan du bsgrubs pa/ gzhan gyis ma thob pa la mi dga' ba/ /phyogs bcu thams cad du lo legs par smon pa/ sbyin pa la sogs pa gtong ba'i gang zag rnams</text></item>
<item><p>496a5</p><section>mdo sde</section><text>la rab tu dga' ba dang bcu'o/ /ji ltar las kyis ngan par 'gyur zhe na/ chos bcus na ngan par 'gyur te/ bcu gang zhe na/ gang zag su'ang rung ste/ 'dri mi shes</text></item>
<item><p>496a6</p><section>mdo sde</section><text>pa| yang dag pa'i chos ma yin pa kun 'phel bar byed pa/ yang dag pas chos spong ba/ yang dag pa'i chos 'chad pa la bsti stang dang / ri mor mi byed pa/ ma</text></item>
<item><p>496a7</p><section>mdo sde</section><text>gtsigs par smra ba la dge bar bstod pa/ ngan pa'i gang zag rnams la 'khor zhing bsnyen pa/ yang dag pa la mkhas pa rnams spong ba/ log par lta ba la tshad mar</text></item>
<item><p>496b1</p><section>mdo sde</section><text>'dzin cing bstod pa/ yang dag par lta ba la spong ba/ shes rab dang ldan pa'i gang zag rnams la spong ba dang bcu'o/ /ji ltar las kyis shes rab chen por 'gyur zhe na/ chos</text></item>
<item><p>496b2</p><section>mdo sde</section><text>bcus na shes rab chen por 'gyur te/ bcu gang zhe na/ gang zag su'ang rung ste/ rim par 'dri shes pa/ mi mkhas pa'i dge sbyong dang / bram ze dang / ngan pa'i gang zag</text></item>
<item><p>496b3</p><section>mdo sde</section><text>rnams la mi 'khor mi bsnyen cing ri mo bsti stang mi byed pa/ mkhas pa'i gang zag rnams la 'khor zhing bsnyen nas ri mo bsti stang byed pa/ yang dag pa'i chos ma</text></item>
<item><p>496b4</p><section>mdo sde</section><text>yin pa kun gtong ba/ yang dag pa'i chos 'phel bar byed pa/ chos kyi snod gang zag rnams mi 'jigs pa la goms par byed pa/ yang dag pa'i tshig snyan</text></item>
<item><p>496b5</p><section>mdo sde</section><text>par smra ba la dge'o zhes bstod pa/ ngan par smra ba la dge'o zhes mi bstod pa/ log par lta ba la mi smon pa/ yang dag par lta ba la bstod pa dang bcu'o/ /ji ltar</text></item>
<item><p>496b6</p><section>mdo sde</section><text>las kyis sems can dmyal bar skye bar 'gyur zhe na/ chos bcus na sems can dmyal bar 'gyur te/ bcu gang zhe na/ lus kyis ngan pa cher spyod pa/ ngag gis ngan pa cher</text></item>
<item><p>496b7</p><section>mdo sde</section><text>spyod pa/ yid kyis ngan pa cher spyod pa/ chad par lta ba/ rtag par lta ba/ bya ba'i mi rigs par lta ba/ phan pa med par byed pa/ mya ngan bsrings pa la ngan du smra ba/ 'dod</text></item>
<item><p>497a1</p><section>mdo sde</section><text>pas log par spyod du bcug pa dang bcu'o/ /ji ltar las kyis byol song du 'gyur zhe na/ chos bcus na byol song du 'gyur te/ bcu gang zhe</text></item>
<item><p>497a2</p><section>mdo sde</section><text>na| lus kyis ngan pa 'bring du spyod pa/ ngag gis ngan pa 'bring du spyod pa/ yid kyis ngan pa 'bring du spyod pa/ 'dod pa sna tshogs kun g.yos pa'i las byas pa/ khro ba</text></item>
<item><p>497a3</p><section>mdo sde</section><text>sna tshogs kun g.yos pa'i las byas pa/ glen pa sna tshogs kun g.yos pa'i las byas pa/ mi rigs pa byin pa byol song du 'gyur ba rnams la khro ba/ byang</text></item>
<item><p>497a4</p><section>mdo sde</section><text>chub sems dpa'i smon lam gyi mthus seng+ger skyes pa/ bram ze khyad par byed pa/ kha ngan par byas pa'i lan gyis spre'ur skyes pa lta bu dang bcu'o/ /ji ltar las</text></item>
<item><p>497a5</p><section>mdo sde</section><text>kyis ring du 'khyams pa'i 'jig rten du skye bar 'gyur zhe na/ chos bcus na ring du 'khyams pa'i 'jig rten du skyes par 'gyur te/ lus kyis ngan pa chung ngu spyod pa/ ngag</text></item>
<item><p>497a6</p><section>mdo sde</section><text>gis ngan pa chung ngu spyod pa/ yid kyis ngan pa chung ngu spyod pa/ ngan pa la dad pa/ shin tu dad pa/ log pas 'tsho ba/ ser sna la dad cing mi gtong ba/ sbyin pa la gegs</text></item>
<item><p>497a7</p><section>mdo sde</section><text>byed pa/ 'dod pa la chags bzhin du shi ba/ bru ba tsha zhing skom bzhin du shi ba dang bcu'o/ /ji ltar las kyis a su ra'i 'jig rten par 'gyur zhe na/ chos bcus na a</text></item>
<item><p>497b1</p><section>mdo sde</section><text>su ra'i 'jig rten du skye bar 'gyur te/ bcu gang zhe na/ thams cad la'ang lus kyis ngan pa cung zad spyod pa/ thams cad la'ang ngag gi ngan pa cung zad spyod pa/ thams cad</text></item>
<item><p>497b2</p><section>mdo sde</section><text>la'ang yid kyis ngan pa cung zad spyod pa/ ngar sems pa mi mtshungs pa'i nga / zla las lhag pa'i nga / gong ma las lhag pa'i nga / gong ma las kyang gong ma'i nga / bdag</text></item>
<item><p>497b3</p><section>mdo sde</section><text>la mi srid pa'i nga / dge ba'i rtsa ba bskyed pa la log par smon pa dang bcu ste/ chos 'di bcus na a su rar skye bar 'gyur ro/ /ji ltar las kyis mi'i 'jig rten du skye bar</text></item>
<item><p>497b4</p><section>mdo sde</section><text>'gyur zhe na/ chos bcus na mi'i 'jig rten du skye bar 'gyur te/ bcu gang zhe na/ dge ba bcu'i lam ma nyams shing ma god pas mi'i 'jig rten du skye bar 'gyur ro/ /ji</text></item>
<item><p>497b5</p><section>mdo sde</section><text>ltar las kyis 'dod pa drug na spyod pa'i lhar skye bar 'gyur zhe na/ chos bcus na 'dod pa drug na spyod pa'i lhar skye bar 'gyur te/ dge ba bcu'i lam las ma nyams</text></item>
<item><p>497b6</p><section>mdo sde</section><text>shing brtson 'grus su bsdams bas na 'dod pa drug na spyod pa'i lhar skye bar 'gyur ro/ /ji ltar las kyis gzugs yod pa na spyod pa'i lhar skye bar 'gyur zhe na/ chos</text></item>
<item><p>497b7</p><section>mdo sde</section><text>bcus na gzugs yod pa na spyod pa'i lhar skye bar 'gyur te/ bcu gang zhe na/ dge ba bcu'i las kyi lam la dad cing pha rol tu phyin pa drug tshad med pa bzhi kun rdzogs</text></item>
<item><p>498a1</p><section>mdo sde</section><text>pa ni gzugs yod pa na spyod pa'i lhar skye bar 'gyur ro/ /ji ltar las kyis gzugs med pa na spyod pa'i lhar skye bar 'gyur zhe na/ dge ba bcu'i</text></item>
<item><p>498a2</p><section>mdo sde</section><text>chos dang / mi g.yo ba 'dzin pa bzhi'i chos spyad na gzugs med pa na spyod pa'i lhar skye bar 'gyur te/ mi g.yo ba bzhi ni gzugs thams cad las 'das te/ reg</text></item>
<item><p>498a3</p><section>mdo sde</section><text>pa'i ming thams cad brjod du med pa nas/ chos sna tshogs smra bsam las 'das par nam mkha' mtha' yas pa bsams nas nam mkha' mtha' yas skye mched</text></item>
<item><p>498a4</p><section>mdo sde</section><text>steng gi mi g.yo mi 'dzin pa dang / nam mkha' mtha' yas pa'i skye mched thams cad kun las 'das nas rnam par shes pa mtha' yas pa bsams nas rnam</text></item>
<item><p>498a5</p><section>mdo sde</section><text>par shes pa mtha' yas pa'i skye mched steng gi mi g.yo mi 'dzin pa dang / rnam par shes pa mtha' yas pa'i skye mched thams cad las 'das nas cung zad kyang</text></item>
<item><p>498a6</p><section>mdo sde</section><text>med par bsams te/ cung zad med pa'i skye mched steng gi mi g.yo mi 'dzin pa dang / cung zad med pa'i skye mched las 'das te/ sems med pa sems med pa ma</text></item>
<item><p>498a7</p><section>mdo sde</section><text>yin pa bsams te/ sems med pa dang / sems med pa ma yin pa'i steng gi mi g.yo ba 'dzin pa dang chos 'di bzhis na gzugs med pa na spyod pa'i lhar skye bar</text></item>
<item><p>498b1</p><section>mdo sde</section><text>'gyur ro/ /ji ltar las kyis bzhin mi 'gyur bar skye ba gang zhe na/ dge ba'i rtsa ba las byas la des bdag cir smon lam btab pa dang / mtshams med pa'i sdig las byas</text></item>
<item><p>498b2</p><section>mdo sde</section><text>pa de lta bu ni las kyis bzhin mi 'gyur bar skye bar 'ong ngo / /ji ltar las kyis 'gyur bar skye zhe na/ sus dge ba'i las byas nas smon lam btab pa ni las des 'gyur</text></item>
<item><p>498b3</p><section>mdo sde</section><text>zhing skye bar 'ong ngo / /ji ltar las kyis gang yul gzhan du skye bar 'gyur zhe na/ sangs rgyas kyang rung / chos kyang rung / dge 'dun yang rung / tshul khrims thub pa'i gang</text></item>
<item><p>498b4</p><section>mdo sde</section><text>zag kyang rung ste/ de la shin tu dad par bsams nas byin pas yul gzhan du smin lam btab pa dang / las gang byas kyang rung ste/ bzang po dang / ngan pa gar 'gyur ba</text></item>
<item><p>498b5</p><section>mdo sde</section><text>ni 'di lta ste/ dper na/ tshong pa bzhin te/ las de lta bus yul gzhan du song nas rnam par smin par 'gyur ro/ /ji ltar las kyis ma bsams par byas pa gang zhe na/</text></item>
<item><p>498b6</p><section>mdo sde</section><text>las byas nas 'gyod pa dang / khrel gyis dogs pa dang / nyes par sems pa dang / mi rigs pa dang / 'chags pa dang / yal bar mi gtong ba dang / slar mi 'jug pa</text></item>
<item><p>498b7</p><section>mdo sde</section><text>dang / da phyin chad mi byed par dam 'cha' ba dang / 'di lta bu'i las ni ma bsams par byas pa'o/ /ji ltar las bsams la ma byas pa gang zhe na/ lus kyis ma</text></item>
<item><p>499a1</p><section>mdo sde</section><text>byas pa dang / sems rgyus shing las 'di bya'o zhes khar smras la ma byas pa de lta bu'i las ni bsams te ma byas pa'o/ /ji ltar las bsams</text></item>
<item><p>499a2</p><section>mdo sde</section><text>te byas pa gang zhe na/ las gang byas kyang rung ste mi 'gyod pa/ khrel gyis mi dogs pa/ nyes par mi sems pa/ mi 'chags pa/ yal bar gtong ba/ slar 'jug</text></item>
<item><p>499a3</p><section>mdo sde</section><text>pa| phyin chad mi byed par dam mi 'cha' ba'o/ /ji ltar gang zag las 'di lta bu 'dus pas na sems can las dmyal bar skyes te/ sems can dmyal ba'i tshe</text></item>
<item><p>499a4</p><section>mdo sde</section><text>kun rdzogs nas skye ba'i lam yin zhe na/ gang zag su'ang rung ste/ sems can dmyal ba'i las bsams te byas nas des kyang mi 'gyod pa/ khrel gyis mi dogs</text></item>
<item><p>499a5</p><section>mdo sde</section><text>pa dang / nyes par mi sems pa/ mi rigs par mi sems pa/ mi 'chags pa/ yal bar gtong ba/ slar ngan du 'jug pa/ phyin chad byed par dam mi 'cha'</text></item>
<item><p>499a6</p><section>mdo sde</section><text>ba| de lta bu'i las la dga' ba/ de lta bu la smon pa/ de lta bu'i las 'dus pa'i gang zag sems can dmyal bar skyes te/ sems can dmyal ba'i tshe kun</text></item>
<item><p>499a7</p><section>mdo sde</section><text>rdzogs nas slar skye'o/ /ji ltar gang zag las 'di lta bu 'dus pas sems can dmyal bar skyes te/ sems can dmyal ba'i tshe phyed zad nas slar skyes pa'i</text></item>
<item><p>499b1</p><section>mdo sde</section><text>las gang yin zhe na/ gang zag su'ang rung / sems can dmyal ba'i las byas nas 'gyod pa/ khrel gyis dogs pa/ nyes par sems pa/ mi rigs par sems pa/ 'chags</text></item>
<item><p>499b2</p><section>mdo sde</section><text>pa| yal bar mi gtong ba/ slar ngan du mi 'jug pa/ phyin chad mi byed par dam 'cha' ba 'di lta bu'i las 'dus pa'i gang zag ni sems can dmyal bar skye ste/ sems</text></item>
<item><p>499b3</p><section>mdo sde</section><text>can dmyal ba'i tshe phyed zad nas slar skye'o/ /ji ltar gang zag las 'di lta bu 'dus pas sems can dmyal bar skyes ma thag tu slar skye ba'i las gang yin zhe na/ gang</text></item>
<item><p>499b4</p><section>mdo sde</section><text>zag su'ang rung ste/ sems can dmyal ba'i las bsams te byas nas las de byas pa dang 'gyod pa/ khrel gyi dogs pa/ nyes par sems pa/ mi rigs par sems</text></item>
<item><p>499b5</p><section>mdo sde</section><text>pa| 'chags pa/ yal bar mi gtong ba/ slar ngan du mi 'jug pa/ phyin chad mi byed par dam 'cha' ba/ de lta bu'i las la phyis mi dga' zhing mi smon pa spong zhing</text></item>
<item><p>499b6</p><section>mdo sde</section><text>gtong ba/ phyis shin tu mi dga' ba'i yid skyod pa 'di lta bu'i las 'dus pa'i gang zag ni sems can dmyal bar skyes ma thag tu slar skyes te/ de ni rgyal po ma</text></item>
<item><p>499b7</p><section>mdo sde</section><text>skyes pa gra zhin no/ /ji ltar gang zag las 'di lta bu 'dus pas na sngar bde la phyis mi bde ba'i las gang yin zhe na/ gang zag su'ang rung ste/ sbyin pa byin yang yi</text></item>
<item><p>500a1</p><section>mdo sde</section><text>rangs bzhin du ma byin/ dga' zhing bde ba yid du ma byas/ byin nas phyis 'gyod par sems pa/ gang zag de lta bu mir skye na'ang phyug</text></item>
<item><p>500a2</p><section>mdo sde</section><text>po'i rigs su skye ste nor mang po dang / spyod pa mang po'i jo bor 'gyur te blon po dang / grogs po dang / gnyen dang / rigs gcig pa mang du bdog pa dang / mdzod</text></item>
<item><p>500a3</p><section>mdo sde</section><text>dang / bang ba kun kyang gang ba/ shin tu bde zhing bzhon pa mang po dang ldan pa de lta bu ni skyid pa kun spyod de/ phyis dmas pa dang / zad par 'gyur te mi bde bar song ba</text></item>
<item><p>500a4</p><section>mdo sde</section><text>las 'di lta bu 'dus pa'i gang zag ni sngar btson phyug cing bde'ang / phyis bkres shing dmas pas mi bde bar 'gyur ro/ /ji ltar gang zag las 'dus pas sngar mi bde</text></item>
<item><p>500a5</p><section>mdo sde</section><text>ba la phyis bde bar 'gyur ba'i las kyi 'bras bu ni gang yin zhe na/ gang zag su'ang rung ste/ sbyin pa sngar ma dad par byin nas dad cing rangs pa'i sems phyis skyes pa'i</text></item>
<item><p>500a6</p><section>mdo sde</section><text>gang zag de ni mir skyes na'ang dbul bo'i rigs su skye ste/ zas dang / spyod pa nyung ba/ nyon mongs shing zas dang / gos med pa las phyis btsan phyug cing skyid par gyur te /ci'ang</text></item>
<item><p>500a7</p><section>mdo sde</section><text>'phel te/ cis kyang mi brel bar 'gyur ba 'di lta bu'i gang zag ni sngar mi bde la phyis bde bar gyur pa'o/ /ji ltar gang zag las 'di lta bur gyur pas sngar kyang bde la phyis</text></item>
<item><p>500b1</p><section>mdo sde</section><text>kyang bde bar 'gyur ba'i las gang yin zhe na/ gang zag su'ang rung ste sbyin pa byin pa'ang mang po dang rangs par byin/ bdag kyang yid dga' ste byin pas phyis mi 'gyod pa'i gang zag</text></item>
<item><p>500b2</p><section>mdo sde</section><text>de'i 'bras bu ni mir skyes na'ang phyug pa'i rigs su skyes te/ nor mang po spyod pa dang / mang po'i jo bor gyur nas blon po dang / grogs po dang / gnyen dang / rigs gcig pa</text></item>
<item><p>500b3</p><section>mdo sde</section><text>mang du bdog pa dang / bang mdzod thams cad kyang gang ba/ shin tu bde zhing bzhon pa mang po dang / de lta bu'i rigs su skye ste/ skyid pa de lta bu phyir skye zhing 'phel bar 'gyur</text></item>
<item><p>500b4</p><section>mdo sde</section><text>te| gang zag las 'di lta bu 'dus pas sngar yang bde/ phyis kyang bde bar 'gyur ro/ /ji ltar gang zag las 'di lta bu 'dus pa sngar mi bde la phyis kyang mi bde bar 'gyur</text></item>
<item><p>500b5</p><section>mdo sde</section><text>ba'i las kyis 'bras bu ni gang yin zhe na/ gang zag su'ang rung ste/ dge ba'i grogs po spangs pa yin/ sus kyang sbyin pa la ma bcug pa yin/ bdag nyid kyis kyang</text></item>
<item><p>500b6</p><section>mdo sde</section><text>gzhan la sbyin pa ma byas pa yin pa'i gang zag de lta bu ni mir skyes na'ang dbul po bkres pa dang / zas skom gyis phongs pa/ gos rgyab kyi phongs shing brel te/ nyon</text></item>
<item><p>500b7</p><section>mdo sde</section><text>mongs bzhin du 'tsho ba dang / zas skom dang / gos rgyab kyis mi 'tsho ba dang / phyis kyang de las skyid cing spyod pa 'phel bar 'gyur ba'ang med de/ gang zag las de lta</text></item>
<item><p>501a1</p><section>mdo sde</section><text>bu 'dus pas na sngar mi bde/ phyis kyang bde bar mi 'gyur ro/ /ji ltar gang zag las 'di lta bu 'dus pas phyug la ser sna can du byed par</text></item>
<item><p>501a2</p><section>mdo sde</section><text>'gyur ba'i las kyi 'bras bu gang yin zhe na/ gang zag su'ang rung ste/ sbyin pa'i gnas la ci'ang bungs mi che zhing nyung ngu byin pa yin/ gtong ba la ni bsri zhing goms par</text></item>
<item><p>501a3</p><section>mdo sde</section><text>byas pas gang zag de mir skyes na'ang phyug po'i rigs su skye ste/ nor dang / spyod pa mang po yod kyang ser sna byed par 'gyur te/ de lta bu'i las 'dus pa'i gang zag ni</text></item>
<item><p>501a4</p><section>mdo sde</section><text>phyug la ser sna che ba yin no/ /ji ltar phyug la gtong phod pa'i las kyi 'bras bu ni gang zhe na/ gang zag su'ang rung / sbyin pa'i gnas la mang du byin zhing sbyin pa phyir</text></item>
<item><p>501a5</p><section>mdo sde</section><text>zhing goms par byas pa yin te/ gang zag de mir skyes na'ang phyug po'i rigs su skye ste/ zas dang / spyod pas 'tsho zhing gtong ba yin te/ las de lta bu 'dus pa na</text></item>
<item><p>501a6</p><section>mdo sde</section><text>phyug la gtong phod pa'o/ /ji ltar na dbul la gtong phod pa'i las kyi 'bras bu yin zhe na/ gang zag su'ang rung / sbyin pa'i gnas ma yin pa la mang du byin yang sbyin pa</text></item>
<item><p>501a7</p><section>mdo sde</section><text>phyir zhing goms par byas pa yin pas gang zag de mir skyes na'ang dbul po'i rigs su skye ste/ zas dang / spyod pas mi 'tsho zhing nyon mongs nas sdug cing gos zas</text></item>
<item><p>501b1</p><section>mdo sde</section><text>kyis mi 'tsho'ang gtong ba yin te/ las de lta bu 'dus pa'i gang zag ni dbul la gtong phod pa'o/ /ji ltar gang zag las 'di lta bus 'dus pas dbul la ser sna byed pa'i</text></item>
<item><p>501b2</p><section>mdo sde</section><text>las su gyur pa yin zhe na/ gang zag su'ang rung / dge ba'i grogs po spangs pa sus kyang sbyin pa la ma bcug pa yin/ nyid kyis kyang sbyin pa ma byin pa yin/ sdig pa'i</text></item>
<item><p>501b3</p><section>mdo sde</section><text>las kyang ma bsams ma byas pa yin te/ gang zag su'ang rung ste/ de mir skye na'ang dbul po'i rigs su skye ste/ zas dang spyod pa la sogs pas mi 'tsho zhing nyon mongs</text></item>
<item><p>501b4</p><section>mdo sde</section><text>nas sdug cing gos zas kyis brel nas ser sna byed pa yin te/ las de lta bu 'dus pa'i gang zag ni dbul la ser sna byed pa'o/ /gang zag tshe zad la las ma zad pa gang</text></item>
<item><p>501b5</p><section>mdo sde</section><text>zhe na/ gang zag su'ang rung / sems can dmyal bar shi nas yang sems can dmyal bar skye ba/ byol song las shi nas yang byol song du skye ba/ ring du la byams pa las</text></item>
<item><p>501b6</p><section>mdo sde</section><text>shi nas yang ring du 'khyams par skye pa/ a su ra las shi nas yang a su rar skye ba/ mi las shi nas yang mir skye ba/ de lta bu'i gang zag ni tshe zad la las ma zad pa yin</text></item>
<item><p>501b7</p><section>mdo sde</section><text>no| |gang zag las zad la che ma zad pa gang zhe na/ gang zag su'ang rung ste/ sngon skyid la phyis sdug par gyur pa/ snga nas sdug la phyi nas skyid par gyur pa de lta bu'i gang</text></item>
<item><p>502a1</p><section>mdo sde</section><text>zag ni las zad la che ma zad pa yin no/ /gang zag las dang / che gnyis ka zad pa gang zhe na/ gang zag su'ang rung ste/ sems can dmyal ba las</text></item>
<item><p>502a2</p><section>mdo sde</section><text>shi nas byol song du skyes pa/ byol song las shi nas ring du 'khyams par skyes pa/ ring du 'khyams pa las shi nas a su rar skyes pa/ a su ra las shi nas mir skyes</text></item>
<item><p>502a3</p><section>mdo sde</section><text>pa| mi las shi nas lhar skyes pa/ de lta bu'i gang zag ni las dang / che gnyis ka zad pa yin no/ /gang zag las gang gis na tshe'ang ma zad las kyang ma zad la mya ngan</text></item>
<item><p>502a4</p><section>mdo sde</section><text>spangs pa gang zhe na/ rgyun du zhugs pa dang / lan gcig phyir 'ong ba dang / phyir mi 'ong ba dang / dgra bcom pa gang zag de rnams las dang / tshe ma zad mod kyi mya</text></item>
<item><p>502a5</p><section>mdo sde</section><text>ngan spangs pa'o/ /gang zag lus bde la sems mi bde ba gang zhe na/ ma rabs kyis bsod nams byas nas 'khor lo skor ba'i rgyal por gyur pa de lta bu'i gang zag</text></item>
<item><p>502a6</p><section>mdo sde</section><text>ni lus bde la sems mi bde ba'o/ /gang zag sems bde la lus mi bde ba gang zhe na/ bsod nams ma byas pa'i dgra bcom pa ste khrims rdzogs pa/ 'gug</text></item>
<item><p>502a7</p><section>mdo sde</section><text>pa lta bu dgra bcom pa'i gang zag ni sems bde la lus mi bde zhes bya'o/ /gang zag lus dang / sems gnyis ka bde ba gang zhe na/ bsod nams byas pa'i dgra</text></item>
<item><p>502b1</p><section>mdo sde</section><text>bcom pa ste/ khrims rdzogs pa rdo stobs lta bu'i gang zag ni lus dang / sems gnyis ka bde ba'o/ /gang zag lus dang / sems gnyis ka mi bde ba gang zhe na/ ma rabs kyis</text></item>
<item><p>502b2</p><section>mdo sde</section><text>bsod nams ma byas pa de lta bu'i gang zag ni lus dang / sems gnyis ka mi bde ba'o/ /ji ltar gang zag las 'di lta bu 'dus pas na ngan pa'i sar skyes la gzugs</text></item>
<item><p>502b3</p><section>mdo sde</section><text>legs pa dang / bzang po dang / sdug gu dang / kha dog mdzes pa dang / mdog snum pa dang / mthong na dga' ba'i las gang zhe na/ chags pa g.yos te tshul khrims</text></item>
<item><p>502b4</p><section>mdo sde</section><text>nyams pa dang ldan pa'i gang zag ni ngan pa'i sar skyes la gzugs legs pa dang / bzang po dang / sdug gur 'gyur ro/ /ji ltar gang zag las 'di lta bu 'dus pas</text></item>
<item><p>502b5</p><section>mdo sde</section><text>na ngan pa'i sar skyes la/ gzugs ngan pa dang / lus rtsub pa dang / mi sdug pa dang / mthong na mi sdug par 'gyur ba'i las gang zhe na/ khro ba skyes shing khrims mi thub pa dang</text></item>
<item><p>502b6</p><section>mdo sde</section><text>ldan pa'i gang zag 'di lta bu 'das pas na ngan pa'i sar skyes la gzugs ngan pa dang / lus rtsub pa dang / mi sdug par snang ba dang / mthong na yid du mi 'ong bar 'gyur ro/ /</text></item>
<item><p>502b7</p><section>mdo sde</section><text>ji ltar gang zag las 'di lta bu 'dus pas na ngan pa'i sar skyes la dri mi zhim pa dang / dbang po ma tshang ba dang / dbang po mi mthun par 'gyur ba'i las gang yin zhe na/ glen</text></item>
<item><p>503a1</p><section>mdo sde</section><text>par skyes shing khrims mi thub pa dang ldan pa gang zag las 'di lta bu 'dus bas na ngan pa'i sar skyes la dri mi zhim pa dang / dbang bo ma</text></item>
<item><p>503a2</p><section>mdo sde</section><text>tshang ba dang / dbang po mi mthun par 'gyur ro/ /ji ltar mi dge ba bcu'i las byas pa'i rgyus phyi rol gyi yul sa rnams ngan du 'ong bar 'gyur ba yin zhe na/ srog gcod</text></item>
<item><p>503a3</p><section>mdo sde</section><text>na de'i las kyis sa'i mdog nyams par 'ong ngo / /ma byin par blangs pa de'i las kyis ser ba dang / bye ba dang / byi ba dang / srin mang du 'ong bar 'gyur ro/ /mi tshangs</text></item>
<item><p>503a4</p><section>mdo sde</section><text>par spyod pa byas pas de'i las kyis khug rna dang / rlung dang / rdul dang / rdul chen po 'ong ba'i sar skye'o/ /rdzun mang du byas pa'i las kyi 'bras bu ni kha mnam por</text></item>
<item><p>503a5</p><section>mdo sde</section><text>'gyur ba dbugs mi zhim par 'ong ngo / /phra ma mang du byas pa'i las kyi 'bras bu ni yul mtho dman can dang / lcang lcong can dang / mi gtsang ba dang / na rkong</text></item>
<item><p>503a6</p><section>mdo sde</section><text>dang / rdo ba gam khrod can gyi yul du skye'o/ /kha 'khyal pa byas pa'i las kyi 'bris bu ni grog po mang pa/ rtsi shing dang / yal ga dang / 'dab mtsher ma can dang /</text></item>
<item><p>503a7</p><section>mdo sde</section><text>nags tshang tshing can gyi yul du skye'o/ /brkam par byas pa'i 'bras bu ni 'bru 'bras ci'ang phra mor 'ong ngo / /khro ba byas pa'i las kyis sa bon 'bras bu tsha ba dang /</text></item>
<item><p>503b1</p><section>mdo sde</section><text>skyur ba dang / kha bar 'ong ngo / /log par ltas pa dang / byed du bcug pa'i las kyi rgyus ni sa bon dang / 'bras bu chung zhing ngan par 'ong ngo / /'di ltar mi dge ba bcu'i las byas</text></item>
<item><p>503b2</p><section>mdo sde</section><text>pas phyi rol gyi yul sa rnams ngan par 'gyur zhing mi bde ba'i gnas su skye bar 'gyur ro/ /bcom ldan 'das kyis yang bka' stsal pa/ ma na ba/ ngan pa rnam pa bcur</text></item>
<item><p>503b3</p><section>mdo sde</section><text>'gyur ba'ang go zhing shes par byos shig /bcu gang zhe na/ dgra mang du 'gyur ba/ yid du mi 'ong bar snang ba/ tshe thung ba/ sdig pa'i las la sems pa/ sems can</text></item>
<item><p>503b4</p><section>mdo sde</section><text>rnams 'jigs par 'gyur ba/ mi dga' bzhin nyal ba/ mi dga' bzhin sad pa/ rmi lam na sdig pa mthong ba/ phyis 'gyod pa/ tshe 'thung ba'i las sems shing byed</text></item>
<item><p>503b5</p><section>mdo sde</section><text>pa yin te/ shi nas lus dang bral na las ngan par ltung zhing sems can dmyal bar skye'o/ /ma byin par blangs na las kyi rnam par smin pa bcur 'gyur te/ bcu gang</text></item>
<item><p>503b6</p><section>mdo sde</section><text>zhe na/ dgrar 'gyur ba yin/ dogs par 'gyur ba yin/ mi rigs par 'gro ba yin/ mtshan mo 'khyam pa yin/ sdig pa'i grogs po kun gyi nad kyis zin pa yin/</text></item>
<item><p>503b7</p><section>mdo sde</section><text>dag ba'i grogs po kun spangs pa yin/ khrims mi thub pa yin/ rgyal pos gyod btab pa yin/ chad pas bcad pa yin/ mi skyid par byed par 'gyur ba'i las</text></item>
<item><p>504a1</p><section>mdo sde</section><text>sems shing byed pa yin te/ shi nas lus dang bral nas lam ngan par ltung zhing sems can dmyal bar skye'o/ /mi tshangs par spyod</text></item>
<item><p>504a2</p><section>mdo sde</section><text>pas na ngan pa bcur 'gyur ba shes par byos shig /bcu gang zhe na/ gzhan gyi khyo shug dang nyal ba yin/ glags tshol ba yin/ khyo shug dang 'thab pa yin/ khyo</text></item>
<item><p>504a3</p><section>mdo sde</section><text>shug 'phrogs pa yin/ mi dge ba'i chos kun skye ba yin/ dge ba'i chos byang zhing 'bri bar 'gyur ba yin/ bdag kyang bden par mi srung ba yin/ bu smad la sogs</text></item>
<item><p>504a4</p><section>mdo sde</section><text>pa'ang bden par ma bsrungs pa yin/ dogs par 'gyur ba yin/ mnyen dang / grogs po dang / rigs gcig pa dgrar 'gyur ba'i las sems shing byed pa</text></item>
<item><p>504a5</p><section>mdo sde</section><text>yin te/ shi nas lus dang bral na lam ngan par ltung zhing sems can dmyal bar skye'o/ /rdzun byas na ngan pa bcur 'gyur te/ bcu gang zhe na/ de'i lus la lha</text></item>
<item><p>504a6</p><section>mdo sde</section><text>rnams mi 'khor ba/ mi ma yin pa rnams 'khor ba/ gzhan gyis slu ba/ bdag gi tshig mi brtan pa/ kha mnam pa/ drang por smras kyang su'ang yid mi ches pa/</text></item>
<item><p>504a7</p><section>mdo sde</section><text>rdzun po che de la dri ba'i mi rigs zhes zer ba/ de la tshigs su bcad cing bstod pa med par grags par 'gyur ba/ su'ang mi nyan pa'i tshig tu 'gyur ba/ kun tu</text></item>
<item><p>504b1</p><section>mdo sde</section><text>ngan du brjod pa'i las sems shing byed pa yin te/ shi nas lus dang bral na lam ngan par ltung zhing sems can dmyal bar skye'o/ /chang 'thungs na ngan pa bag med</text></item>
<item><p>504b2</p><section>mdo sde</section><text>pa sum cu rtsa lngar 'gyur ba shes par byos shig /sum cu rtsa lnga gang zhe na/ mngon par snang bzhin du nor zad pa/ ma dang pa mang po 'du ba/ 'thab mo dang / rtsod pa rnams skye ba/</text></item>
<item><p>504b3</p><section>mdo sde</section><text>khrel zhing ngo tshas mi 'dzem pa/ mi snyan par grags par byed pa/ shes rab nyams par byed pa/ skyid pa sngan chad ma bsags pa/ da'ang mi gsog pa/ skyid pa'i</text></item>
<item><p>504b4</p><section>mdo sde</section><text>bsags pa kun zad cing med par byas pa/ gsang ba rnams smra ba/ las su bya ba rnams shor ba/ zhan te nyam chung bar gyur pa/ mya ngan gyi rtsa ba/ mar mi 'dzin pa/</text></item>
<item><p>504b5</p><section>mdo sde</section><text>phar mi 'dzin pa/ thar par zhugs mi shes pa/ bram zer mi shes pa/ rigs btsun pa la bsti stang rim gro mi byed pa/ sangs rgyas la rim gro mi byed pa/ chos la rim</text></item>
<item><p>504b6</p><section>mdo sde</section><text>gro mi byed pa/ dge 'dun la rim gro mi byed pa/ sdig byed pa'i grogs po la rim gro byed pa/ dge ba'i grogs po kun spong zhing khyad du gsod pa/ ngo cha mi shes pa/</text></item>
<item><p>504b7</p><section>mdo sde</section><text>khrel gyis dogs pa med pa/ sba zhing mdzes pa'i bag mi byed pa/ g.yem pa la bag med pa/ 'gro ba mang po'i yid du mi 'ong ba/ 'gro ba mang pos smad pa/</text></item>
<item><p>505a1</p><section>mdo sde</section><text>rigs chen po dang / gnyen pa dang / rigs gcig pa spangs pa/ yang dag pa'i chos ma yin pa kun 'dzin pa/ yang dag pa'i chos</text></item>
<item><p>505a2</p><section>mdo sde</section><text>kun spong ba/ nyes par byed kyi bstod pa'i mi rigs zhes bla mas smad pa/ mya ngan las 'das pa dang ring du bral ba/ smyon par gyur pa'i las sems shing ngan pa'i</text></item>
<item><p>505a3</p><section>mdo sde</section><text>skyon rnams sna tshogs su byed pa yin te/ shi nas sems can dmyal bar ltung zhing lus dang bral na'ang lam ngan par 'gro bas bla 'og kun gyis kyang mi btung</text></item>
<item><p>505a4</p><section>mdo sde</section><text>zhing spang bar bya'o/ /ma na ba/ bde bar gshegs pa'i mchod rten la thal mo sbyar nas gus pas phyag byas nas legs pa bcu thob par 'gyur te/ bcu gang</text></item>
<item><p>505a5</p><section>mdo sde</section><text>zhe na/ chen po'i rigs su skye ba/ gzugs che ba/ 'khor mang ba/ pham la rim gro bsti stang che ba/ nor mang ba/ mang du thos pa/ dad pa dang ldan pa/ mang du</text></item>
<item><p>505a6</p><section>mdo sde</section><text>dran pa/ shes rab chen po/ mtho ris kyi lam chen po thob par 'ong ngo / /yang dag par gshegs pa'i mchod rten la phyag 'tshal na legs pa bcu thob par</text></item>
<item><p>505a7</p><section>mdo sde</section><text>'gyur te/ bcu gang zhe na/ gzugs bzang por 'gyur/ skad snyan par 'gyur/ ngag kun gyis mnyan par 'gyur/ 'khor kun gyis bstod par 'gyur/ skyid pa</text></item>
<item><p>505b1</p><section>mdo sde</section><text>dang ldan par 'gyur/ lha dang / mi'i nang na'ang dbang che bar 'gyur/ spyod pa mang por 'gyur/ mtho ris su skye bar 'gyur/ mya ngan las 'das pa'ang myur du thob par</text></item>
<item><p>505b2</p><section>mdo sde</section><text>'gyur ro/ /yang dag par gshegs pa'i mchod rten la gdugs phul na legs pa bcu thob par 'gyur te/ bcu gang zhe na/ gdugs dang 'dra bar 'gyur/ 'jig</text></item>
<item><p>505b3</p><section>mdo sde</section><text>rten la mi gnod par 'gyur ro/ /smon pa'i gnas su 'gyur/ 'jig rten gyi dbang por 'gyur ba'i las sems shing byed par 'gyur/ phyi phyir 'khor los bsgyur ba'i</text></item>
<item><p>505b4</p><section>mdo sde</section><text>rgyal po thob par 'gyur/ dbang po chen por 'gyur/ spyod pa mang por 'gyur/ mtho ris su skye bar 'gyur/ mya ngan las 'das pa'ang myur du thob par 'gyur ro//</text></item>
<item><p>505b5</p><section>mdo sde</section><text>yang dag par gshegs pa'i mchod rten la dril bu phul na legs pa bcu thob par 'gyur te/ bcu gang zhe na/ gzugs bzang por 'gyur ba yin/ dbyangs snyan</text></item>
<item><p>505b6</p><section>mdo sde</section><text>pa yin/ yid du 'ong ba smra ba yin/ bya ka la ping+ka'i sgra skad smra ba yin/ kun gyis mnyan par 'gyur ba yin/ rtag tu dga' zhing rangs pa yin/ phyi phyir yid</text></item>
<item><p>505b7</p><section>mdo sde</section><text>de 'ong ba'i sgra thos pa yin/ spyod pa mang po yin/ mtho ris su skye ba yin/ mya ngan las 'das par gyur pa yin no/ /yang dag par gshegs pa'i mchod rten</text></item>
<item><p>506a1</p><section>mdo sde</section><text>la na bza' phul na legs pa bcu thob par 'gyur te/ bcu gang zhe na/ mdog 'jam pa yin/ lus rdul mi chags pa yin/ khrel ltas dang ldan pa</text></item>
<item><p>506a2</p><section>mdo sde</section><text>yin/ mthong na dga' ba yin/ rtag tu gos dang ldan pa yin/ 'jam zhing bzang po'i gos rtag pa yin/ ci'ang rnyed pa yin/ spyod pa mang po yin/ mtho ris su skye ba yin/</text></item>
<item><p>506a3</p><section>mdo sde</section><text>myur du mya ngan las 'das pa thob pa yin no/ /yang dag par gshegs pa'i mchod rten la me tog phul na legs pa bcu thob par 'gyur te/ bcu gang zhe na/ 'jig rten gyi</text></item>
<item><p>506a4</p><section>mdo sde</section><text>nang na me tog dang 'dra bar 'gyur/ gsung gi dbang po gtsang mar 'gyur/ lus la mnam pa'i dri zhim par 'gyur/ lus gtsang mar 'gyur/ phyogs bcur khrims thub pa'i</text></item>
<item><p>506a5</p><section>mdo sde</section><text>gzugs rgyas par 'gro /kun kyang de las 'du bar 'gyur/ 'jig rten gyi nang na rnyed par 'gyur/ dad pa'i chos rnams mang du 'grub par 'gyur/ mtho ris su skye bar</text></item>
<item><p>506a6</p><section>mdo sde</section><text>'gyur/ myur du mya ngan las 'das par 'gyur ro/ /yang dag par gshegs pa'i mchod rten la me tog phreng ba phul na de'i legs pa bcu thob par 'gyur te/ bcu gang</text></item>
<item><p>506a7</p><section>mdo sde</section><text>zhe na/ 'jig rten gyi nang na me tog gi phreng ba dang 'dra bar lus la mnam pa'i dri zhim par 'gyur/ lus gtsang bar 'gyur/ rtag tu dri zhim par 'gyur/ rgyan dang ldan</text></item>
<item><p>506b1</p><section>mdo sde</section><text>par 'gyur/ 'khor rnams bstod cing nye bar 'gyur/ pho mo thams cad kyi yid du 'ong bar 'gyur/ spyod pa mang du 'gyur/ mtho ris su skye bar gyur/ myur du mya ngan las</text></item>
<item><p>506b2</p><section>mdo sde</section><text>'das pa thob par 'gyur ro/ /yang dag par gshegs pa'i mchod rten la mar me phul na legs pa bcu thob par 'gyur te/ bcu gang zhe na/ 'jig rten gyi nang na mar me</text></item>
<item><p>506b3</p><section>mdo sde</section><text>dang 'dra bar 'gyur/ sha'i mig gtsang bar 'gyur/ 'phrul gyi mig thob par 'gyur/ mi shes pa'i mun pa nag po med par 'gyur/ shes rab kyi 'od thob par 'gyur/ dge</text></item>
<item><p>506b4</p><section>mdo sde</section><text>ba dang / mi dge ba'i don rnams bye brag phyed par 'gyur/ 'khor ba na 'khor yang mun pa dang / myos par mi 'gyur/ spyod pa mang por 'gyur/ mtho ris su skye bar 'gyur/</text></item>
<item><p>506b5</p><section>mdo sde</section><text>myur du mya ngan las 'das par 'gyur ro/ /yang dag par gshegs pa'i mchod rten la spos phul na legs pa bcu thob par 'gyur te/ bcu gang zhe na/ 'jig rten gyi nang</text></item>
<item><p>506b6</p><section>mdo sde</section><text>ni spos dang 'dra bar 'gyur/ sna'i dbang po rno bar 'gyur/ lus dri zhim pa gtsang mar 'gyur/ rtag tu dri zhim par 'gyur/ gzugs bzang por 'gyur/ sems can</text></item>
<item><p>506b7</p><section>mdo sde</section><text>dga' zhing 'du bar 'gyur/ 'jig rten gyi nang na rnyed par 'gyur/ dad pa'i chos rnams mang du 'grub par 'gyur/ mtho ris su skye bar 'gyur/ myur du mya ngan las 'das</text></item>
<item><p>507a1</p><section>mdo sde</section><text>par 'gyur ro/ /yang dag par gshegs pa'i mchod rten la rnga phul na legs pa bcu thob par 'gyur te/ bcu gang zhe na/</text></item>
<item><p>507a2</p><section>mdo sde</section><text>gzugs bzang por 'gyur/ skad snyan par 'gyur/ smras pa yid du 'ong bar 'gyur/ skyid pa dang ldan par 'gyur/ rtag tu dga' bar 'gyur/ tshig kun</text></item>
<item><p>507a3</p><section>mdo sde</section><text>gyis nyan par 'gyur/ phyi phyir sgra skad snyan pa thob par 'gyur/ spyod pa mang por 'gyur/ mtho ris su skye bar 'gyur/ myur du mya ngan las 'das par 'gyur</text></item>
<item><p>507a4</p><section>mdo sde</section><text>ro| |yang dag par gshegs pa'i mchod rten brtsigs na legs pa bcu thob par 'gyur te/ bcu gang zhe na/ rigs chen por 'gyur/ gzugs dang / mig</text></item>
<item><p>507a5</p><section>mdo sde</section><text>bzang zhing sdug par 'gyur/ dbang che zhing 'khor mang la 'khor snying nye bar 'gyur/ spyod pa mang por 'gyur/ kun zlum pa'i gnas su 'gyur/ tshigs su</text></item>
<item><p>507a6</p><section>mdo sde</section><text>bcad pa dang / bstod cing bskyed pas phyogs bcur cher grags shing lha dang / mi rnams kyis mchod par 'gyur/ phyi phyir nor mang zhing 'khor</text></item>
<item><p>507a7</p><section>mdo sde</section><text>los bsgyur ba'i rgyal por 'gyur/ byang chub sems dpa' rdo rje snying po'i lus su 'gyur/ myur du mya ngan las 'das par 'gyur ro/ /stan gyi sbyin pa</text></item>
<item><p>507b1</p><section>mdo sde</section><text>gtong ba byas na legs pa bcu thob par 'gyur te/ bcu gang zhe na/ 'jig rten gyi nang na bla mar 'gyur/ bzang por snang bar 'gyur/ 'gro ba mang po la skyid</text></item>
<item><p>507b2</p><section>mdo sde</section><text>pa'i sgra grags par 'gyur/ spyod pa mang por 'gyur/ mtho ris su skye bar 'gyur/ myur du mya ngan las 'das par 'gyur ro/ /lham gyi sbyin pa byas pas</text></item>
<item><p>507b3</p><section>mdo sde</section><text>legs pa bcu thob par 'gyur te/ bcu gang zhe na/ bzhon pa kun gyis mi brel bar 'gyur/ rkang pa legs par 'gyur/ lam du zhugs na mthu dang</text></item>
<item><p>507b4</p><section>mdo sde</section><text>ldan par 'gyur/ lus mi zhan par 'gyur/ lam du zhugs na rdo shing gis mi snang par 'gyur/ rdzu 'phrul gyi rkang pa thob par 'gyur/ g.yog bran dang ldan</text></item>
<item><p>507b5</p><section>mdo sde</section><text>par 'gyur/ mtho ris su skye zhing myur du mya ngan las 'das par 'gyur ro/ /snod kyi sbyin gtong byas na legs pa bcu thob par 'gyur te/ bcu gang zhe na/</text></item>
<item><p>507b6</p><section>mdo sde</section><text>snod spyad dang ldan par 'gyur/ 'jig rten gyi yon tan du 'gyur/ skom dad chung bar 'gyur/ skom na'ang btung ba dang ldan par 'gyur/ sems gnyen par</text></item>
<item><p>507b7</p><section>mdo sde</section><text>'gyur/ ring du 'khyams par mi skye bar 'gyur/ lha dang / mi kun dga' bar 'gyur/ spyod pa mang por 'gyur/ mtho ris su skye bar 'gyur/ myur du</text></item>
<item><p>508a1</p><section>mdo sde</section><text>mya ngan las 'das par 'gyur ro/ /zas kyi sbyin pa gtong ba byas na legs pa bcu thob par 'gyur te/ bcu gang zhe na/ tshe ring</text></item>
<item><p>508a2</p><section>mdo sde</section><text>bar 'gyur/ dbang dang ldan par 'gyur/ stobs dang ldan par 'gyur/ dran pa dang ldan par 'gyur/ smra ba dang ldan par 'gyur/ 'khor 'du zhing</text></item>
<item><p>508a3</p><section>mdo sde</section><text>mgu bar byed par 'gyur/ lha dang / mi kun mgu bar 'gyur/ longs spyod mang por 'gyur/ bde bar 'gyur/ mtho ris su skye bar 'gyur/</text></item>
<item><p>508a4</p><section>mdo sde</section><text>myur du mya ngan las 'das par 'gyur ro/ /gnas kyi sbyin gtong byas na legs pa bcu thob par 'gyur te/ bcu gang zhe na/ rgyal phran du 'gyur/</text></item>
<item><p>508a5</p><section>mdo sde</section><text>'khor gyi rgyal por 'gyur/ gzhan gyis mi tshugs pa'i rgyal por 'gyur/ gling gcig gi rgyal por 'gyur/ gling gnyis kyi rgyal por 'gyur/</text></item>
<item><p>508a6</p><section>mdo sde</section><text>gling gsum gyi rgyal por 'gyur/ gling bzhi'i rgyal por 'gyur/ spyod pa mang por 'gyur/ mtho ris su skye bar 'gyur/ myur du mya ngan</text></item>
<item><p>508a7</p><section>mdo sde</section><text>las 'das par 'gyur ro/ /thar par zhugs na legs pa bcu thob par 'gyur te/ bcu gang zhe na/ bu dang / chung ma dang / gnyen dang / 'du 'dzi</text></item>
<item><p>508b1</p><section>mdo sde</section><text>lam chags pa dang / ser sna med pa yin/ 'dod pa len pa med pa yin/ shing khrod na gnas pa la mi dga' ba yin/ rin po che gsum la ri mo byed pa</text></item>
<item><p>508b2</p><section>mdo sde</section><text>yin/ mi shes pa'i gnas dang bral ba yin/ ngan par 'gro ba'i chos dang bral ba yin/ dge ba'i chos kun tshol ba yin/ lha dang / mi la dben pa</text></item>
<item><p>508b3</p><section>mdo sde</section><text>yin/ rtag tu yang dag par gshegs pa'i 'phags pa bzhin du thar par zhugs shing chos byed pa yin/ myur du mi bde ba las thar te mya ngan las 'das</text></item>
<item><p>508b4</p><section>mdo sde</section><text>pa'ang thob par 'gyur ro/ /skom gyi sbyin pa byas na legs pa bcu thob ste/ bcu gang zhe na/ dbang po thams cad tshang bar 'gyur/ dpral ba'i dbyes</text></item>
<item><p>508b5</p><section>mdo sde</section><text>legs par 'gyur/ smras pa kun mgu bar 'gyur/ sems mnyam par 'gyur/ skom dad chung bar 'gyur/ skom na'ang btung ba dang ldan par 'gyur</text></item>
<item><p>508b6</p><section>mdo sde</section><text>ring du 'khyams par mi skye/ longs spyod mang bar 'gyur/ mtho ris su skye bar 'gyur/ myur du mya ngan las 'das par 'gyur ro/ /bzhon pa sbyin</text></item>
<item><p>508b7</p><section>mdo sde</section><text>gtong byas na legs pa bcu thob par 'gyur te/ bcu gang zhe na/ rkang pa 'jam pa yin/ rkang pa'i dbyibs legs par 'gyur/ rkang gis 'gro na</text></item>
<item><p>509a1</p><section>mdo sde</section><text>lus la gnod par mi 'gyur/ mi mdza' ba med par 'gyur/ rdzu 'phrul gyi rkang pa dang ldan par 'gyur/ bzhon pas</text></item>
<item><p>509a2</p><section>mdo sde</section><text>mi brel par 'gyur/ spyod pa mang bar 'gyur/ bde bar 'gyur/ mtho ris su skye bar 'gyur/ myur du mya ngan las 'das par 'gyur ro/ /khrod dben</text></item>
<item><p>509a3</p><section>mdo sde</section><text>par gnas pa la legs pa bcu thob par 'gyur te/ bcu gang zhe na/ mang po 'dus pa rnams spangs pa/ shin tu dben par spyod pa/ bsam gtan</text></item>
<item><p>509a4</p><section>mdo sde</section><text>la dmigs pa'i sems su 'gyur pa/ chung du byed pa/ sangs rgyas la bsnyen pa/ lus dge zhing bde bar spyod pa/ bar ma dor mi 'khyam pa/</text></item>
<item><p>509a5</p><section>mdo sde</section><text>chos ji lta bur thos pa'i don rgyas par shes pa/ mi g.yo 'dzin rab tu thob pa/ shes rab shin tu thob pa'o/ /slong ba legs pa bcu thob par 'gyur</text></item>
<item><p>509a6</p><section>mdo sde</section><text>te| bcu gang zhe na/ 'gro ba la goms par 'gyur/ gnas kun ring bar 'gyur/ nga rgyal spangs par 'gyur/ bdag rang khe dang ldan par 'gyur/</text></item>
<item><p>509a7</p><section>mdo sde</section><text>gzhan bsod nams la bkod par 'gyur/ bstan pa'i chos rgyas par 'gyur/ phyis byung ba rnams la snang bar byed par 'gyur/ thar par zhugs pa'i tshul</text></item>
<item><p>509b1</p><section>mdo sde</section><text>las mi 'gal bar byed par 'gyur/ snang ba'i sems su 'gyur/ dge ba'i khrims tshang ba'i sems slong mo la zhugs pas phyogs gang du'ang mun par mi</text></item>
<item><p>509b2</p><section>mdo sde</section><text>'gyur ba yin no/ /thub cing mi 'jigs pas na legs pa bcu thob par 'gyur te/ bcu gang zhe na/ mi 'jigs bzhin du grong du 'jug pa/ mi 'jigs</text></item>
<item><p>509b3</p><section>mdo sde</section><text>bzhin du grong nas 'byung ba/ mi 'jigs bzhin du rigs pa 'jug pa/ mi 'jigs bzhin du 'khor la chos 'chad pa/ mi 'jigs bzhin du dge 'dun</text></item>
<item><p>509b4</p><section>mdo sde</section><text>gyi nang du 'jug pa/ mi 'jigs bzhin du mkhan po dang / slob dpon gyi nang du 'jug pa/ byams pa'i stobs rnams la spyod pa/ mi 'jigs bzhin du chos</text></item>
<item><p>509b5</p><section>mdo sde</section><text>gos dang / zas dang / mal stan dang / sman dang / g.yog la sogs pa rnams spyod pa/ mi 'jigs par kha ton dang / klog pa/ dus zad pa'i tshe'ang</text></item>
<item><p>509b6</p><section>mdo sde</section><text>mi 'jigs pa yin no/ /bcom ldan 'das kyis nga skad gsungs pa dang / to'u te ya'i bu shu ko ma na ba stan las langs te phyogs gcig tu 'dug ste/</text></item>
<item><p>509b7</p><section>mdo sde</section><text>dus mi g.yas pa'i lha ngas la btsugs te/ bcom ldan 'das logs su thal mo sbyar te phyag btsal nas 'di skad ces gsol to/ /bcom ldan 'das/</text></item>
<item><p>510a1</p><section>mdo sde</section><text>dkon mchog gsum la phyag 'tshal zhing skyabs su mchi'o/ /deng phan chad bdag gi nam du'ang dge ba'i bshes gnyen mdzad</text></item>
<item><p>510a2</p><section>mdo sde</section><text>par dgos su gsol zhes gsol to/ /las kyi rnam par 'gyur ba bam po gcig pa rdzogs so///</text></item>
</list>